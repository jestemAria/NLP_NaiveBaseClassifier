<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851118-001</DOCID>
<DOCNO>HAM2-851118-001</DOCNO>
<ORIGINALFILE>/1385/851118/news/_adabh.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[سينماي ايران از سنت هاي كمدي ايتاليا تقدير كرد
اخراجي ها؛ صدرنشين جدول آراي مردمي جشنواره
نمايي از فيلم اخراجي ها]]>
</TITLE>
<TEXT>
<IMAGE>/1385/851118/news/013242.jpg</IMAGE>
<![CDATA[
گروه ادب وهنر- در چهارمين روز شمارش آراي مردمي جشنواره فيلم فجر، اخراجي ها ساخته مسعود ده نمكي با 88/80 درصد آرابا سبقت از رقبا در صدر جا گرفت. خون بازي ساخته رخشان بني اعتماد با 67/73 درصد، اتوبوس شب ساخته كيومرث پوراحمد با 20/65 درصد، پاداش سكوت ساخته مازيار ميري با
63/01 درصد و بچه هاي ابدي ساخته پوران درخشنده با 50/48 درصد از آرا در رتبه هاي بعدي قرار گرفتند. از ديگر اخبار مهم در اين روز قوت گرفتن احتمال حضور سنتوري در جشنواره بود. رئيس نيز به رغم حضور در جدول نمايش سينماها تاكنون نمايش داده نشده و البته همه مطمئن هستند كه اين فيلم به زودي در جشنواره به نمايش درمي آيد.
بزرگداشت مونيچلي
مراسم بزرگداشت ماريو مونيچلي نيز روز گذشته با حضور اين كارگردان، عباس كيارستمي، عليرضا رضاداد،نمايندگان سفارتخانه هاي خارجي و ديگر هنرمندان در موزه سينماي ايران برگزار شد. اين مراسم با سخنراني مونيچلي و كيارستمي در موزه سينما آغاز و با نمايش يكي از آثار اين فيلمساز برجسته ايتاليايي ادامه يافت. امسال در بخش نكوداشت اين سينماگر در بيست و پنجمين جشنواره فيلم فجر 13 فيلم از آثار مونيچلي به روي پرده مي رود.
نشست هاي روز چهارم
اولين نشست روز چهارم جشنواره به فيلم سينه سرخ اختصاص داشت . جلسه نقد و بررسي اين فيلم در غياب پرويز شيخ طادي كارگردان و ساير عوامل برگزار شد. در اين نشست سيروس عبدالهي در مورد شيوه فيلمبرداري سينه سرخ گفت: اين فيلم اولين تجربه سيستم فيلمبرداري hd است كه تبديل به 35 ميلي متري شده است. در ايران دوربين هاي مختلفي از اين سيستم است كه در مؤسسه شهيد آويني دوربين حرفه اي از آن موجود است و ما با آن فيلمبرداري فيلم را انجام داديم. يوسف مراديان، بازيگر نقش كشيش، نيز در مورد خصوصيات اين نقش گفت: پيش از اين در شاهزاده ايران و چهل سرباز با چنين شخصيت هايي آشنا شده  بودم و يكي از دلايلي كه فكر كردم مي توانم درباره مسيحيت نقشي را بازي كنم به خاطر همين اطلاعاتي بود كه داشتم.
نشست خبري فيلم آخرين ملكه زمين به كارگرداني محمدرضا عرب نيز با حضور عوامل اين فيلم در سينماي مطبوعات برگزار شد. محمدرضا عرب، كارگردان در اين جلسه، گفت: وقتي با زبان سينما كار مي  كنيم در شعرهايي كه در فيلم جاري است و در لوكيشن  هايي كه در فيلم وجود داشت، وطن بسيار مهم بود.وقتي اولين نمايش اين فيلم را افغان  ها ديدند اعتقاد داشتند كه اين فيلم بهترين فيلمي است كه هويت افغاني  ها را واقعاً به تصوير كشيده است.
اصغر همت، بازيگر اين فيلم نيز گفت:من چند سالي با سينما قهر كرده بودم اما از بازي در اين كار راضي هستم چون آن چيزي كه در فيلمنامه خوانده بودم عينا به تصوير كشيده شد. افسانه منادي، كارگردان پايان راه نيز در نشست نقد و بررسي اولين ساخته بلند خود گفت: براي رسيدن به معناي زندگي راه هاي متنوعي هست و در فيلم قصد داشتم به يكي از اين راه ها برسم. از اينكه پايان راه آغاز فعاليت حرفه اي من است، بسيار خوشحالم . در جلسه نقد و بررسي مصائب دوشيزه مسعود اطيابي، كارگردان اين فيلم گفت: مصائب دوشيزه در رابطه با اديان نيست، بلكه يك فيلم اجتماعي است كه در حاشيه اش به اين موضوعات مي پردازد. تمام لحظات فيلم آنقدر سخت بود كه حس مي كردم در لبه تيغ كار مي كنم و نبايد شعار مي دادم. از ابتدا كه فيلمنامه را خواندم دوست داشتم، ريتم فيلم كند باشد و فكر مي كنم اگر ريتم فيلم به غير از اين بود، ديگر فيلم جذابيت فعلي را نداشت. بهنوش طباطبايي، بازيگر اصلي فيلم نيز درباره نقش خود گفت: براي اينكه بتوانم ژانت را باور كنم، همه اعتقادم را بايد خراب مي كردم تا ژانت در طول كار آنها را بسازد و فكر مي كنم در اجراي نقش يك دختر مسيحي موفق بوده ام. در آخرين جلسه نقد و بررسي فيلم ها در روز چهارم جشنواره كه به فيلم آرامش در ميان مردگان اختصاص داشت، مهرداد فريد، ايده شكل گيري فيلم را بر اساس مطالعه گزارش اجتماعي در يكي از روزنامه ها عنوان كرد و گفت: اين گزارش درباره كارگرهايي شاغل در بهشت زهرا بود و فكر كردم اين كاراكتر مي تواند بستر مناسبي را براي خلق يك قصه فراهم كند. از سالها قبل هنگامي كه در مراسم  تدفين شركت مي كردم، المان هايي در ذهنم مي ماند و معتقدم طنز نمايش اسامي تيتراژ بر روي سنگ قبر، تلخي فضاي اول فيلم را كم مي كند. گلاب آدينه، بازيگر نيز ضمن اشاره به آدم هاي اين فيلم گفت: جامعه  ما پر از اينگونه آدم ها است و خوب است فيلمسازان اينگونه افراد را در فيلم هايشان نشان بدهند. ايفاي نقش زنان محروم جامعه را دوست دارم.
فيلم هاي امروز
در سالن هاي مختلف سينما امروز فيلم هاي پارك وي، مخمصه، من و دبورا، رامي، خون بازي، بچه هاي ابدي، گاهي واقعي،آدم، ايستگاه بهشت، آرامش در ميان مردگان،خدا نزديك است، پنج مبارز، روبرتو روسليني، ويكتورهوگو، مرگ يك رئيس جمهور، اقليما،گناه من،خط لوله همسايه،سرزمين خورشيد، تصميم كبري، روز سوم،بخشودگي،مصائب دوشيزه و...روي پرده مي رود.]]>
</TEXT>
</DOC>
<DOC>
<DOCID>HAM2-851118-002</DOCID>
<DOCNO>HAM2-851118-002</DOCNO>
<ORIGINALFILE>/1385/851118/news/_adabh.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فخرالديني، سمفوني حضرت رسول را اجرا مي كند]]>
</TITLE>
<TEXT>
<![CDATA[ايرنا: فرهاد فخرالديني همزمان با سال پيامبر اعظم3 قطعه موسيقي را با موضوع پيامبر، اواسط اسفند ماه اجرا مي كند.
به گزارش سايت هنر و موسيقي، فخرالديني اعتقاد دارد اجراي اين قطعات كه با تركيب كر و اركستر سمفوني و در بخشي نيز با اركستر ملي اجرا مي شود، كاري متفاوت خواهد بود. وي در اين خصوص گفت: ساخت سه قطعه را براي حضرت رسول ص آغاز كرده و اين روزها مشغول تمرين قطعات آن هستيم، طبق برنامه ريزي هاي به عمل آمده، اين قطعات را با اركستر موسيقي ملي، اركستر سمفونيك و گروه كر اجرا خواهيم كرد.
اين آهنگساز درباره شيوه اجراي اين قطعات گفت: قطعات ساخته شده يك كار سمفونيك است كه براساس سازهاي اركستر سمفونيك طراحي شده است، در اين قطعات با توجه به امكانات موجود در اركستر سمفونيك و امكانات اجرايي و تكنيك موجود از نظر آهنگسازي، عمل خواهد شد.
فخرالديني اضافه كرد: سازها منطبق با اركستر سمفونيك و گروه كر است و به طور كلي در زمان اجرا 130تا 140نفر روي صحنه حاضر خواهند شد.
وي در خصوص زمان دقيق تحويل قطعات گفت: اواسط اسفند ماه سال جاري آمادگي تحويل قطعات و حتي اجراي سمفوني حضرت رسول(ص)در اين زمان وجود دارد. بنابراين گزارش، عليرضا قرباني، شهرام توكلي و مازيار حيدري خوانندگان اين برنامه هنري اعلام شده اند.]]>
</TEXT>
</DOC>
<DOC>
<DOCID>HAM2-851118-003</DOCID>
<DOCNO>HAM2-851118-003</DOCNO>
<ORIGINALFILE>/1385/851118/news/_adabh.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[عبدالجباركاكايي:
نام گذاري شعر انقلاب، مقطعي و تاريخي است]]>
</TITLE>
<TEXT>
<![CDATA[گروه ادب و هنر- عبدالجبار كاكايي، شاعر دفاع مقدس و انقلاب گفت: نام گذاري ما براي شعر انقلاب، مقطعي و تاريخي است زيرا اين موضوعات و اتفاقات به اتمام رسيده است و ديگر در دستور كار و وظيفه شاعران قرار ندارد و آنها در حال حاضر، صرفا ًتنها به بررسي و نقد اين آثار مي پردازند.
كاكايي در گفت وگو با ستاد خبري دومين همايش تجليل از فجرآفرينان عاشورايي افزود: رويكرد شعر مذهبي در دهه 60 باعث احياي قالب هاي سنتي شعر فارسي شده است كه به تبع آن، تلفيق زبان نوين با اين قالب ها، از مهم ترين ويژگي هاي شعر انقلاب است.
كاكايي افزود: آثار خلق شده جنگ و انقلاب جنبه حماسي دارند چون مرتبط به رخداد ديني هستند كه اين مسئله خود باعث تفاوت ساختاري اين نوع شعرها با ديگر قالب هاي شعري مي شود، به طوري كه رويكرد شعر مذهبي در دهه 60 باعث احياي قالب هاي سنتي شعر فارسي شده است و اين رويداد موضوعي، تبديل به سبكي شده كه اين سبك خود تلفيق زبان نو با قالب هاي سنتي است.
وي افزود: مردم ايران از بين قالب هاي ادبي، بيشتر از شعر متاثر مي شوند چرا كه سرشت شعر با تفكر ايراني ها عجين شده و حالت مبالغه آميز اين هنر در رويكرد احساسي مردم قابل درك است.]]>
</TEXT>
</DOC>
<DOC>
<DOCID>HAM2-851118-004</DOCID>
<DOCNO>HAM2-851118-004</DOCNO>
<ORIGINALFILE>/1385/851118/news/_adabh.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[گشايش نخستين نمايشگاه هنر انقلاب]]>
</TITLE>
<TEXT>
<![CDATA[گروه ادب و هنر- اولين نمايشگاه بين المللي هنر انقلاب، با حضور محمود جوادي پور، بهمن نامور مطلق، حسن بنيانيان، حبيب الله صادقي، ناصر پلنگي، كاظم چليپا، مرتضي گودرزي، جلال شباهنگي و شمار زيادي از هنرمندان در مؤسسه فرهنگي هنري صبا گشايش يافت.
نمايشگاه بين المللي هنر انقلاب كه براي نخستين بار در سطح جهاني و با مشاركت كشورهاي از قبيل روسيه، افغانستان، مكزيك، چين، فلسطين، آفريقاي جنوبي، كوبا كه تجربه انقلاب را در يكصد ساله اخير داشته اند آفاقي از تجلي هنر در عرصه بيداري، آرمان و اداره جمعي و نقش هنر در پيوند و تجلي مقاومت، جريان ها و تحولات بزرگ تاريخ معاصر دنيا را پيش رو مي گذارد.
همچنين در اين نمايشگاه بزرگترين عرصه حضور الهام بخش و معني آفرين و بيدارگر هنر انقلاب اسلامي را در تمامي سال هاي پس از پيروزي شكوهمند انقلاب اسلامي و سير تكامل و استمرار آن را به نمايش گذاشته است. در اين نمايشگاه آثار هنرمنداني از كشورمان همچون ايرج اسكندري، حسين خسروجردي،كاظم چليپا، ناصر پلنگي، مرحوم مرتضي مميز،مرتضي گودرزي و... در 2 نگارخانه خيال و آيينه مؤسسه صبا به نمايش درآمدند و در نگارخانه خيال شرقي آثار هنرمنداني چون ديه گو ريورا، مانفرد زيلا، براكو آنجل، فرناندو كاسترو پاچكو، آرتور گارسيا بوستوس، هكنور ونچورا، ديويد كانزل و...به نمايش گذاشته شده است.]]>
</TEXT>
</DOC>
<DOC>
<DOCID>HAM2-851118-005</DOCID>
<DOCNO>HAM2-851118-005</DOCNO>
<ORIGINALFILE>/1385/851118/news/_adabh.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با هنرهاي تجسمي
نمايش انقلاب هاي عاشورا و ايران]]>
</TITLE>
<TEXT>
<![CDATA[گروه ادب و هنر- تقارن ايام سوگواري سالار شهيدان و آغاز ماه محرم با دهه فجر انقلاب اسلامي از هفته گذشته برنامه ها و اتفاقات حوزه  هنرهاي تجسمي را نيز تحت تأثير خود قرار داده است.
جشنواره سراسري عكس، مسجد، انقلاب و عاشورا، يكي از اين برنامه هاست كه برگزاري آن هفته پيش توسط ستاد عالي كانون هاي فرهنگي هنري مساجد كشور اعلام شد.
نخستين نمايشگاه عكس و پوستر انقلاب در ايام دهه فجر نيز چند روزي است كه برپا شده و شامل عكس هاي برگزيده با موضوعات مختلفي همچون حضور پرشور مردمي در راهپيمايي ها، تظاهرات، اعتصابات، درگيري هاي شهري، لحظات پيروزي انقلاب و... است كه از ميان بيش از 10 هزار عكس ارسالي به دبيرخانه جشنواره انتخاب شده و در بخش پوستر نيز آثار مختلف گرافيكي كه وزارتخانه ها و سازمان هاي مختلف در ساليان گذشته منتشر كرده اند به صورت يكجا و متمركز در حوزه هنرهاي معاصر تهران به معرض ديد عموم گذاشته شده است. اما نمايش عكس هاي عاشورايي از عكاسان خبري و مستند اجتماعي در مقابل دانشگاه تهران، يك نمايشگاه خيابان عاشورايي را به مخاطبين خود نشان داد. اين نمايشگاه در برگيرنده عكس هايي از ده ها عكاس در ابعادي بزرگ است كه از ابتداي خيابان قدس آغاز مي شود و از ورودي اصلي دانشگاه تهران مي گذرد و به خيابان 16 آذر مي رسد.
اجراي آيين هاي عاشورايي در جزيره هرمز كه در قالب فستيوال هنر محيطي خليج  فارس برگزار شد، از ديگر اتفاقات جالب اين حوزه است. در اين اجرا كه با هدف تداوم نخستين جشنواره هنرهاي محيطي خليج فارس برگزار شد، 20هنرمند جوان به همراه احمد نادعليان هنرمند معاصر همراه با 40 هنرمند هرمزگاني با تأثير پذيري از هنر بومي خليج فارس، به توليد آثار هنري پرداختند. الهام از آيين هاي عاشورايي همچون تعزيه و هنرهاي وابسته به آن، نقاشي، چيدمان و هنر اجرا عمده كار اين گروه از هنرمندان را تشكيل مي داد. اجراي نقاشي در ساحل جزيره هرمز با موضوعات آزاد و استفاده از خاك هاي رنگي جزيره و اجراي اثر نمايشي مجلس حلاج از ديگر برنامه هاي اين گروه هنري 60 نفري بود.
اما در كنار رويدادهاي مربوط به ايام محرم حسيني و روزهاي فجر انقلاب اسلامي، شاهد رويدادهاي ديگري همچون بازگشايي موزه نظامي در مجموعه فرهنگي- تاريخي سعدآباد بوديم. اين موزه كه از هفتم مهرماه گذشته به دليل تغيير و تحول اموال موزه اي تعطيل شده بود، مجدداً  فعاليت خود را از سر گرفت.
همچنين نويد افتتاح نمايشگاهي از نقاشي هاي قهوه خانه اي به بهانه بازگشايي موزه هنرهاي تزئيني اصفهان از جانب مدير اين موزه به علاقه مندان داده شد.
از سويي ديگر، مرمت بناي قاجاري كه براي موزه فرش اردكان در نظر گرفته شده بود، به پايان رسيد و بالاخره اينكه ميدان پاستور تهران در هفته گذشته به يك اثر حجمي تازه مزين شد.]]>
</TEXT>
</DOC>
<DOC>
<DOCID>HAM2-851118-006</DOCID>
<DOCNO>HAM2-851118-006</DOCNO>
<ORIGINALFILE>/1385/851118/news/_adabh.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[اعلام اولويت برنامه سازي سيما: شوراي برنامه هاي سيما اولويت هاي برنامه سازي شبكه هاي سيما را به مناسبت روز ملي فناوري هسته اي اعلام كرد. شبكه هاي سيما بنا به پيشنهاد شوراي برنامه هاي علمي سيما مي توانند براي 20 فروردين ماه سال 1386كه به نام روز ملي فناوري هسته اي ناميده شده؛ اولويت هايي را در خصوص طراحي، توليد و پخش ويژه برنامه هايي با هدف احياي هويت ملي در پرتو دانش هسته اي در دستور كار خود قرار دهند.
ضيافت نهار نامزدهاي اسكار: بنا به يك رسم قديمي و كمتر از سه هفته مانده به برگزاري اسكار، 139 نفر از نامزدهاي هفتاد و نهمين دوره مراسم آكادمي در بورلي هيلز، در يك ضيافت ناهار شركت كردند. در اين مراسم پيتر اوتول كه هشت بار نامزد اسكار شده و مارتين اسكورسيزي بيش از سايرين مورد تشويق قرار گرفتند.
همسايه آقا در تئاتر شهر: نمايش همسايه آقا به نويسندگي و كارگرداني حسين كياني از هفته  آينده در تالار چهارسو تئاترشهر به صحنه مي رود. ماجراهاي اين نمايش در دوره  معاصر رخ مي دهد. در اين نمايش سيامك صفري، مهدي پاكدل، شهرام حقيقت دوست، رويا ميرعلمي به ايفاي نقش مي پردازند.
انتصاب سرپرست اداره  تئاتر: طي حكمي از سوي رئيس مركز هنرهاي نمايشي محمود فرهنگ به سمت سرپرست اداره تئاتر منصوب شد. گفتني است طي هفته هاي گذشته در پي بازنشستگي مهرداد بيات، مدير اسبق اداره تئاتر، مراسم توديع وي در محل خانه نمايش اداره تئاتر با حضور جمعي از هنرمندان و مسئولان موزه تئاتر برگزار شده بود.
جشنواره هنرهاي تجسمي در تهران: جشنواره طلوع مهر در افق عاشورا از 2 تا 9 اسفند در 6 رشته هنري برگزار مي شود.علاقه مندان براي شركت در اين جشنواره تا 20 بهمن مهلت دارند آثارشان را به نشاني ميدان المپيك، جنب مسجد المهدي، اداره فرهنگ و ارشاد اسلامي غرب تهران و در شهرستان ها به ادارات فرهنگ و ارشاد اسلامي ارسال كنند.
كتاب سال پروين اعتصامي: دومين دوره از كتاب سال پروين اعتصامي  كه به آثار داستاني و شعر زنان اختصاص دارد، پانزده اسفندماه در تهران برگزار مي شود. در اين مراسم به آثار برگزيده زنان در حيطه شعر و ادبيات داستاني جوايزي اهدا مي شود.
درگذشت فرامرز ويسي: فرامرز ويسي، مترجم و شاعر عصر روز يكشنبه 15 بهمن ماه بر اثر عارضه سرطان در منزل خود در تهران دار فاني را وداع گفت. او در سال هاي اخير با ترجمه رمان هايي از آنتونيو تابوكي- نويسنده ايتاليايي- با عنوان هاي سستون، شبانه هندي و ديالوگ هاي ناتمام از فرانسه به فارسي، در معرفي اين نويسنده تلاش كرد. ويسي آثار ديگري نيز همچون پيانو و والدين وحشتناك را از ژان كوكتو ترجمه كرده است.]]>
</TEXT>
</DOC>
<DOC>
<DOCID>HAM2-851118-007</DOCID>
<DOCNO>HAM2-851118-007</DOCNO>
<ORIGINALFILE>/1385/851118/news/_akhar.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851118/news/013287.jpg</IMAGE>
<![CDATA[
عكس: محمد توكلي
دومين نمايشگاه بين المللي طلا، جواهر و نقره ديروز به كار خود پايان داد. در اين نمايشگاه 73 شركت داخلي و 8 شركت خارجي به نمايندگي از ايتاليا، آلمان، سوئيس، تركيه، تايوان و هنگ كنگ حضور داشتند.]]>
</TEXT>
</DOC>
<DOC>
<DOCID>HAM2-851118-008</DOCID>
<DOCNO>HAM2-851118-008</DOCNO>
<ORIGINALFILE>/1385/851118/news/_akhar.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درشهرچه خبر]]>
</TITLE>
<TEXT>
<![CDATA[نرخ سيم كارت
پس ازماه ها بالاخره چند كد سيم كارت تلفن همراه روند كاهشي قيمت را شكستند. طبق اظهار فروشندگان، در بازار تهران، سيم كارت صفر كد 4 تلفن همراه با افزايش 10 هزار تومان به 330 هزار تومان در خريد و 340 هزار تومان در فروش رسيد. براين اساس، سيم كارت صفر كد 7، 315 هزار تومان خريداري شد و 325 هزار تومان به فروش رفت. سيم كارت صفر كد 2، با 20 هزار تومان افزايش 490 هزار تومان در خريد و 500 هزار تومان در فروش قيمت داده شد. سيم كارت صفر كد 3 نيز با افزايش تا سقف 20 هزار تومان470، هزار تومان خريداري و 480 هزار تومان فروخته شد. اين در حالي است كه قيمت سيم كارت صفر كد 6 و 5، 370 هزار تومان در خريد و 380 هزار تومان در فروش اعلام شد و قيمت سيم كارت كاركرده كد يك نيز به 520 هزار تومان رسيد. سيم كارت كاركرده كدهاي يك، دو، سه، چهار، پنج و شش به ترتيب 520، 420، 350315،300، و 310 هزار تومان خريداري مي شود و 530، 430، 360، 310، 325 و320 هزار تومان به فروش مي رسد. اين قيمت ها در فروشگاه هاي مختلف بين 5 تا 10 هزار تومان در نوسان است.
جشن آدم برفي ها
رئيس هيأت كوهنوردي استان گلستان از برگزاري جشن آدم برفي ها به مناسبت بيست و هشتمين سالگرد پيروزي انقلاب اسلامي در گرگان خبر داد. به گفته داود عامري، اين مراسم قرار است در روزهاي 19 و 20 بهمن ماه در ارتفاعات برفگير شهرستان گرگان برگزار شود. در حال حاضر برخي از ارتفاعات اين منطقه داراي پوشش برف هستند و براي برگزاري اين جشن قله تلمبار پيش بيني شده است. همچنين به همين مناسبت كميته هيماليانوردي هيأت كوهنوردي استان صعود فني را در دستور كار خود قرار داده است. اين صعود از 19 بهمن ماه از شهرستان گرگان به سمت قله علم كوه آغاز مي شود و هم زمان با آخرين روز از دهه مبارك فجر به پايان خواهد رسيد. كوهنوردان شهرستانهاي گنبدكاووس، كلاله، آزادشهر، راميان و مينودشت نيز طي روزهاي 13 و 15 بهمن به قله هاي ماران كوه و آق امام صعود كردند و قرار است در آخرين صعود روز 20 بهمن به قله رجني اعزام شوند.
زكات بمي ها
بمي ها نسبت به سال هاي پيش 2 برابر بيشتر زكات پرداخت مي كنند. امسال بيشترين رشد پرداخت زكات در محصول خرما بوده و تا به حال مردم مناطق مختلف سطح شهرستان??تن خرما به ستاد زكات پرداخت كرده اند. به گفته رضا بزماني دبير ستاد احياي زكات بم، دولت به ميزاني كه از سوي مردم زكات پرداخت مي شود، بودجه عمراني به آن منطقه اختصاص مي دهد و در آمد حاصل از فروش زكات جمع آوري شده، صرف فعاليت هاي عام المنفعه مي شود. همايش زكات سال آينده در اين شهر برگزار مي شود.
كابل برگردان
با اجراي عمليات كابل برگردان، ارتباط تلفني 410 مشترك در مركز مخابرات شهيد محلاتي با پيش شماره 2244 تا 2249، در مركز استقلال 300 مشترك با پيش شماره هاي 2201 تا 2205 و 2620، در مركز مخابرات شهيد خوشقدم پيش شماره هاي 5582 تا 5586، در مركز مخابرات شهيد حكمت شعار پيش شماره هاي 7720 تا 7722، 7727، 7744 تا 7749، 7780 و 7789 و در مركز مخابرات شهيد تندگويان پيش شماره هاي 2250 تا 2253، 2230 تا 2233 حداكثر به مدت 72 ساعت با اختلال همراه است. همچنين در مركز مخابرات مهديه پيش شماره هاي 5536 تا 5539، در مركز مخابرات شهيد كلانتري پيش شماره هاي 8887800 تا 8887999 و در مركز مخابرات شهيد غريبي80 شماره با پيش شماره هاي 2220 تا 2224، 2267، 2268 حداكثر به مدت 24 ساعت با اختلال همراه است .]]>
</TEXT>
</DOC>
<DOC>
<DOCID>HAM2-851118-009</DOCID>
<DOCNO>HAM2-851118-009</DOCNO>
<ORIGINALFILE>/1385/851118/news/_akhar.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851118/news/013266.jpg</IMAGE>
<![CDATA[
كوتاه نياييد
حتي اگر براي يك بار هم به ميادين ميوه و تره بار شهرداري مراجعه كنيد، بيشتر كارگران غرفه ها، چند برابر درخواست شما، ميوه و سبزي داخل كيسه هاي پلاستيكي مي ريزند و تنها با چند بار اعتراض و مراجعه به مديريت ميدان مي توانيد از حجم محصولات داخل كيسه بكاهيد. اين مشكل، مهم ترين معضلي است كه مراجعه كنندگان به ميادين ميوه و تره بار با آن مواجه هستند كه رئيس مركز نظارت همگاني شهرداري تهران(1888)نيز در گزارش خود آن را تاييد كرده است.
البته به مشتريان مراجعه كننده به اين ميادين توصيه مي شود كه در حين مواجهه با زياد فروشي و يا برخورد نامناسب كارگران غرفه ها، كوتاه نيايند و حتما موضوع را به مديريت و بازرسان ميادين گزارش بدهند. تجربه نشان داده، مراجعه مشتريان ناراضي به دفتر ميدان نتيجه بخش بوده و حداقل براي چند روز غرفه هاي متخلف در نحوه خدمت رساني به مشتريان اصلاحاتي بوجود مي آورند.]]>
</TEXT>
</DOC>
<DOC>
<DOCID>HAM2-851118-010</DOCID>
<DOCNO>HAM2-851118-010</DOCNO>
<ORIGINALFILE>/1385/851118/news/_akhar.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[مسابقه روزنامه ديواري انقلاب
فرهنگسراي مدرسه با فرارسيدن ايام الله 22 بهمن مسابقه بزرگ روزنامه ديواري امام و يك ايران پيام را برگزار مي كند. اين مسابقه شامل انديشه هاي حضرت امام ره در 30 موضوع مختلف(به تعداد استان هاي كشور)در قالب شعر، نثر، جدول، مقاله، داستان و... است. امام و دين، امام و دفاع مقدس، امام و فرهنگ و هنر، امام و زنان، امام و كودكان، امام و اقوام ايراني، امام و شهدا و... ازجمله موضوعاتي است كه دانش آموزان مي توانند در قالب هاي اعلام شده و به دلخواه روزنامه ديواري خود را تهيه و به فرهنگسرا ارسال كنند. علاقه مندان جهت شركت در اين مسابقه مي توانند با تلفن 88505513 تماس بگيرند.
ناگفته هاي انقلاب
فرهنگسراي خاتم هم زمان با فرارسيدن سالروز پيروزي انقلاب اسلامي
ويژه برنامه ناگفته هاي انقلاب را براي شناسايي زمينه ها، ريشه ها، اهداف و چگونگي خيزش و رشد انقلاب اسلامي به نسل جوان برگزار مي كند. اين برنامه در 2 بخش فرهنگي و هنري با حضور كارشناسان و فعالان نهضت در دوران انقلاب مورد تحليل و بررسي قرار خواهد گرفت. علاقه مندان براي شركت در اين برنامه مي توانند در تاريخ هاي 18 و 21 بهمن ماه ساعت 30: 16 به سالن آمفي تئاتر خاتم واقع در شهرك وليعصر، انتهاي خيابان حيدري جنوبي، خيابان پژاند مراجعه كنند و براي كسب اطلاعات بيشتر با شماره تلفن 7-66207065 تماس بگيرند.]]>
</TEXT>
</DOC>
<DOC>
<DOCID>HAM2-851118-011</DOCID>
<DOCNO>HAM2-851118-011</DOCNO>
<ORIGINALFILE>/1385/851118/news/_akhar.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/19]]>
</TITLE>
<TEXT>
<![CDATA[كدام تيم؟
اولين بازي تيم ملي كشورمان در جام ملت هاي آسيا با تيم ملي كدام كشور است؟
a)ازبكستانc )كره جنوبي
b )مالزيd)چين
نحوه شركت در مسابقه
شركت كنندگان بايد يكي از گزينه هاي a,b,c,d را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 9165-202-0912 اس ام اس كنند. 10 نفر از افرادي كه پاسخ صحيح داده باشند( 5 نفر از تهران و5 نفر از شهرستان ها)به حسابشان جايزه نقدي واريز مي شود. شماره تلفن همراه برندگان با حذف 3 رقم آن( و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.(علت قرار دادن * به جاي رقم ها، جلوگيري از مزاحمت هاي احتمالي است.)
]]>
<IMAGE>/1385/851118/news/013296.jpg</IMAGE>
<![CDATA[
پاسخ صحيح مسابقه شماره، 18 گزينه b بود.]]>
</TEXT>
</DOC>
<DOC>
<DOCID>HAM2-851118-012</DOCID>
<DOCNO>HAM2-851118-012</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بورس نفت در انتظار تعيين دبيركل]]>
</TITLE>
<TEXT>
<![CDATA[گروه بورس- وزير نفت روز گذشته از انتصاب دبيركل بورس نفت در آينده اي نزديك خبر داد. به گفته او تاكنون چند نفر براي تصدي اين پست كانديدا شده اند.
به گزارش ايسنا و ايرنا، سيد كاظم وزيري هامانه، وزير نفت، در بوشهر، اعلام كرد: هفته گذشته جلسه مشتركي با وزارت اقتصاد داشتيم و قرار شد به سرعت دبيركل يا مديرعامل جديد بورس نفت معرفي شود. وي همچنين از محول شدن مسئوليت راه اندازي اين بورس به وزارت اقتصاد خبر داد و گفت: راه اندازي بورس نفت از طرف رئيس جمهوري به صورت رسمي به وزارت اقتصاد محول شده است. پيش از اين نمايندگان كميسيون انرژي مجلس به دليل تعويق در راه اندازي بورس نفت خواهان دخالت رئيس جمهوري شده بودند.
وزيري هامانه همچنين درباره اساسنامه بورس نفت گفت: اساسنامه بورس نفت اواخر اسفند سال گذشته به دولت تحويل داده شد كه كميته اي از وزيران، مسئول رسيدگي به آن شدند در اين راستا توافق كلي انجام شده و مشكلي وجود ندارد و تحويل آن نيز طي روزهاي آينده به مجلس انجام مي شود.
در اين باره حسن مرادي، عضو كميسيون انرژي مجلس شوراي اسلامي نيز گفت: در آخرين جلسه اي كه در كميسيون انرژي درباره تشكيل اين بورس برگزار شد، نمايندگان نگراني خود را از تعويق چند ساله در راه اندازي اين بورس اعلام كردند و خواستار دخالت دولت در اين زمينه شدند. وي افزود: در اين جلسه اعلام شد كه دولت بايد هر چه سريع تر ساز و كارهاي تشكيل بورس نفت را مهيا كند.
مرادي در مورد محول شدن مسئوليت راه اندازي بورس نفت به وزارت اقتصاد گفت: ما معتقديم بدون همكاري وزارت نفت اين كار شدني نيست.
بر اساس اين گزارش، با وجود گذشت 6 سال از آغاز مراحل اجرايي تشكيل بورس نفت برخي از اختلافات مانع از شكل گيري اين بورس شده است. در اين راه به نظر مي رسد تاكنون تقابل دو وزارتخانه نفت و اقتصاد مهمترين عامل در تشكيل نشدن بورس نفت پس از 6 سال محسوب مي شود.
پيش از اين كمال دانشيار رئيس كميسيون انرژي مجلس در نامه اي به رئيس جمهوري، خواستار حل موانع موجود شده بود. وي در خصوص دلايل اين تأخير گفته بود:  وزيران نفت و اقتصاد و شخص رئيس جمهوري مدافع تشكيل و راه اندازي بورس نفت هستند. اما به نظر مي رسد مافيايي نفتي در خارج از وزارت نفت و تفكر سنتي حاكم بر برخي مديران داخلي مجموعه  نفت در صدد اشكال تراشي و مخالفت با اين موضوع هستند. بسياري از نمايندگان مجلس و كارشناسان معتقدند كه بورس نفت در حال حاضر متولي خاصي ندارد و هر يك از مسئولان اجرايي اين بورس ديگري را متولي راه اندازي آن مي داند.]]>
</TEXT>
</DOC>
<DOC>
<DOCID>HAM2-851118-013</DOCID>
<DOCNO>HAM2-851118-013</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 4 شركت به تالارهاي مبادلات]]>
</TITLE>
<TEXT>
<IMAGE>/1385/851118/news/013218.jpg</IMAGE>
<![CDATA[
گروه بورس- در مبادلات روز گذشته، نماد 4 شركت بار ديگر براي ادامه معاملات بر روي تابلوي بورس نمايش داده شد.
بر اساس اين گزارش، ديروز نماد شركت هاي ليزينگ صنعت و معدن، رادياتور ايران و موتوژن بعد از اعلام پيش بيني درآمد هر سهم و سيمان فارس و خوزستان پس از برگزاري مجمع عادي به طور فوق العاده باز شد. اين گزارش حاكي است: تالار بورس تهران ديروز شاهد افزايش توجه فعالان بازار به سهام گروه تجهيزات بود. به طوري كه سهامداران براي خريد سهام دو شركت تراكتورسازي ايران و كمباين سازي ايران صفي معادل 5/1 ميليون سهم تشكيل دادند. اين در حالي است كه ظرف روزهاي آينده 60 درصد از سهام شركت هپكو ديگر عضو فعال اين گروه در بورس عرضه خواهد شد.
ديروز همچنين بورس تهران بار ديگر شاهد تشكيل صف هاي خريد براي سهام شركت ملي صنايع مس ايران بود به طوري كه سهامداران براي خريد 61 ميليون سهم اين شركت 6هزار و 127 تقاضا پر كردند، در حالي كه صف هاي خريد اين شركت در ابتداي معاملات ديروز از مرز 75 ميليون سهم نيز فراتر رفت. بانك پارسيان و سرمايه گذاري توسعه معادن و فلزات نيز ديروز بار ديگر با صف هاي سهامداران مواجه شدند.
ديروز 476 تقاضا براي خريد 5/4 ميليون سهم پارسيان و 315 تقاضا براي خريد 3 ميليون سهم توسعه معادن و فلزات در كارگزاري ها به ثبت رسيد. در معاملات ديروز صف  هاي فروش سهام شركت هاي گروه معادن همچنان سنگين بود.]]>
</TEXT>
</DOC>
<DOC>
<DOCID>HAM2-851118-014</DOCID>
<DOCNO>HAM2-851118-014</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[براي سومين بار در 2 سال اخير
سهام هپكو10، روز ديگر روي ميز فروش مي رود]]>
</TITLE>
<TEXT>
<![CDATA[گروه بورس- 10 روز ديگر 61 درصد سهام دولت در شركت هپكو براي سومين بار در بورس تهران براي فروش عرضه مي شود.
طبق اعلام اداره عمليات و نظارت بر بازار سهام، سازمان خصوصي سازي به وكالت از سازمان گسترش(ايدرو)201 ميليون سهم هپكو را با قيمت پايه 350 تومان عرضه مي كند. زمان عرضه اين ميزان سهام 28 بهمن ماه اعلام شده است. طبق شرايط اعلام شده، قرار است دولت، سهام هپكو را به صورت يكجا و نقد بفروشد.
در دي ماه امسال سهام هپكو روي ميز فروش قرار گرفت و يك سرمايه گذار فعال در بخش خصوصي سهام اين شركت را خريد، اما در پي ناتواني از پرداخت كل مبلغ سهام، شوراي بورس اين معامله را باطل اعلام كرد. پيش از اين نيز در سال 83 سهام هپكو به فروش رسيده بود كه آن معامله نيز باطل اعلام شد.
طبق اطلاعيه بورس تهران، شركت كارگزاري بانك ملي، وظيفه عرضه سهام هپكو را بر عهده مي گيرد. در اين اطلاعيه تأكيد شده، متقاضيان خريد سهام هپكو در صورتي حق شركت در رقابت را خواهند داشت كه 5 درصد كل ارزش معامله را از قبل به حساب شركت سرمايه گذاري مركزي بورس واريز كرده باشند. در صورت انصراف خريدار اين رقم مسترد نخواهد شد.]]>
</TEXT>
</DOC>
<DOC>
<DOCID>HAM2-851118-015</DOCID>
<DOCNO>HAM2-851118-015</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام چگونگي رسيدگي به شكايت هاي سهامداران]]>
</TITLE>
<TEXT>
<![CDATA[گروه بورس- معاون حقوقي سازمان بورس و اوراق بهادار اعلام كرد: واحد رسيدگي به شكايات اين سازمان آماده پاسخگويي به هرگونه شكايت در حوزه بازار سرمايه است.
به گزارش روابط عمومي بورس، حسين فهيمي گفت: اين واحد صرفنظر از درستي يا نادرستي شكايت، آن را بررسي مي كند. بنابراين كساني كه احساس مي كنند خسارتي به آنها وارد شده يا مورد بي عدالتي قرار گرفته اند يا تصور مي كنند قانون يا مقرراتي در يكي از حوزه هاي فعاليت در بورس نقض شده است، اگر توان تعيين ماهيت درخواست خود را ندارند و نمي دانند كه درخواست آنها بايد به صورت تخلف يا پيگيري جرم يا به صورت اختلاف پيگيري شود، صرفنظر از ماهيت درخواست، مي توانند آن را به اين واحد تقديم كنند. وي تصريح كرد: اين واحد، ماهيت درخواست و ارتباط آن با اركان بورس يا واحدهاي سازمان بورس را تعيين مي كند. اگر مرجع ذيصلاح ديگري در خارج از اركان بازار اوراق بهادار(شورا و سازمان)به اين شكايت رسيدگي كند، اين واحد شاكي را راهنمايي مي كند و اگر هر يك از واحدهاي مجموعه سازمان بورس بر اساس قانون و مقررات مكلف به رسيدگي باشند، واحد رسيدگي به شكايات راساً و يا از طريق ارجاع آن به ادارات مربوط، به شكايت رسيدگي و پاسخ نهايي آن را به شاكي ارائه مي كند.]]>
</TEXT>
</DOC>
<DOC>
<DOCID>HAM2-851118-016</DOCID>
<DOCNO>HAM2-851118-016</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[قيمت گذاري 20 درصد سهام مس در قالب سهام عدالت]]>
</TITLE>
<TEXT>
<![CDATA[ايسنا: بر اساس قيمت اوليه سهام مس، هيأت عالي واگذاري با برگزاري نشستي فوق العاده نسبت به تعيين قيمت 20 درصد از سهام اين شركت در قالب سهام عدالت به نرخ تابلو و نرخ روز قبل از معاملات تصميم گيري مي كند.
اسماعيل غلامي ، معاون سازمان خصوصي سازي در اين باره توضيح داد: 20 درصد مصوب شده به قيمت نهايي روز قبل از معامله در هيأت عالي واگذاري مورد بحث و بررسي قرار گرفته و در نهايت قيمت سهام عدالت تعيين و سپس 20 درصد به كارگزاري سهام عدالت داده مي شود.
وي ادامه داد: اگر فروش تدريجي باشد طبق آيين نامه براساس نرخ تابلو قيمت تعيين خواهد شد. هم چنين سه درصد از اين سهام در طول روزهاي گذشته به عموم واگذار شده و در روز هاي آينده نيز شاهد واگذاري باقي اين سهام خواهيم بود كه حتي سهميه بندي هم صورت گرفته است.]]>
</TEXT>
</DOC>
<DOC>
<DOCID>HAM2-851118-017</DOCID>
<DOCNO>HAM2-851118-017</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[كارنامه 200 روزه بازار سهام]]>
</TITLE>
<TEXT>
<![CDATA[گروه بورس- مركز تحقيقات بازار سرمايه كارنامه 200روزه فعاليت بورس تهران را در طول سال جاري منتشر كرد.
متقاضيان سرمايه گذاري از اول امسال به اين سو 42 هزار ميليارد ريال از نقدينگي شان را براي خريد سهام در بورس تهران پرداخته اند.
آمار مركز تحقيقات بازار سرمايه نشان مي دهد، اين ميزان نقدينگي در طول سال جاري براي خريد 11 ميليارد برگه سهم عرضه شده در تالارهاي مبادلات بورس، پرداخت شده است. طبق اين آمار به طور متوسط روزانه 201 ميليارد ريال مبادله سهام در بورس تهران انجام مي گيرد و 53 ميليون برگه سهم در اين بازار بين متقاضيان سرمايه گذاري دست به دست مي شود. در نتيجه اين مبادلات و با توجه به پذيرش و عرضه سهام شركت ملي مس ارزش كل بورس تهران از 375 هزار ميليارد ريال فراتر رفته است. به اين ترتيب در طول سال 85 معادل 10 درصد به ارزش بورس تهران افزوده شده است. در اين مدت شاخص عملكرد بورس 6/5 درصد بالا رفته و بازده سرمايه گذاري در بازار سهام به طور ميانگين به 6/15 درصد رسيده است. تالارهاي بورس تهران در طول سال  جاري طي 210روز روي سهامداران باز بوده كه در اين مدت فعالان بازار، دو سوم روزهاي مبادلاتي را با صعود شاخص عملكرد پشت سر گذاشته اند.]]>
</TEXT>
</DOC>
<DOC>
<DOCID>HAM2-851118-018</DOCID>
<DOCNO>HAM2-851118-018</DOCNO>
<ORIGINALFILE>/1385/851118/news/_bourse.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ادامه صعود شاخص روي موج مس]]>
</TITLE>
<TEXT>
<![CDATA[گروه بورس - حركت شاخص كل بورس تهران براي دومين روز متوالي تحت تأثير شركت ملي صنايع مس ايران روند صعودي به خود گرفت.
شاخص كل بورس تهران، ديروز در نتيجه افزايش ارزش و تقاضا براي سهام شركت مس 10 واحد افزايش را تجربه كرد. ديروز شاخص هاي بازده بازار و همچنين شاخص صنعت، هر كدام به ترتيب 32 و 9 واحد افزايش يافتند، شاخص واسطه گري هاي مالي نيز با رشد اندك يك واحدي مواجه شد.
براساس اين گزارش، بورس تهران روز گذشته بار ديگر با عرضه سهام شركت مس شاهد رونق معاملات بود. اين شركت ديروز به تنهايي شاخص كل بورس تهران را 12 واحد مثبت كرد. بعد از مس، شركت موتوژن كه پس از بازگشايي نماد به كار خود ادامه مي داد بيشترين نقش را در صعود شاخص داشت اما اين تأثير كمتر از يك واحد بود. در داد وستدهاي روز گذشته بار ديگر شركت معدني و صنعتي چادرملو بيشترين سهم را در نزول شاخص داشت به طوري كه كاهش ارزش سهام اين شركت يك واحد شاخص را پايين كشيد.]]>
</TEXT>
</DOC>
<DOC>
<DOCID>HAM2-851118-019</DOCID>
<DOCNO>HAM2-851118-019</DOCNO>
<ORIGINALFILE>/1385/851118/news/_cinema.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به روند ساخت فيلم شعبده باز به بهانه اكران در جشنواره فجر
كيمياگري و سينما]]>
</TITLE>
<TEXT>
<IMAGE>/1385/851118/news/013239.jpg</IMAGE>
<![CDATA[
ترجمه: امير رضا نوري زاده
براساس يك باور قديمي كيمياگران قادر هستند يك عنصر را به عنصري ديگر بدل كنند و اكنون به نظر مي رسد نيل برگر نيز كيمياگر عصر ما باشد. او پس از مطالعه داستان كوتاه آيزنهايم شعبده باز نوشته استيون ميلر هاوزر كه برنده جايزه پوليتزر نيز شده بود، مجذوب قصه شد اما از اينكه بتواند روزي همچون كيمياگران آن را به روي پرده نقره اي بياورد، مطمئن نبود. خود او در اين زمينه مي گويد: من شيفته داستان بودم ولي مشخص نبود كه چطور بايد معماي اقتباس از آن را حل كنم و آن را به يك فيلم بلند بدل كنم. در شرايطي كه برگر مشغول تدوين اولين فيلم بلندش به نام مصاحبه با يك مزدور بود، نشستي را با ديويد لوين و برايان كاپلمن- تهيه كنندگان فيلم- برگزار كرد تا در مورد شرايط دشوار اين اقتباس بيشتر صحبت كنند.
برگر در ادامه مي گويد: من به آنها گفتم كه داستاني از ميلرهاوزر را خوانده ام و مي خواهم آن را به فيلم برگردانم و هر دو آنها در يك لحظه پرسيدند: اسم آن آيزنهايم شعبده باز است؟ آنها به خوبي داستان را مي شناختند ولي در عملي بودن اين اقتباس ترديد داشتند. اما من به آنها حقه زدم و گفتم كه شيوه خوبي بر سر كار دارم!
كاپلمن و لوين حقوق اقتباس از داستان را خريداري كردند.
لوين در اين زمينه مي گويد: ما از اينكه به راحتي موفق به خريد حقوق اقتباس داستان شديم، خوشحال بوديم ولي فرصت چنداني در اختيار نداشتيم بنابراين بلافاصله با نيل تماس گرفتيم و به او گفتيم كه خبرهاي خوب و خبرهاي بدي براي او داريم. خبر خوب اين بود كه ما حقوق اقتباس داستان را خريده ايم ولي خبر بد اين بود كه كار بايد ظرف مدت كوتاهي انجام مي شد.
برگر براي عملي شدن اين اقتباس چند تغيير در داستان به وجود آورد. قبل از هر چيز او دو شخصيت- شاهزاده لئوپولد و نامزدش سوفي- را به داستان افزود و حضور بازرس اوول(uhl)را كه در داستان اصلي فقط به او اشاره اي شده بود، بسيار پررنگ كرد. برگر مي افزايد: مشكل اصلي من اين بود كه بايستي داستان آيزنهايم را به شيوه اي روايت مي كردم كه اسرار او فاش نشود بهترين روش براي رسيدن به اين هدف نگاه كردن به اتفاقات از نقطه نظر اوول بود و به همين خاطر بود كه نقش او پررنگ شد.
علاوه بر اين برگر تحقيقات زيادي درباره جادو و شرايط آن در اوايل قرن بيستم انجام داد و حتي مدتي را در وين زندگي كرد تا با لوكيشن فيلم بيشتر آشنا شود. او در ادامه مي گويد: من هر چيزي را كه در مورد جادوگران و جنبش secessionist در دسترس بود، خواندم و اكثر شعبده بازيهايي كه در فيلم شاهدش هستيم براساس وقايع واقعي آن زمان است. من درصدد بودم فيلمي بسازم كه تا حد امكان باورپذير باشد.با آماده شدن فيلمنامه، كاپلمن و لوين تصميم گرفتند تا از مايكل لاندن به عنوان تهيه كننده سوم استفاده كنند و پس از طرح موضوع، با پاسخ مثبت او مواجه شدند. لاندن در مورد اين همكاري مي گويد: من از علاقه مندان نيل برگر بودم من فيلم مصاحبه با فردور را از او ديده بودم و فيلمنامه شعبده باز را هم پسنديده بودم. البته من از اواسط كار ملحق شدم و طبيعي بود كه بايستي تغييراتي در فيلمنامه به وجود مي آمد ولي در نهايت همه ما با نسخه نهايي موافق بوديم. من بيشتر با داستان هاي معاصر موافقم ولي اين فيلمنامه مدوني بود كه فقط زمان وقوع آن در گذشته بود. اما برگر در مورد انتخاب بازيگران اصلي فيلم مي گويد: من عادت ندارم كه به هنگام نگارش فيلمنامه، هنرپيشه خاصي را مد نظر داشته باشم ولي مي دانستم كه براي نقش اصلي فيلم به يك هنرپيشه خاص احتياج دارم و در بين هنرپيشه ها به ادوارد نورتن براي چنين نقشي اعتماد كامل داشتم هر چند كه تابه حال او را در نقش هاي تاريخي در فيلمي نديده بودم. او ساده ترين گزينه و البته بهترين گزينه بود.
ازطرفي كاپلمن و لوين هم رابطه دوستانه خوبي با نورتون داشتند و فيلمنامه rounders را براي او نوشته بودند. لوين در اين زمينه مي گويد: ما نسخه اوليه فيلمنامه را براي نورتن فرستاديم و معتقد بوديم كه او هنرپيشه مورد نظرمان براي نقش آيزنهايم است.
كاپلمن ادامه مي دهد: براي ما تنها دو چالش جدي در كل روند ساخت فيلم وجود داشت، فيلمنامه اي خوب از برگر و قطعي شدن حضور او دارد نورتن كه البته هر دو آنها بدون مشكل خاصي به نتيجه رسيد. البته ادوارد زماني حاضر به بازي شد كه قانعش كرديم اين يك فيلم تاريخي صرف نيست. خود نورتون هم تأييد مي كند كه چندان با داستان كوتاه آيزنهايم شعبده باز آشنايي نداشته است. او ادامه مي دهد: من از طريق فيلمنامه با داستان اصلي آشنا شدم و البته مجذوب آن شدم چون جنبه هاي مختلفي داشت به ويژه شخصيت اصلي آن كه در عين اسرارآميز بودن، يك جادوگر مدرن است.
اما براي بازرس اوول، برگر شخصيتي را در نظر گرفت كه تا حدي غيرمتعارف بود: نقش كارآگاه هاي سمج در فيلم هاي تاريخي، نقشي كليشه اي است و من تصور كردم كه پل جاماتي مي تواند چهره جديدي در اين نقش تلقي شود. كارآگاه اوول محور اصلي داستان است.
جاماتي در اين زمينه مي گويد: فيلمنامه از طريق مدير برنامه هايم در اختيارم قرار گرفت و من بلافاصله پس از مطالعه نقشم را پذيرفتم. من از بازي در اين نقش بسيار هيجان زده بودم ولي تا به حال نقش يك اروپايي را ايفا نكرده بودم.
اما فيلم در اكران جهاني خود كاملاً موفق عمل كرد و فروشي معادل 120 ميليون دلار داشت كه با توجه به هزينه 40 ميليون دلاري اين فيلم، توليد آن را كاملاً اقتصادي جلوه داد. لاندن در اين زمينه مي گويد: ما از ابتدا مي دانستيم كه اين فيلم در گيشه نمي تواند فروش خيره كننده اي داشته باشد اما خوشحاليم كه اين فيلم علاوه بر آمريكاي شمالي در ساير كشورهاي جهان نيز مورد توجه قرار گرفت و حتي ما مي توانيم به فروش خوب دي وي دي فيلم هم اميدوار باشيم.
منبع: سايت movieweb\ا21اكتبر]]>
</TEXT>
</DOC>
<DOC>
<DOCID>HAM2-851118-020</DOCID>
<DOCNO>HAM2-851118-020</DOCNO>
<ORIGINALFILE>/1385/851118/news/_cinema.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشنگفت وگو با نيل برگر، كارگردان فيلم شعبده باز
در دنياي جادوگران]]>
</TITLE>
<TEXT>
<![CDATA[* به نظر مي رسد فيلم شما بيشتر درباره عكس العمل به جادو باشد تا خود جادو!
- اين تحليل شما را مي پذيرم و تصور مي كنم بهترين عنصر در اين فيلم تماشاگران شعبده بازي ها باشند چرا كه به اين ترتيب با قوانين قضيه آشنا مي شوند. داستان اين فيلم در سال 1900 در وين رخ مي دهد و ما از طرفي مي خواستيم نسبت به اين دوره وفادار باشيم و از سوي ديگر اين فيلم بدل به يك فيلم تاريخي صرف نشود.
* چگونه موفق شديد بين افسانه و واقعيت تعادلي در اين فيلم برقرار كنيد؟
- همان طور كه گفتم مي خواستيم حتي الامكان جزئيات تاريخي رعايت شود ولي ماهيت داستان ضربه نخورد. همچنين ما دوست داشتيم اين فيلم بيشتر يك سوررئال اسرارآميز باشد تا يك افسانه براي شرح حال جادوگران.
* آيا براي فيلمبرداري در پراگ ناچار به ايجاد تغييرات در لوكيشن ها شديد؟
- ما حدود 95 درصد فيلم را در لوكيشن ها بدون افزودن چيزي فيلمبرداري كرديم و شايد خوش شانس بوديم كه توانستيم لوكيشني را مناسب فيلمبرداري پيدا كنيم.
* آيا تحقيقات زيادي درباره تاريخچه جادو داشتيد؟
- بله، عمده تحقيقات من معطوف به جادوي جادوگران آن دوره بود و همه تردستي ها بر اساس تردستي هاي رايج آن دوره بود. اما نكته اي كه برايم حائز اهميت بود، منطقي بودن كلي داستان بود. من پس از بازنويسي فيلمنامه و قبل از سفر به پراگ، با ريكي جي و مايكل وبر مشورت كاملي كردم.
* در دوران كودكي به جادوگري علاقه داشتيد؟
- چندان علاقه اي نداشتم و حتي حالا پس از ساخت اين فيلم هم علاقه زيادي به جادوگري ندارم ولي اعتراف مي كنم كه در خلال تحقيقاتم براي اين فيلم به موارد جالبي برخوردم. براي مثال با مردي به نام درن براون آشنا شدم كه در انگلستان كار مي كرد. او كنترل عجيبي بر ذهنش داشت.
او چيزي مي نوشت و داخل پاكت مي گذاشت بعد درباره آن با شما صحبت مي كرد و سپس از شما مي خواست چيزي بنويسيد يا شكلي را ترسيم كنيد و ناگهان همان چيزي را كه نوشته بوديد، براي شما مي نوشت!
* كمي از اهميت انتخاب بازيگران اين فيلم بگوييد.
- در ذهنم هميشه مي خواستم هنرپيشه اي را براي اين نقش انتخاب كنم كه واقعاً خود اين شخصيت است و ادوارد نورتن هنرپيشه اي بود كه وجودش اسرارگونه به نظر مي رسيد.شما هميشه حس مي كرديد كه رمز و رازي در پشت چشمان او وجود دارد.
* قبلاً جسيكا بيل را در نقشي از اين دست نديده بوديم!
- بله، بازي او در چنين نقشي غيرمتعارف است. من اطلاع چنداني از توانايي هاي او نداشتم تا اين كه از سوي مسئولان استوديو به من معرفي شد ولي او در تست بازيگري ما كاملاً موفق بود.
* بازاريابي فيلمي با اين موضوع ساده نبود. آيا نگراني از بابت گيشه نداشتيد؟
- شعبده باز يك فيلم ساده تاريخي نيست بلكه فيلمي درباره انسانهاي بزرگي است كه درگير داستاني بزرگتر مي شوند.
منبع: نيويورك تايمز\24 اكتبر]]>
</TEXT>
</DOC>
<DOC>
<DOCID>HAM2-851118-021</DOCID>
<DOCNO>HAM2-851118-021</DOCNO>
<ORIGINALFILE>/1385/851118/news/_diet.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[هشتمين دوره جشنواره ابن سينا در دانشگاه علوم پزشكي تهران برگزار شد
تقدير از برترين ها در دانشگاه برتر]]>
</TITLE>
<TEXT>
<IMAGE>/1385/851118/news/013263.jpg</IMAGE>
<![CDATA[
سيد محمد ابوترابي
دانشگاه تهران پيشينه اي 70 ساله  دارد و ميراث و افتخاراتش را ميان دو پاره خود، يعني دانشگاه تهران و دانشگاه علوم پزشكي تهران تقسيم كرده است. شايد هنوز خيلي ها ندانند كه همه آنچه دانشگاه تهران ناميده مي شود، سالهاست به دو دانشگاه كاملاً مجزا كه يكي زيرنظر وزارت علوم و ديگري زير نظر وزارت بهداشت است، تقسيم شده. هر دو دانشگاه تهران نام دارند، اما يكي كه پيشوند علوم پزشكي را كنار نام خود دارد، از سال 1365 با واگذاري آموزش پزشكي از وزارت علوم به وزارت بهداشت، شكل گرفت.
دانشگاه علوم پزشكي تهران، گذشته از سابقه ديرينه اش كه آن را بعنوان يكي از قطب هاي اصلي دانش پزشكي در كشور مطرح مي كند، در چند سال  گذشته جهشي جدي را در عرصه پژوهش نيز آغاز كرده است. نمود اين جهش، انتخاب اين دانشگاه از سوي وزارت بهداشت بعنوان دانشگاه برتر در زمينه پژوهش هاي علوم پزشكي در چند سال اخير است. همچنانكه پروژ ه هاي داروي ضد ايدز و ترميم ضايعات نخاعي، كه در روزهاي گذشته، انعكاس رسانه اي قابل توجهي داشته است نيز در همين دانشگاه انجام شده است.
از 8 سال قبل، جشنواره اي  آموزشي و پژوهشي با عنوان ابن سينا نيز هرساله در اين دانشگاه برگزار مي شود كه هدف آن معرفي برترين محققان اين دانشگاه است و البته امسال، براي نخستين بار، از محققان برتر دانشگاه هاي علوم پزشكي ديگر نيز در اين جشنواره تجليل به عمل آمد.
***
دكتر غلامعلي حداد عادل، رئيس مجلس شوراي اسلامي، كه همچون سال گذشته مهمان هشتمين جشنواره ابن سينا بود، پس از تبريك سالگرد پيروزي انقلاب، سخنان خود را با اين مقدمه آغاز كرد: در دهه فجر جشنواره هاي متعددي برگزار مي شود كه قديمي ترين آنها جشنواره ورزشي است. در كنار فعاليت هاي ورزشي ما جشنواره هاي هنري را هم در دهه فجر برگزار كرده ايم. سينما، تئاتر و موسيقي از جمله هنرهاي برجسته اي است كه در اين دهه، جشنواره دارند. اما در سال هاي اخير در كنار جشنواره هاي ورزشي و هنري، جشنواره هاي علمي هم جايگاه ممتازي در دهه فجر پيدا كرده اند و اين را بايد به فال نيك گرفت. اينكه ما به علم و عالم توجه مي كنيم و دستاوردهاي علمي را در دهه فجر مطرح مي كنيم نشان مي دهد كه پيشرفت علمي جزو آرمان هاي انقلاب اسلامي است. دكتر حداد عادل با اشاره به مراسم رونمايي داروي ايدز كه دو روز قبل برگزار شد، افزود: حقيقتا وقتي خبر كشف داروي افزايش دهنده ايمني در برابر بيماري ايدز را شنيدم، احساس كردم افراد عادي جامعه از اين كه دانشمندان كشور موفق به اين پيشرفت علمي شدند احساس افتخار مي كنند. در حين انعكاس اين خبر دقت كرده ام آيا اين خبر تبليغاتي و سياسي يا واقعي است و احساسم اين بود كه صحه گذاشتن استاداني كه وجهه علمي معتبر دارند بر اين كشف، هرگونه شبهه را رفع مي كند.
دكتر حداد عادل در خصوص جشنواره ابن سينا گفت: يكي از مظاهر نشاط علمي كشور، همين جشنواره ابن سينا در دانشگاه علوم پزشكي تهران است. دانشگاهي كه در واقع مادر علم پزشكي در ايران است. او در بخش ديگري از سخنان خود با بيان اينكه اهل علم بيش از هر چيز به احترام و منزلت اجتماعي احتياج دارند، گفت: براي يك دانشمند منزلت اجتماعي بيش از بودجه و پول ضرورت دارد. بايد اين را بدانيم و به مقتضاي آن عمل كنيم.
بالندگي و توسعه علمي
حجت الاسلام محمد محمديان، رئيس نهاد نمايندگي مقام معظم رهبري در دانشگاه  ها نيز در اين مراسم گفت: موفقيت هاي اخير دانشمندان كشور نشان مي دهد كه جامعه علمي ايران حركت جدي خود را آغاز كرده است و اين موفقيت ها بيش از هر چيز نشان دهنده روح معنوي و اعتقاد دانشمندان كشور به وعده هاي خداوند است.
وي افزود: هر چه افتخار در مدت 28 سال پس از انقلاب اسلامي براي مردم به دست آمده قابل مصادره براي هيچ كس نيست و تنها به ملت تعلق دارد. ايران اسلامي افتخار دارد كه امروز جوانان اين ملت و دانشمندان آن در ابعاد مختلف حرفي براي گفتن دارند. رئيس نهاد نمايندگي مقام معظم رهبري در دانشگاه ها با قرائت بخش هايي از گزارش بانك جهاني در مورد وضعيت اقتصادي، آموزشي و بهداشت و درمان ايران، خاطرنشان كرد: بانك جهاني نيز در گزارش خود اذعان كرده است كه ايران از پس از انقلاب اسلامي بر توسعه انساني و عدالت اجتماعي تأكيد كرده و به پيشرفت هايي مهمي در سطح جامعه خود دست پيدا كرده است. وي با اشاره به رشد فضاي آموزشي كشور در سال هاي پس از انقلاب اسلامي گفت: تعداد دانشگاه ها و دانشكده هاي علوم پزشكي كشور در سال 57 تنها 11 دانشگاه بود در حالي كه در حال حاضر 125 دانشگاه و دانشكده علوم پزشكي در كشور فعاليت آموزشي را بر عهده دارند.
سياست اصلي وزارت بهداشت
دكتر كامران باقري لنكراني، وزير بهداشت درمان و آموزش پزشكي نيز در اين مراسم سخنراني كرد. وي با بيان اين كه هشتمين دوره جشنواره ابن سينا با تحول مواجه شده و اين تحول به ارتقاي نقش عضو هيئت علمي در دانشگاه منجر مي شود، ادامه داد: تنها 25 درصد اعضاي هيات علمي علوم پزشكي به صورت بالفعل به پژوهش مي پردازند كه هنوز اين ميزان فعاليت پژوهشي از سوي اعضاي هيات علمي چشمگير نيست. وي با اشاره به كسب موفقيت هاي جديد از سوي دانشمندان ايراني گفت: اين موفقيت ها نتيجه تلاش مومنانه و علاج جويانه اعضاي هيئت علمي كشور است و وزارت بهداشت افتخار دارد كه مي تواند مشكلات جامعه ونظام سلامت را توسط اصحاب فن حل كند. لنكراني ياد آور شد: با وجود 11 هزار عضو هيئت علمي كه بيش از 10 درصد آنها در دانشگاه علوم پزشكي تهران حضور دارند، راهي جز پژوهش براي حل مشكلات بهداشت و درمان جامعه و رفع بيماري هاي كشور نداريم.
جوايز آموزشي
جايزه ابن سينا كه جايزه كشوري تعالي آموزش دانشگاه علوم پزشكي تهران است، هر سال به يكي از اعضاي هيات علمي ساير مراكز آموزشي كه داراي سابقه فعاليت هاي آموزشي به عنوان يك معلم برجسته باشد، اهدا مي شود. جايزه كشوري ابن سينا شامل 6 ميليون تومان گرانت آموزشي، 2 ميليون تومان هزينه شركت در همايش آموزشي خارج از كشور و هديه معاونت آموزشي وزارت بهداشت، امسال به دكتر سيد ضياء الدين تابعي از دانشگاه علوم پزشكي شيراز تعلق گرفت. دكتر تابعي متولد سال 1335 است و مدرك پزشكي عمومي خود را از دانشگاه علوم پزشكي تهران دريافت كرده است.
جايزه پيشكسوتان دانشگاه نيز به دكتر كاظم محمد استاد دانشكده بهداشت، دكتر علي خلج استاد دانشكده داروسازي، دكتر محمد اسلامي استاد دانشكده دندانپزشكي، مهين صدايي مربي دانشكده توانبخشي و دكتر محسن ساغري استاد دانشكده پزشكي اعطا شد.جايزه آموزش پزشكي دانشگاه علوم پزشكي تهران به يكي از صاحب نظران برجسته از اعضاي هيات علمي كه در زمينه آموزش پزشكي، داراي فعاليت ها و نوآوري هاي چشمگير و اثر گذار باشد، اهدا مي شود. امسال اين جايزه به دكتر زهرا سادات مشكاني تعلق گرفت.
جايزه حكيم جرجاني دانشگاه علوم پزشكي تهران هم به 14 نفر از اعضاي هيات علمي دانشگاه كه داراي سابقه فعاليت هاي آموزشي به عنوان يك معلم برجسته هستند، اعطا مي شود. امسال اين جايزه به دكتر فريد ابوالحسني استاديار دانشكده پزشكي، دكتر پروين پاسالار دانشيار بيوشيمي باليني، دكتر محمود فرزان، استاد ارتوپدي، دكتر منوچهر قاروني، دانشيار قلب و عروق، دكتر محمد شريف زاده از دانشكده داروسازي، دكتر حسين افشار از دانشكده دندانپزشكي، زيبا تقي زاده و مرضيه شبان از دانشكده پرستاري و مامايي، دكتر فريدون سياسي از دانشكده بهداشت، دكتر آزاده شادمهر از دانشكده توانبخشي و دكتر وحيد چنگيزي از دانشكده پيراپزشكي تعلق گرفت.
جايزه اخلاق پزشكي دانشگاه علوم پزشكي تهران شامل هزينه سفر حج عمره به دكتر شمس شريعت تربقان اعطا شد.
جوايز پژوهشي
در بخش پژوهش دانشگاه علوم پزشكي تهران، برگزيدگان رتبه اول 6 ميليون تومان گرانت پژوهشي و 2 ميليون تومان هزينه شركت در همايش خارج از كشور، برگزيدگان رتبه دوم 4ميليون تومان گرانت پژوهشي و 15 ميليون ريال هزينه شركت در همايش خارج از كشور و برگزيدگان رتبه سوم 3 ميليون تومان و گرانت پژوهشي و يك ميليون تومان هزينه شركت در همايش خارج از كشور دريافت مي كنند.
رتبه اول پژوهشگر برگزيده در گرايش علوم باليني به دكتر اردشير قوام زاده متخصص خون و انكولوژي و در گرايش علوم پايه دكتر محسن اميني دانشيار دانشكده داروسازي تعلق گرفت. همچنين حامد صادقي پور و سيد مهدي پاياب وش رتبه هاي دوم بخش پژوهشگر جوان را كسب كردند. در بخش ابداع و اختراع نيز دكتر ليلا صديق پور به دليل ساخت دستگاه شبيه ساز حركت فك رتبه سوم را به دست آورد و مراكز تحقيقاتي غدد و متابوليسم و بيماري هاي گوارش و كبد مورد تقدير قرار گرفتند. طرح جامع تشخيص، پيشگيري و درمان استئوپروز(پوكي استخوان)در كشورنيز رتبه اول طرح هاي پژوهشي را كسب كرد و رتبه دوم طرح پژوهشي با اعتبار جذب شده از منابع خارج از دانشگاه به طرح تدوين و ارائه دوره هاي آموزشي و راهكارهاي سياستگذاري در بلايا و حوادث غيرمترقبه به دكتر علي اردلان اعطا شد.
دكتر رامتين حديقي رتبه اول پايان نامه دكتري تخصصي علوم پايه، دكتر نوشين يحيوي فيروزآبادي رتبه دوم پايان نامه پژوهشي دكتري عمومي پزشكي و سميه جليلوند رتبه دوم پايان نامه كارشناسي ارشد علوم پايه را كسب كردند.]]>
</TEXT>
</DOC>
<DOC>
<DOCID>HAM2-851118-022</DOCID>
<DOCNO>HAM2-851118-022</DOCNO>
<ORIGINALFILE>/1385/851118/news/_diet.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[جشنواره را متنوع كرده ايم]]>
</TITLE>
<TEXT>
<IMAGE>/1385/851118/news/013260.jpg</IMAGE>
<![CDATA[
دكتر باقر لاريجاني، رئيس دانشگاه علوم پزشكي تهران درباره جشنواره امسال در گفتگو با خبرنگار همشهري گفت: جشنواره ابن سينا بررسي كارهاي پژوهشي و آموزشي دانشگاه است. ما در حوزه پژوهش، آيتم هاي قابل اندازه گيري مثل مقالات، پايان نامه ها و طرح هاي پژوهشي داريم. ولي در بخش آموزش تا قبل از اين ما چنين ابزار ارزيابي مشخصي نداشتيم. لذا امسال براي اولين بار راهكارهاي جديدي را تعريف كرده ايم و امسال جوايز جديدي مثل جايزه جرجاني و جايزه پيشكسوتان پزشكي به جشنواره ابن سينا اضافه شده است.
در واقع با الگوبرداري هايي كه از دانشگاه هاي معتبر جهان انجام شده، تصميم گرفته ايم كه تنوع جوايزمان را زياد كنيم. يك جايزه آموزش پزشكي را هم براي اولين بار امسال به صورت مشترك با وزارت بهداشت تعريف كرديم كه به آقاي دكتر تابعي از دانشگاه علوم پزشكي شيراز تعلق گرفت.]]>
</TEXT>
</DOC>
<DOC>
<DOCID>HAM2-851118-023</DOCID>
<DOCNO>HAM2-851118-023</DOCNO>
<ORIGINALFILE>/1385/851118/news/_diet.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[از گلبول قرمز الگو بگيريم]]>
</TITLE>
<TEXT>
<IMAGE>/1385/851118/news/013257.jpg</IMAGE>
<![CDATA[
دكتر ضياءالدين تابعي، مدير گروه پاتولوژي دانشگاه علوم پزشكي شيراز كه برگزيده جشنواره امسال بود، در حاشيه مراسم گفت: يكي از مشكلاتي كه در حال حاضر در حوزه هاي علمي و در دانشگاه وجود دارد، خودگرايي است و اين كار دانشگاه علوم پزشكي تهران باعث مي شود، حالت خودگرايي مرسوم بين دانشگاه ها از بين برود. اگر بخواهم مثالي را براي اين موضوع برايتان بزنم: گلبول قرمزي را تصور كنيد كه يك جثه 7 ميكروني و 120 روز عمر دارد و در طول عمر نسبتا كوتاه خود حدود 200 كيلومتر راه را در داخل رگ هاي بدن انسان طي مي كند تا بتواند امانت اكسيژن را از ريه ها به بافت هاي بدن انسان برساند.
اين سلول از اكسيژن براي خودش استفاده نمي كند. در حوزه مسايل علمي مثال گلبول قرمز را بايد به خاطر داشته باشيم و ايثار را سرلوحه كار خودمان كنيم.]]>
</TEXT>
</DOC>
<DOC>
<DOCID>HAM2-851118-024</DOCID>
<DOCNO>HAM2-851118-024</DOCNO>
<ORIGINALFILE>/1385/851118/news/_diet.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[اخلاق ضروري ترين اصل است]]>
</TITLE>
<TEXT>
<IMAGE>/1385/851118/news/013254.jpg</IMAGE>
<![CDATA[
گنجاندن جايزه اي به نام اخلاق پزشكي در جشنواره ابن سينا يكي از نوآوري هايي است كه امسال براي اولين بار در تاريخ 8 ساله اين جشنواره اتفاق افتاد. دكتر شمس شريعت تربقان، برنده اين جايزه، در اين باره به همشهري گفت: نه تنها در جشنواره ابن سينا، بلكه در خود درس پزشكي هم بايد اين موضوع براي دانشجو و جامعه علمي ما تفهيم شود كه اخلاق يكي از رشته هاي علمي است. به عنوان مثال همانطور كه اگر دانشجوي رشته پزشكي آناتومي نداند يا بيوشيمي را بلد نباشد، نمي تواند به طبابت بپردازد، بايد بداند كه اگر از علم اخلاق به طور كلي و علم اخلاق پزشكي به طور خاص اطلاعي نداشته باشد، گوشه اي از كار طبابتش لنگ است و نمي تواند پزشك كاملي باشد.]]>
</TEXT>
</DOC>
<DOC>
<DOCID>HAM2-851118-025</DOCID>
<DOCNO>HAM2-851118-025</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در صورت تصويب دولت و مجلس
سال آينده مشاغل آزاد بيمه اجباري مي شوند]]>
</TITLE>
<TEXT>
<IMAGE>/1385/851118/news/013251.jpg</IMAGE>
<![CDATA[
حداقل مستمري بازنشستگان تأمين اجتماعي در صورت تصويب مجلس براي 2 ماه پاياني سال به 200 هزار تومان افزايش مي يابد
گروه اجتماعي- با تصويب دولت از سال آينده صاحبان حرف و مشاغل آزاد بيمه اجباري مي شوند.
داوود مددي مدير عامل سازمان تامين اجتماعي در توضيح اين خبر گفت: پيش نويس لايحه بيمه اجباري حرف و مشاغل آزاد از سوي سازمان تامين اجتماعي به دولت ارسال شده است تا پس از بررسي نهايي تصويب و لازم الاجرا شود.
مددي در يك نشست مطبوعاتي با اشاره به 120 هزار نفري كه در سال جاري تحت پوشش بيمه سازمان تامين اجتماعي قرار گرفته اند گفت: سازمان تامين اجتماعي در سال جاري 120 هزار نفر از روحانيون، مددجويان كميته امداد، پزشكان و پيراپزشكان، هنرمندان و صنعتگران را تحت پوشش قرار داده است.
مدير عامل سازمان تامين اجتماعي بودجه اين سازمان را با توجه به رشد 15 درصدي آن براي سال جاري 7 هزارو 700 ميليارد تومان عنوان كرد.وي درباره وصول طلب اين سازمان از دولت افزود: بدهي دولت به سازمان تامين اجتماعي كمتر از 6 هزار ميليارد تومان است كه اين رقم حتي كفاف بودجه يك سال سازمان را هم نمي دهد.به گفته مددي كسري صندوق بيمه بيكاري نيز تا پايان امسال 120 ميليارد تومان است و تا پايان آذرماه امسال 144 هزار نفر از اين صندوق استفاده كرده اند.
مدير عامل سازمان تامين اجتماعي تعداد بيمه پردازان را 7 ميليون و 200 هزار نفر در سال اعلام كرد.
مددي در پاسخ به اين پرسش كه سرانجام ترميم مستمري حداقلي بگيران چه مي شود گفت: ما براساس قوانين جاري مستمري پرداخت مي كنيم چنانچه دولت يا نمايندگان مجلس شوراي اسلامي تصميم دارند تا به اين گروه كمك كنند مي توانند با تامين محل بودجه اين كار را انجام دهند. وي افزود: سازمان تامين اجتماعي كمك دولت را به عنوان مساعدت از طريق مبادي موجود به حساب مستمري بگيران واريز خواهد كرد.
مديرعامل سازمان تأمين اجتماعي اعلام كرد: حداقل مستمري بازنشستگان تأمين اجتماعي در صورت تصويب مجلس شوراي اسلامي در قالب متمم بودجه 85 براي 2 ماه پاياني امسال به 200 هزار تومان افزايش مي يابد.
مددي افزود: اين موضوع در لايحه متمم بودجه 85 عنوان نشده بود و نمايندگان مجلس شوراي اسلامي در كميسيون اجتماعي اين موضوع را تصويب كردند كه در صورت تصويب نهايي در قالب تسهيلات دولت اجرايي شود.وي نبود اعتبار را تنها دليل صادر نشدن كارت منزلت براي بازنشستگان اعلام كرد.
به گفته مددي سازمان تامين اجتماعي با 8هزار تخت فعال بيمارستاني 90 ميليون مراجعه سرپايي و 700 هزار بستري در مراكز بيمارستاني ملكي، 450 هزار عمل جراحي در اين مراكز داشته است.
وي افزود اين سازمان كلا 2ميليون و 200 هزار بستري و 290 ميليون مراجعه سرپايي در مراكز ملكي و خصوصي در طول سال گذشته داشته  كه بطور ميانگين هر بيمه شده 8/9 بار به پزشك مراجعه كرده است.]]>
</TEXT>
</DOC>
<DOC>
<DOCID>HAM2-851118-026</DOCID>
<DOCNO>HAM2-851118-026</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كليه مشمولان فارغ التحصيل دانشگاه ها به خدمت فراخوانده شدند]]>
</TITLE>
<TEXT>
<![CDATA[گروه اجتماعي- سازمان وظيفه عمومي نيروي انتظامي طي اطلاعيه اي كليه مشمولان فارغ التحصيل دانشگاه ها را جهت اعزام به خدمت فراخواند.
بر اساس اطلاعيه سازمان وظيفه عمومي ناجا كليه مشمولان فارغ التحصيل دوره هاي كارداني، كارشناسي و بالاتر و همچنين مشمولان گروه پزشكي كه تاريخ اعزام آنها در برگه هاي اعزام به خدمت صادره، اسفند سال 1385 قيد شده است در ساعت 7 صبح روز سه شنبه مورخه 1/12/ 1385 به سازمان وظيفه عمومي به معاونت وظيفه عمومي مركز استان مربوطه مراجعه تا به خدمت اعزام گردند.
مشمولان اعزامي بايستي حداقل پانزده روز قبل از اعزام نسبت به تلقيح واكسن مننژيت و درج در برگه اعزام و يا برگه همراه دفترچه راهنماي خدمت وظيفه عمومي اقدام نمايند در غير اين صورت از اعزام آنها جلوگيري به عمل خواهد آمد.]]>
</TEXT>
</DOC>
<DOC>
<DOCID>HAM2-851118-027</DOCID>
<DOCNO>HAM2-851118-027</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[درصورت موافقت نمايندگان مجلس اختصاص مي يابد
1500ميليارد ريال براي آزادي زندانيان بدهكار]]>
</TITLE>
<TEXT>
<![CDATA[گروه اجتماعي- معاون ستاد ديه كشور گفت: درصورت موافقت نمايندگان مجلس شوراي اسلامي دولت امسال يك هزار و 500 ميليارد ريال براي آزادي زندانيان ديه، مهريه، چك و نفقه پرداخت مي كند
.به گزارش پايگاه اطلاع رساني سازمان زندان ها محمدعلي ستاري افزود: در حال حاضر 12هزار نفر در كل كشور به دليل بدهكاري زنداني هستند كه از اين تعداد 8 هزارو 500نفر زندانيان ديه و مابقي زندانياني هستند كه بر اثر عدم توانايي در پرداخت چك، نفقه و مهريه به زندان افتاده اند. وي ادامه داد: كل بدهي اين زندانيان 2 هزارو 500ميليارد ريال است كه ستاد ديه در تلاش براي آزادسازي اين زندانيان پيشنهاد پرداخت اين مبلغ را به همراه نامه اي به رئيس جمهوري تقديم كرده است. ستاري با اشاره به اينكه براساس بررسي هاي انجام شده دولت سالانه هزينه هاي گزافي را براي نگهداري زندانيان پرداخت مي كند تصريح كرد: براين اساس روزانه 50هزار ريال هزينه خوراك و50هزار ريال هزينه هاي اداري اين افراد است.
وي ادامه داد: با اين حساب هر زنداني روزانه يكصد هزار ريال هزينه براي دولت دارد. براساس اين آمار دولت براي نگهداري اين تعداد زنداني سالانه حدود 500 ميليارد ريال هزينه مي كند درحالي كه زنداني بودن اين افراد مشكلات فراواني را براي خانواده و فرزندان شان به بار مي آورد و در برخي موارد لطمات و صدمات جبران ناپذيري را به همراه دارد.]]>
</TEXT>
</DOC>
<DOC>
<DOCID>HAM2-851118-028</DOCID>
<DOCNO>HAM2-851118-028</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بهسازي مدارس توسط فرهنگيان بسيجي]]>
</TITLE>
<TEXT>
<![CDATA[گروه اجتماعي- رئيس سازمان بسيج فرهنگيان كشور گفت: بيش از 3500 نفر از معلمان و فرهنگيان بسيجي تابستان سال جاري در قالب طرح اردوهاي هجرت بسيج سازندگي، مسئوليت فني و اجرايي پروژه بهسازي مدارس را بر عهده گرفتند. به گزارش ستاد اطلاع رساني اردوهاي هجرت بسيج سازندگي، سعيد فرجيان زاده گفت:  معلمان بسيجي و دبيران هنرستان هاي كشور با حضور در روستاها و مناطق محروم نسبت به بهسازي و مرمت 6هزار مدرسه در سراسر كشور اقدامات مؤثري انجام دادند. وي خاطرنشان كرد: دانش آموزان و هنرآموزان بسيجي در قالب طرح اردوهاي هجرت و زيرنظر معلمان و استادكاران مدارس و هنرستان ها ضمن بهسازي و مرمت مدارس تجربه هاي عملي لازم و مهارت هاي فني و حرفه اي را كسب كردند. فرجيان زاده گفت:  دانش آموزان و هنرآموزان بسيجي با حضور در روستاها و مناطق محروم نسبت به رنگ آميزي مدارس مرمت كلاس هاي درسي، تعمير صندلي و نيمكت، شعارنويسي بر روي ديواره هاي مدارس و تجهيز مدارس و كلاس هاي درس به سيستم گرمايشي و سرمايشي فعاليت هاي چشمگيري انجام دادند. وي گفت: طرح اردوهاي هجرت بسيج سازندگي علاوه بر محروميت زدايي و توسعه امكانات و تجهيزات آموزشي در روستاها و مناطق محروم موجب رشد خلاقيت و مهارت فني و حرفه اي در دانش آموزان و هنرجويان مي شود.]]>
</TEXT>
</DOC>
<DOC>
<DOCID>HAM2-851118-029</DOCID>
<DOCNO>HAM2-851118-029</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس پليس مبارزه با مواد مخدر اعلام كرد:
كشف بيش از يك ميليون آمپول روانگردان در سال جاري]]>
</TITLE>
<TEXT>
<![CDATA[گروه اجتماعي- رئيس پليس مبارزه با مواد مخدر با اشاره به عملكرد 10 ماهه پليس مبارزه با مواد مخدر، گفت: در سال جاري 357 هزار و 689 نفر در رابطه با قاچاق مواد مخدر و اعتياد دستگير شده اند كه 246 هزار و 598 نفر از آنان در حوزه اعتياد دستگير شده  اند.
سردار حسين  آبادي، در جمع خبرنگاران افزود: همچنين 111 هزار و 91 نفر توزيع   كننده و قاچاقچي مواد مخدر توسط پليس دستگير شدند و با اقدامات اطلاعاتي يك هزار و 586 باند توزيع مواد مخدر توسط ناجا متلاشي شد كه نسبت به مدت مشابه سال قبل در انهدام باندها با رشد 29 درصدي مواجه بوديم.
وي با اشاره به افزايش 17 درصدي كشفيات مواد مخدر، خاطرنشان كرد: در 10 ماهه امسال 286 تن انواع مواد مخدر توسط پليس در كشور كشف و شناسايي شده است.رئيس پليس مبارزه با مواد مخدر، يادآور شد: در سال جاري حدود 1ميليون و 69 هزار و 457 آمپول هرويين و مرفين توسط پليس در كشور كشف شده است. همچنين در 10 ماهه امسال پليس موفق به شناسايي 400 هزار نوع قرص روانگردان در كشور شده است.
حسين  آبادي تاكيد كرد: در سال جاري يك  هزار و 548 عمليات با قاچاقچيان مواد مخدر انجام شد كه در مجموع 170 نفر از قاچاقچيان به هلاكت رسيدند و 30 نفر از ماموران پليس نيز شهيد شدند.به گفته وي، 60 درصد از كشفيات ناجا مربوط به استان  هاي خراسان رضوي، خراسان جنوبي، سيستان و بلوچستان و كرمان است كه در مجموع در 6 استان شرقي 171 تن انواع مواد مخدر كشف و شناسايي شده است.
رئيس پليس مبارزه با مواد مخدر، تاكيد كرد: 57 تن از مواد مخدر در استان  هاي فارس، يزد و هرمزگان و 20 درصد باقي  مانده در نقاط ديگر كشور كشف و شناسايي شده  اند.وي در پاسخ به سؤالي مبني بر ميزان مصرف ساليانه مواد مخدر در كشور، خاطرنشان كرد: براساس آمار اعلام شده از سوي ستاد مبارزه با مواد مخدر ساليانه با منشاء ترياك حدود 800 تن مواد مخدر در كشور مصرف مي  شود.]]>
</TEXT>
</DOC>
<DOC>
<DOCID>HAM2-851118-030</DOCID>
<DOCNO>HAM2-851118-030</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بامردم]]>
</TITLE>
<TEXT>
<![CDATA[دريافتي اندك
در پي فوت پدر خانواده، جهت گرفتن مستمري براي مادرم كه خانه دار است اقدام كرديم، كه 50 درصد حقوق پدر متوفايم را به ايشان تخصيص دادند. آيا ايشان با 150 هزار تومان مي تواند زندگي خود را بچرخاند در حالي كه هيچ گونه درآمد ديگري هم ندارد.
كبري محمدي نژاد - تهران
امكانات براي شهرستان ها
مادر سالخورده اي دارم كه نگهداري از ايشان برعهده من يعني تنها پسر اوست اما در شهرستان ما براي من كه دانش آموخته رشته فني هستم كار يافت نمي شود. بايد به جاي تمركز فعاليت هاي صنعتي و تجاري در تهران به فكر شهرستان ها باشيم تا نيازي به مهاجرت جوانان نباشد.
ذوالفقار ت - تربت جام
تفاوت سود وام
ابتداي سال 84 با نرخ سود 26 درصد از شركت ليزينگ سرمايه گذاري بانك ملي يك دستگاه پيكان كه مبلغ كل پرداختي آن به 9 ميليون تومان مي رسيد اقدام كرديم اما امسال اين نرخ به 17 درصد كاهش يافته اما هنوز اقساط با سود 26 درصد دريافت مي شود.
احمدرمضاني - تهران
تبديل زباله به كمپوست
با احداث كارخانه هاي تبديل زباله به كمپوست در شهرهاي شمال كشورمان، مي توان مسئله قديمي دفع زباله در اين مناطق را فيصله داد. سال هاست در اين مورد بحث به ميان مي آيد، اما قدم عملي برداشته نشده است.
فرامرز چولابي - رشت
سطل زباله
از حدود يك سال قبل، به منظور نصب سطل زباله مكانيزه در تقاطع بلوار اباذر - جنب داروخانه ثامن، كوچه مريم، كف زمين را كنده اند اما اقدامي براي نصب سطل ها نشده است.
محمد ابراهيم يعقوبي - تهران
نظافت اتوبوس هاي شهري
از نظر بهداشتي و نظافت داخل و شيشه هاي بغل، اتوبوس هاي شركت واحد اغلب شرايط مناسبي ندارند. تميز و پاكيزه بودن آنها بر زيبايي شهر خواهد افزود.
علي خاني - تهران
آن استقبال و اين بدرقه!؟
@ بعضي از شركت هاي بيمه هنگام بيمه كردن يك خودرو، مزاياي بي شماري را برمي شمارند، اما موقع پرداخت خسارت رفتاري با مشتري در پيش مي گيرند كه با آن مزاياي اعلام شده، هيچ مناسبتي ندارد. در جريان يك تصادف به خودرو سواري پرايد من، طبق نظر چند كارشناس به علت از بين رفتن كامل گلگير و آسيب ديدگي در خودرو، حدود 500هزار تومان خسارت وارد شد. اما پس از مراجعه به شركت بيمه اي كه از شركت هاي قديمي است، ميزان خسارت را فقط 190 هزار تومان اعلام كرد كه 130هزار تومان به من تعلق مي گيرد. در اين گونه موارد، خسارت ديدگان به كجا بايد مراجعه كنند؟
ش. مرادي- كرمانشاه
عدم اجراي مفاد قرارداد
برخي از بانك ها از طريق بستن قرارداد با فروشگاه ها، دستگاه كارت خوان به آنها تحويل مي دهند. در قرارداد قيد شده است كه مبلغ ثبت شده در دستگاه حداكثر بايد تا 24ساعت بعد به حساب فروشگاه واريز شود، اما در محل اين گونه نيست و واريز مبلغ معمولاً تا يك هفته طول مي كشد. براي پيشگيري از مشكلات بعدي، لازم است متن قرارداد به درستي اجرا شود.
خرازي- تهران
هماهنگي در اجراي طرح ها
@ براي پيشگيري از مشكلاتي كه با احداث سد سيوند در استان فارس براي ميراث هاي فرهنگي پيش آمده است، آيا بهتر نيست، وزارت نيرو و سازمان ميراث فرهنگي از هم اكنون در مورد سدهايي كه در معرض چنين مشكلاتي قرار دارند، بر مبناي قانون، هماهنگي هاي لازم را داشته باشند؟
حامي جعفري- اصفهان
رانندگان متخلف
بسياري از مشكلات ترافيك تهران علاوه بر تعداد زياد خودروها در مقايسه با ظرفيت محدود خيابان ها و كمبود وسايل نقليه عمومي، رفتار بعضي از رانندگان است كه همه مقررات را زير پا مي گذارند و حقي براي عابر پياده و ديگر خودروها قائل نيستند. برخورد قاطع تر با اين متخلفان براي پيشگيري از تخلفات ضروري است.
شهربانو موسوي داران- تهران
وضعيت بحراني رودخانه ها
با توجه به آلودگي گسترده آب رودخانه ها در استان مازندران، لازم است بپرسيم، سازمان حفاظت محيط زيست براي برخورد قانوني با اين مسئله چه اقدامي به عمل آورده است، چون ادامه وضعيت فعلي، به مرگ اكوسيستم هاي رودخانه اي در اين استان منجر خواهد شد.
هادي جوادي  خواه- نور
يك تجربه مفيد
در هندوستان بسياري از قطعات صنايع بزرگ، به ويژه صنايع الكترونيك، در شهرهاي كوچك و روستاها و توسط ساكنان اين نواحي توليد مي شود تا ضمن ايجاد اشتغال از مهاجرت بي رويه به شهرهاي بزرگ و مسايل و پيامدهاي آن جلوگيري به عمل آيد. در كشور ما نيز به جاي تمركز 50درصد فعاليت هاي اقتصادي در تهران بايد همين روش در پيش گرفته شود تا توازن جمعيتي و تعادل اقتصادي در تمام كشور به وجود آيد.
م. اعظم سلطاني- نيشاپور
سنگفرش پياده رو
براي سنگفرش كردن پياده رو خيابان 64 غربي يوسف آباد مقابل پلاك هاي10 و 12، حدود شش ماه است كه محل، حفاري شده اما به همان صورت رها شده است. اميدواريم اين كار نيمه كاره هرچه زودتر به انجام برسد.
كلهري- تهران
مهم تر از كنكور
با عنايت به مسايل گوناگوني كه براي اشتغال فارغ التحصيلان دانشگاه ها و مراكز آموزش عالي كشور وجود دارد، از مسئولان مربوطه تقاضا دارم، تلاش هايشان را صرف حل اين مشكلات نمايند، كنكور دانشگاه ها در حال حاضر مسايل خاصي ندارد كه اين همه وقت و انرژي صرف تغييرات آن شود. سه فرزند فارغ التحصيل دانشگاهي در رشته هاي عمران، كشاورزي و برق دارم كه هر سه نياز به كار دارند. فكر مي كنم، اولويت مملكت، قبل از كنكور، تأ مين كار براي همين جوانان باشد.
ن. الف- رشت
قدرداني و انتقاد
در مراجعه به اداره ماليات منطقه غرب تهران واقع در خيابان ستارخان، كارم با سهولت انجام شد كه جاي تشكر دارد. اما در مراجعه بعدي به تأمين اجتماعي منطقه،13 به علت پيدا نشدن مداركم، پاسخ دريافت نكردم و قرار شد 10 روز ديگر مراجعه كنم. من واقعيت را گفتم به اميد روزي كه هيچ مراجعه كننده اي در ادارات معطل نشود.
محمد نيك نام مقدم- تهران]]>
</TEXT>
</DOC>
<DOC>
<DOCID>HAM2-851118-031</DOCID>
<DOCNO>HAM2-851118-031</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افتتاح نخستين مركز درمان اعتياد زنان امروز در تهران]]>
</TITLE>
<TEXT>
<![CDATA[گروه اجتماعي - مديركل درمان ستاد مبارزه با مواد مخدر  از افتتاح اولين مركز درمان گذري اعتياد همزمان با دهه فجر خبر داد.
سعيد صفاتيان افزود: در اين مركز كه براي اولين بار و با ظرفيت 100 نفر فعاليت خود را آغاز مي كند همه خدمات مربوط به پيشگيري و درمان اعتياد از جمله مشاوره، آموزش براي جلوگيري از ابتلا به ايدز و بيماري هاي عفوني ديگر و خدمات مددكاري، بهداشتي، درماني و روان شناسي توسط متخصصان زن ارائه مي شود.
وي همچنين گفت: اين مركز براي اولين بار در منطقه يافت آباد كار خود را شروع مي كند و در صورت نياز در بقيه نقاط كشور نيز به فعاليت خواهد پرداخت، و در صورت تشخيص پزشك سرنگ و متادون نيز در اختيار مراجعه كنندگان قرار مي گيرد.
وي افزود: مراكز درمان گذري اعتياد(dic ها)نقش مؤثري در كنترل آسيب هاي اعتياد داشته است به همين منظور توسعه اين مراكز در دستور كار است و به همين منظور دومين مركز dic زنان نيز به زودي در مشهد داير مي شود.]]>
</TEXT>
</DOC>
<DOC>
<DOCID>HAM2-851118-032</DOCID>
<DOCNO>HAM2-851118-032</DOCNO>
<ORIGINALFILE>/1385/851118/news/_ejtem.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آخرين مهلت تعويض پلاك خودروهاي 81]]>
</TITLE>
<TEXT>
<![CDATA[گروه اجتماعي- براساس اعلام پليس راهنمايي و رانندگي ناجا، دارندگان خودروهاي مدل 81 داراي پلاك ليرزي فقط تا 29 اسفند 85 براي تعويض پلاك خودرو فرصت دارند.
مالكان خودروهاي مدل 81 بايد در مدت زمان تعيين شده به مراكز و دفاتر تعويض پلاك در سراسر كشور مراجعه و نسبت به تعويض پلاك دو رنگ(ليرزي)خودروهاي خود اقدام كنند.]]>
</TEXT>
</DOC>
<DOC>
<DOCID>HAM2-851118-033</DOCID>
<DOCNO>HAM2-851118-033</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[قرارداد نهايي قيمت گاز خط لوله صلح حداكثر 5 ماه آينده امضا مي شود
هند قيمت تعيين شده گاز صادراتي در نشست تهران را پذيرفت]]>
</TITLE>
<TEXT>
<IMAGE>/1385/851118/news/013311.jpg</IMAGE>
<![CDATA[
گروه اقتصادي - در پي اظهارات وزير نفت كشورمان در مورد موافقت قطعي پاكستان با نحوه قيمت گذاري گاز صادراتي و درخواست مهلت هند، ديروز مورلي دائورا وزير نفت و گاز طبيعي هند اعلام كرد اين كشور با قيمت تعيين شده، موافق است.
دائورا ديروز در واكنش به گزارش هايي كه از موافقت قطعي پاكستان با روش تعيين قيمت توافق شده در چهارمين دور مذاكرات 3 كشور در تهران حكايت داشت، تاكيد كرد: دولت هند نيز با اين روش قيمت گذاري موافق است و انتظار دارد كه قرارداد نهايي در مورد قيمت و ادامه مذاكرات در مورد امور اجرايي طرح از ماه ژوئن(تيرماه)انجام شود.
دائورا افزود: ظرف 2 هفته آينده دو كشور هند و پاكستان براي توافق در مورد هزينه ترانزيت گاز با يكديگر مذاكره خواهند كرد و در اين مذاكرات كه در سطح وزراي نفت انجام مي شود ايران به عنوان ناظر شركت خواهد داشت.منابع خبري هند از توافق 3 كشور براساس قيمت پيشنهادي شركت مشاور گافني كلاين و همكاران خبر داده اند كه قيمت گاز صادراتي را براساس قيمت نفت وارداتي ژاپن محاسبه كرده است. به گزارش اين منابع پيش از اين قيمت مورد نظر ايران معادل 10 درصد قيمت نفت برنت به علاوه 2/1 دلار بود كه در روش جديد اين قيمت معادل 3/6 درصد قيمت نفت وارداتي ژاپن بعلاوه 15/1 دلار است. پايگاه خبري هندي ساراسامايا قيمت هر واحد گاز وارداتي را معادل 93/4 دلار اعلام كرد كه پيش از اين حدود 2/7 دلار بود.
كاهش30 درصدي قيمت گاز
صحت ندارد
در همين حال شركت ملي گاز اعلام كرد كاهش 30 درصدي قيمت گاز صادراتي ايران به هند صحت ندارد.
به گزارش خبرگزاري فارس در اطلاعيه شركت ملي صادرات گاز آمده است: در آخرين دور مذاكرات خط لوله صلح در تهران تنها بر سر فرمول پيشنهادي شركت مشاور توافق شد، لذا ادعاي وزير نفت هند مبني بر كاهش30 درصدي قيمت گاز صادراتي ايران به هند صحت ندارد. بنابراين گزارش، فرمول پيشنهادي شركت مشاور بيش از 90 درصد به فرمول و خواسته ايران نزديك بوده به گونه اي كه علي رغم تلاش هند و پاكستان مبني بر ثابت  نگه داشتن پارامترهاي اصلي فرمول در طول زمان، اين پارامترها كاملا بر اساس قيمت حامل هاي انرژي در طول زمان متغير بوده و ثابت نيست.]]>
</TEXT>
</DOC>
<DOC>
<DOCID>HAM2-851118-034</DOCID>
<DOCNO>HAM2-851118-034</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[برنامه هاي وزارت بازرگاني براي تنظيم بازار و تامين كالاهاي شب عيد]]>
</TITLE>
<TEXT>
<![CDATA[گروه اقتصادي - به منظور تنظيم بازار شب عيد و تامين كالاهاي مورد نياز مردم،جشنواره نوروزي عرضه كالا در قالب نمايشگاه هاي فروش بهاره و طرح فروش فوق العاده از نيمه اول اسفند ماه برپا مي شود.
مديركل دفتر تامين و توزيع كالاي وزارت بازرگاني در تشريح سياست هاي اين وزارتخانه براي تامين كالا و تنظيم بازار شب عيد، گفت: در چارچوب برگزاري نمايشگاه فروش بهاره از دهم و طرح فروش فوق العاده اصناف توليدي و توزيعي از 19 اسفند ماه نسبت به تامين و عرضه كالا با قيمت و كيفيت مناسب اقدام مي كنيم.
طرح فروش فوق العاده پوشاك
وي در مورد طرح فروش فوق العاده پوشاك توسط اتحاديه هاي توليدي و توزيعي پوشاك كيف و كفش، گفت: واحدهاي صنفي توليدي و توزيعي زير نظر سازمان بازرگاني استان از 19 تا 29 اسفند ماه به صورت هم زمان در تهران نسبت به عرضه پوشاك، كيف و كفش مورد نياز شب عيد مردم اقدام خواهند كرد. در اين طرح اصناف در يك محدوده زماني مشخص 10 روزه به عرضه كالا اقدام مي كنند.
نمايشگاه فروش بهاره
مديركل دفتر تامين و توزيع كالاي وزارت بازرگاني در زمينه برگزاري نمايشگاه فروش بهاره، افزود: در اين شيوه تنظيم بازار در محدوده زماني 20 روزه، سازمان هاي بازرگاني در استان هاي سراسر كشور با نظارت بر قيمت و كيفيت كالاها نسبت به عرضه مايحتاج روزهاي پاياني سال اقدام مي كنند و قيمت ها حداقل 15 در صد ارزانتر از قيمت هاي سطح شهر خواهد بود. در اين چارچوب در سال جاري پيش بيني شده است تا سازمان هاي بازرگاني در سراسر كشور از طريق اصناف بر قيمت و كيفيت عرضه كالاها، نظارت كنند.
وي، افزود: تاكنون برگزاري اين نمايشگاه در پارك ارم و منطقه تهرانپارس قطعي شده اما براي افزايش تعداد محل برپايي اين نمايشگاه در تهران در حال مذاكره با برخي دستگاه هاي ذي ربط هستيم تا اين نمايشگاه را در 4 تا 5 مكان برگزار كنيم. همچنين معتقديم در استانها نيز برگزاري نمايشگاه در دو محل زير نظر سازمان هاي بازرگاني استان ها مطلوب خواهد بود.
تنظيم بازار ميوه و مركبات
قلي زاده در زمينه تنظيم بازار ميوه و مركبات در روزهاي پاياني سال، گفت: طرح تنظيم بازار ميوه و مركبات شب عيد با مشاركت اتحاديه ها و اصناف توزيعي اجرا مي شود.وي با اشاره به اين كه عملا اجراي طرح تنظيم بازار ميوه آغاز شده است، افزود: طبق روال سال هاي گذشته سازمان ميادين شهرداري تهران نيز با وزارت بازرگاني هماهنگ بوده وبا استفاده از ظرفيت هاي موجود مراكز عرضه مستقيم نسبت به عرضه مستقيم ميوه و مركبات اقدام مي كند.
عرضه گوشت و مواد پروتئيني
مديركل دفتر تامين و توزيع كالاي وزارت بازرگاني در زمينه تنظيم بازار گوشت قرمز، سفيد و ساير مواد پروتئيني در روزهاي پاياني سال گفت: در حال برنامه  ريزي هستيم تا جايگاه هاي عرضه گوشت قرمز، مرغ و تخم مرغ، ماهي و ساير مواد پروتئيني در محل نمايشگاه فروش بهاره را فراهم آوريم گرچه عرضه اين فرآورده ها نيازمند لوازم و امكانات خاص است كه در اين زمينه در حال برنامه ريزي هستيم.]]>
</TEXT>
</DOC>
<DOC>
<DOCID>HAM2-851118-035</DOCID>
<DOCNO>HAM2-851118-035</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تجارت خارجي در 10 ماه نخست
صادرات غيرنفتي؛ 13 ميليارددلار واردات؛ 33 ميليارد دلار]]>
</TITLE>
<TEXT>
<![CDATA[گروه اقتصادي- در 10 ماهه نخست سال جاري صادرات غيرنفتي با 5/42 درصد افزايش از لحاظ ارزش و 6/44 درصد افزايش از لحاظ وزن، به رقم 12 ميليارد و 945 ميليون و 400 هزار دلار رسيد. به گزارش گمرك ايران، ارزش صادرات غيرنفتي در 10 ماهه سال گذشته به ميزان 9 ميليارد و 81 ميليون و 800 هزار دلار بود.
3‎/38 درصد از ارزش كل صادرات غيرنفتي به بخش پتروشيمي، 8/33 درصد بخش صنعت، 4/13 درصد بخش كشاورزي، 5/5 درصد بخش معدن و 4/3 درصد به بخش فرش و صنايع دستي اختصاص يافت. بيشترين ميزان صادرات در اين مدت به كشور امارات متحده عربي صورت گرفت. چين با واردات يك ميليارد و 405 ميليون دلار كالا از ايران دومين خريدار كالاهاي ايراني در بين ديگر كشورها است.
واردات
در 10 ماهه نخست امسال همچنين 33 ميليون و 422 هزار و 700 تن انواع كالا به ارزش 33 ميليارد و 292 ميليون و 500 هزار دلار وارد كشور شد كه نسبت به مدت مشابه سال گذشته به لحاظ وزني 1/20 درصد و از حيث ارزش 8/2 درصد افزايش يافت.امارات متحده عربي، آلمان، چين، فرانسه، سوئيس، جمهوري كره، ايتاليا، هند، انگلستان و هلند 10 كشور عمده صادركننده كالا به ايران بودند.]]>
</TEXT>
</DOC>
<DOC>
<DOCID>HAM2-851118-036</DOCID>
<DOCNO>HAM2-851118-036</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[عادل آذر
پيشرفتي در بودجه ريزي عملياتي حاصل نشده است]]>
</TITLE>
<TEXT>
<![CDATA[ايسنا: عادل آذر، دبير نخستين كنفرانس بودجه ريزي عملياتي با بيان اين مطلب، گفت: لايحه بودجه 86 بايد در ترازوي بودجه عملياتي سنجيده شود. وي با اشاره به اين كه در لايحه بودجه 85، به ميزان 10 درصد فعاليت بودجه ريزي عملياتي پيموده شد، ادامه داد: مقايسه لايحه بودجه 86 با بودجه 85 نشان مي دهد كه كتاب مربوط به برنامه هاي هر پروژه به مجلس ارائه نشده اما دو ستون مذكور در لايحه گنجانده شده است كه در مجموع مي توان گفت پيشرفت مطلوبي در لايحه بودجه 86 ديده نمي شود. در عين حال ديده مي شود لايحه بودجه 86 همان لايحه بودجه 85 و نه بيشتر است و پيشرفتي در بودجه ريزي عملياتي حاصل نشده است. وي با بيان اين كه تاكنون ماده 144 قانون برنامه چهارم توسعه از سوي دولت اجرا نشده است تأكيد كرد: دولت و مجلس بايد عزم خود را براي اجراي بودجه ريزي عملياتي جزم كنند.]]>
</TEXT>
</DOC>
<DOC>
<DOCID>HAM2-851118-037</DOCID>
<DOCNO>HAM2-851118-037</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به صورت پلكاني در سال آينده اجرا مي شود
8‎/6 درصدمتوسط افزايش حقوق كارمندان دولت]]>
</TITLE>
<TEXT>
<![CDATA[گروه اقتصادي - معاون اقتصادي سازمان مديريت و برنامه ريزي ديروز در جمع خبرنگاران در تشريح ويژگي هاي لايحه بودجه 86 از افزايش 6/8 درصدي متوسط حقوق كاركنان دولت در سال 86 خبر داد.
دكتر علي عسگري افزود: اين افزايش به صورت پلكاني خواهد بود، يعني حقوق كارمنداني كه سطح دريافتي آنها پايين تر است از افزايش بيشتري(تا 13 درصد)نسبت به كارمنداني كه دريافتي آنان بالاتر است، برخوردار خواهد بود.
گفتني است افزايش حقوق كاركنان دولت در سال جاري 14 درصد و در سال گذشته 5/ 11 درصد بود.
معاون اقتصادي سازمان مديريت و برنامه ريزي همچنين لايحه بودجه 86 را بسيار شفاف و فاقد هر گونه ابهام دانست و گفت: نظر كساني را كه مي گويند اين لايحه بر مبناي قيمت پايه نفت 40، 45 و حتي 50 دلار براي هر بشكه بسته شده، قبول نداريم زيرا ما باتوجه به منابع ريالي و ارزي در نظر گرفته شده در بودجه سال آينده، نفت 7/33 دلاري را در لايحه محاسبه كرديم.
عسگري درباره ترديدهاي مطرح شده در تحقق درآمد 7 هزار ميليارد توماني دولت از محل فروش سهم شركت هاي دولتي گفت: با شتاب گرفتن واگذاري شركت هاي دولتي در چارچوب سياست هاي اصل 44، رقم 7 هزار ميليارد توماني فروش سهام شركت هاي دولتي پيش بيني شده در لايحه بودجه، قطعا محقق خواهد شد و دليل اصلي عدم تحقق درآمد فروش شركت هاي دولتي در سال جاري اجرايي نشدن عملي واگذاري هاي سياست هاي اصل 44 بوده است.
دولت ناچار به ارائه متمم شد
دكتر عسگري درباره انتقادات وارده به متمم هاي سال جاري دولت گفت: اگر منابع درآمدي كشور خوب باشد و ضعف ها و نواقص فراوان نقاط مختلف كشور را با استفاده از اين منابع رفع نكنيم، كار عبثي كرده ايم بايد به اين واقعيات توجه كرد. وي افزود: متمم بودجه كلاهبرداري نيست و حساب و كتاب آن كاملا مشخص است و دولت با آوردن متمم گناه نكرده ولي براي سال آينده پيش بيني ارائه متمم نداريم.
لايحه مديريت خدمات كشوري
وي درباره لايحه مديريت خدمات كشوري نيز گفت: براي اجراي لايحه مديريت خدمات كشوري در لايحه بودجه رديفي پيش بيني نكرده ايم و در حال رايزني با مجلس هستيم و اگر با مجلس به توافق نرسيم و مجبور به اجراي لايحه شويم آنگاه تمهيدات لازم را در بودجه خواهيم انديشيد اما اگر مجلس موافقت كند اجراي اين لايحه را يك سال به تعويق خواهيم انداخت.
تدوين بودجه سايه
معاون اقتصادي سازمان مديريت در ادامه اين نشست از تدوين بودجه سايه به منظور مقابله با تحولات احتمالي بين المللي عليه كشورمان خبر داد و در پاسخ به سئوالي مبني بر احتمال تحريم نفتي ايران و عدم خريداري نفت كشورمان در بازارهاي بين المللي توضيح داد: اين اتفاق بعيد است بيفتد ولي در صورت وقوع آن، ايران بيش از 60 ميليارد دلار ذخاير خارجي دارد و كشور با تحريم نفتي هم با تلاطم مواجه نمي شود.
]]>
<IMAGE>/1385/851118/news/013314.jpg</IMAGE>
<![CDATA[
پيش بيني رشد اقتصادي 7 درصدي و تورم 11 درصدي
عسگري در اين نشست به پيش بيني رشد اقتصادي 7 درصدي در سال آينده اشاره كرد و گفت: اگر سياست هاي بودجه اي دولت در مجلس دچار تغييرات اساسي نشود، اين پيش بيني محقق خواهد شد. همچنين برآورد ما حاكي از آن است كه رشد اقتصادي امسال به حدود 8/5 درصد برسد. به گفته وي، براي سال آينده نرخ تورم 11 درصد، رشد نقدينگي 30 درصد و نرخ بيكاري نيز 6/10 درصد پيش بيني شده است.
ادامه تثبيت قيمت ها
عسگري همچنين از ادامه سياست تثبيت قيمت ها در سال آينده خبر داد و گفت: با توجه به تاكيد دولت، در جهت سياست تثبيت قيمت ها در سال 86 حركت خواهيم كرد؛ منتهي در برخي از بخش ها ، جهت   هاي سياست گذاري اندكي تغيير خواهد كرد؛ مثلا متوسط نرخ تعرفه آب، برق و گاز به صورت محدود افزايش مي يابد و سياست تشويق و جريمه مشتريان نيز اجرايي مي شود.]]>
</TEXT>
</DOC>
<DOC>
<DOCID>HAM2-851118-038</DOCID>
<DOCNO>HAM2-851118-038</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[قيمت نفت به 60 دلار نزديك شد]]>
</TITLE>
<TEXT>
<![CDATA[گروه اقتصادي - قيمت نفت به دنبال شدت سرما در  آمريكا بزرگترين مصرف كننده نفت در جهان روند رو به افزايش خود را كه از ابتداي هفته جاري آغاز شده بود ديروز نيز ادامه داد و به 60 دلار در هر بشكه نزديك شد.به گزارش خبرگزاري رويترز ديروز هر بشكه نفت خام سبك آمريكا بيش از يك دلار نسبت به روز گذشته افزايش يافت و به 76/59 دلار رسيد، نفت برنت درياي شمال نيز با افزايشي مشابه هر بشكه 10/59 دلار معامله شد.]]>
</TEXT>
</DOC>
<DOC>
<DOCID>HAM2-851118-039</DOCID>
<DOCNO>HAM2-851118-039</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
طرح جامع مسكن از ابتداي سال آينده اجرايي مي شود]]>
</TITLE>
<TEXT>
<![CDATA[گروه اقتصادي- در شرايطي كه به نظر مي رسد نابساماني بازار مسكن همچنان ادامه دارد، تدوين آئين نامه و نحوه اجرايي شدن طرح جامع مسكن با همكاري نمايندگان مجلس و مسئولان وزارت مسكن و شهرسازي آغاز  شده است. اين در حالي است كه اقدام فوق با تاخيري 3 ماهه عملياتي شده است. ابتدا قرار بود طرحي موسوم به طرح تعديل بهاي مسكن از سوي نمايندگان براي اجرا ارائه شود كه ظاهرا به دنبال پيگيري هاي مسئولان وزارت مسكن و نظر آنان مبني بر اينكه طرح جامع مسكن به تنهايي مي تواند مشكل اين بازار را حل كند، مقرر شد طي جلسه اي مشترك ميان نمايندگان مجلس و مسئولان وزارت مسكن تصميم قطعي جامع عمل پوشاندن يك طرح براي جلوگيري از ادامه روند افزايش بهاي مسكن گرفته شود. با سيد بهلول حسيني، نايب رئيس دوم كميسيون عمران مجلس گفتگو كرده ايم.
***
طرح تعديل بهاي مسكن قرار بود حداقل 3 ماه گذشته در مجلس مورد بررسي قرار گيرد، چرا تاكنون نتيجه اي از اين بررسي ها اعلام نشده است؟
نمايندگان مجلس هم  اكنون طرح تعديل بهاي مسكن را در اختيار دارند، اما مقرر شده است ابتدا با بررسي طرح جامع مسكن و نكات پيرامون آن مشخص شود كه اگر طرح فوق مي تواند مشكلات اين بازار را حل كند، مجلس طرح ديگري را ارائه نكند. در واقع تنها در صورتي كه طرح جامع مسكن نتواند نظر نمايندگان را جلب كند، آن گاه طرح مورد نظر مجلس براي تكميل و تقويت اين طرح ارائه خواهد شد.
از آنجايي كه بنا به گفته دست اندركاران،طرح جامع مسكن مي تواند مشكل قشر كم درآمد براي تامين مسكن را رفع كند، چه زماني اين طرح اجرايي خواهد شد؟
در طرح جامع مسكن به اقشار نيازمند به شكل ويژه توجه شده است و اين افراد و حتي نحوه اعطاي تسهيلات به آنان نيز درجه بندي شده است. در صورتي كه در مفاد اين طرح به تمامي موارد مدنظر نمايندگان توجه شده باشد مي توان انتظار داشت كه طرح فوق از ابتداي سال آينده اجرايي شود. به نظر مي رسد اجرايي شدن هر چه سريع تر اين طرح با توجه به روند افزايش بهاي مسكن به خصوص از شهريور امسال به بعد و افزايش 30 درصدي بهاي مسكن به ويژه در تهران، براي تعديل بهاي مسكن و جلوگيري از ادامه اين روند ضروري باشد به نحوي كه براي اجرايي شدن سريع آن شايد نياز به يك طرح ضربتي هم داشته  باشيم.
وضعيت فعلي بازار مسكن را چگونه ارزيابي مي كنيد؟
وضعيت فعلي اين بازار از عدم اعتماد خريداران و فروشندگان نسبت به افزايش مجدد بهاي مسكن حكايت دارد كه اين روند نامطلوب بايد هر چه زودتر حذف شود. با ارائه زمين ارزان قيمت براي ساخت از سوي دولت و نهايي شدن طرح جامع مسكن به نظر مي رسد وضعيت اين بازار در سال آينده تا حدي بهبود يابد.
آيا لايحه تضمين كيفيت ساخت و ساز تاثيري بر افزايش بهاي مسكن داشته است؟
ارائه اين لايحه در ابتدا به دليل تاثير رواني كه بر بازار مسكن  گذاشت تا حدي موجب افزايش نسبي قيمت واحدهاي مهندسي ساز  شد كه البته با توجه به نهادينه شدن لايحه، ساماندهي توزيع و فروش مصالح ساختماني و تعادل در بازار عرضه و تقاضا، قيمت  مسكن به مرور متعادل  خواهد شد. از اين رو مي توان گفت تاثير مثبت لايحه فوق بر بازار مسكن به مراتب بيشتر از گراني هاي احتمالي ناشي از آن است.]]>
</TEXT>
</DOC>
<DOC>
<DOCID>HAM2-851118-040</DOCID>
<DOCNO>HAM2-851118-040</DOCNO>
<ORIGINALFILE>/1385/851118/news/_eqtes.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با حضور نمايندگان 5 كشور خارجي
نمايشگاه لوازم خانگي و مبلمان در زنجان برپا مي شود]]>
</TITLE>
<TEXT>
<![CDATA[زنجان - خبرنگار همشهري: نخستين نمايشگاه لوازم خانگي مبلمان و دكوراسيون خانگي از 24 بهمن ماه در محل دائمي نمايشگاه هاي بين المللي زنجان گشايش مي يابد. در اين نمايشگاه 50 شركت داخلي و 20 نمايندگي خارجي، جديدترين محصولات و توليدات خود را در معرض نمايش قرارمي دهند. به غير از نمايندگان شركت هاي خارجي،  كشورهاي كره،  ژاپن، ايتاليا،  اسپانيا و فرانسه نيز در اين نمايشگاه حضوري فعال دارند.
استان زنجان طي مدت برپايي نمايشگاه، همچنين ميزبان مديران صنعتي از ساير استانها خواهد بود.]]>
</TEXT>
</DOC>
<DOC>
<DOCID>HAM2-851118-041</DOCID>
<DOCNO>HAM2-851118-041</DOCNO>
<ORIGINALFILE>/1385/851118/news/_informatic.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[جست وجو براي پيداكردن حيات در مريخ ادامه دارد
كاوش در اعماق سياره سرخ]]>
</TITLE>
<TEXT>
<IMAGE>/1385/851118/news/013245.jpg</IMAGE>
<![CDATA[
نمايي از درياي اِليسيوم، مكاني مناسب براي جستجوي حيات در وراي زمين
پارس اسكاي: به نظر مي رسد كه كاوش هاي انجام شده براي پيداكردن حيات در مريخ به اندازه كافي عميق نبوده اند و براي يافتن موجودات تك سلولي در اين سياره بايد نقاط عميق تر خاك را كاويد. با حفاري هاي جديد احتمال مي رود كه حيات در گذشته اين سياره وجود داشته، ولي شدت زياد پرتوها، زندگي سلول ها را از بين برده است. شايد با كاويدن نقاط عميق تر خاك مريخ بشود موجودات تك سلولي را پيداكرد. براي همين برنامه هاي آتي كاوش حيات در مريخ بايد براي يافتن عناصر حياتي و ياخته هاي زنده در حفره هاي جوان و سطح يخ هايي كه تازه به سطح رسيده اند باشد كه از تشعشعات مرگ بار كيهاني در امان بوده اند.
بر اساس تحقيقات چاپ شده در مجله ژئوفيزيك، با درنظرگرفتن ميزان پرتوهاي كيهاني در عمق و همچنين شرايط متفاوت در سطح مريخ، بهترين مكان براي جستجوي حيات، يخ هاي درياي اِليسيوم(elysium)است. لوئيس دارتنل از مركز زيست شناسي تجربي در ايالات متحده مي گويد: قطعات dna، پروتيين و يا فسيل ها دلايل وجود حيات اند. اما هدف اصلي زيست شناسان فضايي، يافتن سلولي زنده است. احتمال يافتن حيات در نقاط زير و نزديك به سطح مريخ وجود ندارد. پيدا كردن حيات در مريخ بستگي به آب مايع دارد. چنين شرايطي تنها ميلياردها سال قبل در مريخ وجود داشته است. حتي مقاوم ترين سلول هاي شناخته شده هم، قدرت تحمل پرتو كيهاني در نزديكي سطح مريخ را ندارند.
بنابراين، دانشمندان بايد در عمق زياد تحقيقات بيشتري انجام دهند و مناطقي مانند حفره هاي برخوردي جوان يا مناطقي كه به تازگي آب در آنها به سطح رسيده است را بررسي كنند.
دكتر اندرو كتز از دانشگاه ucl مي گويد: اين نخستين تحقيق براي بررسي تاثير پرتوهاي كيهاني بر روي مريخ و اثر آن بر حيات در گذشته و حال است. بيشترين احتمال وجود حيات در يخ درياي اليسيوم يا حفره هاي برخوردي جوان است.
گروه تحقيقاتي تشخيص دادند كه يخ دريا مكان مناسبي براي يافتن حيات است. چون اين مكان در? ميليون سال گذشته به سطح رسيده  است و به همين دليل كمتر در معرض پرتوهاي زير سطح قرار گرفته است.يخ هم امتياز ديگري است. چون مته كردن يخ راحت تر از سنگ است. اما احتمال از دست دادن سلول هاي زنده با مته كردن نيز بالا مي رود. حفره هاي برخوردي به دليل اينكه كمتر در معرض پرتوها قرار گرفته اند و مجاري به دليل جريان آب در? ميليون سال گذشته، مكان هاي مناسبي براي جستجوي حيات به شمار مي آيند.
به گزارش رويترز، گروه تحقيقاتي براي مطالعه حيات بر روي مريخ، مدلي براي تخمين مقدار پرتوها ساخته است. برخلاف زمين، مريخ با ميدان مغناطيسي و يا جوي ضخيم در اطراف آن حفاظت نمي شود و براي ميلياردها سال اين ذرات آن را به رگبار بسته اند. آنها محاسبه كرده اند كه چگونه پرتوهاي خورشيدي و كهكشاني در عبور از جو نازك مريخ، روي سطح و سپس زير آن تغيير مي كنند. براي تخمين زمان لازم براي زنده ماندن سلول ها، ميزان پرتوها بر روي سطح مريخ و نيز در عمق به طور منظم اندازه گيري شدند. اين گروه مقاومت سلول ها در برابر پرتوها و ميزان پرتوي سالانه در مريخ را اندازه گرفتند تا زمان باقي ماندن سلول هاي در حال كمون را تخمين بزنند. گونه هايي كه در زمان فعال بودن، قادر به ترميم dna باردار شده در اثر پرتو هستند، در برابر اين پرتوها مقاوم هستند. هرچند كه سلول ها در حالت خوابيده، مانند يخ زدن، زيرسطح مريخ باقي مي مانند ولي ترميم سازي نمي كنند كه همين امر به مرور باعث غيرفعال شدن دايم آنها مي شود.
پيدا كردن آثاري از باقي مانده حيات يا dna موجودات احتمالي زنده خود كشف بسيار ارزشمندي است ولي هدف براي محققان يافتن سلولي است كه بتوان آن را گرم كرد، مواد معدني به آن داد و براي مطالعات بعدي بتوان بيدارش نمود. پيدا كردن حيات در مريخ نياز به جاري بودن آب در سطح آن دارد ولي آخرين بار كه آب به صورت گسترده در آن جريان داشت ميلياردها سال پيش بود. حتي سرسخت ترين باكتري هايي كه ما مي شناسيم احتمالا در اين مدت به دليل وجود پرتوهاي مضر زنده نمانده اند.از نقاط مناسب ديگر دره هاي جوان است زيرا اين مكان ها اخيرا با اصابت شهاب سنگ ها به سطح آمده اند.مكان هاي ديگر gulliها هستند كه در كنار دره ها واقع شده اند.]]>
</TEXT>
</DOC>
<DOC>
<DOCID>HAM2-851118-042</DOCID>
<DOCNO>HAM2-851118-042</DOCNO>
<ORIGINALFILE>/1385/851118/news/_informatic.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ايجاد تحول در گرافيك كامپيوتري]]>
</TITLE>
<TEXT>
<IMAGE>/1385/851118/news/013248.jpg</IMAGE>
<![CDATA[
گروه دانش- ابداع كارت هاي شتاب دهنده physx باعث ايجاد يك تجربه كاملاً جديد فعل و انفعال و حركت فيزيكي گسترده بي وقفه و دراماتيك(نمايشي)در گرافيك بازي مي شود. اين كارت هاي شتاب دهنده فيزيكي مي  توانند دنياي بازي هاي كامپيوتري را براي هميشه تغيير دهند. امروزه بيش از 60 سازنده و طراح در حال برنامه ريزي و ساخت بيش از 100 بازي هستند كه از اين پردازنده هاي فيزيكي جديد بهره خواهند برد.
كنت چبن مدير بخش توليد كارت هاي شتاب دهنده در اين باره گفت: كارت هاي شتاب دهنده فيزيكي براي پويايي بازي هاي كامپيوتري همان كاري را انجام مي دهند كه كارت گرافيك براي ظاهر بازي انجام مي داد. خوشحاليم كه در صدر اين موج تغيير سخت افزاري هستيم؛ به طوري  كه مي توانيم پيش  بيني كنيم اين كارت ها به اندازه كارت گرافيك امروزي براي بازي ها اهميت خواهند داشت.]]>
</TEXT>
</DOC>
<DOC>
<DOCID>HAM2-851118-043</DOCID>
<DOCNO>HAM2-851118-043</DOCNO>
<ORIGINALFILE>/1385/851118/news/_informatic.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دستگاه هشداردهنده سرقت سيم برق]]>
</TITLE>
<TEXT>
<![CDATA[شيراز- خبرنگار همشهري: افزايش سرقت سيم هاي برق موجب شد يك جوان شيرازي دستگاهي بسازد تا سارقان در اين كار ناكام شوند.
طراح دستگاه هشداردهنده سرقت شبكه با حضور در نشست شوراي مديران شركت برق، قابليت هاي نمونه اوليه اين دستگاه را توضيح داد.
در اين نشست مقرر شد كه نمونه اين دستگاه در مناطقي كه با سرقت سيم برق مواجه هستند، نصب شود و عملكرد آن مورد بررسي قرار گيرد.]]>
</TEXT>
</DOC>
<DOC>
<DOCID>HAM2-851118-044</DOCID>
<DOCNO>HAM2-851118-044</DOCNO>
<ORIGINALFILE>/1385/851118/news/_informatic.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[با حضور رئيس جمهور
برگزيدگان جشنواره بين المللي خوارزمي معرفي شدند
گروه اجتماعي - بيستمين جشنواره بين المللي خوارزمي صبح ديروز با حضور رئيس جمهوري، وزراي علوم، تحقيقات و فناوري و دفاع و پشتيباني نيروهاي مسلح، رئيس دفتر رئيس جمهوري، رؤسا و استادان دانشگاه ها و جمعي از متخصصان، پژوهشگران، محققان و مبتكران كشور در محل سالن اجلاس سران كشورهاي اسلامي برگزار شد.
در اين آيين برگزيدگان بيستمين جشنواره بين المللي خوارزمي در 4 رشته پژوهش هاي كاربردي، توسعه اي، بنيادي و ابتكار بدين شرح معرفي شدند:
بابك شكري، محسن كارگر حجت آبادي، يعقوب انتصاري، فرشيد نوربخش، مژده روشن طبري، سيدحسن موسوي، تورج بطحايي، علي بساق زاده، كارن ابري نيا، محمود مهرداد شكريه، محمد شرفي، شمس الدين مهاجرزاده، عليرضا مفضلي فرد، جواد فيض، جواد صالحي، مجيد برغاني فراهاني، علي اكبر انتظامي، سعيد خواجه مندلي، عبدالرضا حاجي پور، محسن عليشاهي ها، حميد سربازي آزاد، غلامحسين شهيدي بنجار، حسين فرزانگان، سليمان سليماني، مجيد حيدري مورچه خورتي، سيد محمد يحيايي، محمد حسين كريمي، ارشير حسين پور، رضا صفدري، عبدالرضا معين تقوي، محمد مهدوي و محمد موذني.
محمود احمدي نژاد در آيين تجليل از برگزيدگان بيستمين جشنواره بين المللي خوارزمي گفت: استفاده ابزاري از علم و عالم براي سلطه بر ملت ها و چپاول ثروت آنان دور از شأن بشريت و بر خلاف فطرت الهي انسانها و مضر سعادت بشري است.رئيس جمهور، آموختن، شكافتن و ترويج علوم گوناگون را ارزشمندترين حركت انساني خواند و افزود: انسان در مسير طولاني حركت خود به سوي زندگي سعادتمند و حيات طيبه نيازمند موارد گوناگوني است كه از محوري ترين عوامل حركت درست در اين راه علم است.
وي تاكيد كرد: ما با استفاده ابزاري از علوم براي سلطه بر ملتها و انحصار آن مخالفيم و هيچ گاه علم را براي بهره برداري هاي شخصي، گروهي يا حتي ملي نمي خواهيم و بنا بر آموزه هاي انقلاب دستاوردهاي علمي ملت ايران همچون هميشه تاريخ، متعلق به همه بشريت است. احمدي نژاد افزود: ما معتقديم كسي حق ندارد علم را محبوس و زنداني كند و فقط در جهت منافع خود آن را مورد استفاده قرار دهد.احمدي نژاد همچنين به مسئولان نهادهاي علمي كشور نيز توصيه كرد، دايره حمايتهاي خود از ابتكارات و خلاقيتها را گسترده تر و از جوانان مبتكر و خلاق حمايت كنند. وي، از نهادهاي آموزشي خواست در برنامه ريزيهاي خود توجه به نوآوري و خلاقيت را در دستور كار خود قرار دهند و به دانش آموزان و دانشجويان نيز توصيه كرد كه بيش از گذشته وارد اين عرصه شوند.
حفظ حقوق و مالكيت فكري مهمترين ابزارهاي توسعه فناوري
وزير علوم،تحقيقات و فناوري نيز در اين آيين گفت: گذشت دو دهه پرافتخار در برگزاري اين جشنواره نشان دهنده توجه مستمر نظام به حوزه علم و فناوري است و اين نويدي براي گسترش پايدار فعاليت هاي دانشمندان در ايران است.
محمد مهدي زاهدي حفظ حقوق و مالكيت فكري را به عنوان يكي از مهمترين ابزارهاي توسعه فناوري در روند توسعه همه جانبه ضروري دانست و گفت: توجه جدي به تسهيل سازوكارها در ثبت پتنت در داخل و خارج از كشور، پرورش حقوقدانان آشنا به موضوع پتنت و پايه ريزي نظام اطلاع رساني پويا جهت بهره گيري از دانش فني نهفته در پتنت ها از ضرورياتي است كه با كلان نگري، ظرفيت سازي، همفكري و ساختارسازي نقش تعيين كننده خود را باز مي يابد.
حمايت هاي سازمان پژوهش هاي علمي و صنعتي از برگزيدگان
حسين سالار آملي دبير جشنواره بين المللي خوارزمي در زمينه حمايت هاي سازمان پژوهش هاي علمي و صنعتي از برگزيدگان اين جشنواره گفت: برگزيدگان داخلي مي توانند در آينده از امكانات ادامه تحصيل، پارك هاي علم و فناوري، وام هاي بهره پايين، ثبت پتنت در خارج از كشور با حمايت سازمان پژوهش هاي علمي و صنعتي استفاده كنند.]]>
</TEXT>
</DOC>
<DOC>
<DOCID>HAM2-851118-045</DOCID>
<DOCNO>HAM2-851118-045</DOCNO>
<ORIGINALFILE>/1385/851118/news/_informatic.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ و آموزش]]>
</TITLE>
<TEXT>
<![CDATA[نمايندگان مجلس پيشنهاددادند:
افزايش 2برابري اعتبار وام شهريه دانشجويان
ايسنا: معاون پشتيباني و امور مجلس وزارت علوم از پيشنهاد مجلس براي افزايش 2 برابري بودجه وام شهريه دانشجويان و آغاز فعاليت كميسيون تلفيق از هفته آينده براي تصويب بودجه آموزش عالي خبر داد.
محمد حسيني با اشاره به وضعيت بودجه وزارت علوم و بررسي آن در مجلس، اظهار كرد:  لايحه پيشنهادي دولت در خصوص بودجه به مجلس ارسال شده و در حال حاضر نمايندگان مجلس پيشنهادات خود را در اين رابطه ارايه كرده اند. وي افزود: در اين رابطه نمايندگان مجلس پيشنهاد افزايش بودجه وام شهريه صندوق رفاه دانشجويان از 120 به 240 ميليارد تومان را ارايه كرده اند كه در حال بررسي است، همچنين پيشنهاد تخصيص 50 ميليارد تومان براي ارايه وام وديعه مسكن به دانشجويان نيز ارايه شده است چرا كه در حال حاضر متقاضيان وام هاي صندوق هاي رفاه بيش از پوشش آن است و صندوق نيز توانايي پاسخگويي به اين نيازها را ندارد.
همچنين به گزارش مهر، دانشجويان دانشگاه بيرجند به دليل تأخير در زمان پرداخت وام هاي دانشجويي تجمع كردند. دبير شوراي صنفي دانشجويان دانشگاه بيرجند با تأييد اين خبر گفت: دانشگاه بيرجند يك دانشگاه محروم است و دانشجويان نسبت به وام هاي دانشجويي اميد داشتند. وضع نامساعد مالي دانشجويان دانشگاه بيرجند يك ادعا و شعار نيست.
مومني افزود: بالغ بر يك هزار و 200 نفر از دانشجويان دانشگاه بيرجند درخواست وام تحصيلي كرده بودند اما اين موضوع با وجود شروع نيمسال دوم تحصيلي هنوز محقق نشده است.
اعتراض  به لغو اعطاي بورس تحصيلي
ايسنا: جمعي از دانشجويان دانشكده پزشكي دانشگاه تربيت مدرس صبح ديروز در اعتراض به مصوبه اخير وزارت بهداشت مبني بر ارائه نشدن اعطاي بورس تحصيلي به دانشجويان دانشگاه تربيت مدرس از سوي دانشگاه هاي علوم پزشكي كشور و جذب نشدنشان به عنوان عضو هيأت علمي  در اين دانشگاه ها، در برابر ساختمان مركزي وزارت بهداشت تجمع كردند.
خوش قلب، دبير شوراي صنفي دانشگاه تربيت مدرس در اين باره، اظهار كرد: دانشكده پزشكي دانشگاه تربيت مدرس تنها دانشكده پزشكي در كشور است كه زير نظر وزارت علوم فعاليت مي كند و ساير دانشكده هاي پزشكي تحت پوشش وزارت بهداشت هستند.
تهيه آيين نامه جديد جذب اعضاي هيات علمي
ايسنا: معاون آموزشي دانشگاه تهران از تهيه پيش نويس آيين نامه جديد جذب اعضاي هيات علمي در دانشگاه و ادامه تحصيل دانشجويان داراي سنوات و مشروط در قالب دوره هاي شبانه خبر داد.
محمود كمره اي افزود: آيين نامه جديد جذب اعضاي هيات علمي در حال حاضر در دست بررسي توسط هيات رئيسه دانشگاه است كه پس از آن به شوراي دانشگاه فرستاده مي شود. وي خاطرنشان كرد: با توجه به ضرورت هاي موجود در جهت نيل به اهداف و رسالت ها و ارتقاي جايگاه علمي دانشگاه و گسترش ارتباطات علمي بين المللي در ضوابط و شرايط جذب اعضاي هيات علمي تغييراتي ايجاد مي شود.
راه اندازي نخستين موزه مجازي در خراسان جنوبي
بيرجند- خبرنگار همشهري: به مناسبت بيست و هشتمين سالگرد پيروزي انقلاب اسلامي، نخستين موزه مجازي كشور در بيرجند مركز استان خراسان جنوبي راه اندازي شد. حسين عباس زاده رئيس سازمان ميراث فرهنگي، صنايع دستي و گردشگري خراسان در مراسم افتتاح اين موزه گفت: اين پروژه مبتني بر بانك اطلاعاتي بوده و با 3 فرمت خاص عرضه مي شود كه فرمت اصلي آن يك لوح فشرده نرم افزاري است.]]>
</TEXT>
</DOC>
<DOC>
<DOCID>HAM2-851118-046</DOCID>
<DOCNO>HAM2-851118-046</DOCNO>
<ORIGINALFILE>/1385/851118/news/_iran.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مركز پژوهش هاي مجلس اعلام كرد:
كاهش انگيزه فرهنگيان؛ پيامد كسري بودجه آموزش و پرورش]]>
</TITLE>
<TEXT>
<![CDATA[مهر - مركز پژوهشهاي مجلس شوراي اسلامي از اختلاف نظر آموزش و پرورش و سازمان مديريت و برنامه ريزي در زمينه اطلاعات پايه، شاخص ها و زيرساخت هاي تنظيم بودجه خبر داد.
به گزارش دفتر اطلاع رساني مركز پژوهشها، دفتر مطالعات فرهنگي اين مركز طي اظهارنظري پيرامون رديف هاي ملي و استاني آموزش و پرورش در لايحه بودجه سال 1386 كل كشور، تصريح كرد: آموزش و پرورش و سازمان مديريت و برنامه  ريزي در مورد اطلاعات پايه، شاخص  ها و زيرساخت  هاي تنظيم بودجه با يكديگر اختلاف نظر دارند و تا زماني هم كه اختلاف هاي مزبور مرتفع نشود كسري بودجه اين وزارتخانه ادامه خواهد داشت و كسري بودجه نيز بر عملكرد آموزش و پرورش، تاثير منفي خواهد گذاشت.
مركز پژوهشها با بيان اين مطلب كه كسري بودجه در آموزش و پرورش، صدمه شديدي به اعتبار اين وزارتخانه در بين دستگاههاي اجرايي ديگر وارد كرده و نظام آموزشي كشور را به چالش كشيده است، افزود: كاهش انگيزه خدمت در كاركنان آموزش و پرورش، خروج نيروهاي كيفي از آموزش و پرورش، تنزل شديد كارايي بيروني و دروني آموزش و پرورش و در نتيجه عدم تحقق اهداف آموزشي، گرايش به قانون  گريزي در واحدهاي آموزشي، كاهش كيفيت خروجي هاي آموزش و پرورش و... از جمله پيامدهاي عمده كسري بودجه آموزش و پرورش به شمار مي  روند.]]>
</TEXT>
</DOC>
<DOC>
<DOCID>HAM2-851118-047</DOCID>
<DOCNO>HAM2-851118-047</DOCNO>
<ORIGINALFILE>/1385/851118/news/_iran.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چهارمين دوره تجليل از پير غلامان اباعبدالله(ع)برگزار شد]]>
</TITLE>
<TEXT>
<IMAGE>/1385/851118/news/013308.jpg</IMAGE>
<![CDATA[
عكس:مهدي بيات
گروه ادب و هنر- مراسم تجليل از پير غلامان حضرت اباعبدالله الحسين ع به همت سازمان فرهنگي هنري شهرداري تهران و راديو جوان، ديروز در حسينيه جماران برگزار شد.
اين مراسم، 4 سال است كه در ماه محرم برگزار مي شود و در آن از تعدادي از پيرغلامان حضرت اباعبدالله  كه بيش از 60 سال سن دارند، تجليل مي شود.
در اين مراسم كه جمعي از مسئولان فرهنگي كشور از جمله رئيس سازمان صداوسيما، رئيس سازمان فرهنگي هنري شهرداري تهران و معاون صداي سازمان صدا و سيما حضور داشتند، مهندس عزت الله ضرغامي در سخناني بيان معارف اسلامي و قرآني و نيز گره زدن آن با عاطفه و احساس را وظيفه ذاكران عنوان كرد.
همچنين دكتر علي عسكري رئيس سازمان فرهنگي هنري شهرداري تهران، توجه به مرثيه سرايي صحيح، ترويج و تكريم عزاداري سنتي و اصيل، تكريم ذاكران اهل بيت را از اهداف برگزاري اين مراسم برشمرد.
سيدعلي محمودي، اكبر بازوبند، محمد يوسفي، محمد قاري، قدرت الله جوادي، علي آهي، غلامرضا شيعه خلص، ابوالفضل ثقفي، محمود مولوي، ناصر بركي، سيدمحمود قياسي، حسن پهلوان، اسماعيل حيدري و محمود طناني 17 پير غلام حضرت اباعبدالله هستند كه در چهارمين دوره از آنان تجليل شد.
گفتني است تاكنون 72 پير غلام از سراسر كشور، با ميانگين سني 80 سال در 4 دوره برگزاري اين مراسم مورد تجليل قرار گرفته اند.]]>
</TEXT>
</DOC>
<DOC>
<DOCID>HAM2-851118-048</DOCID>
<DOCNO>HAM2-851118-048</DOCNO>
<ORIGINALFILE>/1385/851118/news/_iran.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[واكنش به تجمع معلمان در مورد لايحه نظام هماهنگ پرداخت]]>
</TITLE>
<TEXT>
<![CDATA[گروه اجتماعي - آموزش و پرورش نسبت به تجمع روز يك شنبه معلمان در مورد لايحه نظام هماهنگ پرداخت در مقابل مجلس شوراي اسلامي  واكنش نشان داد.
معاون برنامه ريزي و توسعه مديريت آموزش و پرورش در واكنش به اين تجمع گفت: پس گرفتن يك لايحه از سوي دولت و به دنبال آن تجمع بدون مجوز، داراي منطق درستي نبوده و غير قانوني است.
محمدرضا محدث خراساني افزود: اساس و مبناي نظام هماهنگ پرداخت، ايجاد هماهنگي بين تمامي پرداخت ها بوده، اما عملا در دولت هاي گذشته وزارتخانه هاي مختلف با لابي  اين بحث را دچار چالش كردند و عملا نظام هماهنگ به اين چيزي كه امروز شاهد آن هستيم،  تبديل شد.
وي گفت: محتواي اين لايحه بايد كارشناسي دقيق شود تا ببينيم تناقض ها برطرف شده يا نه، اما از طرفي نيز اعلام شده است كه اين لايحه حدود 5 هزار ميليارد تومان بار مالي جديد براي دولت دارد و هم اكنون بحث چگونگي عمل، براي اجرايي شدن لايحه است.
از سوي ديگر حشمت الله فلاحت پيشه عضو مجمع نمايندگان استان كرمانشاه نيز در باره لايحه نظام هماهنگ پرداخت گفت: نظر اكثريت نمايندگان مجلس اين است كه لايحه مديريت خدمات كشوري از ابتداي سال آينده اجرا و حتي يك روز هم به تاخير نيفتد.
وي اظهار داشت: بيش از سه سال است كه لايحه مديريت خدمات كشوري موسوم به نظام هماهنگ پرداخت در دولت و مجلس مطرح است و به نوعي باعث افزايش انتظارات در ميان مردم نيز شده است، به ويژه آن  كه دولت و مجالس  گذشته و حال همواره شعار عدالت داده اند و اين لايحه بر همين اساس شكل گرفته است.
فلاحت پيشه با بيان اين كه در مجلس سعي شده كه اين لايحه به يك قانون عادلانه تبديل شود، گفت: مجلس هفتم بايد اين را بداند كه چشم اميد مردم به اين مصوبه مجلس است و معتقدم اجرا نشدن آن حتما بار منفي رواني در جامعه خواهد داشت.
حسن نوعي اقدم، عضو كميسيون مشترك رسيدگي به لايحه مديريت خدمات كشوري نيز در اين باره گفت: در مورد نحوه اجراي لايحه مديريت خدمات كشوري طي نشستي با حضور روساي جمهور و مجلس، تصميم گيري نهايي مي شود.
وي تصريح كرد: به احتمال زياد اين لايحه امروز( چهارشنبه)در صحن علني مجلس مطرح و براي آن تعيين تكليف مي شود. همچنين بهمن محمدياري، نماينده  تالش و رضوان شهر گفت: نبايد در تصويب نهايي لايحه  نظام هماهنگ پرداخت حقوق و دستمزد ترديد كرد
وي ادامه داد: از آن جا كه كاركنان و طبقات متوسط و پايين درآمدي جامعه به خصوص بازنشستگان چشم اميد به ثمرات لايحه خدمت مديريت كشوري و نظام هماهنگ پرداخت حقوق و دستمزد خود دارند به هيچ وجه نبايد در تصويب نهايي و اجراي آن تعلل كرد.]]>
</TEXT>
</DOC>
<DOC>
<DOCID>HAM2-851118-049</DOCID>
<DOCNO>HAM2-851118-049</DOCNO>
<ORIGINALFILE>/1385/851118/news/_iran.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[گل گهر، صدرنشين تازه ليگ برتر واليبال
همشهري ورزشي- تيم واليبال گل گهر سيرجان با پيروزي در مهم ترين بازي هفته نهم مقابل پيكان، قهرمان باشگاه هاي آسيا و تيم مدافع عنوان قهرماني صدرنشين ليگ برتر واليبال ايران شد. ديدار اين دو تيم ديروز در حضور 5 هزار تماشاگر در سالن امام علي(ع)سيرجان برگزار شد كه گل گهر در پايان توانست عنوان صدرنشيني ليگ را پس از 9 هفته از اين تيم بگيرد. گل گهر ست  هاي دوم، سوم و چهارم را با نتايج(23-25، 13-25 و 17-25)برد و تنها ست اول را با نتيجه(17-25)به تيم پيكان واگذار كرد. در اين بازي كه دو هزار تماشاگر نيز پشت درهاي بسته از راهيابي به سالن باز مانده بودند، محسن عندليب در حمله روي تور، سعيد مصطفي وند و مهران زارع در دفاع روي تور و مهدي مهدوي در بازي سازي بيشترين نقش را در پيروزي تيم گل گهر ايفا كردند. قضاوت اين بازي با حميد راهجرديان و نادر انصاري بود. اين بازي در حضور محمدرضا داورزني رئيس فدراسيون واليبال انجام شد. گل گهر با اين پيروزي گام بزرگي در راه فتح قهرماني نيم فصل برداشت.
رضازاده، همچنان بهترين وزنه بردار سنگين وزن جهان
همشهري ورزشي- فدراسيون جهاني وزنه برداري(iwf)روز سه شنبه مانند ساليان گذشته رده بندي وزنه برداران دسته هاي مختلف جهان كه در 43 مسابقه سال 2006 شركت كرده اند را اعلام كرد. در اين رده بندي، حسين رضازاده همچنان بهترين وزنه بردار سنگين وزن جهان است. گفتني است در تنظيم رنكينگ سال 2006، رقابت هاي جهاني مورد بررسي كارشناسان فدراسيون جهاني قرار گرفته است.
بازرس ويژه سازمان تربيت بدني در باشگاه استقلال
ايسنا: بازرس ويژه سازمان تربيت بدني در باشگاه استقلال تهران تأكيد كرد، كليه اسناد مالي و مدارك مديريت هاي گذشته اين باشگاه، به طور كامل بررسي و گزارش نهايي آن به رئيس سازمان تربيت بدني ارائه خواهد شد. محمدرضا بهمني اظهار داشت: بررسي هاي مالي مديريت هاي سابق و فعلي باشگاه استقلال تهران را شروع كرده ايم و قصد داريم با تهيه گزارشي جامع از ترازنامه هاي مالي و اسناد مديريتي باشگاه، وضعيت مالي دوران گذشته اين باشگاه را بررسي كنيم. وي افزود: بلافاصله پس از اعلام ما، فتح الله زاده كليه اسناد و مدارك دوران مديريتش را تحويل داد. اوليايي نيز اعلام آمادگي كرده است تا مدارك را در اختيار ما قرار دهد. از قريب و نجف نژاد نيز مي خواهيم تا با همكاري خود شرايط براي نهايي شدن گزارش عملكرد مالي باشگاه استقلال را فراهم كنند. بهمني افزود: هدف از اين موارد تنها بررسي نوع عملكرد مديران در مباحث مالي باشگاه استقلال است و گزارش پاياني به رئيس سازمان تربيت بدني تقديم خواهد شد.
رحمان رضايي:ديدار با بلاروس محك جدي است
مهر: رحمان رضايي، مدافع ايراني تيم ليوورنو ايتاليا گفت: تيم بلاروس قدرت تيم هاي برتر اروپايي را ندارد اما ديدار با اين تيم محك جدي براي تيم ملي ايران است. مدافع ايراني تيم ليوورنو درباره كشته شدن يك افسر پليس در جريان يكي از بازي هاي سري a گفت: متأسفانه به قتل رسيدن پليس در داربي سيسيل يك حادثه تلخ بود كه صدمه بزرگي به فوتبال ايتاليا وارد كرد و باعث تعطيلي مسابقات سري a شد. البته شش سال پيش در اين بازي كه حساسيت زيادي دارد يكي از تماشاگران مسينا به قتل رسيد و اين دومين اتفاق ناگوار اين ديدار بود. رضايي همچنين تأكيد كرد: آن حادثه بازتاب منفي زيادي در فوتبال ايتاليا داشت ولي لغو مسابقات سري a ايتاليا تأثيري روي آمادگي ام نگذاشته است. در حال حاضر از آمادگي كامل بدني برخوردارم و در صورت صلاحديد كادر فني با قدرت مقابل بلاروس به ميدان مي روم. رضايي در پايان در مورد وضعيت تيم ملي كشورمان تصريح كرد: بازيكنان جوان و شايسته اي به اردوي تيم ملي دعوت شده اند كه مي توانند آينده سازان خوبي براي فوتبال ايران باشند. مطمئناً تجربه حضور در اين ديدارها هم مي تواند به اين بازيكنان كمك كند تا در مسابقات مهم تيم ملي به نفراتي مفيد و تأثيرگذار براي تيم ملي ايران تبديل شوند.]]>
</TEXT>
</DOC>
<DOC>
<DOCID>HAM2-851118-050</DOCID>
<DOCNO>HAM2-851118-050</DOCNO>
<ORIGINALFILE>/1385/851118/news/_iran.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[با قرائت پيام مقام معظم رهبري
مراسم ميهماني لاله ها برگزار مي شود]]>
</TITLE>
<TEXT>
<![CDATA[گروه اجتماعي- بنياد شهيد و امور ايثارگران اعلام كرد: مراسم ميهماني لاله ها با قرائت پيام مقام معظم رهبري روز پنجشنبه 19 بهمن ماه ساعت 14 در بهشت زهراي تهران و همزمان در گلزار شهداي سراسر كشور برگزار مي شود.
در اين اطلاعيه آمده است: مردم شهيدپرور ايران اسلامي به ويژه خانواده هاي معظم شهدا و ايثارگران با حضور پرشكوه تر خود در اين مراسم معنوي، بار ديگر با آرمان هاي والاي امام راحل، انقلاب اسلامي و شهيدان گرانقدر تجديد عهد مي نمايند.
گفتني است در اين مراسم مزار مطهر شهيدان گرانقدر انقلاب اسلامي و هشت سال دفاع مقدس همزمان در تهران و تمام استان هايي كه امكان پرواز بالگردها و پاراگلايدرها باشد، گلباران خواهد شد.
تأثير 15 درصدي سوابق تحصيلي در كنكور
ايسنا: معاون نظري و مهارتي آموزش و پرورش با اعلام صدور مجوز راه اندازي 32 پژوهشسراي دانش آموزي در سال جاري گفت: نامه اي با امضاي وزير آموزش و پرورش به سازمانهاي آموزش و پرورش استان ها جهت اختصاص 12 درصد اعتبارات عمراني به تجهيز كارگاهها و آزمايشگاههاي مدارس متوسطه صادر شده است.
پرويز آژيده ديروز در جمع خبرنگاران با اشاره به اين كه در سال 57 -56 حدود 989 هزار نفر در مقطع متوسطه تحت  پوشش بوده اند، اظهار كرد: هم اكنون حدود 4 ميليون و 800 هزار نفر با افزايش 5 برابري نسبت به سال 75 تحت پوشش آموزشهاي متوسطه هستند. آژيده با اعلام اين كه سال آينده سوابق تحصيلي 15 درصد در پذيرش كنكور نقش خواهد داشت، افزود: آموزش و پرورش از آزمونهاي تشريحي خود دفاع مي كند چرا كه در آنها تعميق آموزش و يادگيري لحاظ مي شود، اما آنچه محل تامل است، تصحيح اوراق در سئوالات تشريحي است.
نماينده كردستان:
100 مصوبه دولت در كردستان بودجه و اعتبار ندارد
كردستان - خبرنگار همشهري: با گذشت قريب به 3 ماه از سفر رئيس جمهور به كردستان و درحالي كه حدود 100 مصوبه براي اين منطقه به تصويب هيأت دولت رسيد اما هنوز هيچ بودجه اي در اختيار مجريان اين استان قرار نگرفته است.سيدعماد حسيني نماينده مردم قروه و دهگلان در مجلس شوراي اسلامي با اعلام اين خبر گفت: در واقع دولت پروژه ها را اطلاع رساني كرده و به مردم قول مساعد داده اما هيچ رديف بودجه و اعتباري را نگذاشته و اين،  بار نماينده ها را بيش از اندازه سنگين كرده است.اين نماينده مجلس و رئيس مجمع نمايندگان كردستان در مجلس هفتم همچنين در محدود سازي سوخت و به ويژه بنزين در كردستان ضمن دفاع از برنامه هاي اجرا شده تأكيد كرد: از مدتي قبل براساس شماره هاي خودرو موجود در كردستان روزانه 20 تا 30 ليتر بيشتر بنزين فروخته نشده است. در واقع طرح كارت سوخت از يك سال جلوتر در كردستان به اجرا درآمد و اينك به تناسب نياز منطقه سوخت به كردستان منتقل و توزيع شده است.
جايزه بهترين عكس سال 2006 آمريكا براي عكاس گيلاني
ايلنا: جامعه منتقدان انجمن عكاسان آمريكا، عكس حامد اريب را به عنوان 5عكس برتر سال 2006 معرفي كرد.
در اين عكس كه عزا نام دارد، مراسم بعد از خاكسپاري در گورستاني از روستاهاي گيلان به تصوير كشيده و فضايي آئيني و اسطوره اي را با خود حمل مي كند.جامعه منتقدان انجمن عكاسان آمريكا كه هر سال از ميان عكس هاي برگزيده جشنواره ها و مسابقات مختلف جهاني، عكس سال را انتخاب مي كند اثر اريب را همراه 4 عكس ديگر، بهترين عكس سال 2006 معرفي كرد.اريب مديريت واحد هنرهاي تصويري حوزه هنري گيلان را برعهده دارد و در مسابقه هاي سراسري و بين المللي همچون عكس خبري كاوه،  عكس نور،  سوگواره بين المللي عكس عاشورائيان و انجمن عكاسان بين المللي آمريكا(isp)مقام هايي را به خود اختصاص داده است.]]>
</TEXT>
</DOC>
<DOC>
<DOCID>HAM2-851118-051</DOCID>
<DOCNO>HAM2-851118-051</DOCNO>
<ORIGINALFILE>/1385/851118/news/_kharj.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با تخريب ديوار غربي صورت گرفت
تعرض صهيونيست ها به مسجد الاقصي]]>
</TITLE>
<TEXT>
<IMAGE>/1385/851118/news/013299.jpg</IMAGE>
<IMAGE>/1385/851118/news/013281.jpg</IMAGE>
<![CDATA[
گروه بين الملل- رئيس جنبش اسلامي در سرزمين هاي اشغالي 1948 اعلام كرد. صهيونيست ها تخريب بخشي از مسجدالاقصي را آغاز كردند. به گزارش واحد مركزي خبر از غزه شيخ رائد صلاح گفت: صهيونيست ها درهاي ورودي مسجدالاقصي و منطقه قديمي در قدس را بستند و مانع ورود فلسطيني ها به اين منطقه شدند و در همين حال بولدوزرهاي رژيم صهيونيستي تخريب بخشي از مسجدالاقصي را آغاز كردند. اسرائيل تصميم دارد يك ديوار چوبي و دو اتاق پشت اين ديوار را كه در نزديكي باب المغاربه در مسجدالاقصي واقع شده است، تخريب كند.
مسجدالاقصي قبله اول و يكي از اماكن مقدس مسلمانان است كه رژيم اسرائيل به بهانه هاي واهي به دنبال تخريب بخش هايي از اين مسجد تاريخي است. مسجدالاقصي تا به حال چند بار محل درگيري هاي خونين و كشتار مسلمانان فلسطيني بوده است.
مسجد الاقصي در دوره هاي مختلف پس از اشغال سرزمين فلسطين، توسط صهيونيست ها سوزانده شد.
به گزارش ايرنا مفتي بيت المقدس ادعاهاي اسرائيل مبني بر اين كه از قبل با اوقاف بيت المقدس، دولت اردن و سازمان يونسكو براي تخريب ديوار چوبي هماهنگي شده بي اساس و كذب خوانده، و  افزود، اسرائيل درصدد تخريب تنها راه باقي مانده از محله مغاربه است، راهي كه تل آويو از زمان اشغال بيت المقدس در سال 1967 اين محله را به طور كامل تخريب كرد. اين منطقه دربرگيرنده آثار تاريخي و اسلامي بسيار زيادي است.
قاضي القضات فلسطين به شبكه العالم گفت: ما از ملت فلسطين خواسته ايم براي خنثي كردن توطئه اسرائيل به صحن مسجد بيايند، اما اسرائيل براي جلوگيري از ورود مردم به صحن مسجد، شهر قدس را به پايگاهي بزرگ از نيروهاي نظامي خود تبديل كرده است. شيخ التميمي تأكيد كرد: اسرائيل از اوضاع امنيتي داخل فلسطين براي اجراي توطئه خود در تخريب مسجدالاقصي و يهودي سازي كامل شهر قدس سوءاستفاده مي كند.
دومين انتفاضه فلسطينيان در سپتامبر 2000 در پي ديدار آريل شارون نخست وزير سابق رژيم صهيونيستي از مسجدالاقصي آغاز شد.
خالد مشعل رئيس دفتر سياسي حماس با يادآوري انتفاضه فلسطينيان گفت: ايهود المرت نخست وزير رژيم صهيونيستي بايد از اين ماجرا پند گيرد. ملت فلسطين در تمامي احوال قادر است دشمن را غافلگير سازد و از سرزمين، مقدسات و شرف خود دفاع كند.
علاوه بر دولت اردن، رئيس مجمع علماي مسلمان جبل عامل لبنان و شوراي جهاني اسلام در قاهره نيز اقدام تجاوزكارانه رژيم صهيونيستي را محكوم كرده اند. روز گذشته در پاسخ اوليه به تجاوز صهيونيست ها به مسجدالاقصي گردان هاي قدس شاخه نظامي جهاد اسلامي فلسطين دو موشك به شهر عسقلان در اراضي اشغالي 1948 شليك كردند.]]>
</TEXT>
</DOC>
<DOC>
<DOCID>HAM2-851118-052</DOCID>
<DOCNO>HAM2-851118-052</DOCNO>
<ORIGINALFILE>/1385/851118/news/_kharj.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رئيس سرويس امنيت داخلي اسرائيل: دولت وحدت ملي فلسطين مغاير منافع اسرائيل است
ديدار رهبران فلسطيني در مكه]]>
</TITLE>
<TEXT>
<![CDATA[گروه بين الملل - رهبران فلسطيني جنبش فتح و جنبش مقاومت اسلامي(حماس)در مكه مكرمه ديدار كردند. در اين نشست محمود عباس رئيس تشكيلات خودگردان و چند تن از مشاوران وي، خالد مشعل مسئول دفتر سياسي حماس، اسماعيل هنيه نخست وزير و محمود الزهار وزير امور خارجه دولت فلسطين شركت دارند. مذاكرات مكه با هدف خاتمه دادن به درگيري هاي خونين فتح و حماس كه تاكنون حداقل هشتاد كشته به جا گذاشته است و دستيابي به توافق درباره تشكيل دولت وحدت ملي صورت مي گيرد. در انتخابات پارلمان فلسطين در دي ماه سال گذشته حماس اكثريت كرسي هاي پارلمان را به دست گرفت و با تشكيل كابينه فلسطيني به انحصار فتح بر تقريبا تمامي نهادهاي اصلي تشكيلات خودگردان خاتمه داد.
پيروزي حماس باعث قطع كمك هاي مالي كشورهاي اروپايي و آمريكا شد و اين كشورها ازسرگيري كمك هاي خود را به اقدام حماس در شناسايي موجوديت اسرائيل و احترام به توافق هاي قبلي فلسطيني ها و اسرائيل مشروط كردند. اين شرط ها را حماس نپذيرفته است و در مقابل محمود عباس آذرماه گذشته تهديد كرد برگزاري انتخابات زودرس را در فلسطين اعلام خواهد كرد. رهبران فلسطين از دو جناح فتح و حماس نسبت به حصول توافق در مذاكرات ابراز خوشبيني كرده اند. در مقابل رئيس سرويس اطلاعات داخل رژيم صهيونيستي(شين بت)ديروز گفت تشكيل دولت وحدت ملي فلسطين به نفع اسرائيل نيست و دولت ائتلافي فلسطين با مشاركت حماس، منجر به مشروعيت و مقبوليت بين المللي حماس مي شود.
چندي پيش نيز ايهود المرت نخست وزير رژيم صهيونيستي با پس دادن 100 ميليون دلار از دارايي هاي دولت فلسطين به محمود عباس موافقت كرد، مشروط به اين كه با اين پول حقوق كاركنان دولت به نخست وزير هنيه پرداخت نشود. دولت آمريكا نيز 86 ميليون دلار به فتح پول مي دهد كه فقط براي تقويت گارد نظامي تحت امر محمود عباس هزينه شود.]]>
</TEXT>
</DOC>
<DOC>
<DOCID>HAM2-851118-053</DOCID>
<DOCNO>HAM2-851118-053</DOCNO>
<ORIGINALFILE>/1385/851118/news/_kharj.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[قطعنامه مخالفت با طرح جنگي بوش در سناي آمريكا رد شد]]>
</TITLE>
<TEXT>
<![CDATA[گروه بين الملل - قطعنامه پيشنهادي سناي آمريكا در مخالفت با طرح جورج بوش براي فرستادن نيروهاي بيشتر به عراق، با تلاش جمهوريخواهان راي لازم را به دست نياورد و به تصويب نرسيد.
بي بي سي كه اين خبر را مخابره كرد، گزارش مي دهد كه اين قطعنامه پيشنهادي كه دوشنبه شب در سناي آمريكا به راي گيري گذارده شد براي تصويب نياز به حداقل 60 راي موافق از مجموع 100عضو سنا داشت اما فقط 49سناتور به آن راي موافق و 47نماينده هم به آن راي مخالف دادند.
دمكرات هاي سنا، اعلام كردند كه اين طرح را بار ديگر اواخر اين هفته به راي گيري خواهند گذارد.
اين قطعنامه پيشنهادي الزام آور نبود اما اين نخستين اقدام جدي كنگره براي رويارويي با سياست رئيس جمهور امريكا در مورد عراق محسوب مي شود.]]>
</TEXT>
</DOC>
<DOC>
<DOCID>HAM2-851118-054</DOCID>
<DOCNO>HAM2-851118-054</DOCNO>
<ORIGINALFILE>/1385/851118/news/_kharj.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اختلاف آمريكا و انگليس در افغانستان]]>
</TITLE>
<TEXT>
<![CDATA[گروه بين الملل - همزمان با انتصاب يك ژنرال آمريكايي به فرماندهي نيروهاي ناتو در افغانستان، افسران ارشد ارتش انگليس زمزمه هاي انتقاد آميز خود را از سياست هاي واشنگتن در افغانستان شروع كردند و آمريكا را متهم كردند كه با تاكتيك هاي خود به سود طالبان عمل مي كند.
روزنامه تايمز چاپ لندن ديروز در گزارشي در اين باره به نقل از فرماندهان ارشد انگليسي بدون ذكر نامشان نوشت، نظاميان آمريكايي و فرماندهان گاه غير نظامي آنها مدت هاست باعث بي اثر شدن راهبرد انگليس در افغانستان مي شوند. نيروهاي انگليسي تصميم داشتند در ماه هاي آينده بر روي بازسازي و جلب نظر افكار عمومي مردم محلي افغانستان تمركز كنند. اما فرماندهان آمريكايي نيروهاي انگليسي را به حضور در عمليات نظامي و انجام حمله وادار مي كنند. در آستانه عمليات كوهستان كه با برنامه ريزي فرماندهان آمريكايي و براي نابودي و شكست عوامل بازمانده طالبان انجام شد، نيروهاي ويژه انگليسي وارد عرصه نبرد در اين كشور شدند و نقش جدي تري در اين نبرد به عهده گرفتند. نيروهاي انگليسي با انجام اين حمله و عمليات به شدت مخالف بودند و از فرماندهان آمريكايي مي خواستند كه به شيوه انگليسي ها براي ادامه اين جنگ اعتماد كنند و استراتژي را به آنها بسپارند. اما نتوانستند مانع از انجام اين عمليات شوند. به گفته فرماندهان انگليسي، نيروهاي اين كشور در افغانستان براي حفاظت از خود مجبور به حضور در اين عمليات شدند. اما اين اختلافات نه تنها برطرف نشد بلكه ادامه يافت و بيشتر هم شد. فرماندهان انگليسي مي گويند اين عمليات به اهداف خود نرسيد و حتي باعث بدتر شدن شرايط و به سود طالبان تمام شد. انگليسي ها يكي از دلايل شكست اين عمليات را زيان رسيدن به افكار عمومي محلي افغانستان و دور شدن آنها از نيروهاي خارجي مستقر در اين كشورعنوان كردند.
ژنرال دان مك نيل از فرماندهان نيروي نظامي آمريكا كه فرماندهي نيروهاي ناتو در افغانستان را از ژنرال ديويد ريچاردز انگليسي تحويل مي گيرد، برخورد شديدتر با شبه نظاميان طالبان را از برنامه هاي خود در پست جديدش اعلام كرده است. يك افسر آمريكايي كه نخواسته نامش فاش شود ديروز به آسوشيتدپرس گفت، مك نيل يك جنگنده تمام عيار است و با ورود او به عرصه افغانستان ديگر توافق صلح يا مذاكره اي با شبه نظاميان صورت نخواهد گرفت. اين در حالي  است كه ژنرال ريچاردز فرمانده انگليسي نيروهاي ناتو در افغانستان در ماجراي اخير قلعه موسي با طالبان مذاكره كرد و به توافق رسيد. اگر چه اين توافق مدت كوتاهي دوام آورد و از سوي طالبان نقض شد اما اين نشاندهنده استراتژي انگليس در نبرد در افغانستان است.
نكته ديگري كه باعث اختلاف انگليس و آمريكا در افغانستان شده است شمار تلفات نيروهاي انگليسي است كه در اثر تيراندازي هاي اشتباهي از سال 2003 تا كنون كشته شده اند. فرماندهان انگليسي مي گويند كه سربازان اين كشور نه در عراق و نه در افغانستان هيچ سرباز آمريكايي را در تيراندازي اشتباهي نكشته اند اما اين اتفاق براي سربازان انگليسي بارها اتفاق افتاده است. انگليس درخواست انتشار نام سربازان و خلباناني را كرده كه در تيراندازي اشتباهي باعث مرگ سربازان انگليسي شده اند اما پنتاگون در برابر اين درخواست مقاومت مي كند. اين اختلاف در سال ميلادي گذشته چنان شديد شد كه دولت انگليس معاون سفير آمريكا را فراخوانده است تا مراتب خشم لندن از اين موضوع را به اطلاع او برساند.]]>
</TEXT>
</DOC>
<DOC>
<DOCID>HAM2-851118-055</DOCID>
<DOCNO>HAM2-851118-055</DOCNO>
<ORIGINALFILE>/1385/851118/news/_kharj.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[به دليل بحران اعزام نيرو به افغانستان
وزير دفاع لهستان استعفا كرد]]>
</TITLE>
<TEXT>
<![CDATA[ايسنا: وزير دفاع لهستان به دليل مشكلات ناشي از حضور سربازان اين كشور درافغانستان مجبور به استعفا شد.
رادوسلاو سيدروسكي وزير دفاع لهستان، طي اظهاراتي كه خبرگزاري آلمان آن را منتشر كرد تاكيد كرد كه نيروهاي لهستاني مستقر در افغانستان در خطرناكترين ماموريت خود از آغاز جنگ جهاني دوم تاكنون قرار گرفته اند. وي به دليل مشكلات موجود ناشي از حضور حدود 1000 نيروي لهستاني در افغانستان كه به عنوان نيروهاي وابسته به سازمان پيمان آتلانتيك شمالي(ناتو)در اين كشور حضور يافته اند، استعفا داده است.]]>
</TEXT>
</DOC>
<DOC>
<DOCID>HAM2-851118-056</DOCID>
<DOCNO>HAM2-851118-056</DOCNO>
<ORIGINALFILE>/1385/851118/news/_kharj.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[فراكسيون هاي پارلماني
در صدد تغيير رئيس مجلس عراق هستند
مهر: سخنگوي ائتلاف كردهاي عراق گفت كه فراكسيون هاي مختلف پارلماني درصدد تغيير "محمود المشهداني"رئيس مجلس نمايندگان عراق هستند.
فرياد زادوندوزي در گفت وگو با راديو سوا اظهار داشت: ائتلاف عراق يكپارچه(بزرگترين فراكسيون پارلماني)دوشنبه نشستي را درباره تغيير محمود المشهداني رئيس مجلس نمايندگان برگزار كرده است.وي افزود: منابع ائتلاف به من گفتند كه برگزاري اين نشست نخستين گام براي تغيير المشهداني به شمار مي رود تا فرد ديگري از جبهه التوافق(وابسته به اقليت اهل سنت)به جاي وي انتخاب شود.
بدنامي بلر محبوبيت حزب كارگر را به پايين ترين حد خود رساند
گروه بين الملل- نتايج يك نظرسنجي جديد نشان داد كه بدنامي نخست وزير انگليس حزب كارگر را از زمان آخرين انتخابات عمومي در انگليس در پايين ترين سطح محبوبيت خود قرار داده است.
به گزارش روزنامه اينديپندنت، نظرسنجي هاي انجام شده در ماه ژانويه نشان داد كه محبوبيت محافظه كاران انگليسي 37 درصد است و محبوبيت آنان در ماه دسامبر نيز تا همين ميزان برآورد شد، اما محبوبيت حزب كارگر نسبت به نتايج گذشته نظرسنجي ها با دو درجه كاهش به 32 درصد رسيد. محبوبيت حزب ليبرال دموكرات انگليس با سه درجه افزايش به 20 درصد رسيد.به نوشته اين روزنامه، اگر اين ارقام در انتخابات بعدي در انگليس تكرار شود؛ حزب كارگر اكثريت را از دست خواهد داد و حزب محافظه كار بيشترين كرسي ها را در پارلمان كسب خواهد كرد.
استان هلمند مركز توليد مواد مخدر در افغانستان
واحد مركزي خبر: كارشناسان سازمان ملل اعلام كردند استان هلمند واقع در جنوب افغانستان كه مركز آن در روزهاي اخير به تصرف طالبان درآمده است كانون توليد مواد مخدر است كه بيشتر آن به اروپا قاچاق مي شود.
به گزارش خبرگزاري فرانسه از كابل، توليد ترياك در استان هلمند سال گذشته با 179 درصد افزايش به 2800 تن رسيد كه نيمي از كل توليد مواد مخدر افغانستان را تشكيل مي دهد.80 درصد از كشاورزان استان هلمند به توليد ترياك مشغولند و توليد آن در منطقه موسي قلعه واقع در شمال اين استان در سال گذشته 6 برابر افزايش داشته است.
شهردار سابق نيويورك نيز به جمع
نامزدهاي انتخابات رياست جمهوري آمريكا پيوست
مهر: شهردار سابق نيويورك به طور رسمي نامزدي خود در انتخابات رياست جمهوري آمريكا در سال آينده ميلادي را اعلام كرد.
رودي جولياني، شهردار سابق نيويورك، نيز به جمع نامزدهاي انتخابات رياست جمهوري 2008 آمريكا پيوست.بر اساس اين گزارش، جولياني كه در زمان حملات 11 سپتامبر شهردار نيويورك بوده، محبوبيت زيادي در نيويورك دارد.نكته حائز اهميت درباره جولياني اين است كه ممكن است وي از جانب حزب جمهوريخواه نامزد انتخابات نشود؛ در حالي كه وي در سال هاي گذشته از اعضاي اصلي حزب جمهوريخواه آمريكا بوده است.با اين حساب جولياني به همراه سناتور جان مك كين رقيبان اصلي دموكرات ها در انتخابات سال آينده خواهند بود.
خبر نامزدي جولياني براي انتخابات رياست جمهوري آمريكا در حالي اعلان مي شود كه وي براي هماهنگي در تل آويو به سر مي برد. چندي پيش نيز خانم سگولن رويال از حزب سوسياليست فرانسه كه نامزد انتخابات رياست جمهوري فرانسه است، مبارزه انتخاباتي خود را با سفر به تل آويو آغاز كرد.]]>
</TEXT>
</DOC>
<DOC>
<DOCID>HAM2-851118-057</DOCID>
<DOCNO>HAM2-851118-057</DOCNO>
<ORIGINALFILE>/1385/851118/news/_learning.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[موافقين و مخالفين حذف كنكور]]>
</TITLE>
<TEXT>
<IMAGE>/1385/851118/news/013233.jpg</IMAGE>
<![CDATA[
حسين حسين نژاد قندي
با اينكه اكثر سازمان ها و نهادهاي آموزشي مخالف برگزاري كنكور به شكل فعلي هستند، ولي در چگونگي ساماندهي آن اختلاف نظر و سليقه وجود دارد.
كميسيون آموزش و تحقيقات مجلس شوراي اسلامي از جمله رئيس اين كميسيون، معتقد به حذف كنكور حداكثر تا سال 90 هستند و دلايل زير را موجبات ناكارآمدي برگزاري كنكور مي دانند.
- با يك آزمون چند ساعته نمي توان به استعداد و علايق واقعي دانش آموزان پي برد.
- اضطراب ها و استرس هاي ناشي از چنين آزموني بر نتيجه آن اثر منفي مي گذارد.
- كنكور به شكل فعلي، دانش آموزان را به سمت آموزش تست زني هدايت كرده و قدرت تفكر و خلاقيت را از آنها سلب مي كند.
- چون تجربه برگزاري چنين آزموني در طول سالهاي تحصيل در دبيرستان وجود ندارد، در نتيجه دانش آموزان را به سوي آموزشگاه ها و مؤسسات كنكور هدايت مي كند.
- هزينه هايي كه خانواده ها در اين ميان متحمل مي شوند، بسيار سنگين است. به طوري كه در سال 85، قريب به 100 ميليارد تومان به كلاس ها و مؤسسات كنكور پرداخت كرده اند.
به اين ترتيب كميسيون آموزش مجلس، سوابق تحصيلي و پرورشي و مهارتي دانش آموزان در دوره متوسطه و پيش دانشگاهي را جايگزين مناسبي براي كنكور مي داند. از اين رو طرح سنجش و پذيرش را پيشنهاد مي كند كه در آن معدل امتحانات نهايي در سال هاي دوم و سوم متوسطه و دوره پيش  دانشگاهي مبناي اصلي انتخاب دانشجو خواهد بود و از آموزش و پرورش مي خواهد كه از سال تحصيلي87-86 امتحانات نهايي را به صورت استاندارد براي دوره هاي تحصيلي مورد نظر برگزار كند.
وزارت علوم و سازمان سنجش با اينكه پذيرفته اند برگزاري كنكور به شكل فعلي داراي اشكالات متعددي است، ولي به هيچ وجه با حذف كنكور به طور كامل موافق نيستند و با استناد به دلايل زير سوابق تحصيلي دانش آموزان را واقعي و استاندارد نمي دانند:
- امتحانات نهايي در آموزش و پرورش به صورت استاندارد برگزار نمي گردد و تصحيح اوراق نيز ناهماهنگ بوده و در نتيجه معدل ها نزديك به واقعيت نمي باشند.
- در هيچ جاي دنيا، آزمون هاي رقابتي را به صورت تشريحي برگزار نمي كنند.
- اگر امتحانات نهايي سراسري باشد، بايد تصحيح اوراق آن نيز سراسري باشد كه اين گونه نيست.
- ضريب امنيت برگزاري امتحانات سراسري نيز در حد استاندارد نمي باشد.
- در كنكور هر سال بيش از 50 درصد داوطلبان، داوطلبان سالهاي گذشته هستند كه در طرح پذيرش و سنجش، هنوز وضعيت آنها روشن نشده است.
بنابراين وزارت علوم و سازمان سنجش تنها موافق احتساب درصدي از شرط معدل در پذيرش دانشجو بوده و به هيچ وجه موافق حذف كامل كنكور نيستند. زيرا معتقدند كه براي 10درصد ظرفيت دانشگاهي به علت متقاضي زياد، مي بايستي آزمون برگزار گردد.
دكتر حسين  پوركاظمي معاون سابق سازمان سنجش نيز مخالف جدي حذف كنكور بوده و معتقد است كه نبايد كنكور 3 ساعته را در طول 3سال برگزار كرد، زيرا 40هزار ظرفيت براي رشته هاي مهم و معتبر دانشگاهي وجود دارد كه بايد با برگزاري كنكور، بهترين ها را انتخاب كرد.
كميسيون بهداشت مجلس شوراي اسلامي طي جلسه اي طرح سنجش و پذيرش ارائه شده از كميسيون آموزش را رد كرده است. زيرا معتقدند كه اولاً هنوز آموزش و پرورش كشور نتوانسته است به حداقل استانداردهاي آموزشي برسد و بين مناطق برخوردار از امكانات و مناطق محروم تفاوت زيادي وجود دارد. از اين رو طرح سنجش و پذيرش، تبعيض آشكاري بين اين دسته در مناطق است و ثانياً تأمين امنيت امتحانات نهايي 3 تا 4 ساله مشكل است.
در پايان، اينجانب نيز نظر شخصي خود را به شرح زير اعلام مي دارم: اگر امتحانات نهايي در آموزش و پرورش بر اساس استانداردهاي لازم و به صورت كشوري و در پايه هاي دوم و سوم متوسطه و دوره پيش دانشگاهي و با نظارت كامل برگزار و تصحيح اوراق آنها نيز به صورت سراسري انجام پذيرد، مي توان به صورت زير به پذيرش دانشجو پرداخت:
1 - حذف كنكور براي دوره هاي كارداني و پذيرش دانشجو بر اساس معدل كتبي امتحانات نهايي.
2 - حذف كنكور براي دوره هاي كارشناسي و پذيرش دانشجو بر اساس معدل كتبي دروس اختصاصي امتحانات نهايي.
3 - برگزاري كنكور براي پذيرش دانشجو در كليه رشته هاي مهندسي، پزشكي، دندانپزشكي، داروسازي و رشته حقوق؛ منحصراً از بين داوطلباني كه معدل كتبي دروس اختصاصي امتحانات نهايي آنها 17 به بالا باشد كه در اين صورت، تعداد داوطلبان اين كنكور 150 هزار نفر خواهد بود.]]>
</TEXT>
</DOC>
<DOC>
<DOCID>HAM2-851118-058</DOCID>
<DOCNO>HAM2-851118-058</DOCNO>
<ORIGINALFILE>/1385/851118/news/_learning.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[خداحافظ ابتدايي !]]>
</TITLE>
<TEXT>
<![CDATA[هرمز علي زاده
سازمان آموزش و پرورش استان ايلام، همزمان با اعلام سال 85 به عنوان سال توجه به آموزش ابتدايي از سوي وزارت آموزش و پرورش، بين فرهنگيان اين استان مسابقه اي برگزار كرده و نظر آنها را درباره اينكه اگر مسئولين وزارت آموزش و پرورش بخواهند نام دوره ابتدايي را تغيير دهند،  شما چه نامي را براي اين دوره تحصيلي پيشنهاد مي كنيد؟ خواسته است.
سال هاي سال است كه شاغلان در دوره ابتدايي، با اعلام اينكه اين دوره تحصيلي، ابتدا و آغاز آموزش است، ولي ابتدايي و پيش پاافتاده نيست، اعتراض خود را به نامأنوس بودن اين عبارت براي اطلاق به آموزش صورت پذيرفته در دبستان ها اعلام مي كنند.
هرمز علي زاده، آموزگار شاغل در دبستان آزادي روستاي پشت قلعه شهرستان آبدانان ايلام، كه از فرهنگيان اهل قلم و علاقه مند است، نظر خود را در پاسخ به ا ين پرسش اعلام داشته كه آن را در پي مي آوريم.
بدرود آموزش ابتدايي! بدرود اي يار ساده و صميمي! اي كه سادگي و صميميت را از كودكان معصوم و صادق به ارث بردي و سپس به ما معلمان ابتدايي انتقال دادي. نمي خواهم به اين سادگي از تو دل بكنم. وداع من با تو به مانند وداع كشاورز است با زمين، پرنده است با پرواز و معلم است با آموزش. تو خود مي داني هر آموزگاري كه با نام تو گام به عرصه تعليم و تربيت نهاد، هرگز از تو گله مند نبوده و نيست. چون صداقت، سادگي و يكرنگي از وجود نجيب و مباركت مي باريد. سادگي خود شما و بي ادعايي كودكانت از يك طرف و فضاي پاك و صاف كلاس درس از طرف ديگر بود كه من نوعي، يعني معلم را سال هاست وادار به تلاش بي وقفه كرده است. تو خود شاهدي كه من هيچ وقت از تو نناليده و نخواهم ناليد و چنانچه به شأن و جايگاه بنده خدشه اي وارد شده، علت از وجود ساده و ابتدايي شما نبوده، بلكه علت ها را در جاي ديگر بايد جستجو كرد. شما خوب مي داني كساني كه نام مقدس تو را به همراه دارند، با وجود زحمات زياد و محروم بودن از تمام مزاياي زندگي، سال هاي زيادي است كه در كنارت هستند و هرگز راضي به از دست دادن شما نبوده اند. اما چه بايد كرد، دست تقدير قوي است و تصميم به جدايي من و شما گرفته است. اكنون فقط مي توانيم بگوييم اگر در اين مدت از جانب كسي يا كساني مورد بي مهري قرار گرفته اي و يا به ديده حقارت به تو نگريسته اند، ما آنها را ممكن است ببخشيم، ولي هيچ وقت فراموش نخواهيم كرد. تو خود مي بيني كه زمانه عوض شده است و دنيا در حال تحول و دگرگوني است و هر كس به نوعي درصدد است كه خود را اصلاح كند و يا تن به اصلاح دهد تا برچسب چوب لاي چرخ گذاشتن به قبايش نچسبانند. هر چند كه ممكن است در اين مسير منافع خود را از كف نهد و يا اينكه خود قرباني يا فدا شود.
حال از شما تمنا داريم اجازه دهيد در سالي كه زيبنده  نام مبارك شماست(سال آموزش ابتدايي)به خاطر كساني كه در اين مدت با وجود فقر و نداري همراهي ات كرده اند و هر كسي هم به آساني و بدون زحمت  گوي سبقت از آنها ربوده است، قرباني و فدا گردي تا اسمي مناسب و شايسته جايگزين نامت كنند. و از اين بابت خيالت راحت باشد كه نامي لايق و درخور جانشين نام ميمون شما، انتخاب خواهد شد، زيرا انتخاب اين نام را به دوستداران و همراهان شما واگذار كرده اند. ممكن است بگويي با عوض كردن اسم من، مشكلات و محروميت هاي شما كه حل نمي شود!؟ ما در جواب خواهيم گفت اين پيشنهاد را به فال نيك گرفته ايم كه شايد پشت پاي شما مفري براي محو همه مشكلات، موانع، تبعيض ها و محدوديت هاي اين دوره، يعني آموزش ابتدايي باشد.دوست عزيزم، آموزش ابتدايي! بنده هم عضو كوچك و ناچيزي از خيل دوستداران و همراهان شما هستم و اگر اجازه دهيد نام مناسبي براي جانشيني نامت پيشنهاد دهم كه اين نام عبارت است از: پيشگامان رشد.
دلايل پيشنهاد پيشگامان رشد عبارتند از:
الف: پيش به معني حركت، جلو و نزديك تر است و آموزگاران اين دوره، اولين كساني هستند كه حركت مي كنند تا دانش آموزان را به رشد و بالندگي برسانند.
ب: گام به معني قدم است. پس پيشگام به كسي مي گويند كه اولين قدم را برمي دارد و زودتر از همه حركت مي كند.
ج: ان به معني رده است. آموزگاران دبستان هم رده اول به حساب مي آيند و همچنين علامتي براي جمع بستن(پيشگام+ ان)پيشگامان است.
د: رشد به معني هدايت شدن، راه راست يافتن، تميز نيك و بد از هم و راه رستگاري و صواب پيمودن است.
هـ: رشد را اغلب چنين تعريف كرده اند: سلسله ظرفيت ها و استعدادهاي گسترش يابنده اي كه به تدريج براي فرد مايه سهولت و كاركرد بيشتر و موثرتر است.
حركت هاي سست و خام كودكانه در دوران كودكي رفته رفته بر اثر رشد به مهارت هاي سريع و شگفت انگيزي در نوجواني تبديل مي شود و اين رشد فقط هنگامي امكان پذير است كه ميان فرد و محيط او پويايي و ارتباط فعال برقرار شود و اين امكان هم توسط آموزگاران كه با نيازهاي بنيادي كودكان آشنايي دارند، به وجود مي آيد و اين آموزگاران هستند كه فراگيران را از نظر بعد بدني و حركتي، شناختي، اجتماعي و عاطفي پرورش مي دهند.
ر: حاجي  ميرزاحسن تبريزي معروف به رشديه، از اولين كساني بوده است كه ابتدا در تبريز و سپس در تهران و آن هم در سال 1315 هـ.ق مدرسه اي ابتدايي به سبك جديد و امروزي تأسيس كرد و چون كلمه  رشديه به معني مدرسه ابتدايي است و از طرفي اين كلمه با كلمه رشد هم خانواده است، به مناسبت نام حاج ميرزاحسن رشديه، نام پيشگامان رشد به جاي نام آموزش ابتدايي پيشنهاد مي شود.]]>
</TEXT>
</DOC>
<DOC>
<DOCID>HAM2-851118-059</DOCID>
<DOCNO>HAM2-851118-059</DOCNO>
<ORIGINALFILE>/1385/851118/news/_learning.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[حرف هاي يادگاري]]>
</TITLE>
<TEXT>
<![CDATA[يخ بستن شير گاوها
فصل زمستان فرا رسيده بود و قرار بود طبق ماه هاي گذشته، هفته اي سه بار به دانش آموزان شير بدهند. اولين روز هفته از شير خبري نشد. روز دوم هم همين طور. روز سوم دانش آموزان پرسيدند خانم چرا به ما شير نمي دهند؟ گفتم خبري ندارم. ولي يكي از دانش آموزان گفت: خانم! ما مي دانيم براي چه به ما شير نمي دهند.
گفتم: چرا؟
گفت: چون فصل زمستان است و شير گاوها يخ بسته!
حاجيه تقي زاده
آموزگار دبستان شهيد حقيقي، ناحيه 5 تبريز
]]>
<IMAGE>/1385/851118/news/013236.jpg</IMAGE>
<![CDATA[
شير با سيخ!
طبق رسم سال هاي گذشته، در هفته يك روز در ميان به دانش آموزان شير مي دادند. نوبت به كلاس اولي ها رسيد. به ترتيب پشت سر هم از پله ها پايين مي آمدند و معاونين مدرسه به هر كدام يك ليوان شير مي دادند.
من نيز به كمك آنها رفته و مشغول دادن ني به دانش آموزان شدم. در اين هنگام، يكي از آنها كه شيرش را گرفته بود، به طرف من آمد و گفت: خانم اجازه! مي شود يك سيخ هم به من بدهيد.
با شنيدن اين حرف، دانش آموزان و همكارانم خنديدند. ولي من به آن دانش آموز كه با تعجب نگاهم مي كرد، گفتم: عزيزم! سيخ نه، ني.
اعظم بابازاده
آموزگار سوم- دبستان معصومه منطقه 10
عربي با لهجه اصفهاني!
يك سال در كلاس سوم دبستان پسرانه مشغول تدريس درس قرآن بودم. مشغول تكرار و تمرين سوره هايي از قرآن بودم كه در آن به كلمه مبلسون برخورديم. اين كلمه را چندين بار تكرار كردم و از دانش آموزان هم خواستم آنها اين كلمه را تكرار كنند. تا اين كه يكي از دانش آموزان بلند شد و گفت: خانم اجازه! چقدر مي گويي مبل بسون، ما كه پول نداريم، نمي توانيم مبل بسونيم.*
در حالي كه از حرف اين دانش آموز خنده ام گرفته بود، كلمه  را بر روي تخته نوشتم و دوباره آن را خواندم و معني كردم.
زهره رضايي
آموزگار دبستان شهيد محراب قهدريجان فلاورجان
* استدن در لهجه اصفهاني به معناي گرفتن يا خريدن است و بسون نيز به نوعي فعل امر اين كلمه است.]]>
</TEXT>
</DOC>
<DOC>
<DOCID>HAM2-851118-060</DOCID>
<DOCNO>HAM2-851118-060</DOCNO>
<ORIGINALFILE>/1385/851118/news/_shari.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با انتقال تردد خودروها به پشت فضاي سبز موجود
حريم ميدان آزادي چهارباغ و تفرجگاه مي شود]]>
</TITLE>
<TEXT>
<![CDATA[گروه شهري - در 2 مرحله جداگانه ظرف مدت 2 سال ميدان آزادي تهران با تغيير كاربري موجود جنبه تفرجگاه عمومي پيدا خواهد كرد.
مرحله نخست اين طرح شامل بهسازي و مرمت سنگ هاي كف محوطه ميدان آزادي، ايجاد نورپردازي   هاي ثابت، اصلاح جداول و چمن ها و بهبود و توسعه فضاي سبز داخل و اطراف محوطه ميدان و همچنين محوطه سازي آن است كه از ابتداي سال 86 آغاز و تا پايان اين سال وضعيت موجود ميدان آزادي اصلاح خواهد شد.
مرحله دوم اين پروژه نيز به گفته حجت الله ملاصالحي مديرعامل سازمان زيباسازي شهر تهران پس از تصويب در كميسيون ماده 5 از سال 87 آغاز خواهد شد و بر مبناي آن تردد كليه خودروها از رينگ فعلي با يك لاين عقب تر به پشت فضاي سبز ميدان منتقل و ميدان آزادي با فضاسازي اي شبيه ميدان چهارباغ اصفهان به پياده راه تبديل و آماده خواهد شد تا در كليه اعياد مذهبي و جشن هاي ملي به شكلي مناسب پذيراي شهروندان تهراني به منظور برپايي مناسبت هاي مختلف باشد. مديرعامل سازمان زيباسازي شهرداري تهران از اجراي مرحله اول طرح بهسازي و مرمت ميدان آزادي با 3 ميليارد تومان اعتبار در فروردين ماه سال 86 سخن گفت و خبر داد: همچنين طي يك ماهه اسفند و با فاصله     اي كوتاه از يكديگر شاهد تكميل پياده راه خيابانهاي باغ سپهسالار(صف)، كوچه مروي، خيابان آيت الله كاشاني از فلكه صادقيه تا ميدان نور، تكميل طرح ساماندهي رود دره دارآباد و اتمام فاز سوم و آخر پياده راه سازي خيابان ولي عصر كه همانا تكميل مبلمان شهري آن است خواهيم بود.(فاز اول پياده راه سازي، فاز دوم ساماندهي تقاطعات، فاز سوم مبلمان شهري)
وي هدف شهرداري تهران از تبديل خيابان هاي قديمي شهر به پياده راه را علاوه بر ايجاد جذابيت  هاي    توريستي، بالا بردن ضريب ايمني ساختمان هاي با ارزش تاريخي و ترويج حاكميت پياده بر سواره دانست و در توضيح اين مطلب گفت: تبديل خيابان هاي تاريخي به پياده راه علاوه بر حفظ هويت تاريخي و توسعه فضاي عمومي شهري؛ تسهيل در آمد و شد عابران و ايجاد رفاه براي شهروندان را به دنبال خواهد داشت و در واقع با اين اقدام كاربري جديدي به اين گونه بافت ها تزريق مي شود.وي با بيان اين كه اين اقدام پس از هماهنگي  با سازمان حمل و نقل و ترافيك و ميراث فرهنگي صورت گرفته است گفت: كف سازي و روان سازي پياده رو، بهسازي جداره، حذف مسير عبوري خودروها و موتورسيكلت ها، مرمت ساختمان ها و بناهاي قديمي و تاريخي و حتي الگوبرداري از ابنيه خيابان هاي قديمي و تعميم آنها به بدنه هاي ديگر اين خيابان ها، ارتقاي كيفيت بافت جديدي كه به مرور زمان احداث شده و هيچ سنخيتي با بافت تاريخي كوچه ندارد، ايجاد حس امنيت و تسهيل در رفت و آمد، بهسازي زيرساخت ها و تأسيسات شهري از جمله اقدامات اجرايي اين طرح است.]]>
</TEXT>
</DOC>
<DOC>
<DOCID>HAM2-851118-061</DOCID>
<DOCNO>HAM2-851118-061</DOCNO>
<ORIGINALFILE>/1385/851118/news/_shari.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بر اساس الگوي جديد ارائه شده از سوي شهرداري تهران
اخذ عوارض شهري عدالت محور مي شود]]>
</TITLE>
<TEXT>
<IMAGE>/1385/851118/news/013293.jpg</IMAGE>
<![CDATA[
عكس: عليرضا بني علي
گروه شهري- با مصوبه ديروز شوراي شهر، طرح جامع درآمد پايدار براي شهرداري تهران تهيه و تدوين مي شود.
شوراي اسلامي  شهر تهران ديروز در دويست و نود و نهمين جلسه علني خود طرحي 2 فوريتي را تصويب كرد كه به موجب آن شهرداري تا پايان خردادماه سال آينده بايد طرح جامع درآمد پايدار شهرداري را تهيه و به شوراي شهر ارائه كند.
در ماده واحده اين طرح، اهميت تحقق درآمدهاي پايدار در اداره امور شهر تهران با هدف كاهش وابستگي شهرداري به درآمد ناشي از فروش تراكم، همچنين رعايت شاخص هاي شهرسازي، اقتصادي، فرهنگي و اجتماعي و طرح هاي جامع و تفصيلي و نيز ضوابط و مقررات موضوعه در تهيه و ارائه اين طرح مورد تأكيد قرار گرفته است. مهدي چمران رئيس شوراي شهر در اين باره گفت: از آنجا كه نمي خواهيم عوارض تراكم و ساخت و ساز افزايش يابد و از سوي ديگر شهرداري نيز براي اداره شهر و اجراي طرح هاي عمراني و خدماتي به درآمد نياز دارد از اين رو بايد به دنبال پيدا كردن منابع درآمدي پايدار براي شهرداري باشيم.
الگو ي نحوه اخذ عوارض
از سوي ديگر در جلسه ديروز شوراي شهر، معاون شهرسازي و معماري شهرداري تهران درباره الگو سازي نحوه اخذ عوارض و مديريت شهرسازي در مقياس پلاك شهري گزارشي را به شورا ارائه كرد.
وي افزود: آنچه جامعه را رنج مي دهد بي عدالتي است و اين سيستم به دليل تعيين قيمت واقعي متناسب با پارامترهاي فرهنگي و اجتماعي منتهي به عدالت مي شود.
حبيب اللهيان با اشاره به اين كه اين سيستم قصد تعيين قيمت را ندارد گفت: بر اساس اين الگو تعيين عوارض شهر بايد عدالت محور باشد و با وزارت دارايي هماهنگي هاي لازم نيز صورت گرفته است.
خسرو دانشجو مخبر كميسيون شهرسازي نيز خواستار دقت و تأمل در نحوه اجراي الگو پيشنهادي شد و گفت: برآوردن نيازهاي مالي شهرداري و اداره شهر نبايد تنها از جيب مردم باشد و تأمين آن و منطقي كردن عوارض در الگوي جديد بايد با يك شيب منطقي انجام شود ضمن اين كه نقش سايرين نيز بايد در كنار آن مد نظر قرار گيرد.
وي درباره الگوي پيشنهادي تعيين عوارض نوسازي شهرداري نيز گفت: در كنار اين الگو بايد به تكاليف ديگران نيز توجه شود، از جمله دولت در تعيين منابع درآمدي و هزينه اداره شهر و شهرداري نيز در بهينه هزينه كردن و كاهش هزينه ها موظف هستند.
طرح ساماندهي مديريت ورزش
از سوي ديگر در جلسه ديروز يك فوريت طرح ساماندهي نحوه اداره امور فعاليت هاي ورزشي شهرداري تهران به تصويب رسيد كه در صورت نهايي شدن آن، كليه فعاليت ها و ادارات متعدد ورزشي شهرداري تحت يك مديريت واحد قرار خواهد گرفت.
رسول خادم رئيس كميسيون فرهنگي اجتماعي شوراي شهر هنگام طرح اين موضوع گفت: شهرداري داراي 500 مركز مختلف ورزشي است كه هركدام به لحاظ مديريتي به صورت مجزا اداره مي شود و برخي تحت نظارت مناطق، برخي ديگر تحت نظارت ستاد و بخش مهمي  نيز زير نظر سازمان فرهنگي هنري شهرداري اداره مي شوند كه اين امر نابساماني هايي را ايجاد كرده است.
در اين جلسه همچنين مواردي از مصوبه مربوط به ضوابط اجرايي مربوط به چگونگي اجراي ماده يكم قانون حفظ  و گسترش فضاي سبز شهرها اصلاح و ادامه آن به جلسات بعد موكول شد.
حاشيه نشست ديروز شوراي شهر
در جلسه ديروز تعيين زمان ارائه طرح جامع درآمد پايدار براي شهرداري تهران به چانه زني ميان شهرداري و اعضاي شوراي شهر تبديل شد و پورزرندي، معاون مالي اداري شهرداري خاطرنشان كرد كه براي ارائه كار كارشناسي و طرح مطلوب نيازمند زمان بيشتري(حداقل 6 ماه)هستيم كه حسن بيادي نايب رئيس شوراي شهر تهران خطاب به وي گفت: اين موضوع قبل از شما نيز مطرح و شهرداري موظف بوده اين كار را انجام دهد ضمن اين كه برخي از عمليات تهيه اين طرح در مديريت سابق شهرداري انجام شده و تنها نيازمند جمع آوري است.
بيادي همچنين افزود: البته شايد ما قصور كرده ايم و از مسئولان شهرداري ارائه اين طرح را پيگيري نكرده ايم.]]>
</TEXT>
</DOC>
<DOC>
<DOCID>HAM2-851118-062</DOCID>
<DOCNO>HAM2-851118-062</DOCNO>
<ORIGINALFILE>/1385/851118/news/_shari.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديداررئيس شوراي شهر با شهروندان]]>
</TITLE>
<TEXT>
<![CDATA[رئيس شوراي اسلامي شهر تهران در پي ديدارهاي دوره اي از مناطق مختلف شهرداري، پنجشنبه نوزدهم بهمن ماه در منطقه 12 با شهروندان ديدار خواهد داشت.بر اين اساس مهدي چمران با حضور در منطقه 12 به بررسي مشكلات شهروندان خواهد پرداخت.شهروندان منطقه يادشده مي توانند براي ثبت نام ديدار با اين عضو شوراي شهر به روابط عمومي شهرداري اين منطقه مراجعه كنند.]]>
</TEXT>
</DOC>
<DOC>
<DOCID>HAM2-851118-063</DOCID>
<DOCNO>HAM2-851118-063</DOCNO>
<ORIGINALFILE>/1385/851118/news/_shari.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مترو، شهروندان را به مبادي راهپيمايي مي رساند
تسهيلات و مقررات ترافيكي در سالروز پيروزي انقلاب اسلامي]]>
</TITLE>
<TEXT>
<![CDATA[گروه شهري - به مناسبت برگزاري راهپيمايي سالگرد پيروزي انقلاب اسلامي مراجع ترافيكي شهر تهران مقررات و تسهيلات خاصي را در روز 22 بهمن ماه در نظر گرفته اند. در اين روز همه ساله به دليل راهپيمايي شهروندان در مسيرهاي خاص، محدوديت هاي ترافيكي در برخي نقاط شهر در نظر گرفته مي شود. به گزارش ايسنا، رئيس پليس راهنمايي و رانندگي تهران بزرگ با اشاره به اينكه تمامي محدوديت ها و ممنوعيت هاي تردد در سالگرد پيروزي انقلاب شكوهمند اسلامي از ساعت 6 بامداد اعمال شده و تا پايان كامل برنامه و عزيمت همه شركت كنندگان در مراسم به مبادي مربوطه ادامه مي يابد، افزود: بر اين اساس در روز 22 بهمن تردد در محدوده خيابان محمدعلي جناح در هر دو جهت فواصل ميدان صادقيه و ميدان آزادي از شمال، آيت الله سعيدي از سه راهي مهرآباد به سمت شمال براي كليه وسايل نقليه و مسير شمال به جنوب از ميدان آزادي تا سه راه مهرآباد به استثناي اتومبيل هايي كه از معراج خارج مي شوند از جنوب، خيابان آزادي از استاد معين به سمت ميدان آزادي در هر دو جهت و از تقاطع نواب صفوي به سمت ميدان آزادي در صورت لزوم از شرق و جاده مخصوص كرج از كاروانسرا سنگي به سمت شرق براي وسائط نقليه سنگين و از پل فرودگاه تا ميدان آزادي براي كليه وسائط نقليه از غرب تردد خودروها ممنوع است. سردار سيد حميد رضا هاشمي با اشاره به اين كه ترمينال هاي مسافربري غرب از ساعت 20 روز 21 بهمن ماه سال جاري تعطيل خواهد بود، تصريح كرد: كليه مسافريني كه از تهران قصد عزيمت به شهرستانهاي غرب كشور را دارند الزاما بايد از مبدا ترمينال جنوب حركت كنند.
تسهيلات مترو در 22 بهمن
از سوي ديگر شركت راه آهن شهري تهران و حومه نيز اعلام كرده است كه اين شركت به مناسبت راهپيمايي روز 22 بهمن تسهيلات ويژه اي ارائه مي كند. در اطلاعيه شركت راه آهن شهري تهران و حومه آمده است كه اين شركت براي رفاه حال مسافران جهت حضور در مسيرهاي راهپيمايي روز 22 بهمن در روز يكشنبه از ابتداي صبح تا پايان مراسم راهپيمايي با به كارگيري تمام امكانات مسافران مترو را از كليه ايستگاه هاي خطوط1 2، و 5 مترو به ايستگاه هاي دانشگاه شريف و آزادي منتقل و پس از پايان مراسم نيز به ايستگاه هاي مبداء عودت خواهد داد. در ضمن استفاده راهپيمايان از خدمات مترو پس از پايان راهپيمايي در ايستگاه هاي آزادي و دانشگاه شريف رايگان خواهد بود.]]>
</TEXT>
</DOC>
<DOC>
<DOCID>HAM2-851118-064</DOCID>
<DOCNO>HAM2-851118-064</DOCNO>
<ORIGINALFILE>/1385/851118/news/_shari.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ياد داشت
مطالبه غلط]]>
</TITLE>
<TEXT>
<![CDATA[دكتر ناصر كرمي
اوايل هفته جاري استاندار تهران اعلام كرد طرح تبديل شهرستان كرج به استان در دست بررسي است و به زودي جزئيات آن اعلام خواهد شد. محتواي كلام ايشان از جدي بودن اين طرح حكايت داشت.
آنچه وي گفت نشانگر موج تازه اي از مطالبه فراگير تجزيه استان هاي موجود به مناطق كوچكتر است. موج قبلي عمدتا بر تبديل مناطق بزرگي با وحدت جغرافيايي نسبي به استان جديد تمركز داشت، اما موج جديد دقيقا يك ناحيه محدود جغرافيايي در وسعت شهرستان را شامل مي شود. بر اين مبنا دور از انتظار نيست كه استان خواهي از اين پس به بخشي از مطالبات بيش از 350 شهرستان كشور تبديل شود، كه هزينه آن براي دولت قابل توجه خواهد بود.
دليل فراگيري اين مطالبه خود نكته اي است كشاف با جزئيات بسيار قابل ملاحظه. جالب است كه اين مطالبه كمتر وجه قومي، نژادي يا مذهبي داشته و عمدتا به عنوان راهي براي تأمين نيازهاي اوليه زندگي شهري پيگيري شده است. اين كه چرا شماري از شهروندان راه بهتري براي تأمين چنين مطالباتي نيافته اند موضوعي است كه پرداختن به آن مجالي موسع مي خواهد اما در اين مختصر بايسته است فقط به يكي از پيامدهاي منفي آن پرداخته شود؛ مسئله تضعيف نظام برنامه ريزي منطقه اي در كشور و مركزمحور شدن همه سياستگذاري هاي توسعه. قطعا وقتي مقياس جغرافيايي و جمعيتي استان ها روزبه روز كوچك تر شد، واگذاري نظام برنامه ريزي كلان به حوزه هايي تا به اين حد محدود دشوار شده و دولت به ورطه اگوسانتراليسم(خودمحوربيني مفرط)درخواهد غلتيد. بروز اين پديده به تدريج نظام برنامه ريزي كشور را به صدور نسخه هاي همسان، بي توجه به قابليت هاي درونزا و فاقد حوزه نفوذ واقعي در مناطق مختلف دچار خواهد كرد. قابل توجه است كه از نظر مقياس جغرافيايي در نظام برنامه ريزي منطقه اي ايران حداكثر به 20 منطقه قابل تقسيم است و تجزيه اين مناطق به ناحيه هاي كوچك آنها را از شخصيت و موقعيت تصميم سازي براي مقياس هاي زماني بلندمدت بي بهره مي كند. مضاف بر آن، بر هزينه هاي دولت افزوده، بوروكراسي نفس گير موجود را باز هم طاقت فرساتر كرده و موجب خواهد شد قشر نخبه دانشگاهي همچنان علاقه مند به سكونت در تهران و گريز از لمس مسائل مناطق دوردست، از نزديك و برمبناي تجربه هاي ملموس باشند.
در اين باره لازم است به ويژه سازمان مديريت و برنامه ريزي كشور در مقابل ميل وزارت كشور به استان سازي مقاومت كند. البته اين مقاومت صورت خواهد گرفت به شرط آن كه خوشبين باشيم و گمان كنيم اين سازمان از فربه شدن ستاد آن در تهران ناراضي است.]]>
</TEXT>
</DOC>
<DOC>
<DOCID>HAM2-851118-065</DOCID>
<DOCNO>HAM2-851118-065</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سمپوزيوم بين المللي مجسمه سازي در تهران]]>
</TITLE>
<TEXT>
<![CDATA[ايرنا: كارگاه سمپوزيوم بين المللي مجسمه سازي با حضور پنج هنرمند برگزيده ايراني و 15 هنرمند برگزيده خارجي 30 بهمن در سالن اجتماعات پارك چيتگر برگزار مي شود.
معاون هنري سازمان فرهنگي هنري شهرداري تهران ديروز در جمع خبرنگاران گفت: اين كارگاه درحال احداث است و قبل از ورود ميهمانان خارجي براي ارائه آثارشان به صورت حضوري و بازديد از اين كارگاه توسط شهروندان تهراني آماده مي شود.]]>
</TEXT>
</DOC>
<DOC>
<DOCID>HAM2-851118-066</DOCID>
<DOCNO>HAM2-851118-066</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[100 هزار بيكار ايراني جايگزين شاغلان غيرمجاز خارجي]]>
</TITLE>
<TEXT>
<![CDATA[ايسنا:  مديركل اداره اشتغال اتباع خارجي وزارت كار و امور اجتماعي اعلام كرد: با اجراي مرحله اول طرح ساماندهي اشتغال غيرمجاز اتباع خارجي، طي مدت 3 ماه100، هزار كارگر بيكار ايراني، جايگزين شاغلان غيرمجاز خارجي شدند.
محمد حسن صالحي مرام گفت: طرح ساماندهي اشتغال غيرمجاز اتباع خارجي، از نيمه آبان ماه سال جاري در استان هاي اصفهان، بوشهر، تهران، خراسان جنوبي، خراسان رضوي، خوزستان، سمنان، سيستان و بلوچستان، فارس، قزوين، قم، كرمان، گلستان، مازندران مركزي، هرمزگان و يزد به اجرا درآمده است.
وي افزود: مرحله دوم اجراي طرح ساماندهي اشتغال غيرمجاز اتباع خارجي از آغاز سال آينده و با هماهنگي دستگاه هاي مورد اشاره اجرا خواهد شد، كه كليه اتباع غيرمجاز شناسايي شده، از كشور اخراج خواهند شد.]]>
</TEXT>
</DOC>
<DOC>
<DOCID>HAM2-851118-067</DOCID>
<DOCNO>HAM2-851118-067</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خارجي ها به خانه شاعران ايران رسيدند]]>
</TITLE>
<TEXT>
<![CDATA[مهر: اساتيد و دانشجويان خارجي دوره دانش افزايي زبان فارسي در محفل شعر خانه شاعران ايران حاضر مي شوند.
بيش از 30 تن از استادان و دانشجويان ادبيات فارسي 15 كشور جهان با همكاري مركز تحقيقات زبان و ادبيات فارسي دانشگاه تربيت مدرس در خانه شاعران معاصر حضور مي يابند تا در كنار شاعران و صاحب نظران ايراني در برنامه شعرخواني و بررسي مباحث ادبي شركت كنند.]]>
</TEXT>
</DOC>
<DOC>
<DOCID>HAM2-851118-068</DOCID>
<DOCNO>HAM2-851118-068</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديپلمات هاي غربي مدعي شدند
انجام آزمايش غني سازي صنعتي در نطنز]]>
</TITLE>
<TEXT>
<![CDATA[گروه سياسي- ديپلمات هاي غربي نزديك به آژانس بين المللي انرژي اتمي ادعا كردند ايران تجهيزات مرتبط با غني سازي اورانيوم در مقياس صنعتي را در تأسيسات نطنز نصب كرده و بزودي غني سازي صنعتي را بصورت آزمايشي آغاز خواهدكرد.
بنابر ادعاي اين ديپلمات ها كه بوسيله ايسنا منتشر شده است ايران حداقل دو خط توليد 164 سانتريفيوژي را در كنار هم قرارداده و آماده است تا در خلأ آنها را آزمايش كند.
همچنين بنابر ادعاي اين ديپلمات ها درباره زمان آزمايش سانتريفيوژها، بنظر نمي رسد مقامات ايراني تا 22بهمن يعني زماني كه انتظار مي رود خبر مهمي درباره برنامه  هسته اي مطرح شود، براي آزمايش آبشارها منتظر بمانند.اين ادعاها درحالي است كه هفته گذشته منابع خبري غرب از نصب3 هزار سانتريفيوژ در يك انبار بزرگ زيرزميني در تأسيسات نطنز خبر داده و ادعا كرده بودند ايران از نصب دوربين هاي آژانس در اين سالن ها ممانعت به عمل آورده است.
ارائه گزارش دبيرخانه آژانس
در همين حال و به گزارش ايرنا به گفته يك ديپلمات، گزارش دبيرخانه آژانس بين المللي انرژي اتمي درباره همكاري هاي فني آژانس با ايران احتمالا امروز ارائه مي شود.
سفر هيأت روسي به تهران
اين درحالي است كه قرار است هياتي از سناتورهاي روسيه، بزودي براي بررسي موضوع هسته اي ايران به تهران سفركنند. ميخاييل مارگلف، رئيس كميته امور بين المللي شوراي فدراسيون روسيه در كنفرانسي مطبوعاتي اعلام كرد كه هياتي از شوراي فدراسيون روسيه از 29 بهمن تا 2 اسفند ماه به ايران سفر خواهد كرد و بدون شك برنامه هسته اي يكي از موضوعات مورد بحث خواهد بود.
درخواست نمايندگان انگليسي
در اين ميان شماري از نمايندگان مجلس عوام انگليس روز گذشته با صدور بيانيه اي خواستار يافتن راهكاري ديپلماتيك براي حل چالش غرب با برنامه هسته اي صلح آميز ايران شدند. در اين بيانيه پارلماني با تاكيد بر اهميت پيمان منع اشاعه سلاح هاي هسته اي و ضرورت جلوگيري از گسترش سلاحهاي اتمي در خاورميانه، از گزارش تفصيلي 15سازمان پژوهشي، ديني، خيريه و اتحاديه كارگري انگليس درباره استفاده از راهبرد مذاكره براي حل اختلافات حمايت كردند.
شبكه تلويزيوني الحره نيز اعلام كرد: توني بلر، نخست وزير انگليس ادعاي منتسب به خود مبني بر احتمال حمله به ايران را تكذيب كرده است.
تكذيب خبر مذاكره با آمريكا
اين درحالي است كه وزير خارجه جمهوري اسلامي ايران گفت: هيچ مذاكره محرمانه اي  بين تهران و واشنگتن براي حل اختلافات دو جانبه بر سر پرونده هسته اي وجود ندارد.
منوچهر متكي در مصاحبه با الجزيره در مغرب ضمن تكذيب اين خبر، افزود: سياست آمريكا در منطقه خاورميانه اشتباه است و به درگيريهاي بيشتر منجر مي شود.]]>
</TEXT>
</DOC>
<DOC>
<DOCID>HAM2-851118-069</DOCID>
<DOCNO>HAM2-851118-069</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبير دوم سفارت ايران در بغداد ربوده شد
ردپاي آمريكا در ربودن ديپلمات ايراني
سفيران سوئيس و عراق در تهران به وزارت امور خارجه احضار شدند]]>
</TITLE>
<TEXT>
<IMAGE>/1385/851118/news/013326.jpg</IMAGE>
<![CDATA[
گروه سياسي - جلال شرفي دبير دوم سفارت ايران در بغداد در حالي ساعت 50/11 دقيقه روز يكشنبه از مقابل شعبه بانك ملي ايران در خيابان عرصات هنديه بغداد توسط گروهي ناشناس ربوده شد كه شواهد و قرائن از هدايت و طرح ريزي اين اقدام تروريستي توسط نيروهاي آمريكايي- مشابه حادثه اربيل - حكايت دارد.
يك ديپلمات ايراني كه نخواست نامش فاش شود در گفت وگو با خبرنگار همشهري ضمن تشريح جزئيات ربوده شدن دبير دوم سفارت ايران در بغداد گفت: ظهر يكشنبه 6 دستگاه خودروي ضدگلوله از نوع جي ام سي، بي ام دبليو و لندكروز و سرنشينان آنها كه حدود30 نفر بوده اند با لباس كاركنان وزارت دفاع عراق، جلال شرفي را محاصره و وي را به زور سوار خودرو كرده و از محل متواري شده اند.
وي ادامه داد: پليس عراق هنگام وقوع اين حادثه به گمان اين كه يك آدم ربايي معمولي در حال رخ دادن است با دخالت و تلاش به منظور جلوگيري از اين اقدام، تنها موفق به دستگيري 4 تن از عوامل آدم ربايي مي شود و متأسفانه خودروي حامل ديپلمات ايراني از محل مي گريزد.
اين مقام آگاه همچنين گفت: يك ديپلمات ديگر ايراني هم در نزديكي محل حضور داشته و شاهد ماجرا بوده است.
وي درباره پيگيري هاي به عمل آمده به منظور شناسايي هويت ربايندگان اظهار داشت: براساس اطلاعات به دست آمده يك گروه عمليات ويژه كه مستقيماً زير نظر نيروهاي آمريكايي هستند با هدايت ارتش آمريكا دست به اين اقدام تروريستي زده اند.
اين ديپلمات به اقدامات ديپلماتيك وزارت خارجه از نخستين ساعات ربايش ديپلمات ايراني خبر داد و گفت: مقامات ذي ربط طي روزهاي گذشته مذاكرات فشرده اي را با نخست وزير و وزراي خارجه و دفاع عراق انجام داده اند. اين مقام آگاه درخصوص نتايج اقدامات ديپلماتيك ايران براي آزادي ديپلمات هاي ربوده شده در اربيل و بغداد اظهار اميدوراي كرد كه طبق قول هاي نويدبخش مسئولان عراقي،  اين افراد به زودي آزاد مي شوند. وي در عين حال خاطرنشان كرد البته هنوز نتيجه مشخص نيست.
احضار سفراي عراق و سوئيس
در پي اين اقدام تروريستي سفير عراق و همچنين سفير سوئيس در ايران به عنوان حافظ منافع آمريكا به طور جداگانه، توسط مديران كل خليج فارس و آمريكاي وزارت امور خارجه احضار و مراتب اعتراض شديد جمهوري اسلامي ايران به اين اقدام تروريستي و دستگيري ديپلمات ايراني به آنان ابلاغ گرديد.
مقامات وزارت امور خارجه در اين فراخواني با اشاره به نقض تعهدات بين المللي توسط نيروهاي آمريكايي، نسبت به اين رفتار غير ديپلماتيك و مغاير حقوق بين الملل اعتراض نموده و خواستار آزادي بلادرنگ ديپلمات ربوده شده ايراني و مجازات عاملين اين اقدام تروريستي شدند.
همچنين سخنگوي وزارت خارجه نيز با محكوم كردن اين اقدام تروريستي تصريح كرد: جمهوري اسلامي ايران از دولت عراق مي خواهد هرچه سريعتر در مورد آزادي ديپلمات مزبور و مجازات شديد عوامل اين اقدام كه منافع مشترك دو كشور ايران و عراق را هدف قرار داده مبادرت ورزند.
حسيني  رويكردهاي آمريكا در عراق را بسيار ناشيانه و تشنج آفرين قلمداد كرد و گفت: آمريكايي ها با اين گونه طراحي ها به طور آشكار تمامي شئونات و مقررات ديپلماتيك را مخدوش مي نمايند و اين امر بر تعاملات و رويه هاي ديپلماتيك در عرصه جهاني پيامدهايي منفي برجاي خواهد گذارد. وي افزود: بر اساس اطلاعات موثق عواملي كه دست به اين اقدام تروريستي زده اند و تعدادي از آنها نيز دستگير شده اند زير نظر نيروهاي آمريكايي در عراق فعاليت مي نمايند و سوابق اقدامات آنها وجود دارد. جمهوري اسلامي ايران نيروهاي آمريكايي در عراق را مسئول حفظ جان و سلامتي ديپلمات ايراني مي داند.
ديدار زيباري با سفير ايران
اين در حاليست كه وزيرخارجه  عراق روز دوشنبه در ديدار سفير جمهوري اسلامي ايران در بغداد، از برنامه تشديد حفاظت از ديپلمات هاي ايراني در عراق خبر داده بود.
هوشيار زيباري در اين ديدار كه پس از ربوده  شدن دبير دوم سفارت ايران در بغداد برگزار شد، گزارشي از جديدترين تحولات و تلاش  هاي دولت اين كشور براي آزادي ديپلمات هاي ايراني ربوده  شده در كنسولگري جمهوري اسلامي ايران در اربيل را ارائه كرد.
اقدام ربايندگان تحت اشراف آمريكا بوده است
ايرنا: سفير جمهوري اسلامي  ايران در بغداد گفت: سفارت ايران در عراق از لحظه ربايش ديپلمات ايراني تا اين لحظه اقدامات ديپلماتيك وسيعي را براي آزادي هرچه سريع تر وي آغاز كرده است. حسن كاظمي  قمي اظهار داشت: ربايش ديپلمات ايراني با واكنش عوامل امنيتي و پليس عراق روبه رو شد و در اين درگيري چهار تن از عوامل اين آدم ربايي توسط اين نيروها دستگير شده اند.
كاظمي  قمي ادامه داد: عوامل امنيتي و پليس عراق تحقيقات وسيعي را در اين زمينه آغاز كرده اند و اعترافات افراد دستگير شده نيز اطلاعات قابل توجهي را در اختيار آنان نهاده  است كه اميدواريم هرچه سريع تر شاهد آزادي ديپلمات ايراني باشيم. وي در همين خصوص گفت: بر اساس اطلاعاتي كه اكنون به دست ما رسيده است، گروه رباينده متشكل از 30 تن از افرادي است كه به نوعي قبلاً در وزارت دفاع عراق مشغول فعاليت بوده اند و كارت وزارت دفاع را هنوز در اختيار دارند. سفير ايران در عراق تأكيد كرد: همچنين برخي اطلاعات حكايت از آن دارد كه فعاليت اين گروه تحت اشراف آمريكا قرار داشته است.]]>
</TEXT>
</DOC>
<DOC>
<DOCID>HAM2-851118-070</DOCID>
<DOCNO>HAM2-851118-070</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجمع تشخيص مصلحت نظام:
  روحانيت متكي به مردم و خار چشم سلطه جويان است]]>
</TITLE>
<TEXT>
<IMAGE>/1385/851118/news/013302.jpg</IMAGE>
<![CDATA[
گروه سياسي - رئيس مجمع تشخيص مصلحت نظام تاكيد كرد: روحانيت خار چشم كساني است كه مي خواهند در ايران سلطه پيدا كنند و ما بايد بسيار مواظب باشيم و به گونه  اي عمل كنيم كه هيچ كس نتواند بهانه به دست گرفته و از آن سوء استفاده و روحانيت را در چشم مردم ضعيف كند.
آيت الله اكبر هاشمي رفسنجاني كه پيش از ظهر ديروز در سالروز تاسيس مجمع تشخيص مصلحت نظام در همايش منتخبان ائمه جماعات استان تهران سخن مي گفت و مهر خبر آن را منتشر كرد، با تاكيد بر اينكه ما بايد ارتباط مان را با مردم قوي  تر كنيم و با همه اقشار ارتباط داشته باشيم گفت: خوشبختانه امروز در حوزه جامعيتي بوجود آمده است و در عراق نيز شرايطي در حال پيش آمدن است كه به اين سمت حركت مي كند.
وي با اشاره به نقش روحانيت در انقلاب اسلامي گفت: تا دوره هاي اخير كه استعمار خود را بر دنيا تحميل كرد كارشناسان غربي و مستشرقان تشخيص دادند اگر روحانيت همچنان قوي و منتقد باقي بماند، هيچ چيز نمي تواند مايه  سلطه بر ايران شود.
نايب رئيس مجلس خبرگان   به نقش روحانيت در انتخابات 24 سال جاري اشاره كرد و گفت: روحانيت در اين انتخابات جايگاه مردمي خود را نشان داد و باز هم مشخص شد كه اين جايگاه ممكن است تيرهاي مسمومي را مثل صدر انقلاب متوجه ما كند.
هاشمي رفسنجاني گفت: در آن زمان امام خميني(ره)با يك سخنراني همه  اين بساط را برهم زدند. اين قضيه موجب شد كه موج مخالفت در كشور برپا و شعارهايي ضد برنامه  شاه از همه  جا حتي روستاها شنيده شود. در طول دوران مبارزه برخي درصدد بودند كه روحانيت را در يك چارچوب مشخص مهار و كنترل كنند، اما نتوانستند.
به گزارش ايرنا، وي همچنين با اشاره به تحولات عراق با تاكيد بر اينكه هتك حرمت و انهدام حرمين عسكريين(ع)يك انتقام جويي صرف نيست، گفت: اين اقدام شروع يك برنامه اي بود كه مراكز ما را مثل زمان متوكل به هم بريزند. وهابيت هايي كه اين اماكن مقدس را در يك زمان به آتش كشيدند، اگر شيعيان ساكت مي نشستند اقدامات خود را ادامه مي دادند.]]>
</TEXT>
</DOC>
<DOC>
<DOCID>HAM2-851118-071</DOCID>
<DOCNO>HAM2-851118-071</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[دانشگاه: اعضاي اتحاديه انجمن هاي اسلامي دانشجويان مستقل دانشگاه هاي كشور روز جمعه مقابل سفارت سوئيس(حافظ منافع ايالات متحده آمريكا در ايران)تجمع مي كنند.
به گزارش ايسنا، مهدي بلوكات، عضو اين اتحاديه اظهار داشت: يكي از پيام هاي محوري اين تجمع اين است كه اگر آمريكايي ها بخواهند همچنان به تهديدات خود عليه ايران ادامه دهند دانشجويان ايراني ساكت نبوده و اقدامات لازم را انجام خواهند داد. اين تجمع ساعت 13 روز جمعه 20 بهمن ماه پس از نماز جمعه برگزار خواهد شد.
مجمع جهاني اهل بيت: مجمع جهاني اهل بيت اعلام كرد آماده است براي حل بحران موجود بين دولت و شيعيان يمن ميانجي گري كند. عباسعلي براتي دبيركل كميته دفاع از حقوق شيعيان مجمع جهاني اهل بيت با بيان اينكه اين مجمع با شعار حمايت از مسلمانان مظلوم و با هدف ظلم ستيزي كه شعار انقلاب اسلامي، نهضت و امام راحل است شكل گرفته، تأكيد كرد: اگر دولت ايران، به طور رسمي و قانوني به مجمع اجازه دهد، آماده اعزام هيأتي براي حل  سوءتفاهمات بين شيعيان با دولت يمن و ميانجي گري بي طرفانه بين آنها هستيم.
وزارت خارجه: منوچهر متكي صبح ديروز با محمدبن عيسي، همتاي مغربي خود در رباط ديدار و پيرامون راه هاي گسترش همكاري هاي فيمابين دو كشور و مسائل منطقه اي و بين المللي گفت وگو كرد. وزير امور خارجه با ارزيابي مناسبات دو كشور گفت: روابط با مغرب روابطي ديرينه و تاريخي است و هيچ مانعي براي تقويت و تعميق آن وجود ندارد و ايران و مغرب دروازه هاي مهم براي دو منطقه مهم و استراتژيك آسيا و آفريقا هستند. در پايان اين ديدار يادداشت تفاهم مشاورت هاي سياسي ميان جمهوري اسلامي ايران و پادشاهي مغرب توسط وزراي امور خارجه دو كشور به امضا رسيد. هم چنين وزير امور خارجه مراكش پس از ديدار با منوچهر متكي در كنفرانسي مطبوعاتي مذاكره را بهترين راه حل براي پرونده هسته اي ايران دانست.]]>
</TEXT>
</DOC>
<DOC>
<DOCID>HAM2-851118-072</DOCID>
<DOCNO>HAM2-851118-072</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
انقلابي فراتر از عالم مدرن]]>
</TITLE>
<TEXT>
<![CDATA[دكتر موسي نجفي
نزديك به 3 دهه از تحول بزرگي كه انقلاب اسلامي خوانده مي شود مي گذرد؛ اين تحول بزرگ از همان ابتدا نه تنها به عمر نظام سلطنتي در ايران پايان داد بلكه دوران جديدي را در بطن ماهيت وجودي اش نويد مي داد. هرچند كه پايان نظام سلطنتي و افول سلطه سياسي - اقتصادي غرب در ايران كار بسيار مهمي بود ولي در صحنه معادلات جهاني و روابط بين الملل مي توان شاهد فروپاشي نظام هاي وابسته ديگري هم بود شايد از همين منظر انقلاب نيكاراگوئه و يا انقلاب كوبا نيز تحول بزرگي در تغيير رژيم هاي قبلي كشورشان بوده اند و يا تحولات سياسي در ونزوئلا و يا فروپاشي اتحاد جماهير شوروي و يا بلوك شرق نيز در جاي خود مهم تلقي شوند اما قسمت دوم يعني جايگزيني و شرايط بعد از تحول و پايان وضعيت قبلي مطلب مهمي است كه فقط در سايه خروج از سلطه سياسي غرب امكان پذير نبوده و خروج از دايره بسته مدرنيته و عالم مدرن را مي طلبد، از اين نظر ساير تحولات و يا حتي انقلاب هاي معاصر نتوانسته اند در اين زمينه حرف جدي و درخور توجهي از خود داشته باشند.
انقلاب اسلامي در حقيقت ساحت مادي و نگرش تك بعدي چندين قرن دنياي مدرن را به انسان و عالم و هستي جامعه بشري مورد سؤال قرار داد و اين تحول مهم بود كه زمينه دگرگوني در فرهنگ، اقتصاد و سياست و مسائل اجتماعي ديگر را در ايران رقم زد. در حقيقت مي توان آن  را به عنوان نوعي شالوده شكني سكولاريزم كه پايه اصلي گفتمان مدرن است تعبير نمود از همين ديدگاه و نگرش كه مهم ترين بعد انقلاب اسلامي از آن ياد مي شود مي توان اين گونه نتيجه گرفت كه انقلاب اسلامي ايران در سايه سنت آن هم انديشه ديني به نحو بارزي معنويت و پيام آسماني را نه فقط در روابط فردي و يا در حاشيه زندگي بلكه در شئونات مختلف حيات انساني و جامعه جديد وارد نموده است.
اين كه در عصر جديد و در عالم مدرن و يا حتي پست مدرن و در غوغاي جهاني سازي، انقلابي بركنار از تمامي اين ريشه ها و مفاهيم و افق ها در ساحتي جديد، به برپايي جامعه ديني مي نشيند خود نسبتي جديد است كه ابعاد آن در قالب يك نهضت ضدسلطنتي و يا حتي يك نظام ديني محدود نمي ماند، بلكه دامنه آن در بعد تمدن سازي نوعي جوهر افول يابنده تمدن غرب را مطرح مي سازد.
در اينجا دو آفت مهم طي يك دهه اخير انقلاب اسلامي را تهديد نموده است؛ اول اينكه مطرح نمودن افق هاي انقلاب اسلامي در حد معيارهاي عالم مدرن نوعي محدودسازي اين حركت مهم را نشان مي داده است و ايران را به يك صد سال قبل يعني دوران مشروطيت نزديك مي سازد و مطلب دوم اين كه بي توجهي به ابعاد فرهنگي و برنامه ريزي هاي كلان نظريه پردازانه براي سنوات و دهه هاي بعدي انقلاب اسلامي، افق هاي متعالي و آرمان هاي والاي انقلاب اسلامي را غيرشفاف نموده و نوعي روزمرگي و قرار گرفتن در فضاهاي عالم مدرن را در پي داشته است اين مسئله در حقيقت تحميل ايده و آرمان براي انقلابي است كه جوهره آن فراتر از ايده ها و آرمان هاي دنياي مدرن است.]]>
</TEXT>
</DOC>
<DOC>
<DOCID>HAM2-851118-073</DOCID>
<DOCNO>HAM2-851118-073</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[22 بهمن ايرانيان را فراخواند]]>
</TITLE>
<TEXT>
<![CDATA[گروه سياسي - شوراي هماهنگي تبليغات اسلامي با گراميداشت بيست و هشتمين سالگرد پيروزي شكوهمند انقلاب اسلامي و دهه فجر، از ملت ايران خواست تا با حضور آگاهانه و پرشور خود در راهپيمايي عظيم و دشمن شكن 22 بهمن ماه اقتدار و عظمت ايران را به جهانيان ثابت نمايند.
در اطلاعيه اين شورا كه نسخه اي از آن به رسانه ها نمابر شده، با اشاره به اين نكته كه روز 22 بهمن ميعادگاه عاشقان الله، روز حريت ملتي به پا خواسته است، تاكيد شده است:22 بهمن روز وحدت و يكپارچگي ملتي آزاده و سرافراز است كه با خون خود با خداي خويش و اولياي الهي عهد و پيمان بسته و با پيروي از سيد و سالار شهيدان حضرت ابا عبدالله الحسين ع و با هدايت هاي داهيانه رهبر معظم انقلاب اسلامي حضرت آيت الله خامنه اي در برابر دشمنان نظام همچون پيكر واحد ايستاده و از حقوق حقه خويش دفاع و از دستاوردهاي انقلاب اسلامي به ويژه دستاورد صلح آميز هسته اي صيانت مي نمايند.
سپاه پاسداران انقلاب اسلامي هم با انتشار اطلاعيه اي سالروز پيروزي انقلاب اسلامي را گرامي داشت و با سپاسگزاري از شور عاشورايي مردم ايران در ايام عزاداري حضرت ابا عبدالله الحسين(ع)، از تمامي آحاد ملت بزرگ ايران خواست بار ديگر با وحدت و انسجام بيشتر در روز 22 بهمن، قدرت و اقتدار نظام جمهوري اسلامي را در معرض ديد جهانيان قرار دهند.
سازمان تبليغات اسلامي نيز با صدور اطلاعيه اي ضمن گراميداشت تقارن پرمعنايي كه با سالگرد دو پيروزي خون بر شمشير در نهضت حسيني و نهضت خميني اتفاق افتاده است، از عموم مردم آگاه ايران براي شركت پرشور در راهپيمايي سالگرد پيروزي انقلاب شكوهمند اسلامي دعوت به عمل آورد.]]>
</TEXT>
</DOC>
<DOC>
<DOCID>HAM2-851118-074</DOCID>
<DOCNO>HAM2-851118-074</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ر]]>
</TITLE>
<TEXT>
<![CDATA[گروه سياسي- رزمايش تخصصي يگان هاي موشكي نيروي هوايي و دريايي سپاه پاسداران انقلاب اسلامي امروز در منطقه جنوبي و مركزي آبهاي نيلگون خليج فارس و درياي عمان آغاز مي شود.
يگان هاي موشكي نيروي هوايي سپاه در راستاي تقويت بنيه دفاعي و عملياتي خود رزمايش صاعقه و يگانهاي موشكي نيروي دريايي در جهت افزايش توانمندي هاي دفاعي وحفظ آمادگي همه جانبه نيروهاي عملياتي رزمايش رعد را با استفاده از دستاوردهاي موفقيت آميز رزمايش پيامبر اعظم1 و 2 برگزار مي كنند. به گزارش روابط عمومي سپاه پاسداران، رزمايش تخصصي يگانهاي موشكي نيروي هوايي سپاه صاعقه و رزمايش تخصصي يگانهاي موشكي نيروي دريايي سپاه رعد تا فردا با انجام تمرينات رهگيري و پرتاب موشك برابر سريالهاي رزمايش ادامه مي يابد.]]>
</TEXT>
</DOC>
<DOC>
<DOCID>HAM2-851118-075</DOCID>
<DOCNO>HAM2-851118-075</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي دولت:
مشرف پيام خاصي نداشت]]>
</TITLE>
<TEXT>
<![CDATA[ايسنا: سخنگوي دولت درباره اين كه آيا رئيس جمهور پاكستان در سفر به تهران حامل پيام خاصي براي ايران بوده است؟ اظهار داشت: بين دو كشور مذاكراتي صورت گرفته و پرويز مشرف حامل پيامي نبوده است.
غلامحسين الهام صبح ديروز در حاشيه  مراسم تجليل از برگزيدگان بيستمين جشنواره  بين المللي خوارزمي درباره سفر پرويز مشرف به ايران گفت: اين سفر در چارچوب همكاري هاي منطقه اي انجام شده و اين يك مسئله طبيعي است كه بين كشورهاي همسايه رايزني و مذاكره در ارتباط با مسائل مختلف صورت  گيرد.
رئيس دفتر رئيس جمهوري در پاسخ به اين پرسش كه گفته مي شود پرويز مشرف براي جلب حمايت ايران از طرح خود براي حل مسئله خاورميانه به ايران آمده است نيز گفت: به هر حال رايزني و مذاكره بين كشورها يك امر معمول است. الهام در بخش ديگري از سخنانش در ارتباط با سخن اخير رئيس جمهوري مبني بر اعلام مواضع هسته اي كشور توسط رئيس جمهوري اظهار داشت: رئيس جمهور همان طور كه وظيفه  اعلام سياست هاي داخلي كشور را برعهده دارد وظيفه  اعلام و اجراي سياست خارجي كشور را نيز برعهده دارد. وي افزود: حتي شوراي عالي امنيت ملي كه هماهنگ كننده  مسائل سياسي، دفاعي و دستگاه هاي مختلف مرتبط در اين امور است، سياست خود را با سياست رئيس جمهوري هماهنگ مي كند. سخنگوي دولت تاكيد كرد: سياست هاي كلي نظام به وسيله مقام معظم رهبري تبيين و از سوي رئيس جمهور رسيدگي و اجرا مي شود.]]>
</TEXT>
</DOC>
<DOC>
<DOCID>HAM2-851118-076</DOCID>
<DOCNO>HAM2-851118-076</DOCNO>
<ORIGINALFILE>/1385/851118/news/_siasi.htm</ORIGINALFILE>
<ISSUE>چهارشنبه 18 بهمن 1385 - سال چهاردهم - شماره4201 - Feb 7, 2007</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گشت هاي كنترل نامحسوس ترافيك 2 برابر مي شود]]>
</TITLE>
<TEXT>
<![CDATA[ايسنا: سردار سيد حميدرضا هاشمي، رئيس پليس راهنمايي و رانندگي تهران بزرگ با اشاره به اين كه استفاده  نكردن از كمربند و كلاه ايمني و ورود غيرمجاز به محدوده طرح ترافيك تهران مهمترين تخلفات سال 85 بوده، گفت: شمار گشت هاي كنترل نامحسوس به زودي در تهران 2 برابر مي شود.
وي افزود: بر اين اساس، حركت بين خطوط و رعايت حق تقدم در گردش ها و برخورد با تغيير مسيرهاي ناگهاني در سال آينده اجرايي مي شود و نيز در راستاي انضباط و توسعه و روان سازي ترافيك، حدود 30 دستگاه دوربين هاي كنترل سرعت در بزرگراه هاي تهران نصب مي شود كه در اين زمينه پايه برخي از دوربين ها نصب شده است.]]>
</TEXT>
</DOC>
<DOC>
<DOCID>HAM2-851118-077</DOCID>
<DOCNO>HAM2-851118-077</DOCNO>
<ORIGINALFILE>/1385/851118/world/_asib.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نقش و كاركرد سازمان هاي مردم نهاد درگفت وگو با رئيس انجمن جامعه شناسي ايران
جست وجوي شرايط پايدار  بقا]]>
</TITLE>
<TEXT>
<IMAGE>/1385/851118/world/009903.jpg</IMAGE>
<![CDATA[
عكس: مسعود خامسي پور
حامد صالحي- سينا كلهر
اگرچه تاريخ شكل گيري سازمان هاي غيردولتي با عناوين متفاوت و كاركردهاي مختلف به گذشته هاي بسيار دور مي رسد، اما با ظهور دولت هاي مدرن در اروپاي غربي و به تبع آن در ساير نقاط جهان حيطه فعاليت ها و نقش ها و كاركرد هاي اين سازمان ها محدود شد و در برخي موارد موجوديت آنها نيز زير سؤال رفت. اما گذشت زمان نشان داد كه دولت ها به تنهايي و از مجراي سازمان هاي رسمي قادر به انجام كليه امور قلمرو خود نيستند. علاوه بر اين با گسترش ارتباطات بين المللي و توسعه فرآيند جهاني شدن، مسائل جديدي به وجود آمد كه عملاً در چارچوب فعاليت هاي رسمي هيچ يك از دولت ها نبود. تمامي اين عوامل منجر به بازگشت دوباره سازمان هاي غيردولتي به جوامع مدرن شد تا با ايفاي نقش در حيطه  هايي كه سازمان هاي رسمي و دولتي كارايي لازم را نداشتند، گره از مشكلات احتمالي بگشايند.
درايران بعد از جنگ و دوران سازندگي و اصلاحات بود كه سخن از سازمان هاي غيردولتي و تشكيل آنها به منظور واگذاري امور به نوعي مطرح شد. اينك نقش و كاركرد سازمان هاي غيردولتي يا همان مردم نهاد چيست؟ چه شرايطي براي رشد و توسعه آنها لازم است و موانع عمده توسعه آنها چه مي تواند باشد؟ اين ها همه از جمله مسائلي است كه در گفت وگو با دكتر سعيد معيدفر، رئيس انجمن جامعه شناسي ايران به عنوان يكي از سازمان هاي غيردولتي فعال در ايران مورد بررسي قرار گرفته است.
***
* چه بسترها و زمينه هايي براي ايفاي نقش سازمان هاي غيردولتي در جامعه ايران بايد وجود داشته باشد و موانع عمده اين امر چه چيزي است؟
- تجربه نهادهاي غيردولتي در ايران تجربه اندكي است. با توجه به اينكه دولت در ايران ساليان متمادي در گستره وسيعي تشكيل شده و بسياري از نهادهاي سنتي جامعه را مضمحل ساخته است. اين دولت تقريباً عمده ترين نقش ها و فعاليت هاي اجتماعي را برعهده گرفته و عملاً نقش هاي بسيار وسيعي پيدا كرده است. در حالي كه از سوي ديگر با گسترش نقش هاي دولت، نقش هاي جامعه به حداقل رسيده و نهادهاي سنتي به ميزان وسيعي كاركرد سابق خود را از دست داده اند. در چنين شرايطي دولت هم مدعي بسياري از امور است و هم بايد در برابر جامعه پاسخگو باشد. اين وضعيت به همراه جريان توسعه سياسي كه در سال هاي اخير رخ داد، خود به خود بحث ايجاد و تقويت نهادهاي دولتي را مطرح ساخت. در حال حاضر سازمان هاي غيردولتي در شرايطي نيستند كه بتوانند كليه كاركردهاي سازمان هاي غيردولتي را ايفا كنند. به عنوان مثال زماني اين نهادها مي توانند به عنوان يك ناظر جدي در فعاليت هاي دولتي عمل كنند كه ابتدا در حد نسبتاً قابل قبولي رشد كرده باشند و در جامعه به عنوان نهاد كارآمد شناخته شده باشند. در حال حاضر بخش عمده فعاليت سازمان هاي غيردولتي صرف اين مسئله مي شود كه حداقل در ميان خود كساني كه مي خواهند يك نوع فعاليت مشخص و مشتركي انجام دهند، اجماعي به وجود آيد. بعد از اين مرحله است كه آنها مي توانند كاركردها و تأثيرات عام خود را ايفا كنند. به نظر من بسياري از نهادهاي غيردولتي در همين مرحله اول مانده اند. در اين حد كه بتوانند در وهله اول به عنوان يك نهاد حداقل صنفي در بين متخصصان يك حوزه خاص به رسميت شناخته شوند و اين توان را داشته باشند كه كليه اعضاي آن صنف يا رشته را براي عمل مشتركي گرد آورند. اين گام اول است، پس از اين مرحله آنها آرام آرام اقتدار و موقعيتي را به دست مي آورند كه در ايفاي نقش هايشان به آنها كمك مي كند.
* بنابراين مانع اصلي در ايفاي نقش سازمان هاي غيردولتي به نوعي نوپا بودن آنهاست؟
- بله، مهم ترين مانع بر سر كاركرد همه جانبه اين نهادها براي جامعه و دولت نوپا بودن و به اصطلاح تازه بودن آنهاست. چون آنها از سابقه و شرايط پايداري براي بقاي خودشان برخوردار نبودند. اين سازمان ها نيز مثل چيزهاي ديگري كه تازه وارد جامعه مي شوند و به عنوان يك پديده نو، اعجاب بسياري را برمي انگيزند، هستند. علت اين امر هم اين است كه ماهيت و كاركرد آنها مشخص نيست. خود انجمن جامعه شناسي به عنوان يكي از فراگيرترين سازمان هاي غيردولتي با چنين مانعي هنوز روبه رو است.يعني ما هنوز نتوانسته ايم مجموعه اصحاب علوم اجتماعي را بر سر اهداف و حوزه تخصصي خودمان به طور متفق گردآوريم. هر چند پيشرفت هاي بسيار زيادي وجود داشته است.
به عبارتي سازمان هاي غيردولتي ابتدا بايد خودشان، خودشان را باور كنند و وقتي اين اتفاق افتاد، قطعاً خواهند توانست بر جامعه و مخاطبان عام تر تأثير بگذارند. من فكر مي كنم فعلاً مهم ترين مانع اين است. اگرچه نمي خواهم ناديده بگيرم كه دولت به خاطر موقعيت تاريخي اش در ايران از چنان قوت و استحكامي برخوردار است كه مي تواند به عنوان يك مانع عمل كند ولي به هر حال من فكر مي كنم نو پا بودن و تازه كار بودن نهادهاي غيردولتي مانع مهم تري است.
* در سال هاي اخير شاهد تصويب قوانين، آئين نامه و اساسنامه  براي سازمان غيردولتي بوده ايم كه در كنار آن با اعطاي اعتبارات خاصي زمينه لازم براي رشد و گسترش اين سازمان ها فراهم آيد، شايد بتوان اين گونه عنوان كرد كه دولت تلاش كرد سازمان هاي غيردولتي را ايجاد كند. حال سؤال اين است كه اين دخالت ها چه تأثيراتي بر سازمان هاي غيردولتي دارد؟
- درواقع مسبب سست شدن نهادهاي غيردولتي سنتي در جامعه ما عملاً دخالت هاي آمرانه برخي دولت ها بوده است. مشي اي كه برخي دولت ها در عصر مدرنيته براي برنامه ريزي همه جانبه و توسعه همه جانبه به عهده گرفتند عامل تضعيف نهادهاي غيردولتي شد. اين مسئله در غرب نيز رخ داد اما پس از مدت زماني به اين نتيجه رسيدند كه ادامه اين وضعيت امكان پذير نيست. چرا كه منجر به فساد اجتماعي و آسيب هاي ديگري مي شود. بنابراين پس از فراز و نشيب هايي كه در عملكرد دولت ها به وجود آمد، آنها همان طور كه با دخالت خود باعث تضعيف نهادهاي غيردولتي شده بودند، اين بار با دخالت خود خواستار مداخله آنها در امور جامعه شدند و اقدام به تأسيس اين سازمان ها كردند. اين امر هم مزايا و هم معايبي دارد. مزاياي آن اين است كه چون خود دولت ها مسبب تضعيف نهادهاي غيردولتي بودند، الان نيز تنها با كمك آنها اين نهادها مي توانند شكل بگيرند. چرا كه دولت ها مباني اقتصادي، فرهنگي و سياسي و همه چيز را در اختيار خود دارند و از اين روي امكان رقابت و مشاركت سازمان هاي غيردولتي وجود ندارد. مگر اينكه خود دولت ها به نحوي قبول كنند كه نمي توانند نقش هاي همه جانبه را ايفا كنند و بايد مردم و نهادهاي غيردولتي را به كمك بطلبند. اين محصول تاريخي دولت هاي بزرگي بوده است كه در غرب اتفاق افتاده و در جامعه ما نيز خود به خود بايد اتفاق بيفتد. در غير اين صورت دولت ها با بحران هاي عظيم اجتماعي، فرهنگي، اقتصادي و... مواجه خواهند شد كه از عهده حل آنها نمي توانند برآيند.
اين دلايل بود كه در دهه هاي اخير دولت ها را بر آن داشت تا آرام آرام مسئوليت هاي ايشان را تا حدودي واگذار كند و از همين روي از نهادهاي غيردولتي تقاضا كرد تا در اين امور مشاركت كنند. اما در وهله اول دولت بايد به آنها كمك كند. چون به خاطر شرايط و موقعيتي كه دولت ها ايجاد كرده بودند حتي تصور امكان رقابت با دولت نيز وجود ندارد. در هر حال بايد از جايي شروع كرد و كسي جز خود دولت ها هم نمي توانند شروع كنند و دولت ها هم به اين خاطر شروع نمي كنند كه از نهادهاي غيردولتي خوششان مي آيد بلكه به اين دليل كه ديگر قادر نيستند به تنهايي به حل مشكلات جامعه بپردازند و اگر ادامه دهند بحران هاي اجتماعي افزايش مي يابد و آنها نمي توانند از پس آن برآيند. آنها درواقع حق خودشان را به ديگري نمي دهند، بلكه حق تضييع شده نهادهاي غيردولتي را برمي گردانند با اين حال ضمن اينكه ورود دولت ها و دخالت آنها مفيد است، اما در عين حال معتقدم كه ngoها بايد هر چه سريع تر بتوانند مباني مستقلي از دولت پيدا كنند والا اگر همچنان بند ناف متصلشان را به دولت حفظ كنند و با همان شرايطي كه دولت ها براي آنها ايجاد مي كنند، بقاي خود را تعريف كنند؛ دير يا زود ديگر نخواهند توانست نقش خود را ايفا كنند. در چنين شرايطي دولت ها ممكن است به خاطر عدم كارايي ngo ها دوباره خود به انجام امور محوله به آنها اقدام كنند.
* وضعيت در جامعه ايران به چه صورت است؟ ما به كدام سمت حركت مي كنيم؟
- در سال هاي اخير گام هايي براي مشاركت سازمان هاي غيردولتي برداشته شده است. هرچند تغييرات دولت ممكن است مشكلاتي را براي سازمان هاي غيردولتي ايجاد كنند. ولي ديريا زود دولت جديد متوجه خواهد شد كه ادامه روند بدون حضور ngo ها غيرممكن است و لزوم اتكا به آنها را حس خواهد كرد. در هر حال در شرايط انتقالي افت و خيزها و قبض و بست هايي رخ مي دهد و در هر جاي ديگري نيز مي تواند به وقوع بپيوندند. ولي دنياي امروز اساساً به اين نتيجه رسيده كه مجدداً بايد نهادهاي غيردولتي را كه در تاريخ بشر همواره نقش هاي عمده اي برعهده داشته و در يك دوره مضمحل شده را به عنوان يك تجربه تاريخي مجدداً ايجاد و تقويت كند.
علاوه بر اين بشر در دوره پست مدرن به اين نتيجه رسيده است كه بسياري از چيزهايي كه رد مي كرد مثل قوميت ها، فرهنگ هاي متكثر و متعدد و... اموري هستند كه بقاي بشر مبتني بر آنهاست. اين تجربه اي است كه بعد از گذشت يك دوره با اصطلاح توسعه از بالا و يا به عبارتي يك نوع اقتدار مركزي دولتي به وجود آمده است. در كشور ما هم دير يا زود اين اتفاق خواهد افتاد. تجربه تاريخي ما نشان مي دهد كه علي رغم تحكم هايي كه دولت ها در هفتاد و هشتاد سال اخير داشته اند، بسياري از نهادهاي سنتي پايدار مانده اند و مثل برخي از انجمن هاي خيريه كه به نظر مي رسد در صورت فقدان آنها معلوم نبود چه بر سر جامعه مي آمد، در حال حاضر هم اين نوع انجمن ها نقش هاي بزرگي در جامعه ايفا مي كنند. در جامعه ايران هم شرايط تاريخي و هم شرايط فعلي موانع شكل گيري و توسعه ngo است و نوسانات كوتاه مدت تأثيري در اين امر ندارد. هر چند ممكن است وقفه كوتاهي در اين مسير ايجاد كنند اما در هر حال از آنجايي كه اين روند يك روند جهاني است ما ناچاريم در جهت آن حركت كنيم.
*به نظر شما چه آسيب هايي متوجه سازمان هاي غيردولتي است؟
- يكي از آسيب هايي كه ngoها با آن مواجه هستند و بايد مراقب آن باشند، دخالت نابجايي است كه ممكن است از سوي برخي نهادهاي بين المللي يا برخي افراد كه به نحوي رويكرد سياسي و جانبدارانه دارند در امور آنها اعمال شود. مثلاً ديده مي شود كه برخي نهادهاي مدني در كشورهاي در حال توسعه با كمك كساني كه داراي منافع سياسي ويژه اي در سطح بين المللي هستند، حمايت مي شوند. اين نهادها بايد متوجه منافع سياسي كه در پشت سر اين كمك ها نهفته است باشند. در غير اين صورت ممكن است در داخل با فشارهايي مواجه شوند. كما اينكه در بعضي از كشورها اين منافع سياسي حتي منجر به آشوب و دخالت هاي غيرمستقيم در امور آن كشورها شده است. در نتيجه دولت با ايجاد محدوديت  در فعاليت آن سازمان ها به نوعي باعث انقباض آنها شده است. در برخي از نهادهاي غيردولتي مثل زنان و گروه هاي سياسي و قومي اين امر مشاهده مي شود و همين خود باعث دشواري كار آنها مي شود.
* آيا در يك جامعه ديني شرايط رشد سازمان هاي غيردولتي تغيير مي كند؟
- بايد توجه داشت ايدئولوژي آرمان ها را مشخص مي كند. ولي اداره جامعه نياز به مكانيزم هاي ديگري دارد كه در اينجا معامله ها مي توانند دخالت كنند. ممكن است آنها در ارتباط با اهداف كلي و جهت گيري هاي كلان نتوانند وارد شوند و نظام نخواهد آنها را سهيم كند ولي در اداره امور فرهنگي، اقتصادي و سياسي آنها مي توانند وارد عمل شوند. بنابراين بايد به اين معتمدين مردم رجوع كرد و در اداره جامعه با آنها مشورت كرد و آنها را دخالت داد. تفاوتي در اين مسائل ميان نظام ديني و غيرديني وجود ندارد. چرا كه نظام ديني هم در اداره جامعه نيازمند مراجعه به معتمدين مردم است. همان طور كه قبلاً هم گفتم فرآيند واگذاري امور به ngoها فرآيند اجتناب ناپذيري است و شرايط عيني و عملي هر دولتي را به سوي آن سوق مي دهد.]]>
</TEXT>
</DOC>
<DOC>
<DOCID>HAM2-851118-078</DOCID>
<DOCNO>HAM2-851118-078</DOCNO>
<ORIGINALFILE>/1385/851118/world/_asib.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
زندگي در خانه شيشه اي]]>
</TITLE>
<TEXT>
<![CDATA[بنيامين صدر
جامعه مدني از ائتلاف انسان ها شكل مي گيرد و بر مبناي ابتكار خردمندانه، اين ائتلاف، نظام خود را به دست مي آورد و سازمان هايي را ايجاد مي كند. شايد به همين دليل است كه حضور در سازماني غيردولتي همچون زندگي در خانه اي شيشه اي است كه درون و برون آن پيداست.
در واقع حضور مردم در سازمان هاي غيردولتي براي احساس رضايت آزادي و امنيت است و البته وجود چنين مؤلفه هاي مهمي براي جامعه بسيار ضروري است؛ چون توسعه و پيشرفت جامعه نيز بيش از هرچيز نيازمند همين مشاركت است.
هدف سازمان هاي مردم نهاد توسعه فرهنگ شهرنشيني و توانمندسازي جامعه است و به همين دليل همه بايد قدر اين نهادها را بدانيم.
اما آيا تا به حال سازمان هاي مردم نهاد در امور مشاركت داده شده اند و از توانايي هايشان استفاده شده است؟ در پاسخ بايد گفت، دموكراتيك عمل كردن نيازمند فرهنگ و ساختار دموكراتيك است و در اين ميان با وجود اينكه  ايجاد انجمن هاي بلديه يكي از نخستين قوانين مشروطه بود اما شكل گيري اين انجمن ها در ايران با موفقيت همراه نبوده است.
شايد بهتر باشد سازمان هاي مردم نهاد را كارگاه آموزشي مديريت مردم بدانيم. يكي از اقدامات اساسي اين سازمان ها نيز آگاهي دادن و اطلاع رساني به مردم و ترغيب آنان به حضور آگاهانه و حداكثري در حركت هاي مشاركتي و تقويت توسعه يافتگي است. به طوري كه سازمان هاي مردم نهاد با توجه به قابليت هاي خود مي توانند به جريان توسعه يافتگي كمك كنند.
باتوجه به جايگاه و نقش سازمان هاي غيردولتي در كاستن از بار مسئوليت و تصدي گري دولت و شهرداري ها، تجميع و تعديل مطالبات مردم و ورود به حوزه هايي كه دولت يا مايل و يا قادر به فعاليت در آن نيست و توجه به اينكه در قرن بيست و يكم بدون مشاركت جامعه مدني به عنوان يكي از شريك اصلي دولت در اداره كشور امري محال و ناشدني است، بنابراين امروزه مشاركت با جامعه مدني در امور نه امري اختياري بلكه به عنوان يك نياز و حق تلقي مي شود.
اين نهادها با جلب مشاركت سازمان يافته، اثرگذار، هدفمند و ارادي مردم به عنوان واسط بين مردم با دولت و مردم با مردم مي توانند در فرايند توسعه پايدار، موزون و همه جانبه و درون زا و نيز زمينه سازي براي اجراي آزادي هاي اساسي و حقوق شهروندي نقشي حياتي بر عهده گيرند. تلاش در راستاي ارتقاي سطح آگاهي هاي عمومي جامعه، تسريع روند توسعه، بهبود وضعيت جوامع، رفع كاستي ها و معضلات آن و تحقق آرمان هاي جامعه مدني كه به دنبال مشاركت از پايين به بالا و تكثرگرايي است، از كاركردهاي اساسي اين سازمان ها تلقي مي شود.
به همين دليل اين نهادها به اركاني بي بديل در جامعه فعلي مبدل شده اند. به جرأت مي توان هزاره جديد را عصر سازمان هاي غيردولتي و جامعه مدني نام نهاد. اگر نقش نظارتي اين سازمان ها به خوبي ايفا شود، دستيابي به اهدافي چون فقرزدايي، شفافيت، ريشه كني بيسوادي و اهداف ديگر به آساني ميسر مي شود. به عبارت ديگر بدون مشاركت و توانمندسازي سازمان هاي غيردولتي راه حل پايداري براي مشكلات و بحران هاي تهديد آميز اجتماعي، اقتصادي و سياسي جوامع پيدا نخواهد شد.
توسعه پايدار كه هدف هر دولتي است با گسترش حوزه عمومي شكل مي گيرد و اگر دولت ها شاهد تفاهم و تعامل ميان اين گروه ها با خود و با دولت باشند، هر چه سريعتر به واگذار كردن امور و كوچك كردن خود گرايش پيدا مي كنند.]]>
</TEXT>
</DOC>
<DOC>
<DOCID>HAM2-851118-079</DOCID>
<DOCNO>HAM2-851118-079</DOCNO>
<ORIGINALFILE>/1385/851118/world/_asib.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)282]]>
</TITLE>
<TEXT>
<IMAGE>/1385/851118/world/009894.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851118-080</DOCID>
<DOCNO>HAM2-851118-080</DOCNO>
<ORIGINALFILE>/1385/851118/world/_econw.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بخش خصوصي خواستار خلاصه شدن لايحه جامع اصل 44 است
تلفيق سهام عدالت با بخش خصوصي]]>
</TITLE>
<TEXT>
<IMAGE>/1385/851118/world/009906.jpg</IMAGE>
<![CDATA[
عكس: ليلا عروجي
مژگان شاه حسيني
به عنوان بخش خصوصي خواهان آن هستيم كه مواد لايحه جامع سياست هاي اصل 44 از 74 ماده به 30 ماده كاهش يابد و ضمانت هاي قانوني براي اجراي صحيح آن كه در هيچ يك از بخش هاي لايحه ذكر نشده مشخص شود و محدوده زماني اجراي اين لايحه به طور شفاف اعلام و سياسي كاري ها و كش و قوس هاي حاشيه اي كنار گذاشته شود.اين گفته هاي فرهاد فزوني، عضو هيأت نمايندگان اتاق تهران و رئيس اتاق بازرگاني مشترك ايران و عراق است كه در لابه لاي اظهارات خود درباره محاسن و معايب لايحه جامع سياست هاي اصل 44،از ساختار تصنعي خصوصي سازي در كشور انتقاد كرد.وي افزود ابتدا بايد مسير را براي عبور خودرو خصوصي سازي از جاده سنگلاخ اقتصاد و آن هم آمادگي از نوع اصلاح قوانين و زيرساخت ها كه بدون آنها اجراي مواد لايحه جامع سياست هاي اصل 44 امكان پذير نخواهد بود را فراهم كرد. اين گفت وگو را با هم مي خوانيم:
*تدوين لايحه جامع سياست هاي اصل 44 قانون اساسي را چگونه ارزيابي مي كنيد؟
- صرف تدوين لايحه اقدام بسيار به جايي است و ما در جايگاه بخش خصوصي منتظر ارايه چنين لايحه اي بوديم و سعي شده كه در چارچوب مشخصي فعاليت هاي دولت را در اقتصاد محدود و به طرف بخش غيردولتي هدايت كند و در آن حتي سازمان هاي جديدي همچون تشكيل شوراي رقابت براي نخستين بار تعريف شده و نيز نحوه تأسيس و فعاليت تعاوني از نوع دوم در اين لايحه ذكر شده و برخلاف تعاوني از نوع اول كه هر عضوي داراي يك حق رأي است در تعاوني از نوع دوم هر كسي به اندازه ميزان سهمش حق رأي دارد و دولت و شركت هاي دولتي را از تأسيس و فعاليت در اين نوع تعاوني منع كردند.
* به نظر شما اين لايحه از چه محاسني برخوردار است؟
- كنترل انحصارات و دادن امتيازاتي كه مخل رقابت به شمار مي روند، جلوگيري از به كارگيري رويه هاي بازرگاني، منع تصدي همزمان پست هاي متفاوت در بنگاه هاي رقيب، سازمان دهي بازار و قوانين تسهيل كننده رقابتي از نكات برجسته اين لايحه است اما اين لايحه در صورتي مفيد و قابل استفاده است كه تا حدي پالايش شود.
* اين پالايش بايد در چه بخش هايي صورت گيرد؟
- ما چندين مشكل عمده با اين لايحه داريم؛ يكي آن كه بسيار طولاني است و داراي 74 ماده است و اگر قرار باشد هريك از مواد آن در كميسيون هاي مختلف و سپس كميسيون اصل 44 بررسي و به صحن مجلس برود چندين سال طول مي كشد. ديگر آن كه اجراي اين لايحه تغيير در ساير قوانين را طلب مي كند مانند قانون كار، تجارت و يا گمركي كه بسيار زمان بر است.
* آيا در نشست فعالان اتاق تهران با تدوين كننده لايحه سياست هاي اصل 44 اين ملاحظه مورد تأكيد قرار نگرفت؟
- چرا اتفاقاً اين بحث به شكل مفصلي مطرح شد اما آقاي آخوندي پاسخ ندادند و ترجيح دادند وارد اين بحث نشوند و مسايل ديگري را مطرح كردند.
* اعتقاد تدوين كنندگان لايحه در مورد اين لايحه چيست؟
- جالب اينجاست كه تدوين كنندگان لايحه خود معتقدند كه از اين لايحه مي شود سه لايحه ديگر استخراج و به طور مفصل و جداگانه در مورد آن بحث كرد، بايد يك انسجام و هماهنگي در اين لايحه به وجود آيد. مثلاً قوانين مربوط به انحصار كه بسيار مفصل است و مي تواند از دل اين لايحه بيرون آيد و به صورت لايحه اي مجزا به مجلس رود، ما به عنوان بخش خصوصي خواستار آن هستيم كه لايحه منسجم و خلاصه تر شود و به سه لايحه تقسيم و از 76 به 30 ماده كاهش يابد.مسأله ديگري كه ما خواستار آن هستيم اين است كه قوانين به شكلي تدوين شود كه سهام سازمان ها و كارخانجات به طور مجزا بين بخش هاي خصوصي و دولتي فروخته شود و سهامشان را يكپارچه نكنند به عنوان نمونه اگر مي خواهند سهام فولاد مباركه را به عنوان سهام عدالت بين مردم تقسيم كنند كل آن را به مردم واگذار كنند و بخش خصوصي را وارد آن نكنند و اگر قرار است با بورس واگذار شود كل آن را به بخش خصوصي بدهند زيرا بخش خصوصي حاضر نيست در جايي سرمايه گذاري كند كه 50 درصد آن به عنوان سهام عدالت، 20 درصد در دست دولت و 5 درصد در اختيار مديران دولتي است. از طرفي مديريت شركت هاي تعاوني استاني نيز در دست دولت است و تا اينجا بخش عمده اي از مديريت و مالكيت در اختيار دولت است و شراكت بخش خصوصي با شركت هاي داراي مديريت دولتي امكان پذير نيست و هيچ اتفاق و تحولي روي نخواهد داد.
* آيا ماهيت اين لايحه به نوعي گسترش مداخله دولت نيست؟
- دقيقاً، اگر سهام عدالت از سهام بخش خصوصي جدا نشود اين قانون در اجرا با مشكل روبه رو خواهد شد و طبق رويه لايحه سياست اصل 44، دولت بايد حاكم بر اقتصاد مملكت بماند و اقتصاد دستوري و بخشنامه اي ادامه پيدا كند و شرايط اجازه نخواهد داد كه اتفاق خاصي رخ دهد. به اعتقاد من اين لايحه صرفاً تلفيق است و تلفيق سهام عدالت با بخش خصوصي مانع از اجراي صحيح اصل 44 مي شود.
* نقاط ضعف اين لايحه از ديد شما چيست؟
- مهم ترين نكته ضعف اين لايحه، نبود ضمانت اجرا در آن است، در ماده 73 لايحه آمده است كه دولت بايد هر شش ماه يك بار به مجلس گزارش كار ارايه دهد كه اين ضمانت اجرايي درستي نيست و بايد نظارت بر اجرا به دست سازماني داده شود كه نقش ناظر را به طور مداوم در اختيار داشته و با گرفتن بازخوردها به اصلاح و ارايه راهكار بپردازد و آن وقت شش ماه يك بار گزارش دهد و نمايندگان نيز بر آن ايراد بگيرند و اگر اجرا نشد به دنبال علت آن باشند. ضعف ديگر اين لايحه زياد از حد آزاد بودن زمان بندي اجراي لايحه است و ذكر شده كه بخش مربوط به خصوصي سازي شركت هايي كه از موارد صدر اصل 44 نيستند و دولت تأسيس كرده و تعدادشان هم كم نيست تا پايان برنامه چهارم و شركت هاي صدر اصل 44 تا پايان برنامه پنجم بايد خصوصي شوند در حالي كه خود ابلاغيه مي گويد كه بايد هر سال 20 درصد از تصدي گري دولت كاسته شود اما هنوز هيچ اتفاقي نيفتاده و دولت هنوز بر همه چيز حاكم است و مطمئناً در آخر برنامه چهارم نيز مي گوييم برنامه هاي خصوصي سازي محقق نشد ببخشيد و تمام شد رفت، بايد نظارت بر نحوه اجرا وجود داشته باشد و نيازهاي اجرا تأمين شود. اگر فرض بر اين است كه دولت بايد اجرا كننده سياست ها باشد اما اجرا نمي كند و اگر مي كند بسيار ناقص است.
* آقاي دكتر اگر شركتي به بخش خصوصي واگذار شد دولت تا چه ميزان مي تواند اين اطمينان را براي اين بخش حاصل كند كه تعرفه ها را به يك باره كاهش يا افزايش ندهد و موجب ضررهاي يك شبه نشود؟
- متأسفانه ساختار خصوصي سازي در كشور ما ساختار تصنعي است. مثلاً در صنعت سيمان با استفاده از امتيازات خاص سوخت را با سوبسيد دريافت مي كنند اگر همين صنعت را بفروشيم و سوخت به قيمت بين المللي تبديل شود پيرو آزادسازي و حذف يارانه ها و غيره ممكن است كارخانه مقرون به صرفه براي بخش خصوصي نباشد و سوددهي آن كاهش يابد. تا آنجا كه من مي دانم پالايشگاه ها نفت را به قيمت صفر مي گيرند و پول آن از جيب دولت مي رود اما اگر پالايشگاه خصوصي شود قيمت نفت خام با قيمت بين المللي محاسبه شده و بر قيمت فرآورده هاي آن نيز تأثير خواهد داشت و يا هنگامي كه در صنعت توليد موبايل سرمايه گذاري مي كنيم ممكن است تا زماني جذاب باشد كه تعرفه 60 درصد داشته باشد و اگر دولت يك باره تصميم بگيرد كه تعرفه را بردارد اين صنعت ورشكست خواهد شد و اينجاست كه بخش خصوصي ناخواسته درگير مسايلي مي شود كه كار او را به بن بست مي كشاند.
* به اعتقاد شما زيرساخت هاي مهم اجراي لايحه سياست هاي اصل 44 چه مواردي را دربرمي گيرد؟
- آزادسازي اقتصادي، حذف يارانه ها و حاكميت اقتصاد آزاد عرضه و تقاضا به عنوان زيرمايه هاي اين اقدام محسوب مي شود. در جايي از لايحه آمده كه اگر دولت مي خواهد صنعتي را خصوصي كند بايد برنامه هاي درازمدتش را از پيش تعيين كند. اين خوب است اما براي هر صنعت پيش بيني نشده؛ نه شركت و كارخانه و اين كافي نيست و انسجام مورد  نظر به وجود نخواهد آمد، بايد تصميم جدي بگيريم و شهامت سياسي به خرج دهيم و زيرساخت ها را اصلاح كنيم و سيستم هاي پولي و بانكي و سرمايه گذاري را بهبود بخشيم. اين كه فقط بگوييم مي خواهيم فلان بانك را خصوصي كنيم كارساز نيست حركت رو به جلويي است اما پاسخگو نيست. بايد اجازه دهيم كه بخش خصوصي مانند بخش هاي دولتي بتواند از سرمايه هاي ملي و بين المللي استفاده كند و از او هم حمايت كنيم به گونه اي كه اگر بخش خصوصي توانست وامي از بانك بين المللي دريافت كند مانند سازمان هاي دولتي تضمين هاي لازم را براي بازپرداخت بدهي اش قايل شويم متأسفانه نه تنها اين اقدام صورت نمي گيرد بلكه دولت در حال سرمايه گذاري با شرايط خاصي است كه نبايد اين كار را انجام دهد و هنوز ادامه دارد.
* آيا بهتر نيست بخش خصوصي با اقتدار جلو آيد و ميدان را در اين فضاي آماده در اختيار گيرد؟
- بله، اما داستان بخش خصوصي و دولت مانند داستان مرغ و تخم مرغ است. دولتي ها مي گويند بخش خصوصي  توان خود را نشان دهد ما پايمان را عقب مي كشيم و بخش خصوصي مي گويد دولت عقب بكشد تا ما سرمايه گذاري كنيم و چون مي بيند دولت همچنان در قالب سهام عدالت و غيره قصد دارد حاكميت خود را اعمال كند جلو نمي آيد. جالب است كه وزير اقتصاد چندي پيش گفته بود كه دولت بايد در تمام سازمان ها و شركت ها 20 درصد از سهام را براي خود نگه دارد در صورتي كه اين با روح ابلاغيه منافات دارد، دولت مي خواهد پايش لاي در باشد در حالي كه در بحث فروش سهام در مجمع تصميم گرفته شد كه دولت مي تواند 20 درصد از آن صنعت را براي خود نگه دارد نه 20 درصد از هر كارخانه يا شركت دولتي را. البته اين حد هم مورد تأييد ما و ايده آل نيست اما گامي به جلوست و بهتر از اين است كه دولت در قالب سهام عدالت بخواهد سهم داشته باشد.
* شما به عنوان بخش خصوصي تا چه حد به اجراي كامل و صحيح اين لايحه اميدواريد؟
- متأسفانه در اين لايحه ضمانت اجرايي لحاظ نشده است و اگر قرار باشد سال ديگر مجلس و سال بعد از آن دولت تغيير كند اين لايحه يك سال به محاق مي رود چون زمان بندي اجرايي آن نيز در ابهام است و با اين كش دادن ها قابل اجرا نيست. مشكلات اقتصادي كشور موجب شده كه چنين لايحه اي به اين عريض و طويلي نوشته شود و لايحه خصوصي سازي نمي تواند تمام مشكلات اقتصادي كشور را يك جا و در قالب چند صفحه حل كند، شهامت سياسي مي خواهد، بايد يارانه ها حذف شود و اجازه دهند كه قيمت ها در بازار ارزش واقعي خود را پيدا كنند تا زماني كه به فكر رأي جمع  كردن باشيم تا در انتخابات پيروز شويم اقتصاد ما درست نمي شود. سياست نبايد بر اقتصاد حاكم باشد بلكه بايد اقتصاد بر سياست حكم براند. متأسفانه سالهاست كه اين مسايل را مي گوييم اما كارساز نيست. بايد زيرساخت ها را اصلاح كنيم تا لايحه قابليت اجرا پيدا كند.]]>
</TEXT>
</DOC>
<DOC>
<DOCID>HAM2-851118-081</DOCID>
<DOCNO>HAM2-851118-081</DOCNO>
<ORIGINALFILE>/1385/851118/world/_econw.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي
پيش بيني انستيتو نفت فرانسه در خصوص بهاي نفت]]>
</TITLE>
<TEXT>
<![CDATA[گروه اقتصادي- انستيتو نفت فرانسه(ئي.اف.پ.)اعلام كرد با افزايش توليد كشورهاي غيراوپك و جبران افزايش تقاضاي نفت، بهاي هر بشكه نفت در سال 2007 احتمالا بين 50 تا 55 دلار خواهد بود.
به گزارش خبرگزاري فرانسه از پاريس، اوليويه اپر رئيس انستيتو نفت فرانسه روز سه شنبه در كنفرانسي مطبوعاتي گفت: سال 2006 سال گذار بود؛ پس از افزايش قيمت ها در سال 2004، بهاي نفت در پايان سال 2006 رو به كاهش گذاشت.وي پيش بيني كرد كه بهاي نفت در سال هاي 2007 و 2008 حدود بشكه اي 50 تا 55 دلار باشد.از سوي ديگر، ناتالي آلازار، مدير مطالعات اقتصادي انستيتو نفت فرانسه گفت: بهاي نفت در سال 2007 و يا حتي پس از آن نيز بين بشكه اي 50 تا 55 دلار خواهد بود مگر اينكه حادثه اي ژئوپليتيك و بسيار بزرگ اتفاق بيفتد و يا گردباد ديگري از خليج مكزيك عبور كند.وي افزود: در حال حاضر آهنگ رشد تقاضاي نفت به سطح پيش از افزايش سال هاي 2003 و 2004 رسيده است، افزايشي كه به دليل رشد اقتصاد جهاني و نيز افزايش شديد ميزان تقاضا در چين اتفاق افتاده بود.
رئيس انستيتو نفت فرانسه در خصوص بازار فراورده هاي پالايشي گفت: با اين حال، بازار فراورده هاي پالايشي و به ويژه بازار بنزين احتمالا همچنان در وضعيتي بسيار متشنج قرار خواهد داشت زيرا ظرفيت هاي پالايش همچنان محدود است و سرمايه گذاري هايي كه در زمينه پالايشگاه ها صورت مي گيرد تا قبل از سال 2010 ميلادي نمي تواند بر قيمت بنزين تاثير بگذارد.
اپر همچنين از پيش بيني انستيتو نفت فرانسه مبني بر افزايش دوباره بهاي نفت از اواخر سال 2008 و اوايل سال 2009 خبر داد و گفت: پيش بيني مي شود توليد كشورهاي غير عضو سازمان كشورهاي صادركننده نفت(غير اوپك)در اواخر سال 2008 و اوايل سال 2009 كاهش پيدا كند و در نتيجه افزايش توليد جهاني نفت، به افزايش توليد اوپك بستگي خواهد داشت.اپر معتقد است با قيمت حداكثر 50 دلار براي هر بشكه نفت، هم وضعيت مالي كشورهاي توليد كننده در حالت توازن قرار خواهد داشت و هم مشكلي براي كشورهاي مصرف كننده به وجود نخواهد آمد زيرا اين كشورها به بشكه اي 50 دلار عادت كرده اند.اپر افزود: اين قيمت(حدود بشكه اي 50 دلار)كه گويا در بازار نفت پذيرفته شده است، دو برابر بيش از محدوده 22 تا 28 دلار براي هر بشكه است كه اوپك پنج سال قبل آن را قبول داشت اما بايد پذيرفت كه عوامل بنيادين بازار در حال حاضر تغيير كرده اند.رئيس انستيتو نفت فرانسه با تاكيد بر پيشرفت هاي هند و چين و پر رنگ شدن نقش آنها در صحنه اقتصاد جهاني گفت: امروز چين دومين وارد كننده نفت در جهان است و چين و هند تقريبا تمام ظرفيت مازاد توليد دهه 90 را مي بلعند.]]>
</TEXT>
</DOC>
<DOC>
<DOCID>HAM2-851118-082</DOCID>
<DOCNO>HAM2-851118-082</DOCNO>
<ORIGINALFILE>/1385/851118/world/_idea.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تاملي در زندگي و احوال آيت الله آقا ميرزاعلي فلسفي به مناسبت سالمرگ ايشان
گوهري ناشناخته]]>
</TITLE>
<TEXT>
<IMAGE>/1385/851118/world/009900.jpg</IMAGE>
<![CDATA[
فردا سالمرگ عالم رباني آيت الله حاج ميرزا علي فلسفي يكي از استوانه هاي عالم علم و فقاهت و اخلاق و ركن ركين حوزه علميه مشهد مقدس است.
آيت الله سيدجعفر سيدان در باره ايشان گفته است: ايشان از نظر سابقه و جايگاه بيت و همچنين از نظر علم و تقوا و ورع و كمالات روحي امتيازات خاصي دارند، چنان كه از نظر اعتدال در زندگي و مسايل اجتماعي و دوري از هر نوع افراط و تفريط و مشي بر صراط مستقيم در دوران زندگي و از نظر همت در تزكيه نفوس با عمل و گفتارشان ممتازند و در جهت تعليم و تدريس در زمينه فقه و اصول هم كه كاملاً امتياز مشخصي داشته اند. همچنين در ارتباط با توجه و پاسخگو بودن نسبت به شبهات و سؤالات قشرهاي مختلف مخصوصاً قشرهايي مانند دانشگاهيان و معلمين اهتمام كاملي داشته اند و نسبت به تزكيه عموم طلاب و كساني كه در ارتباط با ايشان قرار مي گرفتند نيز سعي وافر داشته اند. آنچه مي خوانيد تاملي در زندگي اين عالم رباني است كه توسط يكي از فرزندان مرحوم استاد آيت الله فلسفي نگاشته شده است.
گوهري بود، كه او را نشناختيم و از جمع ما رخت بربست. او متعلق به اين دنيا نبود، گويي اين دنيا، براي وجود وسيع و بيكرانش كوچك بود و شايد از اين رو بود كه اكثر اوقات سكوت مي نمود و در تفكر بود.
وقتي خاطرات و لحظات با او بودن را در ذهن مرور مي كنم قلبم به درد مي آيد. تعجب مي كنم كه اين همه سال با چه كسي زندگي مي كرديم و بدون توجه به بيشتر مسائل از كنار آنها ساده مي گذشتيم. از كودكي غرق در خوبي و محبت بوديم و آنچه ديده بوديم مهرباني بود و صفا، صميميت و عشق، تواضع و تقوا، ياد خدا و همدلي و... و آن قدر در تمام اين خوبي ها غوطه ور بوديم كه برايمان همه چيز عادي بود. هرگاه در زير بار ناملايمات زندگي كمرمان خم مي شد و هيچ تكيه گاهي براي خود نمي يافتيم، صحبت هاي دلنشين و آرام بخش او بود كه دل و جانمان را جلا مي داد و جاني دوباره مي يافتيم.وقتي از ايشان دور بوديم آن مشكلاتي كه گاه، ماه ها در اطرافش فكر مي كرديم، با ديدنشان برايمان بچه گانه و پيش پا افتاده جلوه مي نمود.
نمي توان در مورد يك ويژگي و خصوصيت خاصي از شخصيت ايشان تكيه كرد؛ زيرا تمام صفات و خصوصيات ايشان پسنديده و بارز بود.
يكي از صفات برجسته، نظم ايشان در انجام كارها بود. هيچ گاه بدون برنامه زندگي نكردند. مطالعه، خواب، عبادت و... هركدام سر ساعت معين خود بود و ما را هم هميشه به خصوص در ايام تحصيل، به منظم بودن در كارها توصيه مي كردند. هرگاه ما با ايشان كاري داشتيم، مي دانستيم در اين ساعت مشغول چه كاري هستند. فقط پاسخ به مراجعان و تلفن ها بود كه هيچ زماني نداشت. من هيچ گاه به ياد ندارم كسي را هرچند بدون وقت قبلي مراجعه نموده بود، نپذيرند، حتي اگر زمان اوج كار يا زمان استراحت ايشان بود. حتي ساعت قبل از مراجعه ايشان به بيمارستان(روز قبل از فوت)با اين كه سكته كرده بودند و درد شديدي داشتند و منتظر آمبولانس بودند، باز هم به يك مسئله شرعي پاسخ دادند.
هيچ گاه نمي ديديم كه ايشان بيكار نشسته باشند. هميشه يا مشغول مطالعه بودند و يا تفكر و ذكر و يا رفع مشكلات ديگران و امثال آن.
زندگي ايشان يك زندگي ساده و طلبگي بود. برنامه روزانه ايشان اين گونه بود كه معمولاً دو ساعت قبل از اذان صبح بيدار مي شدند و مشغول عبادت و نماز بودند. پس از اذان صبح به مسجدي كه در كنار منزل بود مي رفتند. بعد از نماز مشغول خواندن تعقيبات مي شدند تا آفتاب طلوع مي كرد. حتماً هر روز يك سيب ناشتا مي خوردند و بعد مشغول خواندن زيارت عاشورا مي شدند. موقع گفتن اذكار(لعن و سلام)حدود سه ربع تا يك ساعت تابستان ها در حياط و زمستان ها در زيرزمين خانه پياده روي مي كردند. بعد از يك نرمش مختصر و خوردن صبحانه دقايقي قرآن مي خواندند و بعد از آن تا زمان درس حوزه مشغول مطالعه مي شدند، سپس جهت تدريس از منزل خارج شده، اندكي قبل از ظهر براي تجديد وضو و آماده شدن براي نماز ظهر به منزل بازمي گشتند. نماز را در مسجد شهدا اقامه نموده، سپس ناهار را با خانواده ميل مي كردند. پس از صرف ناهار معمولاً حدود بيست تا سي دقيقه افراد خانواده دور هم مي نشستيم و راجع به مسائل مختلف صحبت مي كرديم. بعد از آن ايشان حدود يك ساعت استراحت نموده، مجدداً مشغول مطالعه يا رسيدگي به امور مراجعان مي شدند. بعد از نماز و شام هم معمولاً تا ساعت 10:30 يا 11 مطالعه مي كردند. گاهي مي شد كه شب ها بيشتر از سه ساعت نمي خوابيدند. هميشه قبل از خواب وضو گرفته، رو به قبله مي خوابيدند.تا آن جا كه امكان داشت، تمام كارهايشان را خودشان انجام مي دادند. بارها ديدم كه ايشان جوراب يا دكمه لباس خود را مي دوختند، حتي گاهي اگر كسي نبود و ميهمان داشتند خودشان به آشپزخانه مي آمدند و چاي يا ميوه آماده مي كردند و براي ميهمان مي بردند.
مراقب بودند كه مبادا زحمتشان بر دوش كسي بيفتد، از هيچ كس حتي فرزندان خود، توقع هيچ نوع كاري را نداشتند و اگر كوچك ترين كاري برايشان انجام مي داديم، خيلي تشكر مي كردند و مي گفتند: ما هميشه مزاحمت براي ديگران ايجاد مي كنيم. هميشه در اين آرزو بوديم كه چيزي از ما بخواهند يا بگويند كاري برايشان انجام دهيم.
بسيار با ملاحظه بودند. هرگاه براي نماز شب برمي خاستند لامپ را روشن نمي كردند و به آرامي راه مي رفتند تا ديگران بيدار نشوند.
در بعضي از كارهاي خانه كمك مي كردند و اين غير از خريدي بود كه براي خانه انجام مي دادند. مادرم مي گفتند وقتي بچه ها كوچك بودند ايشان خيلي به من كمك مي كردند؛ مثلاً شير بچه را آماده مي كردند يا او را آرام مي كردند تا قدري استراحت كنم.
اگر چيزي در خانه خراب مي شد خودشان آن را تعمير مي كردند؛ مثلاً به ياد دارم كه براي يك چاقوي آشپزخانه كه دسته آن شكسته بود با چوب، دسته اي ساختند. وقتي به ايشان گفتم كه چرا اين قدر زحمت مي كشيد؟ گفتند: اين كار، هم براي رفع خستگي من مفيد است و هم مي توان از اين چاقو دوباره استفاده كرد. البته اين كارها را معمولاً تابستان ها كه درس تعطيل بود انجام مي دادند.
در مسائل درسي و فكري به ما كمك مي كردند. ايشان در رياضي و فيزيك تبحر زيادي داشتند، به طوري كه خيلي از مسائل رياضي در سطح دانشگاه را مي توانستند حل كنند. مي گفتند: من به روش جديد تسلط ندارم، از روش خودم استفاده مي كنم و به جواب مي رسيدند.
به زبان فرانسه آشنايي داشتند. به شعر و ادبيات علاقه داشتند و خيلي از اشعار سعدي را از حفظ بودند و گاه و بي گاه به مناسبتي براي ما مي خواندند.
با هر كس كه برخورد مي كردند به زبان خود او صحبت مي كردند؛ مثلاً روزي در ملاقات با يكي از افراد فاميل كه پزشك بود مطالبي در مورد بعضي از بيماري ها و راههاي درمان آن و رواياتي در اين مورد، براي او گفتند و او از اين اطلاعات متحير مانده بود.
با بچه ها هم به زبان خودشان سخن مي گفتند. كنار آنها مي نشستند و با آنها صحبت مي كردند. گاهي برايشان قصه مي گفتند و هميشه يك نتيجه  آموزنده از قصه مي گرفتند.
بسيار مهربان بودند. يادم است وقتي تازه به تكليف رسيده بودم مصادف با ايامي بود كه نفت نبود و همه خانه ها سرد و به تبع آن آب هم سرد بود. صبح كه ايشان مرا براي نماز بيدار مي كردند، يك قوري آب ولرم شده براي من مي آورند تا با آن وضو بگيرم. يا صبح ها هميشه برايم لقمه درست مي كردند و در سفره مي چيدند و وقتي بزرگ تر شده بوديم قبل از رفتن به مدرسه با اين كه صبحانه شان را ميل كرده بودند، اما كنار ما مي نشستند و برايمان چاي مي ريختند.
هميشه آرام بودند و ديدنشان آرامشي عجيب در دل ايجاد مي كرد كه وصف ناشدني است.
كم  حرف مي زدند، ولي نگاهشان يك دنيا حرف داشت، به طوري كه احساس مي كردم با نگاهشان همه چيز را مي فهمند و به دليل همين كم صحبت كردن، كلامشان تاثير عجيبي داشت.
سفارش مي كردند كه به ياد خدا باشيد و مي گفتند لازم نيست دنبال كارهاي سخت و عجيب و غريب باشيد. همين كارهاي روزمره شما مي تواند عبادت باشد. هر كاري را با نيت انجام دهيد، حتي همين خوابيدن، غذا خوردن و... قبل از انجام هر كاري به قلبتان رجوع كنيد و با خود فكر كنيد آيا خدا از انجام كار شما راضي است يا نه؟ اگر راضي است آن كار را انجام دهيد و اگر نيست آن را ترك كنيد. اگر اين گونه عمل كرديد زندگي تان الهي مي شود.
محال بود حرفي بزنند كه خود به آن عمل نكرده باشند. در واقع ابتدا خود به آن عمل مي كردند و سپس به ديگران سفارش مي كردند. به همين خاطر سخنشان بر دل مي نشست.
روزي بعد از منبر، در ماه مبارك رمضان شخصي به ايشان گفت: آيا شما خود به آنچه مي گوييد عمل مي كنيد؟ ايشان آن موقع سكوت كردند، ولي فرداي آن روز به آن شخص گفتند: سخني كه مي گويم هم براي خودم است و هم براي ديگران. من تمام سعي ام اين است كه خود به آنچه مي گويم عمل كنم، ولي شرط گويندگي در اين نيست كه حتماً گوينده خود به آن عمل كرده باشد؛ مانند كفاشي كه تمام كفش هايي كه مي دوزد خود نمي پوشد.
كلامشان به گونه اي نبود كه كسي ناراحت شود. هيچ گاه صدايشان بلند نمي شد و ما هميشه از چهره ايشان مي فهميديم كه از چيزي ناراحت شدند، يا كاري باعث رضايت ايشان بوده است.
هميشه اسم اشخاص را با احترام مي بردند. حتي كساني كه گاهي با ايشان با بي ادبي و توهين آميز صحبت كرده بودند. بسيار متواضع و با ادب بودند و پير و جوان و... هم برايشان فرقي نمي كرد. اگر كسي با ايشان كار داشت معمولاً دو زانو كنار او مي نشستند و به حرف هاي او خوب گوش مي دادند. حتي در جمع خانوادگي، وقتي دور هم بوديم هرگز پاي خود را دراز نمي كردند، يا لم نمي دادند.
هيچ گاه امر و نهي نمي كردند، دستور نمي دادند و نظرشان را به ديگران تحميل نمي كردند. فقط نظر خود را مي گفتند و اگر از ايشان راهنمايي مي خواستيم، مي گفتند: آنچه به فكر من مي رسد اين است...  
اگر تذكري مي دادند به گونه اي با لطافت بيان مي كردند كه انسان از آن سخت لذت مي برد و از كار خود شرمنده مي گشت. عمده توصيه ايشان عمل به واجبات و دوري از محرمات بود و ملاك ايشان هم در مسائل، همين تبعيت از شرع و عمل به آن بود و بيش از آن، سخت گيري نمي كردند. در انجام مستحبات، اصرار نمي كردند؛ هر چند انجام آن را توصيه مي نمودند و در همان حد دستورات اسلام از بچه ها توقع داشتند. ما هيچ گاه در رفتارشان سخت گيري نديديم، ولي اگر كاري خلاف شرع از ما سر مي زد بسيار ناراحت مي شدند و آن را تذكر مي دادند.در مورد نماز، خيلي تأكيد داشتند و هميشه نماز اول وقت را توصيه مي نمودند و اين كه حمد و سوره بچه ها در سن تكليف صحيح باشد، برايشان اهميت زيادي داشت و گاهي ساعتي وقت مي گذاشتند تا نوه ها حمد و سوره هايشان را بخوانند و تصحيح كنند و معمولاً ما هم از اين فرصت استفاده مي كرديم و به جمع آنها مي پيوستيم.
كم غذا مي خوردند و اگر چندين نوع غذا در سفره بود به يك نوع آن بسنده مي كردند. قبل از غذا هميشه دست هاي خود را مي شستند و در ابتدا، غذا را با نمك شروع مي كردند.غسل جمعه شان ترك نمي شد و هميشه قبل از اذان ظهر جمعه غسل مي كردند.
در مورد پرداخت خمس بسيار احتياط مي كردند و مقيد بودند قبل از استفاده از هر چيز خمس آن را بدهند.به نمازهاي نافله اهميت زيادي مي دادند، به خصوص روزهاي جمعه و ماه مبارك رمضان نماز هاي نافله را مي خواندند. به همه مستحبات عمل مي كردند. هر گاه وضو مي گرفتند تمام جزييات و مستحبات و اذكار آن را مي گفتند و در فواصل آن، شير آب را مي بستند و تقريباً تمام اوقات با وضو بودند.
در اوايل سكونتمان در مشهد، مسجدي كه در كنار خانه مان است، تقريباً متروكه بود و گاه تعداد كمي از كسبه محل، هنگام ظهر، در آن جا نماز مي خواندند. ايشان از آن جا كه خيلي به مستحبات توجه داشتند، مي گفتند نمي شود كه ما همسايه مسجد باشيم و در آن جا نماز نخوانيم. چون ظهرها و شب ها در مسجد بناها نماز مي خواندند، تصميم گرفتند كه سحرها به آن مسجد بروند و نماز نافله شب و صبح شان را در آن جا بخوانند. در ابتدا، تنها، آن جا نماز مي خواندند و بعد از مدتي يك نفر آمد و به ايشان اقتدا كرد و به تدريج همسايه ها آمدند و آن جا رونق گرفت و درس هاي شب شنبه خود را، كه درس هايي اعتقادي و اخلاقي بود، در آن جا برگزار كردند. شنيدم كه بعضي مي گفتند ما از راه هاي دوري به اين مسجد مي آييم، فقط به خاطر سوره هايي كه ايشان با لحن و حال خاصي در نماز مي خوانند؛ به خصوص سوره قيامت كه گويي انسان آن صحنه ها را مشاهده مي كرد.
نمازشان خيلي با طمأنينه و با آداب بود. چون آرام و شمرده مي خواندند بعضي ها مي گفتند ما خيلي از سوره هاي قرآن را كه ايشان مي خواندند حفظ شديم. هنگام نماز، حواسشان كاملاً جمع نماز بود و غرق در ذكري بودند كه مي گفتند.
به تميزي و نظافت اهميت مي دادند، هميشه مرتب و آراسته بودند. قبل از خروج از منزل محاسن خود را مرتب مي كردند و بعد از نظاره در آيينه از منزل خارج مي شدند.
هميشه به خودداري از اسراف توصيه مي كردند. از خريد وسايل اضافي و غير لازم در منزل بسيار ناراحت مي شدند. وسايلي را كه در زندگي هاي امروز خيلي عادي و معمولي است تشريفات مي دانستند.
به رعايت حجاب و پوشش در مقابل نامحرم و بيرون خانه توصيه زيادي داشتند و مي گفتند: با نامحرم، بيش از حد نياز، هم كلام نشويد. در تلفن با نامحرم سبك حرف نزنيد. خنده هاي بلند و صحبت هاي بي جا را اصلاً مناسب نمي دانستند و هميشه به متانت و سنگيني توصيه مي كردند.
به استفاده و غنيمت شمردن وقت و زمان تأكيد زيادي داشتند، و اين كه وقت خود را به بطالت نگذرانيد. مي گفتند: من با اين كه از جواني هميشه سعي مي كردم از وقتم استفاده كنم، ولي باز هم خيلي فرصت ها داشتم كه آنها را از دست دادم. و بعد نفس عميقي مي كشيدند و مدت ها به فكر فرو مي رفتند.به مادرم خيلي احترام مي گذاشتند. هيچ گاه ايشان را به اسم صدا نمي كردند. گاهي مي نشستند و به درددل هاي ايشان گوش مي دادند. هميشه مي گفتند: اين قدر خودتان را با كار خانه خسته نكنيد. چه لزومي دارد اين قدر زحمت بكشيد. هر گاه مريض مي شدند كنار رختخوابشان مي نشستند و خود، برايشان آب ليمو مي گرفتند و يا حتي سوپ درست مي كردند. مي گفتند: اگر فداكاري و از خودگذشتگي ايشان نبود من نمي توانستم در بعضي از كارها موفق باشم.
در مسائل خانوادگي فرزندانشان دخالت نمي كردند، مگر اين كه با ايشان مشورت مي شد. حتي در نامگذاري نوه ها نظري نمي دادند و وقتي اصرار مي كرديم كه اسمي پيشنهاد كنيد مي گفتند: اسمي بگذاريد كه معناي خوبي داشته باشد.]]>
</TEXT>
</DOC>
<DOC>
<DOCID>HAM2-851118-083</DOCID>
<DOCNO>HAM2-851118-083</DOCNO>
<ORIGINALFILE>/1385/851118/world/_intep.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
<![CDATA[گفت و گوي انتقادي با دكتر محمد جواد لاريجاني
بازخواني دكترين ام القرا]]>
</TITLE>
<TEXT>
<IMAGE>/1385/851118/world/009918.jpg</IMAGE>
<![CDATA[
وقتي از او پرسيديم كه چرا ديپلمات حرفه اي، ديگر حرفه اش را كنار گذاشته است، در پاسخ گفت: تماس من با تشكيلات ديپلماسي كشور بسيار وسيع و روزمره است.
با اين حال، هيچ كس نمي داند دليل فاصله گرفتن دكتر محمد جواد لاريجاني از دستگاه ديپلماسي چيست، فاصله اي كه بعد از گذشت بيش از يك دهه، بيشتر و بيشتر شده است. اما كسي چه مي داند شايد ديپلمات سابق، امروز از ساختمان مركز تحقيقات فيزيك نظري، به برادرش دكتر علي لاريجاني مشاوره مي دهد. شايد مقصود محمد جواد لاريجاني هم از بيان تماس گسترده با تشكيلات ديپلماسي همين ارتباط باشد.
گفت و گوي يك ساعته با دكتر محمد جواد لاريجاني در طبقه سوم ساختمان مركز تحقيقات فيزيك نظري انجام شد، همانجا كه لاريجاني خاطرات حضور پر سر و صدايش را در دستگاه ديپلماسي با خود مرور مي كند.
گفت و گو با او پر فراز و نشيب بود. بحث از دكترين ام القرا آغاز شد و در جريان مصاحبه موضوعات مختلفي چون مذاكره با آمريكا، تحولات منطقه و برنامه هسته اي ايران و ضرورت حفظ ام القرا مورد بحث قرار گرفت.
* همشهري ديپلماتيك: آقاي دكتر لاريجاني شما در اواخر دهه 1360 دكترين ام القرا را براي سياست خارجي ايران مطرح كرديد؛ آيا با گذشت بيش از يك دهه ضرورت هاي كاربردي و تئوريك دكترين ام القرا همچنان محفوظ مانده است؟
- همان طور كه اشاره فرموديد، تئوري يا دكترين ام القرا طي يك رساله به نام استراتژي ملي در اواسط دهه 1360 منتشر شد ولي جزئيات آن سال ها مورد بحث بود.
در واقع اين دكترين تلاش كرد يك راه عملي براي تلفيق دو خواسته را مطرح كند. از همين جهت بهتر است به آن دكترين بگوييم. زيرا تئوري مربوط به فهم يك پديدة خارجي است ولي دكترين مربوط به ارائه يك راه براي عمل است.
به همين دليل مبنايي كه من در آنجا مطرح كردم، بر اساس ارائه يك راه عملي بود.
اما آن دو خواسته چه بود؟ يك خواسته اين بود كه ما كشورمان را مي خواهيم براساس يك نظام و نظر اسلامي بسازيم؛ تا كشور پيشرفته و آبادي داشته باشيم. خواسته ديگر اين بود كه ما به هيچ عنوان نمي خواهيم حيثيت اسلامي خود را فراموش كنيم.
ما بخشي از جهان اسلام محسوب مي شويم و جهان اسلام نيز محدودة جغرافيايي ندارد.
اين دكترين در شرايطي مطرح شد كه افرادي صرف نظر از مصالح ملي ما، بر اين اعتقاد بودند كه ما بايد به فلان كشور برويم و كاري را انجام دهيم. در اوايل انقلاب برخي با گروه هاي مختلف از نقاط مختلف دنيا ارتباط داشتند و اين خواسته را مطرح مي كردند كه ما بايد هر جايي كه مظلومي فرياد مي كشد، بلافاصله به كمك نظامي، مالي و معنوي او بشتابيم.
در چنين شرايطي به طور طبيعي بايد تلاشي انجام مي شد كه هم اين ملاحظات اسلامي مورد توجه قرار گيرد، و هم مصالح ملي دچار فراموشي نشود.
بايد تاكيد كنم كه افراط و تفريط مطابق با اسلام نيست. اين درست نيست كه ما مملكتمان را فراموش كنيم، و صرفاً به يك جبهة آزادي بخش تبديل شويم. اين هرگز با نظام اسلامي و تعهدات اسلامي ما هماهنگي ندارد. در طرف مقابل اين نظر هم درست نيست كه ما بطور كلي جهان اسلام را فراموش كنيم و بگوييم ما هر چه مي خواهيم براي ايران است.
فراموش نكنيم كه حيثيت ما فراتر از مرزهاي جغرافيايي است. ما از همان روز اول شاهد آن بوديم كه انقلاب ما داراي آثار برون مرزي است.
با وجود اين مسأله نبايد تعادل را فراموش كرد. بايد به دنبال راه معقول و دكتريني بود كه بتواند با استدلال راهي كه مدنظر نظام است به پيش  براند.
دكترين ام القرا در واقع بر همين مبنا مطرح شد. مبناي اين دكترين در درجه اول آن است كه ما در ابتدا بايد شأن خود را بشناسيم، يعني مشخص شود كه آيا ما صرفاً يك كشوري در ميان كشورهاي اسلامي هستيم يا شأن ويژه اي داريم.
دكترين ام القرا اين موضوع را مطرح مي كرد كه ما داراي شأن ويژه اي در جهان اسلام هستيم. به عبارت ديگر، اگر دشمنان اسلام بتوانند در ايران، نظام اسلامي را خفه كنند، اين احساس را خواهند داشت كه خيزش اسلامي را خفه كرده اند.
ام  القرا داراي چنين شأن و جايگاهي است. بنابراين براساس چنين دكتريني ايران پايتخت جهان اسلام است. در همين جا است كه مسئوليت ما هم مشخص مي شود. حراست، حفاظت و توسعه ام القرا براساس اين دكترين اولويت اول است.
فراموش نكنيم حفاظت از ام القرا فقط به معناي حفاظت از ايران نيست، به عبارت بهتر در چارچوب اين دكترين نه تنها ما وظيفه داريم از ايران حفاظت كنيم بلكه بايد از جايي حفاظت كنيم كه اگر دشمن آنجا را بزند، به معناي زدن كل جهان اسلام است.
آباد كردن ايران در چارچوب دكترين ام القرا نيز صرفاً به معناي آباد كردن ايران نيست. بلكه به معناي آن است كه آباد كردن ايران آثار بيروني براي كل جهان اسلام دارد.
همچنين قوي كردن ايران صرفاً به ايران محدود نمي شود. قوي كردن ايران به معناي قوي كردن جايي است كه قوت جهان اسلام است.
بنابراين، برهاني كه به ظاهر بايد نتيجه معكوس بدهد، و نيروي ما را از ايران به بيرون از مرزهاي ملي ببرد، با كمي توجه و تأمل، به برهاني تبديل شد كه ما در چارچوب آن موظف شديم براي حفظ شأن ام القراي ايران به ايران بيشتر توجه كنيم. اين دكترين مبنايي شد تا ما بتوانيم ترجيحات و اولويت هاي خود را مشخص كنيم.
* شما در مردادماه 1368 در چارچوب دكترين ام القرا به اهداف حياتي جمهوري اسلامي ايران، در نظام بين المللي اشاره كرديد، از نظر شما حفظ ماهيت اسلامي نظام و موقعيت آن در جهان اسلام، حفاظت و دفاع از امنيت كشور و گسترش جمهوري اسلامي از اهداف حياتي نظام محسوب مي شوند. به نظر جنابعالي چگونه مي توان اين 3 هدف را به صورت هماهنگ و همزمان به پيش برد، آيا پيگيري همزمان اهداف اول و سوم كه به نظر مي رسد از خاستگاه ايدئولوژيك برخوردارند، و هدف دوم كه بر مبناي اصول ثابت ملي تعريف شده است، نوعي ناسازگاري را در پيگيري اهداف ملي به وجود نمي آورد؟
- يك راه اين است كه اين دكترين را به صورت پراگماتيستي ارزيابي كنيد و راه ديگر ارزيابي تئوريك آن است.
به طور مثال پديده وحيثيتي را كه در لبنان براي ما به وجود آمده است، در نظر بگيريد. در اين كشور، حز ب الله لبنان به عنوان يك نيروي باهوش و زيرك ظاهر شد و از لحاظ نظامي كاري را انجام داد كه هيچ كشور عربي تا آن مقطع زماني قادر به انجام آن نبود. شايد هيچ گاه اسرائيل فكر نمي كرد كه در آغاز قرن 21 با چنين وضعيتي روبرو شود و همچنين اسرائيل شكست ناپذير به افسانه تبديل شود؛ ولي اين اتفاق افتاد.
اين مثال را زدم تا مفهوم گسترش مشخص شود. اگر مفهوم گسترش اين باشد كه ما بايد با اعمال زور كشورها را تصرف كنيم، قطعاً اين برخلاف امنيت ملي است. ولي پديده اي كه در لبنان اتفاق افتاد، يك روند طبيعي داشت. همه لبنان را بچه امام و انقلاب اسلامي مي دانند و اين فرزند انقلاب نيز تا به امروز عملكرد موفقيت آميزي داشته است. اين به نظر ما گسترش است.
ما در نقاط مختلف دنياي اسلام از چنين وضعيتي برخورداريم؛ به دانشگاه هاي مطرح برويد و ببينيد، زماني جوان هاي مصري بايد ميان ماركسيسم و ليبرال دموكراسي، يكي را انتخاب مي كردند؛ ولي اكنون توجه جوانان مصري به يك نظام معقول اسلامي بسيار افزايش پيدا كرده است. اين به معناي گسترش ايدة حكومت اسلامي است.
بنابراين نوع عمل ما در عالم واقع است كه خواسته هاي ما را با يكديگر تلفيق مي دهد.
از طرف ديگر پس از گذشت قريب به 3 دهه، غرب ناگهان متوجه ظهور يك كوه بزرگ در منطقه شده است؛ و به همين دليل هميشه از قدرتمند شدن ايران صحبت مي كنند. اگر چه بخشي از اين تحليل ها مي تواند براي ارعاب همسايه ها انجام شده باشد ولي يك واقعيت هم در اين تحليل ها وجود دارد. يعني ايران در منطقه و جهان اسلام به عنوان يك كشور خيلي قدرتمند ظهور كرده است. اين تحول را هيچ كسي يا كشوري به ما هديه نداده است، حتي محصول فعاليت انفرادي در كشور خودمان هم نبوده است. بلكه اين يك سرمايه عظيمي است كه نتيجه مجاهدت هاي تقريباً 30 ساله است. اين سرمايه عظيم، ما را به عنوان قوي ترين كشور در جهان اسلام مطرح مي كند.
* آقاي دكتر، اين قدرتمند شدن ايران، تا چه اندازه به ايدئولوژي و عناصر آن باز مي گردد و تا چه حد از اصول ثابت ملي مثل جغرافياي سياسي، موقعيت كشور در بازار انرژي جهان تأثير پذيرفته است؟
- به سختي مي توان دست به چنين تفكيكي زد، حقيقت آن است كه خداوند به ما امكانات عظيمي داده است و نمي توانيم از آنها فارغ شويم. ما در اين بستر امكانات و شرايط خاص توانستيم براساس تفكر اسلامي يك حكومتي را پايه گذاري كنيم. در واقع مي خواهم بگويم كه خود حكومت اسلامي هم سرمايه ديگري بود كه از جانب خداوند به ما داده شد. بنابراين نعمت هاي خدادادي فقط نفت نبود. بلكه در كنار نفت، سرزمين، موقعيت، اسلام، تشيع، مكتب اهل بيت و ظهور تفكر اسلامي هم وجود داشت.
در واقع ما اكنون در بالاي قله اي نشسته ايم و از آن بالا به منطقه نگاه مي كنيم. از اين جهت خيلي عجيب نيست كه در تيررس هم قرار بگيريد. به هر حال همه ما را مي بينند و بعيد نيست كه روي سقف ما سنگي هم بيندازند.
بخشي از حساسيت هايي كه مخالفان، حسودان و دشمنان ما دارند - با وجود اينكه من در عالم سياست به تقسيم بندي دوست و دشمن قائل نيستم- يا كساني كه منافعشان را در خطر مي بينند، به اين موضوع برمي گردد كه با قدرت عظيمي مواجه شده اند.
* ولي وقتي قرار است سنگي به سوي كشور پرتاب شود يا كشورمان با تهديد نظامي و امنيتي مواجه  شود، هدف دومي كه در چارچوب دكترين ام القرا مطرح شده محقق نمي شود ركن ركين اين دكترين حفاظت از ام  القرا است ولي با تهديدات امنيتي و نظامي، اين ركن به خطر مي افتد يا ما مجبوريم براي حفظ آن هزينه هاي زيادي بپردازيم؟
- در اينجا اولويت بندي نبايد فراموش شود. يعني اگر در جايي حيثيت و حيات ام القرا زير سؤال رود، ساير اهداف بايد در راستاي هدف دوم و حفاظت از ام القرا تعريف شوند.
* منظور من اين است كه در شرايطي كه بالانس و توازن ميان اهداف سه گانه برهم مي خورد، تهديدها و سنگ اندازي ها هم پيش مي آيد؟
- توانمندشدن به طور قطع با مسائل و شرايط جديدي همراه است. به همين دليل هنرمندي ما نيز بايد در اين باشد كه بتوانيم از پتانسيل قدرت براي منافع خاص خودمان استفاده كنيم. من از اين نگران نيستم كه به دليل ظهور چشمگير ما در اين برهه تاريخي مورد تهاجم كشورهاي مختلف قرار بگيريم. اين نگران كننده نيست، بلكه واكنش ها و رفتارها كاملا طبيعي است. ولي زماني نگراني به وجود مي آيد كه ما اولا به اين امور اهميت ندهيم و حساسيت لازم را نشان ندهيم و دوم، هنرمندي به خرج ندهيم تا پتانسيل هاي موجود به سرمايه تبديل شوند.
]]>
<IMAGE>/1385/851118/world/009909.jpg</IMAGE>
<![CDATA[
به هر حال ما به اندازه اي كه عرضه داريم، دستاورد هم خواهيم داشت. نعمت هاي الهي فراوان است ولي بكارگيري آن هنر مي خواهد. من درصدد آن نيستم كه بگويم ما همواره توانسته ايم از امكانات خود به بهترين نحو استفاده كنيم. ولي باوجود تمامي افت و خيزها و كوتاهي ها، محصول عملكرد ما، موفقيت آميز است.
اگر دستاوردها را در 30 سال گذشته با كشورهاي منطقه مقايسه كنيد، متوجه عملكرد موفقيت آميزمان خواهيد شد، ما از آن ها نه تنها كم نداريم بلكه حتي به قدرت بزرگي تبديل شده ايم و به همين دليل آن ها از ما مي ترسند.
* عده اي بر اين باورند كه مقايسه ايران با كشورهاي منطقه چندان منطقي و علمي نيست. براساس اين ديدگاه، ايران با پيگيري سياست ايدئولوژيك، هنجاري و ارزشي در حوزه خارجي، همواره از اقتصاد براي سياست خارجي هزينه كرده است و همين موضوع منجر به عقب ماندگي اقتصادي ايران از برخي كشورهايي شده است كه 30 سال پيش از ما عقب تر بودند مثل كره جنوبي، نظر شما در اين زمينه چيست؟
- البته اينكه ما عينا نبايد با كشورهاي منطقه مقايسه شويم، كاملا درست است. ولي اين موضوع دوطرفه است. كره جنوبي را هم نمي توان با ما مقايسه كرد. همچنين اين مساله كه گاهي اقتصاد ايران براي اغراض سياسي هزينه شده است، كاملا درست است. اما مرض مزمن اقتصاد ما هزينه كردن آن براي ايدئولوژي نيست. بلكه اين مرض را بايد در چپ زدگي جست وجو كرد. چون انقلاب ما مسبوق به يك سابقه اي بوده است و در يك شرايط تاريخي رخ داده كه در آن نوعي تفكر چپ در جهان اسلام رايج بوده است، به همين دليل تمركز سرمايه در كشور ما به عنوان عملي همپاي ظلم شناخته شده است.
* آيا اين چپ زدگي در سياست خارجي ايران نمود بيروني نداشته است؟به هر حال سياست خارجي ايران هم در همان مقطعي شكل گرفته كه چپ گرايي خود را به عنوان يك گفتمان غالب در ميان نخبگان ايران مطرح كرده بود؟
- چرا، نظر شما درست است. در دوره هاي زيادي از سياست خارجي پس از انقلاب چپ زدگي نمود غالبي داشته است. از آن جالب تر اين است كه دوستان خيلي چپ ما پس از يك دهه سوپر ليبرال شده اند. اين مسئله خود نشان دهنده آن است كه آن چپ زدگي به اندازه اين راست زدگي بي مبنا بوده است.
* آقاي دكتر وقتي چپ زدگي تبديل به قانون و نهاد مي شود، آن موقع قضيه متفاوت مي شود. به طور مثال خيلي ها معتقدند كه صدر اصل 44 در قانون اساسي تحت تاثير گفتمان چپ تدوين شد، به هرحال ما چيزي تحت عنوان حاكميت دولت بر عرصه اقتصاد در فقه شيعه نداريم. به نظر مي رسد برخي از اصول سياست خارجي ايران نيز تحت تاثير همين چپ گرايي شكل گرفته و اتفاقا در قانون اساسي هم گنجانده شده است؟
- خوشبختانه ما در سياست خارجي اصولي كه در عمل چپ زدگي را تبليغ كند، نداريم. اصول قانون اساسي ما در حوزه سياست خارجي بسيار معتدل هستند. قانون اساسي ما بيشتر بر استقلال در سياست خارجي تاكيد دارد. به هر حال اين نگرش وجود داشته است كه به هيچ وجه پاي خارجي در تصميم گيري ها كشيده نشود. به نظر من اين حساسيت و توجه خيلي مناسب است. اين چپ زدگي نيست. بلكه احتياطي است كه محصول يك بستر تاريخي است. ولي در حوزه اقتصاد، غير از اين است، آن چپ زدگي در اصل 44 محصول تفكري است كه علي الاصول بايد از صاحب سرمايه ترسيد.
متن كامل اين گفت و گو را در همشهري ديپلماتيك بخوانيد.]]>
</TEXT>
</DOC>
<DOC>
<DOCID>HAM2-851118-084</DOCID>
<DOCNO>HAM2-851118-084</DOCNO>
<ORIGINALFILE>/1385/851118/world/_intep.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
<![CDATA[نگاه امروز
جهان پس از انقلاب]]>
</TITLE>
<TEXT>
<![CDATA[همشهري ديپلماتيك: روند انقلاب هاي بزرگ جهاني در اوايل قرن بيستم فرونشست تا در اواخر آن تنها انقلاب بزرگ جهاني در يك كشور مسلمان به ثمر نشيند و بدين ترتيب پايان بخش انقلاب ها باشد، ديگر پس از آن هيچ انقلابي نه كوچك و نه بزرگ رخ نداده است.
آنچه به انقلاب هاي رنگي شناخته مي شود نيز بيشتر به يك شورش مي ماند كه گرچه رأس هرم قدرت را تغيير مي دهد اما به هيچ وجه تعريف انقلاب را از خود ارائه نمي كند. جالب تر آن كه پس از پيروزي انقلاب اسلامي ديگر هيچ رژيمي در منطقه خاورميانه تغيير نكرده است. اما در اين ميان شايد سه تحول در خاورميانه بيشتر قابل  توجه باشد؛ يكي اتحاد دو يمن كه ناشي از فروپاشي شوروي سابق بود؛ ديگري درگيري هاي خونين ولي بي سرانجام در الجزايركه در نهايت يكي از اركان نظام توانست آشتي نسبي ملي برقرار سازد و بالاخره سقوط صدام بود كه نه به واسطه انقلاب يا كودتا بلكه با نوع جديدي از تحول، يعني اشغال توسط نيروي خارجي صورت گرفت.
در كناره خاورميانه، افغانستان گرچه توانست نيروهاي اتحاد جماهير شوروي را از خاك خود براند اما در آزمون دولت سازي شكست سنگيني را پذيرا شد تا سرنوشت آن توسط قدرت هاي جهاني رقم زده شود.
اما شايد مهم ترين تحول جهاني در دوران پس از پيروزي انقلاب اسلامي فروپاشي اتحاد جماهير شوروي سابق بود كه نمي توان در تحليل چرايي آن به موضوع اشغال افغانستان و شكست خفت بار در آن ديار اشاره نكرد. در اين ميان لااقل اين است كه انقلاب اسلامي ايران به عنوان عنصر الهام بخش در مبارزات ملت افغانستان عليه شوروي سابق حضور داشت. اين حضور الهام بخش همان اصلي ترين سرمايه انقلاب اسلامي در فرا روي مرزهاي ايران زمين است. الهام بخش  بودن انقلاب را شايد بتوان به طور اساسي به توانايي آن در ارائه الگويي نوين از حكومت اسلام مرتبط دانست.
انقلاب اسلامي ايران توسط معماري كهن سال و بي نظير شكل گرفت كه در گذر زمان خود به مجسمه تاريخ امت مبدل شده بود. امام خميني با بهره گيري از تجربه طولاني مدت و همچنين برخورداري از ذهن خلاق توانست الگوي جديدي براي حكومت ارائه كند كه اولاً آرزوي طولاني مدت طرفداران برقراري حكومت اسلامي را برآورده مي ساخت و ثانياً با روش حكومت داري نوين سازگاري داشت. بدين ترتيب مردم سالاري به جاي آن كه عنواني براي مقابله با حكومت اسلامي شود به اهرمي نيرومند براي اجراي احكام اسلامي تبديل شد و مردم خود مديريت جامعه اسلامي را عهده دار شدند.
اين الگو افزون بر آن كه توان بالاي خود براي اداره جامعه متمدن، متنوع و پيچيده اي همچون ايران را به اثبات رسانيد، به عنوان الگوي قابل دفاع در جهان اسلام مطرح شد. رشد شتابان جنبش بيداري اسلام پس از پيروزي انقلاب اسلامي كه تحت  تاثير همين الگوي ارائه شده و موفقيت آن در ايران زمين صورت گرفت تاثير ويژه اي در سير تحولات منطقه و جهان داشت.
انقلاب اسلامي ايران علاوه بر ارائه الگوي نظام نوين حكومت اسلامي دو شعار اصلي ديگر را در مناسبات بين الملل مطرح كرد: يكي استقلال  طلبي بود و ديگري نه شرقي، نه غربي. اين دو شعار گرچه متمايز از يكديگر مطرح شدند ليكن شايد تفكيك مفهومي آنها از يكديگر قدري دشوار باشد. شعار نه شرقي، نه غربي كه اساساً به مفهوم ايجاد موازنه در مناسبات بين المللي بود در واقع ابزار مهمي براي تحقق استقلال به شمار مي آيد. جمهوري اسلامي ايران كه ثمره همان انقلاب بزرگ است در 27 سال عمر پرمشقت خود به نماد استقلال كامل سياسي مبدل شده است.]]>
</TEXT>
</DOC>
<DOC>
<DOCID>HAM2-851118-085</DOCID>
<DOCNO>HAM2-851118-085</DOCNO>
<ORIGINALFILE>/1385/851118/world/_mycity.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تاثير مشاركت مردمي در برنامه ريزي شهري مبهم است
برنامه ريزي شهري و شورا]]>
</TITLE>
<TEXT>
<IMAGE>/1385/851118/world/009915.jpg</IMAGE>
<![CDATA[
عكس: مجتبي جانبخش
مهندس مسعود زلفي
يكي از مسائل مهم در برنامه ريزي شهري كشورهاي پيشرفته، بحث مشاركت پايدار مردم در همه بخش هاي مختلف برنامه ريزي شهري است.
اصولاً اگر قرار باشد مشاركت را در يك رويكرد عملگرايانه به عرصه برنامه ريزي شهري وارد كنيم، بايد اين مشاركت در محيط اجتماعي و اقتصادي و در همه رفتارها و فعاليت هاي روزانه افراد و ساكنين شهري تعيين و تبيين شود. برنامه ريزي شهري داراي جايگاهي مهم و نقشي بلند در تكنيك برنامه ريزي كلان جامعه است. يعني اينكه هر نوع تغيير در اين ساختار برنامه ريزي به طور قطع و يقين، اثرات اجتماعي، اقتصادي و فرهنگي خود را بر كل جامعه خواهد گذاشت.
امروزه بايد پذيرفت كه مشاركت مردم در برنامه ريزي شهري نقشي مبهم و ناكارآمد دارد كه البته اين محصول ساليان متمادي برنامه ريزي متمركز و دولتي است و براي رفع اين معضل هم بايد راهي سخت و ناهموار را طي كرد. در غير اين صورت تنها بايد به موفقيت هاي محدودي اميدوار بود. چون راهكارها و ابزارهاي مؤثر براي رسيدن به مشاركت هنوز در نظام تصميم گير و اجرايي برنامه ريز وارد نشده است. تحليل روشن از چگونگي به كارگيري ابزار قدرتمند مشاركت بين مردم و نظام برنامه ريزي نيازمند يك پل بود كه با انتخابات شوراها عملاً قدم اول زده شد. اما انتظار اينكه راه طولاني و سخت مشاركت با ايجاد اين پل به ثمر برسد باز هم به عنوان سدي انديشه مشاركت را با مشكل مواجه مي كند. يعني اينكه شوراهاي اسلامي گام اول و نقطه شروع اين حركت محسوب مي شد و البته مهم ترين قدم. اما براي رسيدن به نتيجه نهايي بايد راه هاي تعامل اين دو بستر جداي از هم را ايجاد كرد. يعني اينكه در گام بعدي چگونه بايد نقش عامه مردم را در گسترش اين ارتباط تقويت كرد.
ضرورت شورا در نظام برنامه ريزي
امروزه به لحاظ عوامل مختلف، شهرسازي با سه بحران جدي روبه روست:
بحران در برنامه ريزي
بحران در مديريت
بحران در هدف گذاري(نداشتن استراتژي)
از طرفي دانش با سرعتي چنان باور نكردني پيش مي رود كه ما توانايي رسيدن به آن را از دست داده ايم. در سال 1900 بالاترين حد سرعت جابه جايي بشر 75 كيلومتر در ساعت بود، امروز وسايلي در جو زمين حركت مي كنند كه سرعتي بالاي 3000 كيلومتر در ساعت دارند، در سال 1900 كسي نمي توانست در روز بيش از 2000 كيلومتر جابه جا شود، اما امروز انسان مي تواند در روز 400 هزار كيلومتر حركت كند، يعني نزديك به دويست برابر آن زمان.
ما هنوز عادت نكرده ايم كه از اكنون در انديشه آموختن براي آينده باشيم. پي در پي به دانش ها و اطلاعات تازه اي دست پيدا مي كنيم كه توانايي كاربرد آنها را به سود جامعه نداريم. بخشي از اين عدم كارآيي يك معضل انساني فرهنگي است كه روز به روز هم بزرگتر مي شود. زيرا توانايي ما براي برخورد مناسب با انقلاب نفس گيري كه در نظام ارتباطي ايجاد شده است تا حدود زيادي نامتناسب است. برنامه ريزي به خاطر تقليد الگوهايي كه عمدتاً از كشورهاي ديگر به عاريت گرفته شده اند نتوانسته  در حوزه عمل ساختارهاي اقتصادي، اجتماعي و فرهنگي حاكم بر شهرهاي كشور را در نظر بگيرد و همين مسئله موجب گسيختگي در فرهنگ شهرسازي و جايگزيني شيوه هاي نوين اخذ شده از الگوهاي وارداتي شده است و به علت تلفيق ناصحيح آن با فرهنگ رايج شهرسازي ايراني موجبات ناهماهنگي هايي در الگوي برنامه ريزي شهري و نهايتاً آشفتگي و بي هويتي شهرها در دهه اخير شده است.
يكي از روشهاي پذيرفته شده در مديريت محلي و منطقه اي جهت تحقق هدف هاي مورد نظر، ايجاد، توسعه و تقويت سازمانهاي محلي است كه به عنوان يك نظريه در مبحث شهرسازي مورد مطالعه قرار مي گيرد و البته تجربه موفقي هم در كشورهاي پيشرفته از آن منتج شده است. اما اينكه نهال نوپاي شورا به عنوان يك سازمان محلي چگونه بايد جايگاه خود را در نظام برنامه ريزي باز نمايد مستلزم تغيير جدي در ساختارهاي اداري موجود در كشور است وگرنه بالندگي شورا با ساختار فعلي ممكن نيست.
از طرف ديگر سرعت تغييرات در تركيب جمعيتي كشور(خالي شدن روستا و افزايش جمعيت شهرنشين)به گونه اي است كه هر گونه سستي و غفلت، نتايج بحراني به دنبال دارد كه حل اين بحرانها در كوتاه مدت امكان پذير نيست. يعني اينكه اگر سرعت برنامه ريزي به اندازه سرعت تغييرات در حال انجام در برنامه ريزي نباشد به طور قطع و يقين جبران آن آسان نخواهد بود. مراكز مسكوني بدون هيچ گونه شكل و نظمي به طور نامحدود گسترش مي يابند. حاشيه نشيني به عنوان يك معضل اجتماعي فقط يكي از صدها عوارض اين روند فعلي است. انديشه درباره محدود كردن مهاجرت و ايجاد سدي در مقابل اين سيل توفنده جمعيت به شهرها خصوصاً شهرهاي بزرگ امكان پذير نيست. فقط سرعت دادن به برنامه ريزي است كه مي تواند اين پديده را در كنترل خود درآورد كه البته با ساختار فعلي نظام اداره شهرها و روستاها بن بستي جدي در اين راه وجود دارد. تئوريها و روشهاي علمي نوين در نظام برنامه ريزي و همچنين تجربه كشورهاي پيشرفته به عنوان يك الگو نشان مي دهد كه حركت برنامه ريزي بر بستر مشاركت مناسب تر از ساير شيوه هاست. چون دولت بنا به مقتضيات خاص توان مقابله با اين گونه بحران ها را ندارد. چون عملاً براي حفظ حقوق عده اي شهروند بايد در مقابل بخش ديگري از شهروندان بايستد. اگر دولت دامن خود را از اين بخش ها بيرون بكشد و امور مردم به خودشان واگذار شود، بالتبع آن عوارض براي دولت به وجود نمي آيد و جلوگيري از معضلات هم آسان تر مي شود.
محدوده عملكرد شورا
در حال حاضر وظايف شورا محدود به شهرداري هاست و البته دايره عملكرد شهرداري نسبت به كشورهاي پيشرفته هم خيلي گسترده نيست. گذشته از ابهامات زيادي كه در قوانين اجرايي شوراها وجود دارد، تجربه چهار سال گذشته شوراها نشان مي دهد، اداراتي كه به طرق مستقيم با زندگي و حيات شهري در ارتباط هستند عملاً دور از چشم مردم برنامه ريزي مي كنند و عملاً هيچ نظارت و ارزيابي مردمي در كار آنها وجود ندارد. شركت هاي آب، برق، گاز و مخابرات به نوعي مستقل و بدون نقش مردم و شورا كار مي كنند. ادارات ثبت احوال و اسناد، پليس، آموزش و بهداشت نيز سازشان را خودشان كوك مي كنند. اگر قرار است به دنبال يك مشاركت پايدار باشيم بايد بستر اين مشاركت هم ايجاد شود. اينكه ملت را براي تعيين مديريت امور شهر و روستا به پاي صندوق رأي حاضر نموده و فقط از اسم و رسم آنها با نام دموكراسي استفاده كرد، نمي تواند يك اقدام جدي براي مشاركت محسوب شود.
در شرايط فعلي ما شاخصي براي اندازه گيري سطح مشاركت شهروندان در امر برنامه ريزي شهري نداريم. از مشكلات شهرنشينان و روستانشينان هم شاخص هاي دسته بندي شده  اي نداريم. اما همين قدر بيان كنم در زماني كه بعضي از كشورهاي پيشرفته براي تقويت دندان هاي شهروندان خود از ماده فلورايد در آب آشاميدني استفاده مي كنند ما هنوز براي تأمين آب بهداشتي مشكل داريم. هم اكنون نظام برنامه ريزي در شهرهاي ما، مانند مريضي است كه با استفاده از مرفين  هاي قوي دردهاي آن را آرامش مي دهند. بي رغبتي ساكنان شهرها و خصوصاً شهرهاي بزرگ براي دخالت در امور شهر، پا نگرفتن ngo ها، بي توجهي مديران در استفاده از نظرات مردم، استفاده از روش آزمون و خطا، عدم هماهنگي در اداره شهر توسط بخش هاي مرتبط با شهر، مديريت سنتي، ناكارآمدي ساختار سيستم اداره كننده شهرها، عدم استفاده از تكنولوژي هاي پيشرفته در برنامه ريزي شهري، وجود نيروهاي غيرمتخصص در مديريت شهر، بدنه متورم ساختار اداري و بالتبع بلعيدن بودجه اداره شهر توسط همين بدنه، ضعف قانونگذاري كلان در جهت ساماندهي فضاي فيزيكي و اجتماعي شهر، رشد نامتعادل شهرها، بورس بازي زمين و مسكن در جهت منافع دلالان، فقط قسمت كوچكي از مشكلات قابل لمس فضاي حاكم بر سيستم اداره شهري است.
به هر حال مي توان از اين عدم موفقيت مديريت شهري توسط دولت، به اسم تجربه توشه اي برگرفت تا بلكه دلسوزان و مديران سطوح بالا، اداره شهرها را به عنوان يك فوريت مداوم در نظر گرفته و از ظرفيت هاي فراوان تهيه در مشاركت مردمي و تكنولوژي هاي پيشرفته، شهرها را به سوي شكوفايي سوق دهند. منظور اين نيست كه شورا معجزه مي كند و يك شبه همه مشكلات را حل مي كند، بلكه انديشه اي است كه اگر خوب شكل بگيرد، نتايج مطلوب آن قطعي است.
* كارشناس مديريت و برنامه ريزي شهري]]>
</TEXT>
</DOC>
<DOC>
<DOCID>HAM2-851118-086</DOCID>
<DOCNO>HAM2-851118-086</DOCNO>
<ORIGINALFILE>/1385/851118/world/_mycity.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
شهرداري ها ناگزير از درآمد پايدار]]>
</TITLE>
<TEXT>
<![CDATA[گروه شهري- در طول سالهاي گذشته همواره شهرداري هاي كشور بر نبود يك درآمد پايدار كه بتواند منبع اصلي اعتبارات شهرداري ها باشد، تاكيد كردند و لزوم برقراري نظامي را براي ايجاد بستري مناسب براي رسيدن به اين منظور يادآور شدند. اما به دليل نگراني هايي كه سيستم هاي مالي شهرداري كه بر پايه درآمدهاي نقدي بود و در نتيجه حسابداري در اين مراكز بر اين اساس شكل مي گرفت، امكان اين تحول بنيادين را ايجاد نمي كرد. شهرداري هاي كشور به عنوان يكي از بزرگترين سازمان هاي محلي كه در درآمد و تامين اعتبار استقلال دارند و كمترين تكيه را بر درآمدهاي دولتي دارند، در طول سالهاي گذشته تمام اتكاي خود را به بخش مسكن و كسب درآمد از اين حوزه متمركز كرده اند. اما همواره اين تصور كه در صورت از رونق افتادن اين بخش درآمدهاي شهرداري ها چه سرانجامي را خواهد داشت، يكي از بزرگترين دغدغه هاي مديران شهري كشور بوده است.
از سويي تغيير كاربري كه در ماده پنج هر شهرداري به عنوان يكي از منابع مهم تلقي مي شود، بيش از آنكه به گسترش فعاليت هاي شهرسازي در شهرها موجب شود، باعث ايجاد رونق كاذب در شهرها و كسب درآمدهاي قابل توجه مي شود. اگرچه شهرداري هاي كشور در تغيير كاربري زمين هاي شهري و ايجاد ارزش هاي افزوده در مناطق مختلف شهري به عنوان يكي از راه هاي برون رفت از سكون ساخت وسازها و منبعي براي تامين اعتبار مي تواند به رونق هر چه بيشتر ساخت وسازها و به تبع ايجاد درآمدهاي بيشتر براي شهرداري كمك كند، اما اين ابهام كه منابع موجود چندان قابل اتكا نبوده و با فراز و نشيب هاي متعدد در طول ساليان مختلف موجب بروز مشكلات متعدد در اجراي پروژه هاي شهرداري شود، همواره وجود دارد.
شايد يكي از بزرگترين راه هاي برون رفت از اين آسيب پذيري، تحرك بيشتر بخش خصوصي و استفاده از منابع مالي بانك هاست. در واقع شهرداري ها با منابع مالي و اعتبارات گسترده اي كه در اختيار دارند مي توانند بر درآمدهاي جديدي كه ناشي از وام ها و درآمدهاي اعتباري سيستم بانكي است، تكيه كنند و به عنوان يكي از مهم ترين منابع مالي پايدار بر اين شيوه از درآمدزايي توجه بيشتري داشته باشند.
يكي از مهم ترين حركت ها در اين راه سرمايه گذاري شهرداري تهران در بانك سرمايه است كه امكان ايجاد درآمد را براي اين سازمان به وجود آورده و آسيب پذيري تامين اعتبار براي اين سازمان را كاهش داده است. بي ترديد اين اقدام شهرداري هاي تهران با تكيه بر تحولي است كه اين سازمان در سيستم حسابداري خود به وجود آورده و با تغيير سيستم مالي خود از نقدي به تعهدي توانسته است بسياري از منابع مالي را با توجه به اعتبارات در اختيار داشته، فعال كند.
هم اكنون بسياري از شهرداري هاي كشور به منظور تامين منابع مالي جديد و تكيه بر درآمدهاي پايدار به تأسي از شهرداري تهران در تلاشند كه سيستم هاي مالي- حسابداري خود را تغيير دهند و به جاي سيستم نقدي از سيستم تعهدي استفاده كنند تا شايد با تكيه بر آن بتوانند درآمدهاي پايدار را براي خود به وجود آورند.]]>
</TEXT>
</DOC>
<DOC>
<DOCID>HAM2-851118-087</DOCID>
<DOCNO>HAM2-851118-087</DOCNO>
<ORIGINALFILE>/1385/851118/world/_mycity.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[افق شهري
سيدني؛ ويترين استراليا]]>
</TITLE>
<TEXT>
<IMAGE>/1385/851118/world/009912.jpg</IMAGE>
<![CDATA[
گروه شهري- سيدني، ويترين شهرهاي استرالياست. اين شهر جذاب و ديدني شناختني ترين و آشناترين افق هاي شهري دنيا را به خاطر بندرگاه مشهور خود دارد كه اغلب از آن به عنوان زيباترين بندر طبيعي جهان ياد مي شود. بندر سيدني خليج ها و لنگرگاه هاي بسياري دارد. اين شهر با پل تاريخي بندر و خانه اپرا و خط ساحلي بي نظيرش به ياد آورده مي شود. اين شهر علاوه بر اين كه داراي شهرتي افسانه اي است، به گونه اي معرف و دريچه اي به استراليا دانسته شده است؛ به اين تعبير كه اين شهر بزرگ و دوست داشتني در نظر بسياري از گردشگران نماينده كامل استراليا دانسته شده و بسيار مورد توجه است.
شايد برگزاري مسابقات جهاني المپيك بيش از پيش در معرفي اين شهر به عنوان يكي از مهم ترين مراكز گردشگري بي تأثير نبوده باشد. سيدني 8 ساختمان بالاي 200 متر دارد و داراي جمعيتي بالغ بر 2/4 ميليون نفر است. سيدني داراي شبكه حمل و نقل جامعي است و به لحاظ معماري داراي ويژگي هاي بارزي است.]]>
</TEXT>
</DOC>
<DOC>
<DOCID>HAM2-851118-088</DOCID>
<DOCNO>HAM2-851118-088</DOCNO>
<ORIGINALFILE>/1385/851118/world/_siasatw.htm</ORIGINALFILE>
<ISSUE>چهارشنبه 18 بهمن 1385</ISSUE>
<DATE calender="Western">2007-02-07</DATE>
<DATE calender="Persian">1385/11/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رسول منتجب نيا در گفت وگو با همشهري
انقلاب 57 ريشه در مذهب]]>
</TITLE>
<TEXT>
<IMAGE>/1385/851118/world/009897.jpg</IMAGE>
<![CDATA[
مريم جمشيدي
بررسي ابعاد انقلاب اسلامي ايران و آسيب شناسي آن موضوعي است كه تلاش شده در گفت وگو با رسول منتجب نيا كه در حال حاضر قائم مقام حزب اعتماد ملي است، به آن پرداخته شود.
منتجب نيا معتقد است پيش از پيروزي انقلاب، اسلام ابزاري بود كه حاكمان فاسد از آن در جهت توجيه عملكرد خود استفاده مي كردند. وي ايمان مردم و تمسك آنان به اركان مذهب تشيع را يكي از مهمترين عوامل تأثيرگذار در پيروزي انقلاب اسلامي ايران دانسته و مي گويد: آلودن دين به پيرايه ها و خرافات يكي از اصلي ترين دلايل قيام امام بود و امروز نيز خطر بازگشت به همان شرايط گذشته به صورت جدي احساس مي شود.
قائم مقام حزب اعتماد ملي در ادامه اين گفت وگو تأكيد كرد كه پس از انقلاب، مار خوش خط و خال ارتجاع گرايي اين روزها جاني دوباره يافته و در دانشگاه ها، حوزه ها و محافل ديني خودنمايي مي كند. منتجب نيا همچنين با انتقاد از مسئولاني كه تنها به دنبال استفاده ابزاري از نام امام هستند تصريح مي كند كه سخنانش را با اين نيت كه از انحراف انقلاب از مسير اصلي جلوگيري شده و لطمه اي به آبروي امام وارد نشود، بيان مي كند.
* براي شروع اجازه دهيد از عوامل شكل گيري انقلاب صحبت كنيم. به نظر شما ايجاد جرياني تحت عنوان انقلاب اسلامي در ايران معلول چه عواملي است؟
- اگر بخواهيم انقلاب اسلامي ايران را ريشه يابي كرده تا بدانيم از كجا نشأت گرفته، يك سري عوامل اجتماعي، اقتصادي و سياسي قطعاً در پيرايش و شكل گيري و پيروزي آن دخيل بوده است.
معمولاً عواملي كه در ساير انقلاب ها مؤثر بوده، صرفاً فشارهاي اقتصادي يا سياسي بوده اند و علت تامه را تشكيل مي داده اند. در انقلاب اسلامي ما بدون ترديد اين عوامل دخيل بوده اند؛ يعني ستم هايي كه شاهان و پادشاهان در طول تاريخ بر اين ملت به خصوص از دوران پهلوي به بعد، روا داشته اند. از سوي ديگر بي عدالتي، اختلافات طبقاتي، خفقان سياسي كه در جامعه بود و عدم اجازه اظهارنظر به عموم مردم و حتي نخبگان كشور و اين كه مردم احساس مي كردند سرنوشت شان از سوي بيگانگان تعيين مي شود و حكومتشان، فقط يك عامل اجرايي است، موجب به وجود آمدن احساس حقارت شده بود.اين سلسله عوامل مادي، سياسي و اجتماعي و فرهنگي بود، اما عامل ديگري كه توانست مجموعه عوامل ذكر شده را مؤثر قرار داده و مديريت كند تا انقلاب به نتيجه برسد، موضوع ايمان و عقيده مردم به اسلام و تشيع بود.
اسلامي كه مردم را مختار و آزاد دانسته و براي مسلمانان عزت و سربلندي قائل است و تشيعي كه پيشوايانش يعني ائمه معصومين همواره منادي عزت و شرافت بوده اند و مردم را به بندگي خدا و آزادي از بند غيرخدا دعوت مي كردند. در واقع اعتقاد به اسلام و تشيع سرخ علوي در وجود مردم رسوخ كرده بود.
* اما اين اسلام و تشيع كه همواره در طول تاريخ با خون مردم آميخته شده بود، چرا در مقطعي خاص نظير انقلاب اسلامي منشأ اثر شد؟
- عقيده به اصل اسلام و تشيع از لحظه ولادت مردم ايران در وجودشان آميخته است كما اين كه اكنون نيز چنين است. منتها اين اسلام و تشيع آميخته شده بود با يك سري انحرافات و خرافات و غيره كه باعث ناكارآمدي و بي اثر بودن اسلام و تشيع شده بود. يعني خرافات چنان بر دين و مذهب غلبه يافته بود كه حتي در برخي موارد، مذهب را ناكارآمد و به صورت مخدر درآورده بود. حتي كار به جايي رسيده بود كه از دين به عنوان توجيه گر حاكمان استفاده مي شد؛ به طوري كه برخي از علما معتقد بودند كه شاه ظل الله في ارضه يعني سايه  خدا در زمين است و در برابر او همه بايد اطاعت كنند.
طبيعي است وقتي چنين نگرشي درباره دين وجود داشته باشد، كارآمدي اش را از بين مي برد. تا اين كه خداوند رهبري را به مردم عنايت كرد كه به زدودن اين پيرايه ها پرداخت. امام بزرگوار اول كاري كه كرد اين بود كه خرافات را زدود و مردم را با اسلام و اصالت آن آشنا كرد و برخلاف سخنان استعمارگران كه مدعي بودند مردم ايران بايد متكي به بيگانگان باشند، به ملت گفت كه شما مي توانيد با تكيه بر نيروي الهي و با توجه به فرهنگ و تمدن ملي تان، آزادانه و سرافرازانه زندگي كنيد و متكي به خود باشيد.
در عين حال امام از ضعف اقتصادي و سياسي حكومت هم استفاده كرد و گفت كه نسخه شفابخش اسلام در اين موارد، قيام و جهاد في سبيل الله است. ايشان به عنوان يك رهبر هم توانست بينش مردم را تغيير دهد و هم نقاط ضعف حاكميت را عيان سازد و در نهايت يك راه حل نيز ارايه داد.
همان موقع خيلي ها بودند كه مي گفتند با رژيم شاه بسازيم و برويم دنبال اصلاحات كه امام جواب دادند بايد اين موضوع را از ريشه درست كرد و پيشوايان كفر را بنا بر منطق قرآن بايد كنار گذاشت. چنين بود كه از سال چهل و يك نهضتي آغاز شد و در سال 57 نهالش به ثمر نشست و تقديم بشريت شد.
* هر انقلاب در هر گوشه اي از دنيا كه به وقوع مي پيوندد يك سري  عوامل موجب رخ دادن آن شده اند كه بعضاً اين عوامل ممكن است با يكديگر متفاوت باشند اما تمام انقلاب ها بعد از وقوعشان در يك چيز با هم مشتركند و آن آسيب هايي است كه ممكن است بر پيكره انقلاب ها بنشيند. انقلاب اسلامي ما نيز از اين امر مستثني نيست. مي خواهيم برايمان از آسيب هايي كه انقلاب ما را در دو مقطع قبل و بعد از حيات امام تهديد مي كرده و مي كند صحبت كنيد.
- گفتيم كه عامل اصلي در وقوع انقلاب، اعتقاد و ايمان مردم بود. در واقع باور به اين كه جهان آفريدگاري دارد كه قوانيني را براي سعادت بشر وضع كرده با انقلاب قوت گرفت. حال اگر اين باور تضعيف يا انكار شود، مسلماً به استمرار انقلاب لطمه خواهد زد. همچنين اگر عقايد مردم بعد از كنار رفتن خرافات دست خوش تغييرات شده و دوباره با لايه اي از خرافات پوشيده شود، به انقلاب آسيب جدي وارد خواهد شد.
قبل از انقلاب برخي مداح ها وجود داشتند كه با نسبت دادن برخي خرافات و دروغ ها به ائمه موجب وهن اسلام مي شدند و به شدت هم از سوي دستگاه حاكميت مورد حمايت قرار مي گرفتند. حال اگر اين فضا دوباره به جامعه برگردد و حقايق اسلام در اختيار مردم قرار نگيرد، يك بار ديگر خرافه پرستي به جاي اعتقاد به اسلام مي نشيند. بنابراين ما بايد عامل اصلي را كه مسئله باورهاي صحيح و معتقدات راستين و حقيقي است حفظ كرده و اجازه ندهيم به ذره اي خرافات آغشته شود.
اما با كمال تأسف بايد بگويم كه بعد از رحلت حضرت امام و به خصوص در سال هاي اخير، بازار پررونقي براي خرافات به وجود آمده است. آنهايي كه قبل از انقلاب خرافه گرايي را رواج مي دادند، الان ميدان پيدا كرده اند و با بهره گيري از بسياري از امكانات نظام به فعاليت خود ادامه مي دهند. اگر وحدت و انسجام كه يكي از عوامل پيروزي انقلاب بود، جاي خود را به تفرقه بدهد، جامعه از درون مي پوسد. يك نكته اي اينجا مطرح مي شود و آن اينكه امام بزرگوار با سعه صدر خود، تحمل زيادي داشتند. امام فوق العاده طرفدار آزادي قانوني و مشروع و جامعه چند صدايي بودند. به هيچ عنوان اجازه نمي دادند جلوي ابراز عقيده صاحب نظران گرفته شود. ايشان بارها مي فرمودند كه آزادي آري، توطئه نه! و حتي به گروه هايي كه معارض نظام بودند مي گفتند بياييد و حرف بزنيد. فراموش نمي كنيم كه در زمان امام گاهي از صدا و سيما براي طرح نظرات گروه هاي الحادي يا التقاطي استفاده مي شد و اجازه مناظره داشتند. ظرفيت امام، ظرفيت بالايي بود و جامعه را با اين ظرف مي ديدند. در عين حال اجازه توطئه و پايمال شدن خون شهدا را نمي دادند. اما بعضي ها آزادي را با موضوع براندازي و مقابله با حكومت اشتباه گرفته اند. برخي معتقدند كه آزادي انديشمندان موجب تزلزل و تضعيف نظام مي شود و با هدف تقويت نظام قصد تك صدايي كردن جامعه را دارند كه باور غلطي است. زيرا ظرفيت نظام بيشتر از اين حرفهاست. از سوي ديگر برخي فكر مي كنند رقابت و اظهار نظر و اختلاف سليقه نيز موجب تضعيف نظام خواهد شد كه اين هم اشتباه است. بنابراين ما بايد كاري كنيم كه تمام احزاب، گروه ها و مطبوعات در چارچوب قانون از آزادي برخوردار باشند و نظام هم از آنها حمايت كند. اين كار اشتباهي است كه برخي مسئولان تصور مي كنند با مقابله با احزاب و گروه هاي سياسي مي توانند خودشان را تقويت كنند در حالي كه آنها بايد ظرفيت خود را افزايش دهند. بايد اين را بدانيم كه با ديگركشي عمر ما زياد نمي شود. اين ضعف يك دولت است كه اجازه ندهد صاحب نظران حرف بزنند و بعد بگويند آرامش در جامعه حاكم است و اختلافي وجود ندارد.
امنيتي كه ما در جامعه به آن نياز داريم، امنيت حيات و زندگي اجتماعي است، آرامشي است كه زنده ها نياز دارند نه آنچه كه مرده ها دارند. بنابراين برخي تصور مي كنند با تك صدايي كردن جامعه، به انقلاب خدمت مي كنند اما من به ضرس قاطع اين باور را رد مي كنم، زيرا تك صدايي كردن جامعه به معناي ضربه زدن به نظام هم از نظر حيثيت جهاني و هم به لحاظ اقتدار دروني و وحدت ملي است. وقتي نخبگان ملت تحت فشار قرار بگيرند، مردم اعتمادشان را به نظام از دست مي دهند.
* با توجه به شعارها و اهدافي كه قبل از انقلاب در نظر گرفته و ذكر مي شد و نتايجي كه بعد از انقلاب و در طول سه دهه عمر آن به دست آمده آيا وضعيت موجود با توجه به دستاوردها راضي كننده هست؟
-زيربناي انقلاب، اسلام است. اسلامي كه مدعي است اگر مردم به آن رو بياورند، سعادت آنها را تأمين مي كند. اما ما هنوز نتوانسته ايم ملتمان را به اوج عزت و سربلندي برسانيم. بعد از سي سال هنوز انقلاب و اسلام نتوانسته آن جاذبه، خلاقيت و محرك بودنش را به عرصه ظهور برساند. امام بزرگوار تا زنده بود تمام قدرتش را به كار برد تا اين نوع اسلام باور شود و موفق هم شد زيرا توانست اسلام به انزوا برده شده را به تحرك در آورد اما متأسفانه تداوم آن بعد از رحلت ايشان دچار نقص شد. زيرا عواملي تلاش كردند تا اسلام را تضعيف كنند؛ عواملي نظير خرافه گرايي، ارتجاع و واپس گرايي كه بعد از رحلت امام ميدان پيدا كردند.
در زمينه مسائل علمي و اقتصادي نيز آنچنان كه بايد به استقلال كامل نرسيده ايم. همچنين در زمينه مسائل سياسي نيز هرچند هيچ گونه وابستگي سياسي به ديگر كشورها نداريم، اما متأسفانه نتوانسته ايم اين عدم وابستگي را تعريف كنيم. يعني در داخل گاهي چنان فضا را مي بنديم كه حداقل نخبگان فكر مي كنند بيگانه هستند. در رابطه با دولت ها و ساير كشورها، گاهي فضا را چنان تيره مي كنيم كه آنها جرأت نمي كنند با ما ارتباط برقرار كنند. يعني شعارهايي مي دهيم و حرف هايي مي زنيم كه دولت ها را مي ترسانيم و بدين ترتيب روابطمان بدون هيچ دليلي خدشه دار مي شود.بنابراين ما نه تنها از ظرفيت انقلاب بهره برداري صددرصد نكرده ايم، بلكه استفاده درخور و شايان هم نكرده ايم.
* چشم انداز انقلاب اسلامي ايران را چگونه مي بينيد؟!
- انقلاب ما جريان قابل تأييدي را دنبال نمي كند و بايد بازنگري در روند فعلي آن انجام دهيم زيرا اگر همين روند ادامه يابد ما به عنوان سربازان انقلاب فوق العاده براي اسلامي كه امام معرفي كرد، احساس خطر مي كنيم. براي اين مديريت هاي ناكارآمد و سياست هايي كه در قبال امور داخلي و خارجي در پيش گرفته شده است، احساس خطر مي كنيم و اين نه به دليل ماهيت انقلابمان و چارچوب هاي رهبري است بلكه به دليل سياست هاي غلطي است كه در رده هاي پايين به وجود آمده و همچنين رونق بازار خرافات و انحرافاتي است كه در جامعه به وجود آمده است.
* به قول خودتان از سوي امام نسخه اي براي رهايي ملت ايران از وضعيتي كه حكومت شاهنشاهي ايجاد كرده بود، پيچيده شد. فكر مي كنيد در حال حاضر چند درصد از اين نسخه اجرا شده است؟
- نمي شود درصد تعيين كرد اما به هرحال خطر جدي است و فاصله از آرمان هاي امام يك امر غيرقابل انكار مي باشد. يك چيزي كه الان در جامعه وجود دارد و جالب اينجاست كه در زمان حيات امام وجود نداشت اين است كه در دوران امام دو جبهه وجود داشت. يك جبهه پيروان امام و جبهه ديگري متشكل از منتقدان ايشان وجود داشت كه كم و بيش انتقاد مي كردند و در درون نظام  هم بودند. لذا آن موقع يك عده به عنوان نيروهاي خط امام معرفي شده بودند كه هر چه امام مي گفت عمل مي كردند و رهنمون ايشان را مورد عنايت قرار مي دادند. اما الان چنين حالتي وجود ندارد و تمام نيروهايي كه درون حكومت هستند، خود را مدعي پيروي از امام مي دانند ولي سؤال اينجاست كه چند درصد آنها واقعاً پيرو امام هستند؟ آنچه مسلم است اينكه در جامعه ما خيلي افراد هستند كه نام امام(ره)را به صورت ابزار درآورده اند. در واقع خيلي از سياستمداران و صاحبان قدرت اسلام، تشيع، امام زمان و تمام مسائل و مقدسات را ابزار قرار مي دهند و چه خيانت بزرگي است كه انسان الگوها را ابزار تثبيت حكومت خود سازد.متأسفانه امروزه استفاده ابزاري از نام امام مد شده و هر كسي كه بخواهد حرف خود را به كرسي بنشاند، يك جمله از امام مي يابد و به حق يا ناحق مي خواهد به مردم بفهماند كه حق با اوست.
نكته اي كه در اينجا مورد غفلت واقع مي شود آن است كه امام يك فرهنگ، مجموعه و يك خط فكري و يك منش است كه مجمو عه اي از فكر و بينش بوده، لذا بايد امام را به صورت يك واحد ارگانيك ديد نه اينكه جملات ايشان را تجزيه كنيم و پاره اي از كلام امام را مورد استفاده قرار دهيم. اين كار سوءاستفاده و تخريب چهره امام است. در پايان اين را بگويم كه امام يك عمر با آبرومندي و عزت زندگي كرد و حتي يك خدشه در زندگي ايشان يافت نمي شود. همه بايد از امام آبرو بگيرند ولي به آبروي ايشان لطمه اي نزنند. مع الوصف، هستند افرادي كه براي آبرومند كردن خودشان، به آبروي امام لطمه وارد مي كنند كه اين كمال جفاست. بنابراين به جاي تظاهر، اعتقاد خود به امام را در عمل نشان دهيم.]]>
</TEXT>
</DOC>
</HAMSHAHRI2>

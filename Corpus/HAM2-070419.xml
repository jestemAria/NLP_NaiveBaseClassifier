<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860130-001</DOCID>
<DOCNO>HAM2-860130-001</DOCNO>
<ORIGINALFILE>/1386/860130/news/_adabh.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نقد آلبوم تازه گروه دستان در نشست نقد نغمه]]>
</TITLE>
<TEXT>
<IMAGE>/1386/860130/news/020226.jpg</IMAGE>
<![CDATA[
گروه ادب و هنر- ششمين نشست نقد نغمه به نقد و بررسي آلبوم درياي بي پايان از گروه دستان اختصاص دارد كه با حضور سعيد فرج پوري به عنوان آهنگساز و پيمان سلطاني به عنوان منتقد در ساعت 17 روز شنبه(اول ارديبهشت)در فرهنگسراي شفق برگزار مي شود.
اين آلبوم كه با صداي سالار عقيلي منتشر شده است، بخش دوم كنسرتي است كه گروه دستان تيرماه سال گذشته در محل كاخ نياوران برگزار كرد.
گروه دستان از اوايل دهه 70 كار خود را با اجراي كنسرتي در تالار وحدت با زنده ياد ايرج بسطامي  آغاز كرد. در اين گروه نوازندگاني چون كيهان كلهر، محمدعلي كياني نژاد، حميد متبسم و برخي ديگر از نوازندگان شاخص عضويت داشتند. اين گروه بعدها با سفر حميد متبسم به آلمان عملاً تعطيل شد و متبسم در غرب همين گروه را با حضور نوازندگاني چون بهروزي نيا و پژمان حدادي پي گرفت. گروه دستان به تناوب كنسرت هايي را در داخل و خارج از ايران برگزار كرده اند.اين گروه در داخل كشور نيز كنسرت هايي را با شهرام ناظري برگزار كرد و از 2 سال قبل به شكل پيوسته 2 كنسرت در كاخ نياوران به صحنه برد.استفاده از ضرب آهنگ هاي تند و به كار بردن سازهاي كوبه اي از جمله ويژگي هاي اين گروه است كه مي خواهد با عقيلي كنسرتي را در آلمان و چند كشور اروپايي برگزار كند.]]>
</TEXT>
</DOC>
<DOC>
<DOCID>HAM2-860130-002</DOCID>
<DOCNO>HAM2-860130-002</DOCNO>
<ORIGINALFILE>/1386/860130/news/_adabh.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برنامه هاي سازمان فرهنگي -هنري شهرداري تهران در سال 86 اعلام شد
ايجاد سالن هاي جديد نمايش]]>
</TITLE>
<TEXT>
<![CDATA[گروه ادب و هنر- هرچند معاونت هنري وزارت فرهنگ و ارشاد اسلامي براي سال 86 تنها 20 ميليارد تومان در اختيار دارد، اما حالا ديگر بايد بودجه معاونت هنري سازمان فرهنگي- هنري شهرداري تهران را نيز به اين رقم افزود تا تصوير كامل تري از فعاليت هاي هنري سال 86 در تهران به دست آورد.
معاونت هنري سازمان فرهنگي- هنري شهرداري تهران كه گفته مي شود بودجه اي نزديك به دو برابر بودجه معاونت هنري ارشاد را در اختيار دارد، اكنون با اقدامات سخت افزاري و نرم افزاري خود در حوزه هاي گوناگون، به ويژه تئاتر و سينما توانسته است خلأهاي موجود در فعاليت هاي وزارت ارشاد را تا حدود زيادي پر كند. ساخت مجموعه نينوا در حوزه تئاتر، افتتاح مجدد سينما آزادي، برگزاري سمپوزيوم بين المللي مجسمه سازي و... از جمله اقدامات عمده اين معاونت محسوب مي شود كه توجه اهالي فرهنگ و هنر را به خود جلب كرده است.
خوب است، اما بيشتر شود
هادي مرزبان، بازيگر و كارگردان تئاتر و تلويزيون در اين باره مي گويد: من اطلاع دارم و مدتي است كه به خوبي مي بينم سازمان فرهنگي هنري خيلي خوب كار مي  كند؛ به ويژه در ساخت و سازها و گسترش فضاهاي مربوط به فعاليت هاي هنري. البته اين فعاليت ها وقتي به درستي ديده مي شود كه كامل شده و مجموعه هاي در حال ساخت، افتتاح شوند.
كيومرث مرادي، كارگردان تئاتر نيز تقريباً با مرزبان هم عقيده است: به نظرم حمايت هاي سازمان فرهنگي- هنري خوب، ولي كم است.
اما يكي از انتقادهاي مطرح به فعاليت هاي فرهنگي شهرداري، همواره اين پرسش بوده است كه آيا اصولاً وظيفه شهرداري انجام اين امور است؟ و آيا با اين فعاليت ها، موازي كاري با ارشاد و سازمان هاي ديگر پيش نمي آيد؟
مرزبان مي گويد: بخش عظيمي از كار شهرداري در تمام دنيا، همين  كارهاست و در واقع يكي از وظايفش در بخش فرهنگ، فعاليت هايي نظير فعاليت هاي سازمان فرهنگي- هنري شهرداري تهران است.
در اين باره كيومرث مرادي نيز كه سفرهاي زيادي به كشورهاي اروپايي و آسيايي داشته است، مي گويد: در اين كه در شهرداري هاي تمام دنيا اين قبيل كارها انجام مي گيرد، شكي نيست. مثلاً در شهر پاريس بين ساعات 5 تا 8 شب بين 200 تا 300 تئاتر شروع به اجرا مي كنند كه همه آن ها تابع مناطق مختلف شهرداري پاريس اند. اين همان نكته اي است كه مرزبان به عنوان يك انتظار يا پيشنهاد مطرح مي كند: از شهرداري انتظار دارم در بخش اجراي تئاتر هم بيشتر فعاليت كند. در اين بخش كمتر كار شده است. در حالي كه فرهنگ سراهاي مختلف شهرداري مي توانند به طور منظم اجراي تئاتر داشته باشند.
اما محمدمهدي عسگرپور، معاون هنري سازمان فرهنگي- هنري شهرداري تهران در اين باره مي گويد: اتفاقاً من فكر مي كنم شهرداري هر چه قدر بيشتر فضاها را گسترش دهد، بيشتر كمك كرده است و با گسترش هرچه بيشتر ساخت و سازها، برنامه بلندمدت تري را انجام داده ايم تا توليد كار و اجرا.
بايد گسترده تر ديد
اما مرادي پيشنهاد ديگري دارد: اگر سازمان فرهنگي- هنري به جاي حمايت از يك نمايش، از يك گروه مشخص حمايت كند، از همه نظر به نتايج بهتري مي رسد. هر منطقه شهرداري مي تواند يك گروه تئاتري را مورد حمايت قرار دهد و براي فعاليت هايش، سالن و فضا در اختيارش بگذارد تا گروه مذكور به اهالي همان منطقه سرويس دهد. مرادي تاكيد مي كند: اين كار در يك برنامه ريزي بلندمدت، اثرات بسيار بهتري دارد و تا حدودي نيز مي تواند بزرگ ترين مشكل تئاتر كشور يعني كمبود فضا و سالن را نيز حل كند.
اما عسگرپور كه اكنون در تركيه به سر مي برد تا مقدمات برگزاري هفته فرهنگي شهرداري هاي تهران و استانبول را فراهم سازد، درباره اين پيشنهاد معتقد است: وقتي از يك نقشه كلي صحبت مي كنيم، الگوبرداري در يك بخش از كشورهاي ديگر ممكن است به نتيجه خوبي نرسد. مثلاً در اين زمينه من مدام به منازعاتي كه در سينما، تئاتر و موسيقي وجود دارد فكر مي كنم و مشكلاتي كه مي تواند براي اجراي اين طرح ايجاد كند. عسگرپور با اشاره به مسئله رانت در ايران و معضلات انجام اين گونه فعاليت ها، ادامه مي دهد: بايد گسترده تر ديد. به جاي ايجاد فضاهاي مصنوعي، بايد ابتدا بر فضاهاي عمومي مان متمركز شويم. ما وقتي مي توانيم به اين فضاها فكر كنيم كه از فضاهاي عمومي و اصلي مان به طور كامل استفاده كرده باشيم.
در عين حال، علي اكبر قاضي نظام، مدير امور نمايشي سازمان فرهنگي- هنري شهرداري تهران پيش از عيد به فارس گفته بود: تلاش مي كنيم از حداكثر فضاهاي سازمان استفاده كنيم و به نوعي بهينه سازي صورت گيرد. هدف امور نمايشي سازمان اين است كه سال آينده هيچ سالني خالي نباشد و مورد استفاده هنرمندان تئاتر قرار گيرد.]]>
</TEXT>
</DOC>
<DOC>
<DOCID>HAM2-860130-003</DOCID>
<DOCNO>HAM2-860130-003</DOCNO>
<ORIGINALFILE>/1386/860130/news/_adabh.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<IMAGE>/1386/860130/news/020235.jpg</IMAGE>
<![CDATA[
اهداي 25 تابلو: ناصر پلنگي پژوهشگر و هنرمند نقاش معاصر ايران، 25 تابلو نقاشي خود را به مركز فرهنگي دفاع مقدس خرمشهر اهدا كرد. اين تابلوها مربوط به خاطرات، پيش طرح ها، طرح هاي اوليه و يادداشت هايي است كه الهام بخش نقاشي هاي ديواري مسجد جامع خرمشهر در سال 61 و پس از فتح اين شهر كشيده شده اند. قرار است اين آثار در نمايشگاهي به مناسبت روز سوم خرداد، سالروز آزاد سازي خرمشهر قهرمان رونمايي شوند.
]]>
<IMAGE>/1386/860130/news/020229.jpg</IMAGE>
<![CDATA[
بازگشت از خارج: حميد فرخ نژاد بازيگر سينماي ايران پس از يك سفر چند ماهه به ايران بازگشت. حميد فرخ نژاد در گفت  و گو با فارس، گفت: فعلا قصد حضور در كار جديدي را ندارم. آتشكار ساخته محسن امير يوسفي كه با بازي متفاوت حميد فرخ نژاد از فضاي مفرح و بسيار طنزآميزي برخوردار است و نيز مجموعه حلقه سبز به كارگردان ابراهيم حاتم كيا از جمله كارهاي جديد اين بازيگر هستند كه امسال آنها را خواهيم ديد.
]]>
<IMAGE>/1386/860130/news/020238.jpg</IMAGE>
<![CDATA[
پاييز، روز رستاخيز: احمدرضا درويش فيلم عاشورايي خود به نام روز رستاخيز را احتمالا پاييز كليد مي زند. نقي علي قلي زاده تهيه كننده فيلم رستاخيز در گفت و گو با فارس گفت: در مرحله بازنويسي فيلمنامه هستيم كه احمدرضا درويش شخصا بازنويسي آن را بر عهده دارد.روز رستاخيز پروژه تاريخي عظيمي است كه فاز مطالعاتي  طولاني داشته و پيرامون واقعه عاشورا و قيام امام حسينع است و از مرگ معاويه تا قيام امام را روايت مي كند.
]]>
<IMAGE>/1386/860130/news/020232.jpg</IMAGE>
<![CDATA[
اتمام آخرين كار ناتمام:رضا ميركريمي به عنوان ادامه دهنده آخرين اثر ناتمام مرحوم ملاقلي پور انتخاب شده است. به گزارش فارس، منوچهر محمدي در بخشي از مراسم چهلمين روز درگذشت رسول ملاقلي پور اعلام كرد: رضا ميركريمي فيلم مستند 6 گوشه عرش اثر مستند نيمه تمام رسول ملاقلي پور را تمام خواهد كرد. اين مستند، روايت ساخت ضريح جديد بارگاه مطهر امام حسين(ع)است و مراحل ساخت اين ضريح مطهر را در قم،  اصفهان و كربلا به تصوير مي كشد و زنده ياد ملاقلي پور به همراه گروهش، بخش هايي از اين فيلم را در كربلا تصويربرداري كرده بود.]]>
</TEXT>
</DOC>
<DOC>
<DOCID>HAM2-860130-004</DOCID>
<DOCNO>HAM2-860130-004</DOCNO>
<ORIGINALFILE>/1386/860130/news/_adabh.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نشاط با موسيقي هاي غير متعارف تاثير تخريبي دارد]]>
</TITLE>
<TEXT>
<![CDATA[ايسنا: وزير فرهنگ و ارشاد اسلامي گفت: صرفنظر ازنوع موسيقي نظير سنتي، كلاسيك، پاپ و يا نواحي، محتوا و اثري كه يك موسيقي سبب سرزندگي و نشاط يك جامعه را فراهم مي سازد اهميت دارد. محمد حسين صفارهرندي افزود: نشاط جامعه از طريق موسيقي نبايد با موسيقي هاي غير متعارفي كه تاثير تخريبي دارند اشتباه شود.]]>
</TEXT>
</DOC>
<DOC>
<DOCID>HAM2-860130-005</DOCID>
<DOCNO>HAM2-860130-005</DOCNO>
<ORIGINALFILE>/1386/860130/news/_adabh.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[قاب جادو]]>
</TITLE>
<TEXT>
<![CDATA[تكراري هاي آخر هفته
گروه ادب و هنر - گرچه نمي توان به قول تلويزيون در پخش فيلم هاي سينمايي در زمان وعده داده شده به دليل بدقولي هاي قبلي اعتماد كرد، اما روابط عمومي شبكه هاي تلويزيوني براي اين آخر هفته از پخش چند فيلم تكراري خبر مي دهند.شبكه يك سيما در برنامه سينمايك امشب لوك خوش دست با بازي پل نيومن ساخته 1968 را به روي آنتن مي فرستد. فيلمي كه براساس آن، لوك خوش شانس خودمان در قالب كارتون و فيلم هاي سينمايي ديگر ساخته شد. فردا هم طبق معمول جمعه بعدازظهرها تله فيلمي ايراني پخش مي شود؛ كه اين هفته سفري ديگر ساخته مسعود تكاور است. داستان سفري ديگر، درباره رفيع غفاري، قهرمان بين المللي جنگ است كه موفق شده 199 تانك و نفربر را منهدم كند. شبكه 3 براي امشب فيلم سينمايي هافا به كارگرداني دني دويتو، محصول مشترك دو كشور فرانسه و آمريكا را پخش مي كند كه به سرگذشت جيمز هافا رهبر اتحاديه كارگران آمريكا مي پردازد كه به دليل عدالتخواهي با رييس جمهور وقت درگير و درسال 1975 ناپديد مي شود. جك نيكلسون همراه خود دويتو در اين فيلم 15 سال پيش بازي مي كند. همچنين در برنامه صدفيلم قرار است براي بار بيش از دهم، شاهين مالت اثر كلاسيك همفري بوگارت و يكي از شاخص ترين فيلم هاي نوآر به نمايش گذاشته شود.سينما 4 نيز از قبل نسبت به فيلم وعده داده شده، ترديد دارد. يا درياي درون ساخته آلخاندرو آمنابار يا التهاب كه هيچ اطلاعي از كارگردان يا بازيگر آن در دست نيست و به احتمال زياد به علت تغيير نام در دوبله هم نمي توان اطلاعاتي از آن بدست آورد. اما درياي درون محصول 2004 كه توانسته برنده بهترين فيلم خارجي اسكار و گوي طلايي شود، يك تراژدي پرقدرت و تاثيرگذار است كه حول ايده قتل از روي ترحم ساخته شده است. نسخه اصلي اين فيلم 125 دقيقه زمان دارد. شبكه تهران هم براي فردا ظهر يك فيلم اكشن آلماني با نام نهايت سرعت را به روي آنتن مي فرستد. با تمام اين احوال احتمال اين كه در تعطيلات آخر هفته شاهد فيلم هاي ديگري غير از اين هم باشيد، وجود دارد.
نمايشگاه كتاب؛ مناقشه ها ادامه دارد
گروه ادب و هنر- معاون هماهنگي و ارتباطات بيستمين نمايشگاه كتاب تهران، ثبت  نام  نكردن از ناشراني را كه در مهلت اصلي ثبت  نام نكرده اند را، قوياً تكذيب كرد.
جلال ذكايي كه در چند روز گذشته بيش از هر چيز بر تكذيب شايعات متمركز شده است، اين بار با اشاره به صحبت هاي رئيس كميسيون فرهنگي شوراي شهر به ايسنا گفت: همچنان كه عزيزان شوراي شهر و شخص مهندس چمران تصريح كرده اند، نظرات شورا صرفاً جنبه توصيه داشته و دوستان شوراي شهر فقط پيشنهادهاي خود را به وزارت ارشاد اعلام مي كنند.
پيش از اين، شايعه ثبت  نام به شرط عذرخواهي، در بين اهالي فرهنگ پيچيده بود كه ذكايي به شدت آن را تكذيب كرد. اين بار اگرچه طرف صحبت شوراي شهر است، ذكايي تلاش كرده است با تذكر غيرمستقيم به نمايندگان اين شورا به ويژه رسول خادم، يادآوري كند كه اگرچه ما ثبت نام مي كنيم و عذرخواهي هم لازم نداريم، اما به شوراي شهر هم ربطي ندارد!
از سوي ديگر، قائم مقام نمايشگاه امسال، احسان الله حجتي هم به انتقاد ديگري پاسخ گفته است. حجتي مي گويد: اخيراً يكي از اعضاي هيأت مديره تعاوني ناشران تهران در گفت وگو با رسانه ها اظهار داشته كه مجريان بيستمين نمايشگاه كتاب تهران براي نخستين بار است كه امور اجرايي نمايشگاه را بر عهده مي گيرند. حجتي كه رئيس مؤسسه نمايشگاه هاي فرهنگي نيز هست در گفت وگو با ايسنا از خود دفاع كرده و برخي از سوابق اين مؤسسه را نام مي برد.به اين ترتيب به نظر مي رسد پس از تمام چالش  ها و اما و اگرهاي دو ماه اخير، دو هفته باقي مانده تا آغاز نمايشگاه بيستم نيز قرار است به دعواها و شايعات و تكذيب ها و نبرد رودررو سپري شود. خدا به خير كند.]]>
</TEXT>
</DOC>
<DOC>
<DOCID>HAM2-860130-006</DOCID>
<DOCNO>HAM2-860130-006</DOCNO>
<ORIGINALFILE>/1386/860130/news/_akhar.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: روز]]>
</TITLE>
<TEXT>
<IMAGE>/1386/860130/news/020097.jpg</IMAGE>
<![CDATA[
 عكس: همشهري‎/ محمد توكلي
تهران، پارك شهر- مديرعامل سازمان پارك ها و فضاي سبز شهرداري تهران ديروز اعلام كرد، 150 پارك محله اي و 12 پارك فرامنطقه اي امسال در شهر تهران احداث خواهد شد.]]>
</TEXT>
</DOC>
<DOC>
<DOCID>HAM2-860130-007</DOCID>
<DOCNO>HAM2-860130-007</DOCNO>
<ORIGINALFILE>/1386/860130/news/_akhar.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<IMAGE>/1386/860130/news/020109.jpg</IMAGE>
<![CDATA[
پيتزا با اسكيت اضافه
اين اواخر پيتزا فروشي  ها براي جذب بيشتر مشتري و عقب نماندن در صحنه رقابت با هم صنف هاي خود تدابير تازه اي را اتخاذ كرده اند. اين تدابير شامل هديه دادن اسباب بازي براي كودكان تا شيوه هاي تشويقي مانند 5 تا بخر 6 تا ببر است كه همه و همه براي جذب خريداران خانگي است. اما متأسفانه پس از چندي، كيفيت پخت و طعم اين خوراكي ها تنزل مي يابد. در اين ميان توزيع كنندگان پيتزا ها نيز به ميزان قابل توجهي قد كشيده اند كه البته مربوط به كفش اسكيت هاي آنها مي شود. در كنار موتورسيكلت و خودرو هاي ريز و درشت، اسكيت ها هم به اين بازار آمده اند تا ضمن تبليغ و نو آوري در حمل ونقل پيتزا، هزينه تمام شده آ ن را نيز كاهش دهند.
اجاق جنگلي
اجاق هاي نصب شده در پارك هاي جنگلي، در حقيقت با هدف جلوگيري از تخريب محيط زيست صورت گرفته است. نگاهي به آمار آتش سوزي هاي سال هاي پيش در پارك هاي جنگلي نشان مي دهد كه بي مبالاتي شهروندان و استفاده نكردن از اين اجاق ها براي روشن كردن آتش عامل اصلي اين آتش سوزيها بوده است. به طور حتم در صورتي كه فرهنگ استفاده از اجاق براي برپا كردن آتش در پارك هاي جنگلي در ميان مردم رواج يابد، حداقل مي توان اميدوار بود كه روند تخريب محيط زيست از شتاب بيفتد.
برج عكس
برج تاريخي علاء الدوله شهرستان ورامين به نمايشگاه دائمي عكس تبديل شد. در اين نمايشگاه 70 قطعه عكس با موضوع جاذبه هاي طبيعي، تاريخي، مذهبي و باستاني شهرستان ورامين براي علاقمندان به هنر عكاسي به نمايش گذاشته شده است. اين نمايشگاه هر روز از ساعت 9 تا 12 و بعدازظهرها از ساعت 14 تا 17 به جز ايام تعطيل پذيراي علاقمندان است. بناي برج آرامگاهي علاء الدوله در شمال مسجد جامع و در كنار ميدان امام خميني ره شهرستان ورامين قرار دارد.
تلفن كارتي اتوبوس
پس از تلويزيون و ويدئو كه جاي ثابتي در اتوبوس هاي بين شهري براي خود دست و پا كردند اين بار نوبت تلفن كارتي بود كه با اتوبوس به سفر و ايرانگردي بپردازد. اين وسيله ارتباطي كه با سيستم g.s.m كار مي كند هم اكنون نصب و بهره برداري از آن در چندين دستگاه  اتوبوس به صورت آزمايشي آغاز شده است. در صورت رضايتمندي مسافران، اين وسيله در سطح استان مازندران فراگير خواهد شد.
برخورد با قليان سرا ها
با قهوه خانه هايي كه تا ساعات پاياني شب باز بوده و محل تجمع اراذل و اوباش هستند برخورد مي شود. فرماندار نظرآباد گفت: 17 قهوه خانه و قليان سراي، نخست با ابلاغ و در صورت بي توجهي با برخورد قانوني مواجه مي شوند.
ركورد مزاحمت
مزاحمان تلفني شهر بيرجند، ركورد تماس هاي غير واقعي و مزاحمت براي
آتش نشاني را در سال 85 به خود اختصاص دادند. در سال گذشته حدود 99 درصد تماسهاي تلفني با آتش نشاني بيرجند مزاحمت تلفني بوده است. در اين مدت 57 هزار و 115 مورد تماس تلفني با آتش نشاني بيرجند برقرار شده كه 56 هزار و 296 مورد آن مزاحمان بوده اند. از تماسهاي گرفته شده با آتش نشاني فقط 819 مورد آن اعلام حريق و حوادث بوده است. به نظر مي رسد نصب تلفن هاي جديد همگاني در سطح شهر، از دلايل افزايش آمار تماس هاي غير واقعي برقرار شده با آتش نشاني باشد. همچنين در اين مدت 4648 دانش آموز و 1365 نفر از پرسنل ادارات و شركتها آموزش هاي لازم در مورد آتش نشاني و اطفاي حريق را فرا گرفتند.
شتاب براي كارت ملي
گويا محدوديت هاي قانوني براي بسياري از هموطناني كه در مورد دريافت كارت ملي، كار امروز را به فردا انداختند آغاز شده است. از مهر امسال براي دريافت خدمات در كشور ارائه كارت ملي الزامي  است و افرادي كه كارت ملي ندارند بايد براي دريافت آن هر چه سريع تر اقدام كنند. براي نمونه ثبت اسناد و املاك مشروط به داشتن شماره ملي و كدپستي 10 رقمي شد. مدارك لازم براي دريافت كارت ملي كپي شناسنامه، يك قطعه عكس، نشاني و كد پستي 10 رقمي  و سرانجام مراجعه به مراكز پستي است. آخرين مهلت صدور كارت ملي براي شهروندان اواخر شهريور امسال اعلام شده است.
]]>
<IMAGE>/1386/860130/news/020103.jpg</IMAGE>
<![CDATA[
حفاظت از پياده رو
سنگفرش هاي پياده روهاي خيابان وليعصر كه ساماندهي آنها چهره اين خيابان قديمي  را متحول كرده متأسفانه قبل از اينكه تولد يك سالگي خود را جشن بگيرند مورد برخي بي مهري ها واقع شده اند. فروشگاه ها و مغازه هاي واقع در اين خيابان عريض و طويل براي دريافت اجناس خود وانت بار ها را به سطح پياده رو دعوت كرده كه اين ميهماني، تاوان سنگيني براي سلامت سنگفرش ها دارد،  زيرا اين سنگفرش ها تحمل بار سنگين را ندارند و براي عبور و مرور خودروهاي سنگين طراحي نشده اند. از سوي ديگر با بارش باران و جمع شدن آب روي اين ترك خورده ها، آنها به مين هاي پياده رو تبديل مي شوند، به طوري كه هر رهگذري كه بي خبر از همه جا پاي خود را روي آ نها بگذارد آب زير اين سنگفرش ها كارو كاسبي خشكشويي و ماشين لباسشويي خانه را دوچندان مي كند. به طور حتم حفاظت از اين پروژه عظيم وظيفه تمام شهروندان از جمله صاحبان واحدهاي تجاري طولاني ترين خيابان پايتخت به شمار مي آيد.
ادامه اختلال تلفن
اختلالات تلفن همراه، برخي شهر هاي كشور را درگير كرده است. براي نمونه شماري از مشتركان و شهروندان ايلامي  همچنان از وجود اختلال و قطع شبكه ارتباطي تلفن همراه در اين استان انتقاد مي كنند. به گفته شهروندان اين شهر، اختلال آنتن دهي تلفن همراه از نخستين ساعت هاي سه شنبه هفته جاري آغاز و با مشكل مواجه شده است. اختلال در سرويس دهي تلفن همراه هر از گاهي سبب بروز مشكلاتي براي شهروندان مي شود، اما ظرف چند روز  اخير اين امر باعث نگراني مردم شده است. يكي از مسئولان شركت مخابرات استان ايلام با تاييد وجود اختلال در شبكه تلفن همراه استان گفت: اختلالات در اين شبكه ناشي از جابجايي فني سيستم هاي انتقال ام. ان. سي و
بي. اس.اي بين استان هاي ايلام و همدان بوده است. با توجه به اينكه امواج سيستم تلفن همراه اين استان از طريق استان همدان تأمين مي شود، بروز اختلال در شبكه خارج از محدوده ايلام است. همچنين اجراي طرح هاي عمراني و كابل برگرداني به ويژه راهسازي در مسير همدان - كرمانشاه هرازگاهي باعث قطع فيبرنوري مي شود. براي رفع اين مشكل گروه هاي كارشناسي مركز مخابرات همدان و كرمانشاه در حال ترميم خطوط فيبرنوري هستند.
]]>
<IMAGE>/1386/860130/news/020100.jpg</IMAGE>
<![CDATA[
آمار دو قلو ها
در سال گذشته 29دوقلو در آستارا به د نيا آمدند كه 3 درصد كل متولدين را شامل مي شدند به طوري كه از 58 نوزاد متولد شده، 40نوزاد پسر و 18نوزاد دختر بوده اند. بيشترين تعداد دوقلو زايي اين شهر در ماه هاي تير، مهر و دي ثبت شد. به گفته مسئول زايشگاه بيمارستان دكتر بهشتي شهرستان آستارا، در بين دو قلو هاي به دنيا آمده در سال گذشته نوزاداني با وزن 3 كيلوگرم و 6/1كيلوگرم به دنيا آمدند كه به ترتيب سنگين ترين و سبك ترين نوزادان دوقلو محسوب مي شوند. از سوي ديگر آمار ها نشان مي دهد از هر هزار و958مورد زايمان صورت گرفته در اين شهر 66درصد به صورت سزارين بود ه است. گويا ناآگاهي از عوارض عمل سزارين و ترس ناشي از درد زايمان مادران آستارايي را به سمت سزارين جلب كرده است. اختصاص عمل سزارين به بخش خصوصي و داشتن هزينه بالاي آن از ديگر عوامل مشوق اين شيوه ارزيابي مي شود.]]>
</TEXT>
</DOC>
<DOC>
<DOCID>HAM2-860130-008</DOCID>
<DOCNO>HAM2-860130-008</DOCNO>
<ORIGINALFILE>/1386/860130/news/_akhar.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<![CDATA[استاندارد هاي كاغذ بي خط
نبود اطلاع رساني دقيق در مورد ملاك  استاندا رد  و كيفيت دستمال  كاغذي، انواع بي كيفيت آن را به علت ارزاني در سبد مصرف خانوارها قرار داده است.
در حال حاضر بسياري از دستمال كاغذي هاي موجود در بازار غير استاندارد و فاقد ويژگي هاي يك محصول سالم هستند. از آنجا كه استفاده از انواع بهداشتي و با كيفيت اين محصول يك بار مصرف نقش تعيين كننده اي در سلامت مصرف كننده دارد، توجه به نكات ذيل ضروري است: اگر دستمال بلافاصله در تماس با آب خيس و پودر شد، به طور حتم مواد شيميايي زيادي در آن به كار برده شده كه مي تواند مضر باشد. همچنين اين كالا بايد فاقد پرز(الياف خرد شده)، الياف كلوخه شده، سوراخ، لكه و ساير اجسام خارجي باشد.
زماني كه برگ دستمال كاغذي را در مقابل نور قرار مي دهيد پراكندگي الياف بايد يكنواخت باشند. رنگ به كار رفته در توليد دستمال هاي كاغذي بايد از رنگ هاي مجاز و ثابت باشد و با رنگ بسته حاوي دستمال كاغذي هم رنگ و متناسب باشد.
نرخ انواع دستمال كاغذي در فروشگاه هاي زنجيره اي
]]>
<IMAGE>/1386/860130/news/020268.jpg</IMAGE>
</TEXT>
</DOC>
<DOC>
<DOCID>HAM2-860130-009</DOCID>
<DOCNO>HAM2-860130-009</DOCNO>
<ORIGINALFILE>/1386/860130/news/_akhar.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظر شما
مسافرت هاي نوروزي]]>
</TITLE>
<TEXT>
<![CDATA[در تاريخ 25 تا 27 فروردين  ماه سال جاري از 1200 نفر از مردم تهران در باره سفرهاي نوروزي در سال 86 بصورت تلفني نظر سنجي شد.
نتايج نشان مي دهد كه بيش از يك سوم پاسخگويان(38 درصد)در ايام نوروز به مسافرت رفتند. از ميان 62 درصد از پاسخگويان كه در اين ايام در تهران به سر بردند، 32درصد بالا بودن هزينه سفر، 19 درصد عدم توانايي جسمي و مرگ بستگان، 16 درصد شاغل بودن و 33درصد نداشتن وسيله نقليه، شلوغي، مهمان داشتن، كنكور و بدي آب و هوا را علت مسافرت نرفتن خود اعلام كرده اند.  89 درصد از پاسخگوياني كه در اين ايام به سفر رفتند از مسافرت خود راضي بوده اند. دلايل رضايت پاسخگويان از مسافرت نوروزي خود در نمودار نشان داده شده است.
اين نظرسنجي ها ادامه دارد. ممكن است در روزهاي آينده، پژوهشگران مركز مطالعات و تحقيقات رسانه اي همشهري، با تلفن شما هم تماس بگيرند.
]]>
<IMAGE>/1386/860130/news/020112.jpg</IMAGE>
</TEXT>
</DOC>
<DOC>
<DOCID>HAM2-860130-010</DOCID>
<DOCNO>HAM2-860130-010</DOCNO>
<ORIGINALFILE>/1386/860130/news/_akhar.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[روز جهاني نجوم
خانه فرهنگ و كتابخانه فرزانگان با هدف ارتقاء سطح آگاهي هاي عمومي درخصوص علم نجوم و ستاره شناسي و بررسي وضعيت جوي و چگونگي رصد اجسام آسماني در گستره منظومه شمسي اقدام به برگزاري مراسم گراميداشت روز جهاني نجوم كرده است. اين برنامه امروز از ساعت 18 تا 20 با حضور كارشناسان و اعضاي كانون اخترشناسان برگزار مي شود. همچنين برگزاري تورهاي نجومي يك روزه، آموزش الفباي علم نجوم جهت شركت در المپيادهاي نجومي، سخنراني و عضوگيري رايگان ازجمله برنامه هاي رايگان كانون است كه هر هفته پنجشنبه ها برگزار مي شود. براي كسب اطلاعات بيشتر با شماره تلفن 77820544 تماس بگيريد.
مهد قرآن
فرهنگسراي انقلاب اقدام به افتتاح دارالقرآن كرده است. در اين كلاس ها با استفاده از دستگاه هاي مدرن و مجهز حفظ قرآن و همچنين با بهره گيري از مهارت و تجربه كارشناس متخصص، سعي شده، علاقمندان به فراگيري و حفظ قرآن كريم بپردازند. چگونگي تفسير آيات و مهد قرآن(ويژه كودكان)از ديگر برنامه هايي است كه در دارالقرآن فرهنگسراي انقلاب اجرا مي شود. گفتني است، اين كلاس ها همه روزه از ساعت 8 تا 16 برپا مي شود. علاقمندان مي توانند براي عضويت و كسب اطلاعات بيشتر از روز شنبه به فرهنگسراي انقلاب واقع در بزرگراه شهيد نواب صفوي، خيابان كميل شرقي مراجعه كنند و يا با شماره تلفن هاي 9-55419057 تماس بگيرند.
كارگاه هاي آموزشي هنري
فرهنگسراي ولاء به منظور شكوفايي استعدادهاي نهفته در كودكان و نوجوانان و غني سازي اوقات آنها اقدام به برگزاري كارگاه هاي آموزشي هنري كرده است. اين كارگاه ها كه شامل: بازيگري، كارگرداني و نويسندگي در قالب نمايش و فيلم با حضور كارشناسان مجرب است به صورت رايگان برگزار مي گردد. علاقمندان براي ثبت نام مي توانند به نشاني: شهرري، ميدان نماز، فرهنگسراي ولاء مراجعه كنند.]]>
</TEXT>
</DOC>
<DOC>
<DOCID>HAM2-860130-011</DOCID>
<DOCNO>HAM2-860130-011</DOCNO>
<ORIGINALFILE>/1386/860130/news/_akhar.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[كدام بيت؟
كدام يك از ابيات زير در گلستان نيامده است؟
(پاسخ را در كتاب گل هايي از گلستان، ضميمه روزنامه امروز، بيابيد.)
a)لابه بسيار نمودم كه مرو سود نداشت / زآن كه كار از نظر رحمت سلطان مي رفت
b)بگفتا نيك مردي كن نه چندان / كه گردد خيره گرگ تيزدندان
c)نه چندان بخور كز دهانت برآيد / نه چندان كه از ضعف جانت برآيد
d)فرق است ميان آن كه يارش در بر / با آن كه دو چشم انتظارش بر در
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 63
]]>
<IMAGE>/1386/860130/news/020277.jpg</IMAGE>
</TEXT>
</DOC>
<DOC>
<DOCID>HAM2-860130-012</DOCID>
<DOCNO>HAM2-860130-012</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام آمادگي بورس كالا، براي پذيرش سيمان]]>
</TITLE>
<TEXT>
<IMAGE>/1386/860130/news/020082.jpg</IMAGE>
<![CDATA[
ورود سيمان به بورس كالا از فشارهاي موجود بر بازار آهن كم مي كند
گروه بورس- شركت بورس كالا آمادگي كامل خود را براي پذيرش سيمان در صورت خروج اين محصول از سبد حمايتي دولت اعلام كرد.
محمد حسين ديده  ور، عضو هيأت مديره بورس فلزات در اين باره گفت: در صورت خروج سيمان از سبد حمايتي دولت بورس كالا آمادگي دارد داد و ستد اين محصول را در اين بورس انجام دهد. وي افزود: ما همواره آمادگي خود را براي اين كار اعلام كرده ايم اما هنوز هيچ دستور العملي در اين زمينه دريافت نكرده ايم. وي همچنين درباره مزاياي آزادسازي نرخ سيمان گفت: طبيعتاً با خروج سيمان از سبد حمايتي دولت انگيزه هاي زيادي براي توليدكنندگان ايجاد خواهد شد. همچنين روند عرضه و تقاضا حل و متعادل مي شود.
وي با تأكيد بر اين كه باتصويب خروج سيمان از سبد حمايتي دولت مشكل اين محصول در كشور حل خواهد شد گفت: ورود سيمان به بورس كالا مي تواند از فشار موجود بر بازار آهن كشور كم كند و در نتيجه به نرخ هاي بازار آهن نيز در كشور كمك كند.
عضو هيأت مديره بورس فلزات همچنين به احداث 2 كارخانه ديگر سيماني در آينده نزديك اشاره كرد و گفت: همچنين با افتتاح اين دو كارخانه جديد بازار سيمان در كشور متعادل خواهد شد و از اين نظر ديگر در مورد كنترل بازار اين محصول نيز نگراني وجود نخواهد داشت. ضمن اين كه عرضه رقابتي يك محصول منجر به حذف رانت هاي موجود و واقعي ترشدن قيمت ها مي شود. وي افزود: در حال حاضر نياز كشور به سيمان سالانه 42 ميليون تن است و توليد داخلي اين محصول 33 ميليون تن، اما با افتتاح اين دو كارخانه جديد در روند عرضه و تقاضا توازن ايجاد خواهد شد.
ديده ور با تأكيد بر شفاف شدن و واقعي شدن قيمت ها در صورت خروج اين محصول از سبد دولت گفت: در حال حاضر در برخي استان ها سيمان 90 درصد بالاتر از نرخ مصوب فروخته مي شود در حالي كه با تصويب اين طرح رانت  ها از بين مي رود و قيمت ها رقابتي و شفاف مي شود.
بر اساس اين گزارش، يكشنبه گذشته دولت در كميسيون فرعي شوراي اقتصاد با خروج سيمان از سبد حمايتي به صورت مشروط موافقت كرد.
آخرين اطلاعات دريافتي حاكي از آن است كه رئيس جمهوري در آخرين جلسه شوراي اقتصاد با خروج سيمان از سبد حمايتي دولت به شرط اين كه كنترل بازار از دست نرود اعلام كرده است. قرار است در جلسه بعدي اين شورا نحوه كنترل بازار سيمان بررسي شود،چه در طول چند سال گذشته همواره خبرهاي مختلفي درباره آزادسازي قيمت سيمان و خروج اين محصول از سبد حمايتي دولت منتشر شده اما اين موضوع هر بار با مخالفت هاي دولت به نتيجه اي نرسيده است. به طوري كه بازار سهام و سيمان حساسيت هاي خود را نسبت به اين اخبار از دست داده اند. اما در چند روز گذشته با انتشار اين خبر در رسانه ها سهام شركت هاي سيماني كه سهم زيادي را در بازار سرمايه دارند با صف هاي خريد سهامداران مواجه شدند. به اين ترتيب اميدواري دوباره اي در ميان سهامداران شركت هاي سيمان و مصرف كنندگان اين محصول براي كسب قيمت واقعي تر به وجود آمده است.
علي بشارت احساني كارگزار بورس فلزات نيز دراين باره گفت: بورس فلزات از مدت ها پيش آمادگي خود را براي ورود سيمان اعلام كرده بود اما هر بار دولت با درخواست وزارت بازرگاني مخالفت مي كرد. وي افزود: البته هنوز مشخص نيست كه آيا واقعاً سيمان از سبد حمايتي خارج خواهد شد يا خير؟
وي در خصوص مزاياي تصويب اين طرح در دولت گفت: در صورت تحقق اين طرح قيمت اين محصول به صورت واقعي تر و رقابتي تر در بازار عرضه خواهد شد. ضمن اين كه رانت هاي بسياري كه تاكنون در اين بازار وجود داشته از بين مي رود و دست رانت خواران كه تاكنون سودهاي زيادي به دست آورده اند كوتاه مي شود.
احساني تأكيد كرد: اما با توجه به اطلاعات ارائه شده هنوز در خصوص تصويب اين طرح اطمينان زيادي وجود ندارد. وي تصريح كرد: در صورت تحقق چنين موضوعي سود حاصل بين توليدكننده و مصرف كننده به صورت عادلانه تقسيم مي شود و رانت هاي موجود از بين خواهد رفت.]]>
</TEXT>
</DOC>
<DOC>
<DOCID>HAM2-860130-013</DOCID>
<DOCNO>HAM2-860130-013</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تعداد خريداران سهام معدني و فلزي به 7500 نفر رسيد]]>
</TITLE>
<TEXT>
<![CDATA[گروه بورس - تعداد خريداران سهام شركت هاي معدني و فلزي فعال در بورس تهران در اولين ماه از سال جديد، از مرز 7 هزار و 500 نفر گذشت.طبق اين آمار 3 هزار و 700 نفر از متقاضيان سرمايه گذاري در بورس تهران، طي فروردين ماه سهام شركت هاي فلزي را به سبد دارايي شان افزوده اند. ارزش كل نقدينگي سرازير شده براي خريد اين سهام 108 ميليارد ريال برآورد شده است. در طول يك ماه اخير 48 ميليون سهم از سهام 16 شركت فعال در صنعت فلزات در بورس تهران داد و ستد شده است.
پرطرفدارها
طبق آمار موجود، فولاد مباركه در فروردين ماه پرطرفدارترين سهام فلزي در بورس تهران بوده و در مجموع دو هزار و 600 نفر براي 35 ميليون سهم اين شركت دستور خريد صادر كرده اند. تعداد خريداران شركت مس هم با توجه به محدودشدن عرضه آن فقط 505 نفر بوده است.اما در گروه معادن بيشترين تقاضا براي سهام چادرملو و معادن و فلزات ايجاد شده به طوري كه يكهزار و 700 نفر سهام چادرملو را خريده اند و يكهزار و 300 نفر سهام معادن و فلزات را داد و ستد كرده اند.
اما در گروه معادن طي فروردين امسال تعداد خريداران سهام به مرز 4 هزار نفر نزديك شد، اين تعداد خريدار 181 ميليارد ريال از نقدينگي شان را براي خريد 31 ميليون سهم عرضه شده در بازار پرداخته اند.]]>
</TEXT>
</DOC>
<DOC>
<DOCID>HAM2-860130-014</DOCID>
<DOCNO>HAM2-860130-014</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[در فروردين ماه
225 ميليارد ريال سهام خودرو، دادوستد شد]]>
</TITLE>
<TEXT>
<![CDATA[گروه بورس- صف خريد براي سهام خودروسازان بورس تهران در طول يك ماه گذشته به مرز 11 هزار نفر رسيد.
در اين مدت 95ميليون سهم از سهام شركت هاي خودروسازي و قطعه سازي فعال در بورس به ارزش 225ميليارد ريال دادوستد شد. در اين ميان سايپا با جذب 6هزار سرمايه گذار پرطرفدارترين سهام فروردين ماه بود. ارزش كل دادوستدهاي صورت گرفته بر سهام سايپا يك ماه گذشته 106 ميليارد ريال بوده، اين رقم براي خريد 25 ميليون سهم سايپا پرداخت شده است.
رتبه هاي دوم تا چهارم در جدول سهام پرطرفدار در گروه خودرو و قطعه، به شركت هاي خودروسازي اختصاص داشته و نامي از شركت هاي قطعه سازي ديده نمي شود. در اين مدت بيش از 700 نفر سهام هر يك از شركت هاي پارس خودرو، زامياد و ايران خودروديزل را خريده اند.
در بين قطعه سازان بورس تهران هم شركت قطعات اتومبيل عنوان پرطرفدارترين سهام را به خود اختصاص داده است. در اين مدت 500نفر 2/4 ميليون سهم قطعات اتومبيل را با پرداخت رقمي معادل 11 ميليارد ريال خريده اند.]]>
</TEXT>
</DOC>
<DOC>
<DOCID>HAM2-860130-015</DOCID>
<DOCNO>HAM2-860130-015</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سود2‎/5 ميليارد دلاري 5شركت اول بازار سهام]]>
</TITLE>
<TEXT>
<IMAGE>/1386/860130/news/020085.jpg</IMAGE>
<![CDATA[
گروه بورس- طبق تازه ترين پيش بيني هاي ارائه شده به بازار سهام، سايپا در سال مالي جاري بالاترين سود عملكرد را به سهامداران وعده داده است.
طبق اين آمار، سود عملكرد سايپا در سال مالي جاري از مرز 6 هزار و 200ميليارد ريال خواهد گذشت، اين ميزان سود در صورت تحقق، سايپا را در رتبه نخست بورس تهران مي نشاند.
اما رتبه دوم جدول سودآوري نيز به يك شركت خودروسازي اختصاص يافته، پيش بيني سود عملكرد ايران خودرو براي امسال 5هزار و 400 ميليارد ريال است. در رتبه سوم نيز نام فولاد مباركه ديده مي شد، سود عملكرد اين شركت امسال از 5 هزار و 300ميليارد ريال فراتر خواهد رفت.
در پي فولاد مباركه، نام ديگر شركت تازه وارد بورس يعني شركت مس در رتبه چهارم بورس از نظر سود عملكرد جاي گرفته است. سود شركت مس طبق آخرين برآوردها سقف 4 هزار و 300ميليارد ريال را پشت سر خواهد گذاشت. بر اين اساس رتبه پنجم بورس تهران در اختيار شركت پتروشيمي خارك قرار دارد. سود عملكرد اين شركت امسال به مرز 2هزار و 700 ميليارد ريال مي رسد.
سرمايه
طبق آخرين آمار دريافتي از نظر سرمايه ثبت شده در حال حاضر شركت فولاد مباركه با سرمايه 15 هزار و 800ميليارد ريالي اش در جايگاه نخست بورس قرار دارد و رتبه دوم به سايپا اختصاص يافته، سرمايه ثبت شده سايپا طبق آخرين افزايش سرمايه به 7 هزار ميليارد ريال رسيده است. اما رتبه سوم در جدول سرمايه ثبت شده به سرمايه گذاري غدير تعلق گرفته، ميزان سرمايه اين شركت بيش از 6هزار ميليارد ريال است.
مقايسه
مقايسه دو آمار يادشده نشان مي دهد، سايپا امسال تقريباً معادل سرمايه ثبت شده خود سود ناشي از عملكرد را به دست خواهد آورد و سود عملكرد اين شركت حتي از ميزان سرمايه ثبت شده اش هم بيشتر است. در اين ميان سود عملكرد فولاد مباركه معادل يك سوم كل سرمايه ثبت شده آن است.
در مجموع 5 شركت اول بورس تهران در طول سال  مالي جاري 5/2 ميليارد دلار سود ناشي از عملكرد را در حساب هاي خود شناسايي خواهند كرد.]]>
</TEXT>
</DOC>
<DOC>
<DOCID>HAM2-860130-016</DOCID>
<DOCNO>HAM2-860130-016</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صف هاي سنگين براي سهام مس]]>
</TITLE>
<TEXT>
<IMAGE>/1386/860130/news/020166.jpg</IMAGE>
<![CDATA[
گروه بورس- شركت ملي صنايع مس در معاملات ديروز بورس با صف هاي سنگين خريد مواجه بود.
بر اساس اين گزارش، معاملات روز گذشته بورس تهران در حالي پي گيري شد كه صف هاي خريد سهام شركت ملي صنايع مس ايران از مرز 34 ميليون سهام فراتر رفت.
سهامداران بورس تهران ديروز در مجموع 3 هزار و 500 تقاضا براي خريد سهام اين شركت ها در كارگزاري ها پر كردند. حجم نقدينگي واريز شده براي خريد سهام مس نيز ديروز به 149 هزار ميليون ريال رسيد.
اين گزارش حاكي است، ديروز  شركت فولاد مباركه نيز با صف هاي خريد سهامداران مواجه شد و 229 تقاضا براي خريد 2 ميليون و 200 هزار سهم اين شركت در كارگزاري ها به ثبت رسيد.صف هاي خريد كابل البرز نيز در معاملات ديروز با 259 تقاضا به 5/2 ميليون سهم رسيد.بر پايه اين گزارش، سيمان شاهرود، سيمان شرق و پتروشيمي شيراز نيز از ديگر سهام پر اقبال بازار بودند كه در جدول تقاضاي بازار جاي گرفتند.]]>
</TEXT>
</DOC>
<DOC>
<DOCID>HAM2-860130-017</DOCID>
<DOCNO>HAM2-860130-017</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شاخص بورس، 9 واحد كاهش يافت]]>
</TITLE>
<TEXT>
<![CDATA[گروه بورس- شاخص كل بورس تهران در معاملات ديروز تحت تأثير بازگشايي نماد شركت سيمان تهران كاهش يافت.
ديروز شاخص كل بورس با 4/9 واحد كاهش به 9 هزار و 747 واحد رسيد. شاخص هاي بازده بازار و صنعت نيز هر كدام به ترتيب با 29 و 7 واحد كاهش روبه رو شدند. شاخص واسطه گري هاي مالي نيز 12واحد كاهش يافت.
براساس اين گزارش در معاملات روز گذشته شركت سيمان تهران كه پس از بازگشايي نماد به معاملاتش ادامه مي داد، بيشترين نقش را در كاهش شاخص داشت به طوري كه كاهش ارزش سهام اين شركت در نهايت شاخص بورس را 8 واحد پايين كشيد. پس از سيمان تهران، شركت سيمان سپاهان نيز كه همانند سيمان تهران پس از بازگشايي نمادش به معاملات خود ادامه مي داد بيشترين سهم را در كاهش شاخص داشت. عملكرد اين شركت منجر به كاهش شاخص به ميزان 5/3واحد شد.اما در معاملات ديروز شركت فولاد مباركه اصفهان توانست 5/2 واحد شاخص را افزايش دهد و بيشترين سهم را در رشد شاخص داشته باشد.
پس از فولاد، شركت هاي سيمان فارس و خوزستان و صنايع ملي مس ايران بيشترين تأثير مثبت را بر شاخص داشتند و در نهايت زمينه هاي رشد شاخص را تا سقف 5/3 واحد فراهم كردند.]]>
</TEXT>
</DOC>
<DOC>
<DOCID>HAM2-860130-018</DOCID>
<DOCNO>HAM2-860130-018</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سيمان فارس و خوزستان، پرطرفدارترين سهم آخر هفته]]>
</TITLE>
<TEXT>
<![CDATA[گروه بورس: در معاملات روز گذشته بازار سهام شركت سيمان فارس و خوزستان عنوان پرطرفدارترين سهام بورس را از آن خود كرد.
براساس اين گزارش، در مبادلات ديروز با 135 خريدار رتبه اول جدول معاملات را به لحاظ بيشترين تعداد خريدار از آن خود كرد، اين تعداد سهامدار يك ميليون و 600 هزار سهم شركت سيمان فارس و خوزستان را خريداري كردند.از زمان پذيرش مشروط دولت با خروج سيمان از سبد حمايتي دولت شركت هاي سيمان با اقبال بازار مواجه شده اند.ديروز همچنين پس از سيمان فارس و خوزستان شركت سرمايه گذاري بوعلي كه نيمي از سبد سهامش به شركت هاي سيمان تعلق دارد و با 120 خريدار در مكان دوم جدول معاملات جاي گرفت.اين شركت همچنين مكان اول جدول معاملات را به لحاظ بيشترين تعداد سهام معامله شده از آن خود كرد. سهامداران بورس تهران ديروز 4 ميليون و 600 هزار سهم بوعلي را خريداري كردند.به غير از اين دو شركت از شركت هاي سيمان شرق، سيمان تهران و سيمان سپاهان هر كدام به ترتيب با 70، 47 و 46 خريدار از جمله شركت هاي پرطرفدار بازار بودند.
اين گزارش حاكي است، سهامداران بورس تهران ديروز به شركت فولاد مباركه اصفهان به لحاظ حجم معامله پس از سرمايه گذاري بوعلي با 3 ميليون سهم معامله شده در مكان دوم جدول جاي گرفت. اين ميزان معامله توسط 70 سهامدار رقم خورد.در پايان معاملات ديروز در نهايت 23 ميليون سهم به ارزش 5/55 هزار ميليون ريال توسط سهامداران داد و ستد شد.]]>
</TEXT>
</DOC>
<DOC>
<DOCID>HAM2-860130-019</DOCID>
<DOCNO>HAM2-860130-019</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[1400سرمايه گذارايراني در بورس دبي]]>
</TITLE>
<TEXT>
<![CDATA[گروه بورس - تاكنون 1400 ايراني در بورس دبي سرمايه گذاري كرده اند و سرمايه اين عده در سال 2005 به بازارهاي مالي دبي و ابوظبي جان تازه اي داده و باعث رونق و صعود شاخص  آنها شده است.
مركز پژوهش هاي مجلس شوراي اسلامي با ارائه اين آمار، تدوين سياست هاي مشخص در ارتباط با ايرانيان مقيم خارج از كشور را ضروري دانست.
به گزارش دفتر اطلاع رساني مركز پژوهش هاي مجلس به طور كلي سياست هاي كلي نظام نسبت به ايرانيان مقيم خارج از كشور مشخص نيست و با آن كه شوراي عالي ايرانيان خارج از كشور به منظور سياستگذاري در سطح كلان و هماهنگي ميان دستگاه هاي اجرايي فعال در اين حوزه به وجود آمده، مع الوصف اين شورا تاكنون هيچ اقدام عملي جدي نداشته است و به همين دليل تدوين سياست هاي مشخص در اين زمينه، اولين اقدام ضروري در توجه به سرمايه هاي انساني و مالي ايرانيان خارج از كشور به شمار مي رود.
مركز پژوهش هاي مجلس شوراي اسلامي، ناهماهنگي ميان دستگاه هاي مرتبط در اين زمينه را از مشكلات اصلي در اين زمينه اعلام كرد.]]>
</TEXT>
</DOC>
<DOC>
<DOCID>HAM2-860130-020</DOCID>
<DOCNO>HAM2-860130-020</DOCNO>
<ORIGINALFILE>/1386/860130/news/_bourse.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[وزير سابق نفت، رئيس هيأت مديره هپكو شد
گروه بورس- اعضاي اولين هيأت مديره هپكو پس از خصوصي سازي كامل سهام معرفي شدند.
طبق اطلاعيه اداره نظارتي بورس تهران، بيژن نامدار زنگنه وزير سابق نفت، رئيس هيأت مديره هپكو شده است. براين اساس علي محمدرضايي نيز به عنوان مديرعامل جديد اين شركت برگزيده شده است.
سهام 5 شركت دولتي در اولين مزايده سال
فارس: معاون واگذاري و امور حقوقي سازمان خصوصي سازي از واگذاري سهام 5 شركت دولتي به ارزش 67 ميليارد ريال در اولين مزايده سازمان خصوصي سازي در سال جديد خبر داد.
سيد مهدي عقدايي معاون سازمان خصوصي سازي با اشاره به برگزاري اولين مزايده سازمان خصوصي سازي در سال جاري طي هفته گذشته گفت: بر اساس آگهي درج شده در جرايد كثيرالانتشار مبني بر واگذاري سهام شش شركت دولتي از طريق مزايده، سهام 5 شركت با بيش از 5/902 ميليون ريال بيشتر از قيمت پايه به غير دولتي ها واگذار شد.
عقدايي در ادامه خاطر نشان كرد: سازمان خصوصي سازي واگذاري سهام اين پنج شركت دولتي را به وكالت از خود و شركت هاي مادرتخصصي ساتكاب، سازمان گسترش و نوسازي صنايع ايران و سازمان توسعه و نوسازي معادن و صنايع معدني ايران انجام داد.
گزارش شفاف سازي بورس در باره سرمايه گذاري ملت
فارس: در پي توقف نماد معاملاتي شركت سرمايه گذاري ملت از بهمن سال گذشته تاكنون، سازمان بورس اطلاعيه شفاف سازي وضعيت اين شركت را منتشر كرد.
به گزارش اداره نظارت بر ناشران اوراق بهادار به رغم پيگيري ها و مكاتبات مكرر با شركت در خصوص لزوم رعايت استانداردهاي حسابداري در خصوص احتساب ذخيره كاهش ارزش سرمايه گذاري ها در صورت هاي مالي سال مالي 84 قبل از برگزاري مجمع عمومي عادي سالانه(به منظور تعيين حداكثر سود قابل تقسيم)، شركت صورت هاي مالي حسابرسي شده را بدون احتساب ذخيرة مذكور ارسال كرد.
از طرفي، شركت براي رعايت استانداردهاي حسابداري بايد از بابت تغيير طبقه بندي برخي از سرمايه گذاري هاي بورسي خود از كوتاه مدت به بلندمدت، از بابت مابه التفاوت بهاي تمام شده و ارزش بازار آنها حداقل مبلغ 184 ميليارد ريال(مبلغ 185 ريال به ازاي هر سهم- معادل 118 درصد سود خالص)به عنوان زيان ناشي از كاهش ارزش سرمايه گذاري هاي يادشده در صورت هاي مالي سال مالي مذكور منظور مي كرد به طوري كه با توجه به مورد مذكور و همچنين در صورت اعمال ذخيرة 206 ميليارد ريال(مبلغ 207 ريال به ازاي هر سهم- معادل 133 درصد سود خالص)به عنوان ذخيره كاهش ارزش سرمايه گذاري ها در حساب ها ضرورت مي يافت كه در اين صورت سود سال مالي 84 به مبلغ 156 ريال تبديل به مبلغ 56 ريال زيان به ازاي هر سهم مي شد.
بازگشت 2 شركت به تالارهاي بورس
در معاملات روز گذشته بورس تهران نماد شركت هاي سيمان تهران پس از تعديل پيش بيني سود سال مالي 85 و اعلام پيش بيني سود امسال و سيمان سپاهان بعد از اعلام پيش بيني سود سال 86 باز شد.]]>
</TEXT>
</DOC>
<DOC>
<DOCID>HAM2-860130-021</DOCID>
<DOCNO>HAM2-860130-021</DOCNO>
<ORIGINALFILE>/1386/860130/news/_diet.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[10سال كاهش در سن ابتلا به بيماري هاي ريوي
وقتي سيگاركشيدن تفريح مي شود]]>
</TITLE>
<TEXT>
<IMAGE>/1386/860130/news/020130.jpg</IMAGE>
<![CDATA[
عكس:محمد توكلي
صدف كوه كن
زندگي شهري، آلودگي هاي محيطي، بالا رفتن ميزان آلاينده ها از يك سو و تغيير يافتن نوع سرگرمي ها و تفريحات از سوي ديگر سبب شده است كه بيماري هاي ريوي زودتر از آنچه كه مي پنداريم به سراغمان بيايند.
چرا كه محققان معتقدند كه سن ابتلا به بيماري هاي ريوي 10 سال كاهش يافته است.
در حقيقت اگر پيش از اين تفريح جوان ها پارك رفتن، پياده روي و بستني خوردن بود، اين روزها كمتر جواني را مي يابي كه كافه نشيني و سيگار كشيدن در برنامه اش نباشد. وقتي روزهايمان را پشت چراغ هاي قرمز و دود سپري مي كنيم، غذاهاي آماده و سرشار از چربي و مواد خطرناك مي خوريم و تفريحمان سيگار و قليان مي شود، چندان عجيب نيست اگر در خبرها بخوانيم: بيماري هاي ريوي طي سالهاي اخير در دنيا به ويژه در كشورهاي در حال توسعه شيوع و افزايش بيشتري يافته و بيماري هاي تنفسي نظير آسم و بيماري هاي انسدادي راه هاي تنفسي از جمله شايع ترين آنهاست كه عمده ترين دليل آن استعمال دخانيات است كه ابتلا به برونشيت مزمن را به همراه خواهد داشت.
كوچولوهاي سيگاري
دكتر رضوان رضايي- رئيس انجمن متخصصان ريه ايران- نيز معتقد است: سن ابتلا به بيماري هاي ريوي به علت كاهش سن مصرف كنندگان دخانيات در حدود يك دهه كاهش يافته، چرا كه در سالهاي گذشته سن ابتلا به اين بيماري ها 50 سال بود كه به 40 سال رسيده است. افرادي كه 20 سال سيگار مصرف كرده اند، 20 برابر بيشتر از ساير افراد، مبتلا به سرطان هاي ريوي مي شوند.
وي با اشاره به اينكه عفونت و سرطان هاي ريه اغلب ناشي از مصرف سيگار است، مي گويد: متاسفانه افزايش استعمال سيگار در نسل جوان كشور باعث ابتلاي جوانان به بيماري هاي ريوي شده كه اين خطر سلامت نيروهاي فعال جامعه را تهديد مي كند.
دكتر غلامرضا حيدري- متخصص ريه و عضو كميته كشوري كنترل دخانيات وزارت بهداشت - با اشاره به كاهش سن استعمال دخانيات مي گويد: در حالي كه سن شروع سيگار در 50سال پيش، دهه چهارم زندگي بود، 30 سال پيش به دهه سوم رسيده و از حدود 10 سال پيش 17 سالگي، 5سال پيش 15 سالگي و اين روزها به 13 سالگي رسيده است و از آنجايي كه اثرات مخرب مصرف سيگار پس از مدت زماني 15 يا 20 ساله خودش را نشان مي دهد، بنابراين اصلا بعيد نيست كه در20 سال آينده شاهد شيوع بيماري هاي ريوي خطرناك از جمله برونشيت مزمن درجوان هاي 30ساله باشيم.
در اين ميان دكتر حيدري به نقايص موجود در برنامه ريزي هاي كشوري هم اشاره كرده و مي گويد: اگر بر علل اين مشكل دقت كنيم، درمي يابيم كه رها كردن برنامه هاي كنترل و پيشگيري از استعمال دخانيات را رها كرده ايم در حالي كه اين آموزش ها از سنين راهنمايي و دبيرستان براي افراد الزامي  است و اين نكته اي است كه در سالهاي گذشته از آن غافل بوده ايم.
وي در ادامه ترك سيگار را بهترين راه براي پيشگيري از بيماري ها عنوان كرده و مي گويد: آمارهاي جهاني حاكي از آن است كه ترك در هر زماني به نفع بيمار است حتي اگر فرد در مراحل پاياني بيماري مثل سرطان ريه باشد چرا كه در آن شرايط هم ترك سيگار در بهبود و ارتقاي سطح زندگي فرد نقش بسزايي خواهد داشت. البته ناگفته نماند كه اگر ترك سيگار قبل از 30 سالگي باشد با 95درصد اطمينان مي توانم بگويم كه هيچ بيماري به وجود نخواهد آمد، اگر درسال هاي 45 باشد ممكن است بيماري ايجاد كند ولي درمان راحت تر است و حتي اگر در 65 سالگي هم كسي به فكر ترك افتاد با اينكه درمان چندان راحت نخواهد بود، اما باز هم ناتواني ناشي از بيماري بسيار كمتر مي شود، بنابراين به عنوان يك قاعده كلي بايد بپذيريم كه ترك در هر زماني نتايج مثبتي را در بر دارد.
دكتر حيدري در ادامه و در پاسخ به اين سوال كه به چه كسي سيگاري مي گويند، ذكر مي كند: طبق استانداردهاي سازمان جهاني بهداشت، اگر كسي سابقه مصرف حداقل100نخ سيگار يا استمرار استعمال آن در سه ماه را داشته باشد، به او سيگاري اطلاق مي شود و ملاحظه مي كنيد كه طبق اين تعريف، بسياري از كساني كه خودشان را سيگاري نمي دانند در زمره اين افراد قرار مي گيرند.
جالب است بدانيد كه اين سيگار كشيدن نه تنها خود فرد بلكه اطرافيان وي را هم در معرض ابتلا به بيماري هاي ريوي قرار مي دهد.
دكتر كتايون نجفي زاده- فوق تخصص بيماري هاي ريوي- در اين زمينه مي گويد: اگرچه بيماري آسم در نتيجه استعداد ژنتيكي عارض مي شود، اما تنها چيزي كه به جز ژنتيك در اين زمينه به اثبات رسيده اين است كه در صورت سيگاري بودن مادر چه در دوران حاملگي و چه پيش از آن، فرد مبتلا به آسم مي شود و شايد يكي از دلايل افزايش تعداد افرادي كه بدون داشتن زمينه خانوادگي به اين بيماري به آن مبتلا مي شوند، همين باشد.
آوار آلودگي بر شهرنشينان
در اين ميان علاوه بر استعمال دخانيات، فاكتورهاي محيطي ديگري نيز باعت افزايش شيوع بيماري هاي تنفسي در افراد مي شود كه آلودگي هوا، بيماري هاي شغلي و تماسي، استفاده از برخي داروها و... از آن جمله اند.
رضايي عدل معتقد است: آلودگي هوا به ويژه طي 3دهه اخير به خصوص در كشورهاي توسعه يافته در افزايش بروز بيماري هاي ريوي موثر بوده است.
دكترمحمد بهگام شادمهرفوق تخصص جراحي ريه و قفسه سينه- نيز مي گويد: آلودگي هوا براي اينكه فرد را دچار بيماري كند، احتياج به زمان دارد، يعني اين آلودگي هوا20 سال پيش هم وجود داشته اما نكته تاثيرگذار اين است كه غلظت اين آلاينده ها طي سال هاي اخير افزايش يافته و در حد خطرناك قرار گرفته است كه اين خود مي تواند عاملي براي ابتلاي افراد به بيماري هاي ريوي به شمار آيد.
اين در حالي است كه دكتر رضايي در ادامه ذكر مي كند: بيماري هاي عروقي ريه، فشار خون، شريان هاي ريوي و نارسايي ريه نيز از جمله بيماري هاي شغلي و تماسي محسوب مي شود كه اغلب در افراد شاغلي كه در مكان هايي نظير معادن و يا كارخانجات مواد شيميايي و استفاده از تنور در فضاهاي بسته كه تهويه مناسبي ندارند، بروز مي كند.
رضايي عدل با اشاره به لزوم پيشگيري از بيماري هاي ريوي، آن را بهترين راه براي جلوگيري از هزينه هاي درمان اين بيماري ها مي داند و مي گويد: برخي از داروهاي خارجي براي درمان بيماري هاي ريوي از كيفيت خوبي برخوردار نيست بنابراين وزارت بهداشت بايد توجه بيشتري براي ورود اين داروها به كشور داشته باشد.]]>
</TEXT>
</DOC>
<DOC>
<DOCID>HAM2-860130-022</DOCID>
<DOCNO>HAM2-860130-022</DOCNO>
<ORIGINALFILE>/1386/860130/news/_diet.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[مصرف تنقلات بي ارزش و تأثير آن در سوءتغذيه كودكان]]>
</TITLE>
<TEXT>
<IMAGE>/1386/860130/news/020133.jpg</IMAGE>
<![CDATA[
سوءتغذيه در يك كشور بيانگر از دست رفتن مبالغ هنگفت از درآمد ملي است. با وجود اين كه تلاش هاي زيادي در سطح جهان در جهت بالا بردن سطح سلامت جامعه صورت گرفته و اين اقدامات موجب كاهش مرگ ومير خصوصاً  در اطفال و افزايش طول عمر در اغلب كشورهاي جهان شده است اما سوءتغذيه انرژي پروتئين هم چنان مهم ترين مشكل تغذيه اي در اغلب كشورهاي در حال توسعه و از جمله كشور ما مي باشد. منابع اقتصادي كشورهاي جهان سوم محدود است و لذا تأثيرات منفي سوءتغذيه در كيفيت زندگي افراد و همچنين تأثيرات پيچيده آن در توليد ملي و توسعه اجتماعي- اقتصادي از مباحث مهم در اين كشور به شمار مي رود. سوءتغذيه از طرفي توانمندي و كارآيي اين كشور را كم مي كند و به همين دليل خود موجب فقر مي شود و فقر خود سوء تغذيه را تشديد مي  كند. بر اساس پژوهش ها مصرف تنقلات بي ارزش مانند انواع پفك، چيپس، نوشابه هاي گازدار، سس هاي چرب و... يكي از دلايل شيوع انواع سوءتغذيه در كودكان كشورمان است.
در ايران 800 هزار كودك زير 5 سال دچار كوتاه قدي متوسط و شديد هستند؛ يعني به دليل اين كه غذاي كافي نخورده اند دچار سوءتغذيه مزمن هستند. دريافت كم مواد غذايي ابتدا موجب كاهش وزن كودك مي شود و اگر اين كم غذايي ادامه يابد به تدريج كودك خود را با اين وضع منطبق مي كند يعني قد و قامت او كوچك مي شود تا بتواند با غذاي كم به بقاي خود ادامه دهد. به همين دليل كوتاه قدي تغذيه اي به عنوان يك شاخص توسعه در جهان مطرح است.
دوران كودكي از مهمترين دوران زندگي براي دستيابي به رشد كافي و پايه ريزي براي تأمين سلامت در دوره هاي بعدي زندگي است. تغذيه نامناسب كودك در اين دوران عواقب غيرقابل برگشتي به دنبال دارد. كوتاه  قدي، كم وزني، لاغري همراه با كاهش ضريب هوشي، كاهش قدرت يادگيري، افزايش ابتلا به بيماري ها و كاهش توانمندي هاي جسمي و ذهني مهمترين عوارض سوءتغذيه در دوران كودكي است.
حجم معده كودك كوچك است و به همين دليل در هر بار ميزان محدودي غذا مي تواند بخورد از طرفي رشد جسمي كودك سريع و نياز به مواد غذايي زياد است.
به بيان ساده تر غذاي كمكي كه كودك در هر وعده مي تواند استفاده كند بايد ارزش غذايي زيادي داشته و حاوي مواد مغذي مورد نياز براي رشد وي باشد. تنقلات غذايي كم ارزش نظير چيپس، پفك، نوشابه و... مواد مغذي لازم را براي رشد كودك ندارد و حس سيري كاذبي كه اين مواد ايجاد مي كنند موجب محروم شدن كودك از غذاهاي اصلي و مواد مغذي و در نهايت موجب بروز لاغري و سوءتغذيه وي مي شود و از طرفي مصرف مداوم اين مواد مي توانند سبب بروز چاقي در كودك شود.
تغذيه مناسب و استفاده از ميان وعده با ارزش غذايي نظير شير، ميوه، خرما، نان و پنير و گردو، نان و پنير و سبزي و... در برنامه  غذايي كودك موجب رشد مناسب او مي گردد. مصرف تنقلات تجاري كم ارزش به دليل زيادي نمك، چربي و شكر زمينه ساز بروز بيماري هاي مزمن(قلبي- عروقي، چاقي، فشار خون و...)در دوران بزرگسالي است.
اين گونه تنقلات حاوي افزودني هاي رنگي، نگهدارنده ها و طعم دهنده هاي مصنوعي است كه مصرف بي رويه آنان موجب پرتحركي كودكان مي گردد. متأسفانه تغيير الگوي مصرف مواد غذايي در طول دهه هاي اخير موجب جايگزيني تنقلات غذايي كم ارزش با ميان وعده هاي مناسب و باارزش گرديده است.
اين در حالي است كه حدوداً  90 درصد كودكان 2-1 سال و 47 درصد كودكان 6 ماهه تا يك سال كشورمان در مناطق شهري و روستايي هر روز پفك مي خورند. يكي از مهمترين علل مصرف بي رويه اين مواد در كودكان تبليغات گسترده از طريق صدا و سيما مي باشد لذا احياء فرهنگ مصرف غذاهاي سنتي كه در فرهنگ غذايي مناطق مختلف كشورمان وجود دارد گامي مؤثر در جهت اصلاح عادات غذايي كودكان كشورمان براي مبارزه با سوءتغذيه مي باشد.
وجود آمار مرگ ومير بيش از 300 نفر در روز به علت عوارض بيماري هاي قلبي- عروقي و روند رو به رشد ساير بيماري هاي مزمن از قبيل انواع سرطان ها، ديابت و... حاكي از لزوم توجه هرچه بيشتر به تغذيه كودكان كشورمان است. ذائقه افراد از دوران كودكي شكل مي گيرد. مصرف تنقلات شور يا چرب موجب تمايل آنها به اين گونه مواد در سال هاي بعدي زندگي مي شود كه اين امر زمينه ساز ابتلا به انواع بيماري هاي مزمن است.
دفتر بهبود تغذيه معاونت سلامت
وزارت بهداشت]]>
</TEXT>
</DOC>
<DOC>
<DOCID>HAM2-860130-023</DOCID>
<DOCNO>HAM2-860130-023</DOCNO>
<ORIGINALFILE>/1386/860130/news/_diet.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت]]>
</TITLE>
<TEXT>
<![CDATA[افراد سودجو بيماران ام اس را تحريك مي كنند
گروه سلامت: معاون وزير بهداشت گفت: افراد سودجو كه منافع خود را در سودهاي كلان شركت هاي چند مليتي جستجو مي كنند با تحريك بيماران و ايجاد ترس در آنان نسبت به مصرف داروهاي ايراني و تشويق مصرف مشابه هاي خارجي، از آب گل آلود ماهي مي گيرند.
به گزارش همشهري،رسول ديناروند در مورد كمبود اخير داروهاي بيماران ام اس با ارسال نمابري به صورت كتبي توضيح داد: داروهاي موجود در بازار دارويي ايران براي كنترل بيماري و جلوگيري از عود حملات ms عبارتند از: آوانكس(با نام تجاري ايراني سينووكس)، ربيف و بتافرون كه سالانه مقادير بسياري از يارانه دولت صرف تدارك اين داروها مي شود.
وي گفت: با وجود مشكلات مرسوم كمبود يارانه ها و نيز عدم تخصيص به موقع آنها، تلاش هميشگي وزارت بهداشت، تأمين دارو به موقع و متناسب با نياز بيماران است و بايد به ياد داشته باشيم داروهايي كه به صورت بيوتكنولوژيك توليد مي شوند به علت مواد اوليه محدود روند توليد زمان بر و نيز كارخانجات انگشت شمار و احتمال تأثير مسايل سياسي، بين المللي و... بر روند دارورساني به كشوري خاص، همواره با خطر كمبود مواجه اند.
ديناروند اضافه كرد: به همين دليل برنامه ريزي طولاني مدت براي تهيه مقادير لازم از اين داروها براي كشور اهميت دو چندان مي يابد و نيز دقيقاً به خاطر وجود اين خطر هميشگي است كه مسئولان و محققان دانشگاهي تنها راه خاتمه معضل كمبودهاي مقطعي را توليد داروي با كيفيت در داخل كشور مي دانند.
معاون غذا و داروي وزارت بهداشت گفت: توليد داروهاي بيوتكنولوژيك با تلاش متخصصان داروسازي اين مرز و بوم مدتي است در كشور آغاز شده است و يكي از دستاوردهاي اوليه اين حركت توليد اينترفرون بتا a1 با نام تجاري سينووكس در سال گذشته بود، با وجود اين كه اين دستاورد كه جهشي درصنعت داروسازي كشور محسوب مي شود با استقبال مناسب بخش بزرگي از جامعه پزشكي روبه رو شد اما متاسفانه توسط طيفي از پزشكان مورد كم لطفي و حتي تخطئه قرار گرفت.
ديناروند افزود: در حالي كه تمامي آزمايشات علمي، همسنگي زيستي و تشابه كامل داروي ايراني با نمونه خارجي را تاييد مي كرد درصد ناچيزي از تفاوت متعارف بين محصولات دو كارخانه به پاي بي كيفيتي و پرعارضه بودن داروي ايراني گذاشته شد در نتيجه به علت اينكه بيمه هاي درماني دارو را در فهرست تعهدات خود قرار دادند و تهيه داروي خارجي(با وجود اينكه هنوز مقادير بالايي از يارانه ها به آن اختصاص مي يافت)براي برخي از بيماران سنگين مي نمود، درصدي از پزشكان داروي بيماران خود را تعويض كرده و به جاي آونكس(يا سينووكس)بتافرون و ريبف را جايگزين كردند كه اين جايگزيني بي رويه موجب افزايش غيرقابل پيش بيني مصرف دو داروي مذكور شد. ديناروند اضافه كرد: با افزايش مصرف و با وجود چندين بار تجديد سفارشات و بالا بردن سقف واردات(با تمامي مشكلاتي كه درباره داروهاي بيوتكنولوژيك ذكر شد)هنوز معضل تامين دارو براي بيماران گريبانگير وزارت بهداشت است.
معاون وزير بهداشت گفت: در اين ميان نبايد نقش برخي از افراد سوء استفاده گر كه منافع خود را در سودهاي كلان شركت هاي چند مليتي جستجو مي كنند ناديده گرفته شود، به هر حال بايد پذيرفت كه دست هايي وجود دارند كه با تحريك بيماران و ايجاد ترس و واهمه در آنان نسبت به مصرف داروهاي ايراني و تشويق مصرف مشابه هاي خارجي از آب گل آلود ماهي مي گيرند.
وي گفت: در نهايت بايد گفت سياست قطعي وزارت بهداشت براي مبارزه با كمبودها، تلاش براي توليد داروهاي بيوتكنولوژيك در داخل كشور است و در اين مسير هر روز براي ارتقاي هر چه بيشتر كميت و كيفيت اين دسته از داروها برنامه ريزي مي كند در عين حال واردات داروهاي مورد نياز را نيز ادامه خواهد داد تا با ايجاد فضاي رقابتي در بازار دارويي كشور حقوق بيماران به تمامي مراعات شود از پزشكان و نيز انجمن ms مي خواهيم كه با حمايت و همكاري با وزارت بهداشت ضمن حفظ منافع كشور، آرامش روحي و رواني بيماران دردمند را فراهم كنند، آرامشي كه به تصديق همگان نخستين و مهمترين داروي آنان است.
مهلت ثبت نام سهميه داروي بيماران ms تا 10 ارديبهشت
گروه سلامت : معاونت غذا و داروي وزارت بهداشت طي اطلاعيه اي اعلام كرد: تمامي بيماران ms براي بررسي وضعيت و ثبت نام به كميته ms دانشگاه علوم پزشكي كه در معاونت درمان هر دانشگاه تشكيل شده است، مراجعه كنند. براي ثبت نام در استان تهران، لازم است كه بيماران ms حداكثر تا پايان روز 10 ارديبهشت به يكي از محل هاي زير مراجعه كنند تا نسبت به تعيين سهميه دارو و معرفي داروخانه محل تحويل دارو آنها اقدام شود.معاونت غذا و داروي دانشگاه علوم پزشكي و خدمات بهداشتي درماني ايران در بزرگراه همت، جنب بيمارستان ميلاد، مديريت دارو و مواد اعتياد آور قرار دارد، معاونت غذا و داروي دانشگاه علوم پزشكي و خدمات بهداشتي درماني تهران در خيابان قدس، ابتداي خيابان طالقاني، طبقه سوم، مديريت نظارت بر امور دارو و مواد مخدر و نيز معاونت غذا و داروي دانشگاه علوم پزشكي و خدمات بهداشتي درماني شهيد بهشتي در خيابان وليعصر(عج)، مقابل پارك ساعي، كوچه آبشار، پلاك 75، طبقه همكف، مديريت نظارت بر امور دارو و مواد اعتياد آور قرار دارد و بيماران بايد به يكي از اين مراكز مراجعه كنند. تحويل دارو در استان تهران تا پايان خرداد طبق تجويز پزشك معالج و فقط در داروخانه اي كه براي بيماران تعيين مي شود، امكان پذير خواهد بود و پس از آن تحويل دارو، بستگي به تائيد آن توسط كميته ms دانشگاه مربوط به آن خواهد بود.بر پايه اين گزارش، از 10 ارديبهشت داروي بيماران ms فقط در داروخانه اي كه پس از مراجعه به مراكز مراجعه شده تعيين مي شود، قابل تحويل خواهد بود و به بيماراني كه نسبت به ثبت نام و تعيين داروخانه محل تحويل داروي خود اقدام نكرده اند امكان تحويل دارو نخواهد بود.مدارك لازم براي ثبت نام شامل كارت ملي، دفترچه بيمه، گواهي پزشك معالج(متخصص اعصاب)به اضافه مدارك پزشكي و معرفي نامه انجمن ms است.
تأسيس شركت هاي خصوصي نظارت بر غذا و دارو
گروه سلامت: مدير كل نظارت بر غذا وزارت بهداشت اعلام كرد: شركت هاي خصوصي معتمد نظارت بر غذا و دارو امسال تاسيس مي شوند و آيين نامه اين شركت ها با همكاري اداره كل دارو وزارت بهداشت در حال تدوين است. عباس حاج آخوندي در گفت و گو با يكي از خبرگزاري ها افزود:  يكي از اولويت ها و برنامه هاي مهم وزارت بهداشت براي نظارت بهتر بر وضعيت غذا در كشور تمركززدايي از اين نظارت در وزارت بهداشت و واگذاري آن به دانشگاه هاي علوم پزشكي و شركت هاي خصوصي معتمد است.
وي اضافه كرد: به همين منظور از سال گذشته معاونت هاي غذا و دارو در همه دانشگاه هاي علوم پزشكي تشكيل شد و نيروي انساني و آزمايشگاه هاي كنترل غذا و دارو اين مراكز مصوب و ايجاد شد و از 10 وظيفه معاونت غذا و داروي وزارت بهداشت 35درصد كار تا آخر سال گذشته به اين معاونت ها واگذار شد و انتظار داريم تا 90درصد وظايف وزارت بهداشت در نظارت بر غذا و دارو را دانشگاه هاي علوم پزشكي در سال جاري به عهده بگيرند.
وي گفت: در كنار اين واگذاري از همكاري صنعتگران و افراد با تجربه صنعت غذا نيز براي نظارت بيشتر بر صنايع غذايي و مواد غذايي موجود در بازار استفاده مي كنيم و با اعطاي مجوز تاسيس شركت هاي نظارت بر غذا و دارو كه با همكاري اداره كل داروي وزارت بهداشت آيين نامه آن به زودي تدوين مي شود نظارت بر وضعيت غذا در بازار به اين شركت ها واگذار مي شود. حاج آخوندي افزود: شركت هاي معتمد ناظر بخش خصوصي در واقع همه وظايف وزارت بهداشت را در دادن مجوز توليد كنندگان مواد غذايي، صدور پروانه، ارتقاي كيفي محصول، مشاوره، توسعه و تحقيق، تاييد نقشه gmp و كنترل كيفي محصولات را به عهده خواهند داشت و با بازديدهاي مستمر اين نظارت را اعمال مي كنند. رئيس اداره كل نظارت بر مواد غذايي، آرايشي و بهداشتي وزارت بهداشت تاكيد كرد: اين واگذاري و حسن اعتماد وزارت بهداشت به بخش خصوصي به هيچ وجه نافي نظارت وزارت بهداشت نيست و نظارت عالي وزارت بهداشت با نمونه گيري تصادفي مواد غذايي موجود در بازار و نظارت بر اين شركت هاي ادامه خواهد داشت.]]>
</TEXT>
</DOC>
<DOC>
<DOCID>HAM2-860130-024</DOCID>
<DOCNO>HAM2-860130-024</DOCNO>
<ORIGINALFILE>/1386/860130/news/_diet.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[تعرفه هاي پزشكي دولتي 35درصد از رقم واقعي عقب تر
مخبر كميسيون بهداشت مجلس گفت: تعرفه هاي پزشكي دولتي سال گذشته 22درصد از هزينه واقعي كمتر بود و با احتساب تورم امسال حداقل بايد افزايش 35درصدي تعرفه هاي پزشكي و اعلام آن را تا آخر فروردين شاهد باشيم. عوض حيدرپور افزود: امسال در مجموع در اعتبارات بخش سلامت افزايش خوبي داريم ولي اين افزايش 35درصد نيست بنابراين دولت بايد به نحوي سرانه درمان را افزايش دهد تا دو باره با كسري در بخش سلامت مواجه نشويم
ورود سالانه دوهزارو 200تخت  به  چرخه درمان
دكتر مظهري، معاون پارلماني وزارت بهداشت به ايسنا گفت: براي ايجاد دسترسي آسان و تامين نيازهاي درماني مردم ناگزيريم تا سال 1393 سالانه دوهزار و 266تخت را وارد چرخه درمان كشور كنيم. اين در حاليست كه در خصوص تخت هاي گوش و حلق و بيني بايد كاهش و در خصوص تخت هاي ويژه ساليانه 170 تخت ايجاد شود. وي با بيان اين كه به موجب تبصره ماده 89 تخت هاي بخش غيردولتي از بحث سطح بندي مستثني شد، گفت:  بدين ترتيب سياست هاي وزارت بهداشت وارد چالش جديدي شد.
ضرورت اخذ مجوز كتبي براي تبليغات موسسات پزشكي
به موجب بند ب ماده سه قانون سازمان نظام پزشكي و آيين نامه انتظامي رسيدگي به تخلفات صنفي، كليه صاحبان حرف پزشكي و وابسته به پزشكي اعم از اشخاص حقيقي و حقوقي و موسسات پزشكي پس از اخذ پروانه هاي لازم، براي تبليغات خدمات مربوطه موظف به اخذ مجوز كتبي از سازمان نظام پزشكي هستند.
امكان توليد انبوه واكسن آلرژي
عضو گروه تحقيقاتي ساخت واكسن آلرژي با بيان اين كه تا كنون 10هزار نمونه از اين واكسن توليد شده، خبر داد: به زودي واكسن آلرژي به توليد انبوه مي رسد.
دكتر شكور اميدي به ايسنا گفت: در حال حاضر مراحل تاييد اين واكسن در وزارت بهداشت طي مي شود و تا 3 ماه ديگر به پايان مي رسد. وي با تاكيد بر اين كه 50درصد از درآمد حاصل از فروش اين واكسن در آينده به نفع بيماران ديابتي صرف مي شود، تصريح كرد: در حال حاضر بيماراني كه نياز به واكسن آلرژي دارند مي توانند با مراجعه به انجمن حمايت از بيماران ديابتي كشور اين واكسن را به طور رايگان تهيه و استفاده كنند.
جراحي افزايش قد علمي نيست
تبليغات و جراحي هايي كه در مورد افزايش قد حتي افزايش آن به ميزان كم، انجام مي شود مورد تائيد علمي از سوي پزشكان نيست. دكتر غلامحسين نيك نژاد، معاون انتظامي سازمان نظام پزشكي به مهر گفت: برخي عنوان مي كنند كه مي توانند قد را تا 6 سانت افزايش دهند در صورتي كه انجام اين جراحي به لحاظ علمي اشتباه است چون ممكن است قد فرد تا چند سانت افزايش يابد، اما قسمت هاي ديگر بدن نظير تعادل و نيز در نوع راه رفتن آن فرد به طور حتم مشكل ايجاد خواهد كرد. افزايش قد از طريق جراحي باعث ايجاد فشار به ديگر اعضاي بدن مي شود و عوارض نامطلوبي را به همراه خواهد داشت.]]>
</TEXT>
</DOC>
<DOC>
<DOCID>HAM2-860130-025</DOCID>
<DOCNO>HAM2-860130-025</DOCNO>
<ORIGINALFILE>/1386/860130/news/_diet.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<IMAGE>/1386/860130/news/020124.jpg</IMAGE>
<![CDATA[
آسپيرين را پاس بداريم
گروه سلامت - اين را مي دانيم كه هر دارويي عوارض خاص خود را دارد، به همين علت سعي مي كنيم بي تجويز پزشك دارو مصرف نكنيم و مراقب بروز عوارض احتمالي اش هم باشيم. اما گاه عكس قضيه درست در مي آيد، يعني گاهي دارويي مصرف مي كنيم و تحقيقات جديد، از فايده هاي تازه آن خبر مي دهند. اين، مي تواند خبر خوشحال كننده و جالبي براي ما باشد.
از اين دست خبرها، به تازگي در مورد آسپيرين منتشر شده است. البته كاروان خبرهاي خوب درباره آسپيرين، مدتي است كه راه افتاده و هراز چندگاهي يك فايده جديد آن را در خبرها مي شنويم.
يكي از اين خبرها، كه به تازگي در صدمين نشست سالانه مؤسسه تحقيقات سرطان آمريكا، در لوس آنجلس، اعلام شد، درباره تأثير آسپيرين در پيشگيري از سرطان است. خبرگزاري رويترز گزارش كرده است محققان مايوكلينيك در روچستر، متوجه شده اند كه مصرف روزانه آسپيرين، در پيشگيري از بروز سرطان و نيز مرگ ناشي از آن مؤثر است. محاسبات محققان نشان داده است احتمال بروز سرطان با مصرف اين دارو، 16 درصد و احتمال مرگ ناشي از آن، 13 درصد كم مي شود. به گفته اين محققان، آسپيرين همچنين اثر مشابهي در پيشگيري از انسداد عروق كرونر قلب و مرگ ناشي از آن دارد.
اين محققان، دريافته اند از بين تمام داروهاي دسته آسپيرين، يعني داروهاي ضدالتهابي غيراستروئيدي، تنها آسپيرين است كه اين ويژگي را در پيشگيري از اين دو عامل مهم مرگ و مير در جوامع امروزي دارد. بررسي هاي آنها نشان داده است ساير داروهاي اين دسته، مثل بروفن يا ناپروكسن، چنين فايده اي ندارند.
كارشناسان معتقدند اين مطالعه جامع كه در آن بيش از 22 هزار و 500 نفر براي 12 سال بررسي شده اند، از حيث تعداد نمونه و روش، آن قدر قوي هست كه بتوان به نتايج حاصل از آن، تا حد زيادي اطمينان كرد.
پيش از اين مطالعات محدودتري در مورد نقش آسپيرين در پيشگيري از بروز سرطان سينه و نيز پروستات انجام شده بود و شواهدي درباره آن به دست آمده بود. اما نكته تازه كه در اين مطالعه، نسبت به تحقيقات مشابه وجود دارد، بررسي و مقايسه اثر محافظتي آسپيرين در پيشگيري از بروز و پيشرفت سرطان، بين سيگاري ها و غيرسيگاري هاست. اين محققان مي گويند مطالعه آنها مشخص كرده كه اين اثر آسپيرين بين كساني كه سيگار نمي كشيده اند يا آن را كنار گذاشته اند، خيلي بيشتر از كساني بوده كه سيگاري بوده اند. به همين جهت مي توان اين طور نتيجه گيري كرد كه اگر فايده هاي آسپيرين را مي خواهيد و از سرطان فراري هستيد، اول با سيگار خداحافظي كنيد.
با اين حال، هنوز نمي توان و نبايد نكته اي را كه در ابتداي اين نوشته به آن اشاره كرديم، فراموش كرد. هر اثر حيات بخش تازه اي هم براي آسپيرين كشف شود، عوارض آن هنوز برجاست. عوارضي همچون خونريزي دستگاه گوارش كه اگر به موقع به آن رسيدگي نشود، حتي مي تواند منجر به مرگ شود. به همين دليل باز هم تاكيد مي كنيم كه از مصرف خودسرانه آن خودداري كنيد و درباره استفاده از آن با پزشكتان مشورت كنيد.
رابطه عاطفي احتمال افسردگي
در دوران بارداري
رابطه عاطفي نامطلوب همسران در شيوع افسردگي در ميان زنان باردار مؤثر است.
اين نتيجه پژوهشي است كه در دانشگاه علوم پزشكي تبريز روي 300 زن باردار 13 تا 43 ساله انجام شده است. 32 درصد از اين زنان، به درجاتي از افسردگي مبتلا بوده اند. در اين مطالعه همچنين مشخص شد مسائلي مثل وضعيت اقتصادي بد، تجربه نخستين حاملگي، داشتن بيش از سه بار حاملگي و عدم اشتغال خارج از منزل هم ممكن است زنان را براي ابتلا به اين نوع افسردگي مستعد كند.
در اين مطالعه سن، سطح تحصيلات و سن حاملگي تأثير معني داري بر بالا رفتن ميزان بروز افسردگي بارداري نداشته است.
در حالي كه بيشترين فراواني افسردگي در زناني بود كه رابطه عاطفي مطلوبي با همسر خود نداشته و كمترين فراواني افسردگي نيز در زناني بود كه رابطه مناسب عاطفي با همسر خود داشتند.
همچنين زناني كه در سه ماهه سوم دوران حاملگي بودند بيشترين فراواني افسردگي و زناني كه در سه ماهه اول و دوم حاملگي بودند كمترين افسردگي را دارا بودند.
]]>
<IMAGE>/1386/860130/news/020127.jpg</IMAGE>
<![CDATA[
عوارض آرايش
عضو انجمن متخصصين پوست ايران گفت: در سالهاي اخير عوارض ناشي از آرايش بيشترين علت مراجعه، به متخصصان پوست است.
ايرنا گزارش داده است دكتر محمد علي اصيليان، اعتقاد دارد استفاده از مواد آرايشي كه آمار سني استفاده كنندگان آن روز به روز رو به كاهش است، باعث بروز بسياري از بيماري هاي پوستي، نظير خارش، لكه هاي رنگي و پوسته پوسته شدن پوست شده است. وي با اشاره به اين كه كرم هاي پوستي بايد با نظارت پزشك بر اساس رنگ و نوع بيماري  افراد تجويز شود،گفت: فروش كرم هاي آرايشي با قيمت  نازل  با استفاده هاي مختلف در خارج از داروخانه ها از مهمترين عوامل بروز و گسترش بيماري هاي پوستي شده است. آسيب هايي كه برخي از آنها غير قابل درمان هستند.
به گفته وي مردم بايد لوازم آرايشي را از داروخانه ها و اماكن معتبر، تحت نظارت مسئولان بهداشتي تهيه كنند و به مشخصات و تاريخ توليد و مصرف آنها توجه داشته باشند.
چربي هاي ضدافسردگي
محققان مي گويند نسبت چربي هاي مصرفي در رژيم غذايي، عامل مهمي در پيشگيري از بروز افسردگي است. رويترز گزارش داده است مطالعات جديدي كه در دانشگاه اوهايو انجام شده، نشان مي دهد هرچه نسبت امگا 6 به امگا 3 در چربي هاي مصرفي فرد بيشتر باشد، احتمال اين كه آن فرد افسرده شود، بيشتر است. محققان دريافته اند امگا 3 در خون افرادي كه به افسردگي شديد مبتلا هستند، كمتر از ساير افراد است.
همچنين در اين افراد واسطه هاي التهابي، مثل اينترلوكين 6 و عامل نكروز توموري آلفا، بيشتر بود. عواملي كه مي توانند فرد را مستعد ابتلا به آرتريت، بيماري هاي قلبي و نيز ديابت نوع 2 كند. كارشناسان مي گويند مصرف انواع ماهي، به خصوص ساردين، مي تواند ميزان متعادلي از امگا 6 و 3 را به بدن برساند و به اين ترتيب در پيشگيري و تخفيف علائم افسردگي مؤثر باشد.
نتايج اين مطالعه، در نشريه آنلاين پزشكي روان-تني منتشر شده است.
ميانسالاني كه اضافه وزن دارند
38‎/1درصد جمعيت ميانسال كشور مبتلا به اضافه وزن
3 /17 درصد مبتلا به چاقي درجه يك، 5/3درصد دچار چاقي درجه 2
و 9درصد دچار چاقي درجه 3 هستند.]]>
</TEXT>
</DOC>
<DOC>
<DOCID>HAM2-860130-026</DOCID>
<DOCNO>HAM2-860130-026</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فرمانده نيروي انتظامي خواستار استيضاح مذمت كنندگان پليس شد
برخورد با سرريزهاي اجتماعي]]>
</TITLE>
<TEXT>
<IMAGE>/1386/860130/news/020121.jpg</IMAGE>
<![CDATA[
گروه اجتماعي- فرمانده نيروي انتظامي گفت: كساني كه نيروي انتظامي را به خاطر انجام طرح هاي امنيت اخلاقي و برخورد با بدحجابي مذمت مي كنند، بايد استيضاح شوند.
سردار اسماعيل احمدي مقدم، فرمانده نيروي انتظامي، در اولين همايش سالانه مديران مبارزه با مفاسد اجتماعي استان هاي سراسر كشور گفت: نيروي انتظامي، مسئول برخورد با سرريزهاي اجتماعي است و آنها كه مدعي هستند بايد در خصوص مسائل اخلاقي كار فرهنگي شود، خودشان نسبت به انجام اين امر اقدام كنند.
وي افزود: برخي تصور مي كنند مي توانند با مطرح كردن چنين مسائلي در ايام انتخابات، محبوبيت و آراي بيشتري كسب كنند؛ در حالي كه اين افراد با اظهار مخالفت با طرح ناجا در برخورد با بدحجابي موقعيت خود را از دست داده و نتيجه معكوس مي گيرند.
احمدي مقدم با تاكيد بر اينكه تأمين امنيت ناموسي مهمترين دغدغه جامعه است، خاطرنشان كرد: موضوع امنيت اخلاقي و مبارزه با تهاجم فرهنگي، صرفاً به عنوان يك تكليف قانوني و پاسخگويي به مطالبات مردم مورد توجه نيست، بلكه يك تهديد عليه امنيت ملي محسوب مي شود كه ابعاد پيچيده اي دارد.
فرمانده نيروي انتظامي يادآور شد: فاصله توليد تا مصرف و ورود مشروبات الكلي به كشور ما تنها 10 روز است و فروشندگان مشروبات الكلي نيز در بيرون مرز تا قبل از مصرف مشروبات، هيچ پولي از توزيع كننده دريافت نمي كنند.
وي تصريح كرد: كشف سالانه چهار ميليون ليتر مشروبات الكلي در كشور بسيار تكان دهنده است و مشروبات به مراتب خطرناك تر از مواد مخدر است.
فرمانده نيروي انتظامي يادآور شد: تنها 25 تا 30 درصد مشروبات الكلي توزيع شده در كشور به وسيله پليس كشف مي شود و متأسفانه قوانين موجود در اين زمينه نيز چندان بازدارنده نيست.
احمدي مقدم افزود: با مشروبات الكلي به عنوان كالاي قاچاق برخورد شده و خودروي جاسازي شده نيز به مالك بازگردانده مي شود.
وي خاطرنشان كرد: از زمان ورود آمريكا به افغانستان توليد مواد مخدر در اين كشور 4 برابر شده است، همچنين وجود يك ميليون و 200 هزار معتاد در كشور، جامعه و خانواده ها را به شدت آزرده مي كند.
وي با تاكيد بر اينكه عمدتاً بخش هاي غيراخلاقي ماهواره مورد استفاده قرار مي گيرد، گفت: استفاده هاي نابجا از اينترنت و ماهواره آثار سوء و مخربي را به همراه دارد كه بنياد خانواده ها را متزلزل مي كند.
احمدي مقدم افزود: خوشبختانه با نصب فيلترينگ ها دسترسي به برخي سايت هاي غيراخلاقي محدود شده است، اما در مواردي به دليل بي اطلاعي خانواده ها شاهد بروز ناهنجاري ها در بين جوانان هستيم.
فرمانده نيروي انتظامي خاطرنشان كرد: نبايد نسبت به موضوع امنيت اخلاقي با ساده انديشي نگريست و اين موضوع تنها به مسئله بدحجابي محدود نمي شود، زيرا بدحجابي تبلور آنچه است كه در پشت صحنه اتفاق مي افتد و ما از آن غافل هستيم.
فرمانده نيروي انتظامي، با تاكيد براينكه اراذل و اوباش متفاوت از مزاحمان هستند، افزود: اراذل و اوباش افراد شروري هستند كه با استفاده از سلاح در محلات، باج گيري يا راهبندي مي كنند؛ اما مزاحمان جواناني هستند كه آلودگي صوتي ايجاد كرده يا متلك گويي مي كنند. احمدي مقدم با اشاره به اينكه پارك ها بايد محل آسايش خانواده ها باشد، گفت: در سال هاي گذشته بعضاً ديده مي شد كه پارك ها به محل مبادله مواد مخدر و حضور مجرمان تبديل شده بود، به جاي آنكه محلي براي آسايش خانواده ها باشد، بنابراين اين اماكن نبايد آسايشگاه مجرمان محسوب شود.
وي حربه دشمن براي ضربه زدن به نظام را توسل به مسائل فرهنگي عنوان كرد و گفت: تهديد عليه امنيت ملي براي تغيير باورهاي نظام و براندازي خاموش حتماً يك موضوع سياسي است كه با توسل به برخي تاكتيك هاي براندازي صورت مي گيرد.
به گفته احمدي مقدم، حوادث در كشور چندان زياد نيست، اما همين ميزان مردم را بسيار نگران مي كند.
وي با اشاره به توزيع فيلمي منتسب به يك بازيگر افزود: بعد از انتشار اين فيلم، جامعه خواستار دفاع پليس از حريم خصوصي افراد شد و بايد مطمئن باشيم كه تلاش هاي ديگري نيز براي به دام انداختن افراد مشهور در راه است.
وي تصريح كرد: دشمن با به دام انداختن افراد مشهور مانند ورزشكار، هنرمند و حتي افراد سياسي، باورهاي عمومي را تخريب مي كند و اين اقدامات كاملاً هدفمند است.
احمدي مقدم افزود: امسال پليس به دنبال تأمين امنيت اجتماعي در جامعه است كه امنيت اخلاقي يكي از فايل هاي آن محسوب مي شود.
فرمانده نيروي انتظامي گفت: با پيگيري نيروي انتظامي در مجلس، براي افرادي كه نسبت به توزيع و تهيه فيلم هاي خصوصي اقدام مي كنند حكم اعدام پيش بيني شده است و لازم است مراحل دادرسي نيز در اين خصوص كوتاه تر شود.
وي با اشاره به تقسيم بندي افراد فاسد به سه گروه يادآور شد: اولين گروه مفسدان، طراحان و سازمان دهندگان فساد هستند كه نسبت به تهيه و توزيع مشروبات الكلي، مواد مخدر و يا راه اندازي پارتي هاي فساد اقدام مي كنند.
فرمانده نيروي انتظامي افزود: توزيع كنندگان فساد، متجاوزان به حريم خصوصي، وبلاگ نويسان و فيلمسازان كه از اين طريق فساد را ترويج مي كنند، جزء اولين گروه مفسدان هستند كه با آنان برخورد قاطع صورت مي گيرد.
احمدي مقدم گفت: افرادي كه به فساد مبتلا شده اند و در خفا مرتكب فساد مي شوند، گروه دوم مفسدان هستند كه ناجا در برخورد با اين افراد، تنها در صورت اخذ گزارش و وجود شاكي اقدام خواهد كرد و در غير اين صورت به حريم خصوصي افراد وارد نمي شود.
وي يادآور شد: رسيدگي به وضعيت گروه دوم مفسدان، وظيفه نهادهاي فرهنگي است و پليس در حريم خصوصي افراد تجسس نمي كند.
فرمانده نيروي انتظامي، گروه سوم مفسدان را متظاهران به فساد عنوان كرد و افزود: اين افراد با نيت قبلي يا بدون نيت به فساد تظاهر مي كنند كه مصاديق آن تنها خانم هاي بدحجاب نيست، بلكه آقايان با پوشش نامناسب را نيز در بر مي گيرد.
احمدي مقدم خاطرنشان كرد: پليس در طرح امنيت اخلاقي حد عرفي حجاب را مورد توجه قرار مي دهد و موارد برخورد شامل لباس كوتاه، پوشش نامناسب موي سر، لباس محرك و بدن نما و آرايش هاي زننده خواهد بود.
وي با اشاره به برخورد پليس با آقاياني كه پوشش مناسب ندارند، افزود: استفاده از لباس هاي زشت و زننده و ترس آور توسط آقايان نيز قطعاً سبب برخورد پليس خواهد بود.
احمدي مقدم با تاكيد بر اينكه هدف پليس، ايجاد شرايط امن و آسوده براي خانم ها در سطح جامعه است، گفت: برخورد با مزاحماني كه امنيت معابر، پاساژها، اطراف مدارس و... را به هم مي زنند، در اولويت برنامه هاي ما قرار دارد.
فرمانده نيروي انتظامي، دفاع از حريم خصوصي افراد به ويژه فضاي مجازي را از مهمترين برنامه هاي پليس عنوان كرد و افزود: با مراكز تعمير موبايل و كامپيوتر كه نسبت به توزيع فيلم هاي خصوصي افراد اقدام مي كنند، به شدت برخورد مي شود و نسبت به پلمب مغازه و اعزام آنان به دادسرا اقدام خواهيم كرد.
احمدي مقدم، ايجاد امنيت براي آحاد مردم جامعه، پاكسازي و منزه كردن جامعه از پليدي ها و زشتي ها، مبارزه با جرائم سازمان يافته و... را از ديگر برنامه هاي ناجا دانست.
وي در پايان گفت: در سال گذشته يك ميليون تذكر ارشادي توسط پليس به افراد بدحجاب داده شد كه تنها 10 هزار نفر از آنان به دادگاه معرفي شدند، اما امسال افراد در صورت تذكر مجدد، مجرم تلقي شده و به مراجع قضايي معرفي مي شوند.
3 دستور كار پليس در سال 86
گروه اجتماعي- جانشين فرمانده نيروي انتظامي گفت: در آينده نزديك سه موضوع مهم در دستور كار پليس قرار مي گيرد. سردار حسين ذوالفقاري جانشين فرمانده نيروي انتظامي با اعلام اين مطلب، افزود: طبق بررسي ها و گزارشات مردمي كه به مأموران ناجا در سراسر كشور رسيده است، شهروندان از اينكه بعضي از كسبه، اصناف و بازاريان اجناس و وسايل خود را در داخل پياده رو و بعضاً خيابان مي گذارند و براي آنها ايجاد مزاحمت مي شود، ناراحت هستند. وي اضافه كرد: همچنين طي گزارشات مردمي، بعضي از اين مغازه داران و كسبه و ادارات و سازمان ها با گذاشتن اشيائي در مقابل مغازه و يا سازمان خود، از آن محل به عنوان پاركينگ اختصاصي خود استفاده مي كنند كه اين موضوع باعث اعتراض شهروندان شده است.سردار ذوالفقاري همچنين، گفت: بسياري از هموطنان به صورت تلفني، حضوري و بعضاً مكاتبه اي از عدم پذيرش مسئوليت مفقود شدن وسايل داخل خودروهاي پارك شده در پاركينگ هاي عمومي اعلام نارضايتي دارند.جانشين فرمانده نيروي انتظامي با اشاره به اينكه سازمان ها و ادارات براي پارك خودروهاي خود بايد از راهنمايي و رانندگي مجوز و تابلو پارك بگيرند، خاطر نشان كرد: پليس موضوعات مطروحه از طرف مردم را در دست بررسي دارد و به زودي تصميمات خود را دراين زمينه اعلام مي كند. سردار ذوالفقاري تصريح كرد: طبق قانون شهرداري ها گذاشتن وسايل و اجناس مغازه داران و اصناف در داخل پياده روها و خيابان ها سد معبر است.]]>
</TEXT>
</DOC>
<DOC>
<DOCID>HAM2-860130-027</DOCID>
<DOCNO>HAM2-860130-027</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[قانون بازنشستگي با 25 سال خدمت تمديد شد]]>
</TITLE>
<TEXT>
<![CDATA[گروه اجتماعي- اجراي قانون بازنشستگي پيش از موعد در مشاغل سخت و زيان آور تا پايان برنامه چهارم تمديد شد.
داوود مددي، مديرعامل سازمان تأمين اجتماعي، با اعلام اين خبر گفت: اجراي اين قانون تا پايان برنامه چهارم توسعه از سوي دولت به سازمان تأمين  اجتماعي ابلاغ شده  است.
او با اشاره به اينكه اجراي اين قانون براي سازمان تأمين اجتماعي هزينه بر است افزود: بار مالي اجراي اين قانون در سال هاي گذشته سبب شده تا سازمان تأمين اجتماعي براي حل اين مشكل چاره انديشي كند.مددي گفت: از اين پس دولت بار مالي اجراي اين قانون را رسماً بر عهده گرفته است و بنا بر تعهدات دولت در سال جاري هزينه تحميل شده بر سازمان تأمين اجتماعي در اجراي اين قانون به حساب بدهي هاي دولت گذاشته مي شود.
بر اساس گفته هاي مديرعامل سازمان تأمين اجتماعي در اجراي اين قانون افرادي كه در مشاغل سخت و زيان آور كار مي كنند با داشتن 25 سال سابقه پرداخت بيمه مي توانند تقاضاي بازنشستگي نمايند. به اين ترتيب اين گروه از شاغلين 5 سال كمتر از سايرين حق بيمه پرداخت مي كنند حال آنكه از مستمري كامل بازنشستگي برخوردار خواهند شد.
مددي با تاكيد بر اينكه عدم پرداخت همين 5 سال سبب بر هم خوردن بخشي از تعادل مالي در سازمان تأمين اجتماعي خواهد شد گفت:  تعهدات امسال دولت در زمينه پرداخت هزينه هاي اجراي اين قانون مربوط به پرداخت حق بيمه اين 5 سال به جاي بيمه شدگان است.
در حالي دولت پرداخت هزينه هاي بازنشستگي پيش از موعد در مشاغل سخت و زيان آور را به سازمان تأمين اجتماعي تعهد كرده است كه هنوز نتوانسته بدهي  قبلي اش را بابت حق بيمه به اين سازمان پرداخت كند.
مدير عامل سازمان تأمين اجتماعي تا 6 ماه پيش همواره بر تقاضايش مبني بر گرفتن بدهي سازمان متبوعش از دولت پافشاري مي كرد اما در چند ماه اخير با يك چرخش ناگهاني ديون دولت را كم اهميت اعلام كرده و در جلسه صبح روز گذشته خود با خبرنگاران نيز تنها به گفتن اين جمله كه اين بدهي چندان اهميت ندارد بسنده كرد.
مددي در تغيير موضع خود نسبت به منافع سازمان تأمين اجتماعي در برابر پرداخت ما به تفاوت حداقلي مستمري بگيران از منابع داخلي سازمان نيز كوتاه آمد.
مديرعامل سازمان تأمين اجتماعي كه در سال گذشته همواره بر ناتواني سازمان تأمين اجتماعي براي پرداخت اين مابه تفاوت پافشاري كرده بود ناگهان با اين پرداخت موافقت كرد.
مددي در پاسخ به پرسش خبرنگاران درباره اين تغيير موضع گفت: سال گذشته هم بارها اعلام شده بود كه در صورتي كه دولت 50 درصد بودجه مورد نياز اين ترميم را بپردازد سازمان تأمين اجتماعي نيز 50درصد باقي مانده را پرداخت مي كند.
او در باره چگونگي تأمين منابع براي اين پرداخت گفت: پيشنهاد برخورداري بازنشستگان از حداقل مستمري پرداختي نخست از سوي سازمان تأمين اجتماعي مطرح شد و در همين راستا نيز با نزديك شدن به ماه  هاي پاياني سال، در آذرماه با تشكيل كميته بحران در سازمان اين مسئله به شكل جدي پيگيري شد.
مددي با تاكيد بر اينكه تنها از بخش خريد و فروش اوراق مشاركت سازمان تأمين اجتماعي 40 ميليارد تومان درآمد عايد اين سازمان شده  است، افزود: با صرفه جويي در هزينه هاي سازمان، دريافت مطالبات بيمه اي و نيز خريد و فروش اوراق مشاركت توانستيم مبلغ مورد نياز براي انجام اين كار را تهيه كنيم.وي در توضيح وضعيت زناني كه با 42 سال سن و 20 سال سابقه پرداخت بيمه بازنشسته شده اند گفت: امسال حداقل حقوق اين زنان نيز 200 هزار تومان منظور شده است. ميانگين حقوق اين زنان در سال 84 نزديك به 56 هزار تومان بوده و در سال گذشته اين ميانگين به 100 هزار تومان رسيد كه با در نظر گرفتن برقراري حقوق حداقلي براي آنان امسال حداقل مستمري 200 هزار توماني را دريافت مي كنند.]]>
</TEXT>
</DOC>
<DOC>
<DOCID>HAM2-860130-028</DOCID>
<DOCNO>HAM2-860130-028</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[32 هزار كودك شناسنامه ندارند]]>
</TITLE>
<TEXT>
<IMAGE>/1386/860130/news/020118.jpg</IMAGE>
<![CDATA[
گروه اجتماعي - رئيس مجمع بانوان عضو شوراهاي اسلامي كشور گفت: هم اكنون سرنوشت 32 هزار فرزند بدون شناسنامه حاصل ازدواج دختران استان خراسان با اتباع بيگانه نامعلوم است.
صديقه قنادي با بيان اين مطلب اظهار داشت: تا كنون براي فرزندان حاصل ازدواج هاي دختران با اتباع بيگانه تصميمي اتخاذ نشده است كه در اين خصوص اداره اتباع بايد با برنامه ريزي صحيح اين افراد را ساماندهي كند.
قنادي در ادامه با بيان اين كه در خصوص ازدواج و زندگي مهاجران و اتباع بيگانه در كشور نقص قانوني وجود دارد خاطرنشان كرد: در كشور براي مهاجران و از جمله افغانيان كلاس هاي سوادآموزي و حرفه آموزي برگزار مي شود، اما براي فرزندان آنها كه حاصل همين ازدواج ها هستند، هيچ تدبير انديشيده نشده است. وي تصريح كرد: در كشور ما فرزنداني كه مادر ايراني دارند فاقد هويت هستند؛ در حالي كه ما به اتباع بيگانه امكانات مي دهيم و اين جاي سؤال دارد. رئيس مجمع بانوان عضو شوراهاي اسلامي كشور همچنين خاطرنشان كرد: بيشتر اتباع بيگانه از كشورهاي عراق و افغانستان هستند و بيشتر زنان و يا دختراني كه حاضر به ازدواج با آنها مي شوند از فقر و كمبود امكانات رنج مي برند.
بنابر تصويب مجلس، فرزندان حاصل از ازدواج زن ايراني با مرد خارجي مي توانند بعد از رسيدن به سن هجده سال تمام، تقاضاي تابعيت ايراني نمايند. بر اساس ماده واحده اين طرح؛ فرزندان حاصل از ازدواج زنان ايراني با مردان خارجي كه در ايران متولد شده يا حداكثر تا يك سال پس از تصويب اين قانون در ايران متولد مي شوند مي توانند بعد از رسيدن به سن هجده سال تمام تقاضاي تابعيت ايراني نمايند. اين افراد در صورت نداشتن سوء پيشينه  كيفري يا امنيتي و اعلام رد تابعيت غير ايراني به تابعيت ايران پذيرفته مي شوند.
براساس اين لايحه كساني كه پدر آنها ايراني است، كساني كه در ايران متولد شده و پدر و مادر آنها نامعلوم باشند، كساني كه در ايران از مادر ايراني و پدر خارجي يا بدون تابعيت و يا پدر و مادر خارجي كه يكي از آنها در ايران متولد شده به وجود آمده اند، افرادي كه در ايران از پدر و مادر خارجي به وجود آمده و بلافاصله پس از رسيدن به سن 18 سال تمام لااقل يك سال ديگر هم در ايران اقامت كرده باشند و قبل از رسيدن به سن 25 سال تمام اقدام به اخذ شناسنامه نمايند، هر زن تبعه خارجي كه پس از ازدواج با مرد ايراني تابعيت شوهر را اختيار كرده باشد، هر تبعه خارجي كه تابعيت ايران را تحصيل كرده باشد و كليه ساكنين ايران به استثناي اشخاصي كه تابعيت خارجي آنها مسلم باشد، تبعه ايران محسوب مي شوند.
فريده غيرت وكيل دادگستري در اين مورد معتقد است: در اين قانون پيش بيني شده كه وقتي بچه ها به سن رشد رسيدند، آن وقت بتوانند تابعيت مادر را انتخاب و شناسنامه بگيرند، اما اين كه تا 18 سالگي چه وضعيتي داشته باشند هنوز مشخص نيست و اين ضعفي است كه در قانون ما وجود دارد.
متأسفانه تعداد اين كودكان هم زياد است، اما اينها نمي توانند به مدارس دولتي بروند يا از خدمات عمومي بهداشتي و واكسيناسيون بهره مند شوند. غيرت همچنين مي افزايد: يكي از شرايط اخذ تابعيت، ثبت ازدواج والدين است و براي ثبت اين نوع ازدواج ها ارائه مدارك اقامتي پدر و كسب اجازه از دولت از شرط هاي اصلي است. در حالي كه به دليل فقر و ناآگاهي، ازدواج هاي بسياري از دختران ايراني با افغان ها شرعي اما غيرقانوني است چرا كه براي ثبت ازدواج به محضر مراجعه نكرده اند تا لزوم كسب پروانه ازدواج از دولت را به آنها گوشزد كنند. از طرف ديگر به دليل نبود كنترل كافي بر مرزها بسياري از دختران ايراني با افغان هايي ازدواج كرده اند كه به صورت غيرقانوني از مرزها عبور كرده اند. او مي گويد: آنهايي كه ازدواجشان ثبت نشده كه ديگر از هيچ يك از مزاياي قانوني نمي توانند استفاده كنند و فرزندانشان شامل قانون تعيين تكليف تابعيت هم نمي شوند.]]>
</TEXT>
</DOC>
<DOC>
<DOCID>HAM2-860130-029</DOCID>
<DOCNO>HAM2-860130-029</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مديركل اتباع استان تهران خبر داد:
ابطال پروانه كار، حبس و جريمه نقدي كارفرمايان مهاجران غيرمجاز]]>
</TITLE>
<TEXT>
<![CDATA[گروه اجتماعي - مديركل اتباع استان تهران گفت: هر كارفرما در صورت بكارگيري اتباع غيرمجاز بدون پروانه با تصميم قاضي، از 91 تا 180 روز، حبس يا جريمه نقدي مي شود و حتي امكان باطل شدن پروانه كار آنها وجود دارد. آذرنيا با تشريح جزئيات و نحوه شروع و اجراي طرح خروج اتباع غيرمجاز از كشور افزود: از زمان شروع مرحله مقدماتي طرح، از 15 بهمن ماه سال 85، بيش از 10 هزار و 100 نفر از اين اتباع با هزينه خود از كشور خارج شده اند. آذرنيا يادآور شد: كميته هاي چند جانبه، متشكل از نيروي انتظامي، وزارتخانه هاي كار، كشور و بازرگاني و نيز فرمانداري هاي شهرستانهاي استان تهران،  از چند ماه قبل كار شناسايي محلهاي اقامت و كار اتباع افغان را انجام داده اند. وي همچنين در خصوص امكانات پيش بيني شده براي بازگشت مجدد افغانها به كشورشان، اظهار كرد: سيستم هاي انگشت نگاري در اردوگاه عسگرآباد مستقر شده است تا در صورت بازگشت مجدد اتباع غيرمجاز، دولت ايران به شدت اعمال قانون كند. آذرنيا همچنين با اشاره به تصويب قانون تابعيت براي فرزندان حاصل از ازدواج زنان ايراني با مردان افغان، گفت: از زمان ابلاغ اين مصوبه تاكنون 1679 مورد ازدواج اتباع مجاز و غيرمجاز ثبت شده است و مردان افغان كارت هاي ويژه دريافت كرده اند. وي تصريح كرد: در سال 86 هيچ مجوز ثبت ازدواجي به افغان ها داده نخواهد شد تا از طريق اين ازدواج ها سوء استفاده براي ماندن در ايران صورت نگيرد.
متلاشي كردن 65 باند قاچاق انسان
از سوي ديگر رئيس پليس مهاجرت و اتباع خارجي گفت: در سال گذشته حدود 65 باند قاچاق انسان شناسايي و متلاشي شد كه در اين راستا يك هزار و 625 نفر از كشور طرد شدند. سردار محمدعلي رهنما در جمع خبرنگاران افزود: در سال گذشته، براساس آمارهاي اعلام شده 476 هزار و 850 نفر از اتباع افغاني، پاكستاني، بنگلادشي و غيره كه ورود و اقامت غيرمجاز داشتند دستگير و طرد شدند. رهنما با اشاره به قانون تبصره بودجه 86، افزود: بر اساس اين قانون به ازاي هر روز اقامت غيرمجاز 30 هزار تومان جريمه بايد پرداخت شود كه بر همين اساس 15 ميليارد و 897 ميليون و 480 هزار ريال بابت 53 هزار روز اقامت غيرمجاز به دولت پرداخت شد. وي ادامه داد: مسئوليت طرد حدود 940 هزار نفر از اتباع افغاني كه بر اثر بحران اجتماعي در اين كشور به ايران پناهنده شده اند به عهده وزارت كشور است كه تا اول مهرماه 86 فرصت دارند از كشور خارج شوند و همچنين طرد حدود يك ميليون و 500 نفر از اتباع افغاني كه به صورت غيرقانوني در كشور اقامت دارند نيز از اول ارديبهشت ماه اجرا مي شود.]]>
</TEXT>
</DOC>
<DOC>
<DOCID>HAM2-860130-030</DOCID>
<DOCNO>HAM2-860130-030</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[10 ميليارد تومان براي پيشگيري از ايدزاختصاص يافت]]>
</TITLE>
<TEXT>
<IMAGE>/1386/860130/news/020148.jpg</IMAGE>
<![CDATA[
گروه اجتماعي- امسال 10 ميليارد تومان براي اجراي برنامه پيشگيري از ايدز در اختيار سازمان بهزيستي قرار مي گيرد.
سيد محمود ميرزماني، معاون امور فرهنگي و پيشگيري سازمان بهزيستي كشور، در اين باره گفت: امسال با امضاي يك تفاهمنامه ميان وزارت بهداشت، سازمان مديريت و سازمان بهزيستي بودجه اي معادل 10 ميليارد تومان براي اجراي طرح پيشگيري از شيوع ايدز در اختيار سازمان بهزيستي قرار مي گيرد.
ميرزماني با تاكيد بر اينكه بودجه مورد نظر در لايحه بودجه سال جاري ديده شده افزود: بودجه در نظر گرفته شده براي پيشگيري از ايدز توسط وزارت بهداشت درمان و آموزش پزشكي در اختيار سازمان بهزيستي گذاشته مي شود و اين سازمان به فراخور نياز جامعه به برنامه ريزي در اين زمينه خواهد پرداخت.
معاون امور فرهنگي و پيشگيري سازمان بهزيستي كشور با اشاره به اينكه برنامه پيشگيري از ايدز در طول سال گذشته به وسيله سازمان بهزيستي در كشور اجرا شده است توضيح داد: سال گذشته معتادان تزريقي و افرادي كه رفتار پرخطر داشتند در زمينه پيشگيري از ابتلا به ايدز تحت آموزش قرار گرفتند در همين رابطه سازمان بهزيستي با در اختيار قرار دادن سرنگ و تشويق افراد تحت پوشش در استفاده از اين ابزار سعي در كنترل ابتلا به ايدز ميان معتادان داشته است.
وي افزود: اين برنامه 45 هزار نفر از افراد گروه هدف را تحت پوشش قرار داده و با ارائه آموزش هاي لازم آنها را تشويق به آموزش دادن به ساير همتايانشان كرده است.
به گفته ميرزماني موفقيت اين برنامه در سال گذشته سبب شد تا امسال 10 ميليارد تومان براي كنترل ايدز در قالب برنامه ملي راهبردي براي سازمان بهزيستي در نظر گرفته شود.
در پي اجراي اين طرح كميته پيشگيري از ايدز و كاهش آسيب، با هدف اجراي برنامه راهبردي كنترل ايدز، در معاونت امور فرهنگي و پيشگيري سازمان بهزيستي كشور راه اندازي شد.
ميرزماني افزود: در برنامه اجرا شده سال گذشته جمعيت هدف از ميان معتادان و افرادي كه رفتار پر خطر دارند انتخاب شدند حال آنكه در برنامه در نظر گرفته شده براي امسال گروه هدف گسترش يافته و علاوه بر جمعيت در معرض آسيب، سعي خواهد شد تمامي افراد جامعه زير پوشش برنامه پيشگيري از ابتلا به ايدز قرار  گيرند.
بر اساس گفته هاي معاون فرهنگي و پيشگيري سازمان بهزيستي در اجراي اين طرح   سعي خواهد شد تا با آموزش افرادي به عنوان مربي از آنان براي آموزش ساير افراد، گروه هاي در معرض خطر و انتقال آگاهي در سطوح بيشتري از جامعه استفاده شود.
آخرين آمارهاي منتشر شده از سوي وزارت بهداشت درمان و آموزش پزشكي وجود 14 هزار و 544 فرد آلوده به اين ويروس در كشورمان تأييد شده است.
همچنين تعداد مبتلايان به ايدز(ورود به مرحله نهايي بيماري)928 نفر است و يك هزار و 827 ايراني نيز تاكنون در اثر ابتلا به ايدز جان خود را از دست داده اند. در همين گزارش آمده است از مجموع موارد مبتلا به hiv و ايدز بر حسب راه انتقال در ايران تا تاريخ اول فروردين 86 اعتياد تزريقي با 5/65 درصد و سپس راه انتقال نامشخص با 9/24 درصد، راه انتقال از طريق تماس جنسي 4/7 درصد، دريافت خون و فرآ ورده هاي خوني با شيوع 7/1 درصد و بالاخره انتقال از مادر به كودك با شيوع 5/0 درصد به ترتيب راه هاي انتقال به لحاظ شيوع و فراواني است.گفتني است برآوردهاي غير رسمي تعداد افراد مبتلا به ايدز در ايران را بين 5 تا 7 برابر آمار اعلام شده از سوي مسئولان دولتي مي داند.]]>
</TEXT>
</DOC>
<DOC>
<DOCID>HAM2-860130-031</DOCID>
<DOCNO>HAM2-860130-031</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[طرح استيضاح وزير آموزش و پرورش اعلام وصول نشد]]>
</TITLE>
<TEXT>
<![CDATA[گروه اجتماعي- به نظر مي رسد با افزايش موج اعتراض ها نسبت به عملكرد وزارت آموزش و پرورش، استيضاح محمود فرشيدي، وزير آموزش و پرورش روند جدي تري را بپيمايد.
اين در حاليست كه چهار نماينده مجلس ديروز در تذكري كتبي به رئيس جمهور خواستار رسيدگي فوري به وضعيت اسفبار زندگي معلمان كشور و پرداخت مطالبات معوقه فرهنگيان شدند.
داريوش قنبري نماينده ايلام، با اعتراض به حضور معاون پارلماني وزير آموزش و پرورش در جايگاه نمايندگان امضاكننده طرح استيضاح وزير از به تاخير افتادن استيضاح انتقاد كرد.
قنبري با تاكيد بر اينكه استيضاح به قوت خود باقي است، تصريح كرد: طبق اعلام هيات  رييسه مجلس براي اينكه جلسه بررسي استيضاح به بعد از يك هفته تعطيلات مجلس موكول شود، اعلام استيضاح به هفته آينده موكول گرديده است.
قنبري از رييس جلسه، درخواست كرد به معاون پارلماني وزير آموزش و پرورش به دليل اين كار غيرقانوني تذكر دهد.
وي  به عنوان، يكي از نمايندگان امضاكننده طرح استيضاح وزير آموزش و پرورش گفت: هيچ يك از نمايندگان امضا كننده طرح استيضاح فرشيدي، امضاهاي خود را پس نگرفته اند.
رييس جلسه نيز از معاون پارلماني وزير آموزش و پرورش درخواست كرد تا در جايگاه خود قرار گيرد.در همين حال جواد آرين منش، نماينده مشهد گفت: سؤالات امتحان ضمن خدمت فرهنگيان زمينه را براي استيضاح وزير آموزش و پرورش فراهم كرد.
آرين منش افزود: اين حرمت شكني به ساحت پيامبر اسلام(ص)غيرقابل توجيه و غيرقابل دفاع بود،به گونه اي كه امكان دفاع از وزير، از طرفداران وي گرفته شده است.
نايب رييس كميسيون فرهنگي افزود: وزير آموزش و پرورش مسئوليت اين موضوع را پذيرفته است.
از سوي ديگر كاظم جلالي،نماينده شاهرود نيز با بيان اينكه استيضاح وزير آموزش و پرورش فراكسيوني نيست گفت:اين استيضاح فرافراكسيوني است.
جلالي در حاشيه جلسه علني ديروز مجلس با بيان اينكه طرح استيضاح وزير آموزش و پرورش به امضاي نمايندگان اصولگرا و جمعي از نمايندگان فراكسيون وفاق و كارآمدي مجلس رسيده است گفت: با توجه به اين كه نمايندگاني از فراكسيون هاي مختلف خواهان استيضاح محمود فرشيدي وزير آموزش و پرورش هستند، بنابراين استيضاح به هيچ وجه رنگ و لعاب فراكسيوني ندارد.
جلالي با بيان اينكه در روز استيضاح وزير آموزش و پرورش در صحن علني مجلس برنامه هايش را نقد خواهد كرد، گفت: وزارت آموزش و پرورش يك وزارتخانه مهم است و بايد فردي قوي با مديريت خوب در راس اين وزارتخانه قرارگيرد.
اين در شرايطي است كه طرح استيضاح وزير آموزش و پرورش با وجود تذكرات متعدد نمايندگان طراح آن در جلسه علني روز گذشته مجلس اعلام وصول نشد.
محمدحسن ابوترابي فرد، نايب رييس مجلس كه رياست جلسه علني را پس از حدادعادل برعهده داشت، در پايان جلسه علني ديروز با اعلام اين خبر كه طرح استيضاح وزير آموزش و پرورش تقديم هيات رييسه شده است، گفت: با توجه به اينكه نزديك به تعطيلات ماهانه مجلس براي سركشي نمايندگان به حوزه هاي انتخابيه هستيم، مقرر شد هيات رييسه اعلام وصول اين طرح را به نحوي مديريت كند كه با تعطيلات مجلس در تعارض نباشد.
بنابراين علي رغم اصرار امضاكنندگان استيضاح فرشيدي، اين طرح در جلسه علني چهارشنبه اعلام وصول نشد.
اما نماينده تهران در مجلس هفتم، نسبت به تعلل هيات رييسه مجلس در اعلام وصول طرح استيضاح وزير آموزش و پرورش تذكر داد.
سعيد ابوطالب در تذكر آيين نامه اي خود با اشاره به مكانيسم استيضاح وزرا براساس آيين نامه داخلي مجلس گفت: همه مراحل براي استيضاح وزيرآموزش و پرورش گذرانده شده و حدود 30 تا 40 نماينده نيز آن را امضا كرده اند.
وي افزود: اين طرح استيضاح روز يكشنبه به هيات رييسه تقديم شد اما اعضاي هيات رييسه تحويل نگرفتند، لذا اين طرح مجددا تقديم شد اما اعلام وصول نشد كه طبق آيين نامه داخلي بايد اعلام وصول مي شد.
ابوطالب ادامه داد: متن استيضاح نيز بايد چاپ و در اختيار نمايندگان قرار گيرد و متن چاپ شده اي كه اكنون در اختيار نمايندگان است، متني است كه طراحان استيضاح آن را چاپ كرده اند.
ابوطالب افزود: ما منتظر اعلام وصول اين طرح و انجام آن ظرف 10 روز هستيم.
حدادعادل در پاسخ به اين تذكر گفت: مطمئن باشيد ما هم در اين مورد مانند ساير موارد طبق آيين نامه عمل مي كنيم.
افزايش حقوق گام اول براي حل مشكلات معلمان است
فارس: معاون برنامه ريزي و توسعه مديريت آموزش و پرورش با بيان اين كه اقدامات بسيار خوبي براي حل مشكلات فرهنگيان انجام شده است، گفت: افزايش حقوق گام اول براي حل مشكلات معلمان است.
محمدرضا محدث خراساني افزود: ميانگين جهاني سهم آموزش و پرورش در كشورهاي جهان از توليد ناخالص ملي 5 تا 5/5 درصد است. وي اضافه كرد: سال 1360 سهم آموزش و پرورش از بودجه ناخالص ملي 5/5 درصد بود كه در سال 1381 به كمتر از 3 درصد رسيد. اين روند تا سال 1384 ثابت بود و در سال 1385 يك افزايش در حدود 5/0 دهم درصد داشت وبه 5/3 درصد رسيد. محدث افزود: در كشوري مانند برزيل اين عدد 9/4، بوليوي 3/5، پرتغال 7 و كوبا 2/8 است.
معاون برنامه ريزي و توسعه مديريت آموزش و پرورش اظهار داشت: حجم زيادي از مطالبات معوقه فرهنگيان در سال گذشته پرداخت شد اما 175 ميليارد تومان از اين ميزان باقي مانده است. وي اضافه كرد: با پيگيري  و دستور رئيس جمهور قرار است اين ميزان بدهي در اختيار آموزش و پرورش قرار گيرد. محدث ادامه داد: در اين صورت مطالبات معوقه فرهنگيان كه طي سال هاي گذشته پرداخت نشده بود به طور كامل پرداخت مي شود.
معاون برنامه ريزي و توسعه مديريت آموزش و پرورش به ميزان حقوق كاركنان آموزش و پرورش اشاره كرد و گفت: حدود 8/6 درصد كاركنان آموزش و پرورش كمتر از 250 هزار تومان حقوق مي گيرند كه اين تعداد شامل 72 هزار فرهنگي است.
وي افزود: 20 درصد از فرهنگيان بين 250 تا 300 هزار تومان حقوق مي گيرند كه شامل 210 هزار فرهنگي مي شود. ضمن اينكه 35 درصد فرهنگيان بين 300 تا 350 هزار تومان حقوق مي گيرند كه 365 هزار نفر را شامل مي شود.
محدث اضافه كرد: 5/21 درصد فرهنگيان بين 150 تا 400 هزار تومان حقوق دريافت مي كنند كه 227 هزار نفر را شامل مي شود. ضمن اينكه 10 درصد فرهنگيان بين 400 تا 450 هزار تومان، 6/4 درصد فرهنگيان بين 450 تا 500 هزار تومان، 4/2 درصد فرهنگيان بين 500 تا 600 هزار تومان و 4/0فرهنگيان حقوق 600 هزار تومان به بالا دريافت مي كنند.
وي افزود: اين 4/0 درصد فرهنگيان شامل 4 هزار فرهنگي است كه عمدتاً اعضاي هيأت علمي، مراكز پژوهشي، پژوهش سراها و دانشكده هاي فني هستند و عموماً مدارك كارشناسي ارشد و دكترا دارند.
معاون برنامه ريزي و توسعه مديريت آموزش و پرورش به ارائه خدمات درماني براي فرهنگيان اشاره كرد و گفت: بيمه تكميلي براي فرهنگيان به رغم آنكه نسبت به سال گذشته پوشش بهتر داشته است اما راضي كننده نيست. محدث ادامه داد: اميدواريم با كمك فرهنگيان سهم خدمات بيمه اي فرهنگيان را افزايش دهيم.
محدث به بحث مسكن فرهنگيان اشاره كرد و گفت: در حال حاضر 300 هزار نفر از فرهنگيان فاقد مسكن هستند. ما پيگير اجراي قانون سال 68 هستيم كه براساس آن نماينده دولت يعني وزارت مسكن موظف است هر ساله 40 درصد از ساخت وسازها را به آموزش و پرورش واگذار كند.
وي ادامه داد: از سال 68 تا سال 85 حدود 7 هزار واحد مسكوني براساس اين قانون براي فرهنگيان ساخته شده است كه ما كميته مسكن تشكيل داديم و توانستيم 17 هزار واحد مسكوني را سال  گذشته در اختيار فرهنگيان قرار دهيم.]]>
</TEXT>
</DOC>
<DOC>
<DOCID>HAM2-860130-032</DOCID>
<DOCNO>HAM2-860130-032</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[به همت بنياد شهيد و امور ايثارگران
پايگاه اطلاع رساني قربانيان سلاح هاي شيميايي راه اندازي شد]]>
</TITLE>
<TEXT>
<IMAGE>/1386/860130/news/020145.jpg</IMAGE>
<![CDATA[
گروه اجتماعي- به همت بنياد شهيد و امور ايثارگران پايگاه اطلاع رساني قربانيان سلاح هاي شيميايي راه اندازي شد.
محمدعلي فقيه، مديركل انتشارات و اطلاع رساني بنياد شهيد و امور ايثارگران گفت: هدف از ايجاد اين پايگاه اطلاع رساني جامع درباره قربانيان سلاح هاي شيميايي در سطح جهاني و اثبات مظلوميت جمهوري اسلامي ايران در داخل و خارج از كشور است.
وي اظهار اميدواري كرد: با گسترش فعاليت هاي اين پايگاه قدمي در راه انعكاس مظلوميت جانبازان شيميايي دفاع مقدس برداشته شود.]]>
</TEXT>
</DOC>
<DOC>
<DOCID>HAM2-860130-033</DOCID>
<DOCNO>HAM2-860130-033</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس پليس آگاهي ناجا:
60 درصد ورودي زندان ها افراد بدون سابقه هستند]]>
</TITLE>
<TEXT>
<![CDATA[گروه اجتماعي- رئيس پليس آگاهي نيروي انتظامي گفت: 60 درصد ورودي زندانهاي كشور افراد بدون سابقه هستند.
سردار سيد اصغر جعفري رئيس پليس آگاهي نيروي انتظامي كه در ميزگرد بررسي جرائم خرد در خبرگزاري مهر سخن مي گفت، افزود: در تعداد مجرمين، با ميزان افزايش قابل توجهي مواجه هستيم؛ به گونه اي كه ميزان ورودي مرتب در حال افزايش است و اين مسئله اي است كه بارها هشدار داده ايم اما چنان كه بايد به آن توجه جدي نمي شود.
سردار جعفري متذكر شد: بسياري از همين افراد بدون سابقه، به راحتي جذب جرم هاي خرد مي شوند.
وي گفت: پليس آگاهي نقش تعاملي خود را انجام داده است؛ به گونه اي كه در سال گذشته در مورد هر جرم حداقل يك بولتن تحقيقي تهيه و به مراجع متعدد و مرتبط ارسال شد، اما هيچ كدام از اين مراجع واكنشي نداشتند و پيگيري نشد.
سردار جعفري با بيان اين كه هيچ سازمان و نهادي خواستار آگاهي از جزئيات موضوعات مطرح شده نيست گفت: حتي گزارش ها و تحقيق هايي را در ارتباط با موضوعات مختلف از جمله اذيت و آزار زنان در اختيار مراجع مربوطه گذاشتيم، اعلام كرديم كه آماده هرگونه همكاري هستيم.
اين مقام ارشد انتظامي متذكر شد: از ديگر مشكلات افزايش جرم هاي خرد مانند سرقت لوازم خودرو، بازار بسيار داغي است كه اين وسايل دارند.
وي تصريح كرد: مسلماً در صورت نبود بازار فروش براي مجرمان دزدي هاي خرد، چنين سرقت هايي صورت نمي گرفت و يا وقوع آنها بسيار كاهش پيدا مي كرد.
جعفري تاكيد كرد: در اين حال، با گفتن صفت خرد براي اين گونه جرم ها، نبايد از اهميت پرداختن به آنها غافل شويم.
رئيس پليس آگاهي كشور از ديگر مشكل هاي برخورد با جرم هاي خرد را كم اهميتي برخي از مال باختگان نسبت به اين موضوع دانست و بيان داشت: متأسفانه بسياري از كساني كه مالشان را از دست مي دهند، شكايت نمي كنند.
سردار جعفري در خصوص نحوه گرفتن اعتراف از مجرمان در اداره آگاهي گفت: آگاهي يك سازمان خبره است و تسلط بر كار باعث مي شود كه از موضوعات كم اهميت مسائل بسياري كشف شود كه قاضي و كلانتري توانايي اين كار را ندارند. پليس آگاهي به سبب تجربيات گسترده اي كه دارد و نيز آموزش هاي تخصصي كه در اين زمينه ديده است و همچنين امكانات فني كه در اختيار دارد، توانايي اش در كشف جرايم به مراتب بيشتر است.
وي تجهيزات آزمايشگاهي پليس آگاهي را منحصر به فرد عنوان كرد و افزود: تجهيزات آزمايشگاهي پليس آگاهي در رديف بهترين هاي دنياست كه با بررسي آثار و جزئيات صحنه جرم و شواهد ديگر اعتراف و يا عدم اعتراف مجرم را بي معني كرده است.]]>
</TEXT>
</DOC>
<DOC>
<DOCID>HAM2-860130-034</DOCID>
<DOCNO>HAM2-860130-034</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[مشمولان خارج از كشور به نماينده كنسولي ايران مراجعه كنند
گروه اجتماعي- مشمولان متولد 1368 مقيم خارج از كشور براي تعيين وضعيت مشموليت خود مي بايست به نمايندگي هاي كنسولي و يا سياسي ايران در كشور محل اقامت خود و در صورت نبودن مراكز كنسولي و يا سياسي به نزديكترين نمايندگي كنسولي و يا سياسي ايران مراجعه نمايند.
در سال گذشته به وضعيت خدمتي مشمولان متولد 1367 رسيدگي شده و مشمولاني كه شرايط اعزام به خدمت دوره ضرورت را دارند در سال جاري به خدمت دوره ضرورت اعزام خواهند شد.
كليه اتباع مذكر متولد 1368 موظفند تا پايان سال جاري جهت رسيدگي به وضعيت مشموليت خود با مراجعه به دفاتر پستي در سطح كشور، دفترچه راهنماي خدمت وظيفه عمومي را دريافت، ضمن مطالعه دقيق آن، متناسب با وضعيت خود برگ هاي مربوطه را تكميل و مدارك خود را به آدرس تهران - ميدان سپاه - سازمان وظيفه عمومي ناجا - مركز عمليات مشمولان و يا تهران - صندوق پستي 313 - 16415 ارسال نمايند.
همچنين كليه مراكز آموزش عالي و دانشگاه ها، درخواست صدور معافيت تحصيلي براي مشمولان متولد سال 1368 شاغل به تحصيل در موسسات آموزشي مربوطه را بصورت انفرادي و به آدرس فوق ارسال نمايند.
20 ارديبهشت، آخرين مهلت ارسال آثار پرسش مهر
ايلنا: آخرين مهلت ارسال آثار پرسش مهر به مناطق آموزش و پرورش 20 ارديبهشت ماه تعيين شده است.
مناطق آموزش و پرورش، آثار ارسال شده دانش آموزان را بايد تا 20خردادماه به استان ها و سازمان هاي آموزش و پرورش ارسال كنند. براساس اين گزارش سازمان هاي آموزش و پرورش آثار برگزيده را براي دبيرخانه مركزي پرسش مهر ارسال خواهند كرد.
شماره ملي براي ثبت اسناد در كشور الزامي شد
گروه اجتماعي -  معاون حقوقي و سجلي سازمان ثبت احوال كشور گفت: براي ثبت اسناد و املاك داشتن شماره ملي و كدپستي 10 رقمي الزامي شد.
سعيد عبودي افزود: رئيس سازمان ثبت اسناد طي ابلاغيه اي به كليه مراكز ثبت اسناد كشور اعلام كرد از اين پس براي ثبت اسناد در كشور داشتن شماره ملي و كدپستي 10 رقمي الزامي است.
به گفته عبودي، در اواخر سال 85 اين طرح ابلاغ شده ولي از ابتداي امسال در كشور اجرايي شده است. معاون حقوقي و سجلي سازمان ثبت احوال كشور تأكيد كرد: در هنگام تنظيم سند داشتن شماره ملي الزامي است و اگر فردي شماره ملي نداشته باشد، بايد آن را از سازمان ثبت احوال تهيه كند. وي تصريح كرد: از مهر امسال براي دريافت خدمات در كشور ارائه كارت ملي الزامي است و افرادي كه كارت ملي ندارند حتماً براي دريافت آن هر چه سريع تر اقدام كنند.
عبودي، مدارك لازم براي دريافت كارت ملي را كپي شناسنامه، يك قطعه عكس، نشاني و كدپستي 10 رقمي عنوان كرد. معاون حقوقي و سجلي سازمان ثبت احوال كشور  در پايان خاطرنشان كرد: آخرين مهلت صدور كارت ملي براي شهروندان اواخر شهريور امسال است.
مناطق مرفه نشين تهران هم مدارس محروم دارند
مهر: رئيس سازمان آموزش و پرورش شهر تهران اعلام كرد: مدارس محروم پايتخت تنها در جنوب شهر واقع نشده اند و حتي مناطق مرفه نشين نيز داراي اين نوع مدرسه ها هستند.
علي اصغر يزداني در مورد چگونگي پراكندگي مدارس محروم شهر تهران ادامه داد: مناطقي مانند خيابان دولت، منطقه 3 شامل ده ونك و... نيز داراي اين نوع مدارس هستند.وي افزود: نگاه بدون تبعيض به تمام مناطق با توجه به تناسب بافت شهري، اجتماعي، جغرافيايي و... در دستور كار مسئولان سازمان آموزش و پرورش شهر تهران قرار دارد.اين مقام مسئول گفت: با توجه به شناختي كه از تهران و مدارس آن دارم همه تلاشم را در جهت حمايت عدالت محور از مدارس محروم به كار خواهم گرفت.
دانشكده كار آفريني راه اندازي مي شود
وزير كار و امور اجتماعي اعلام كرد: شوراي عالي اشتغال كمك 15 ميليارد ريالي به دانشگاه تهران جهت تأسيس دانشكده كار آفريني را تصويب كرده است.]]>
</TEXT>
</DOC>
<DOC>
<DOCID>HAM2-860130-035</DOCID>
<DOCNO>HAM2-860130-035</DOCNO>
<ORIGINALFILE>/1386/860130/news/_ejtem.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[9 تا 12 به استثناءروزهاي تعطيل
23023337
توصيه صميمانه
صميمانه  به بانك مسكن پيشنهاد مي كنم، وام مسكن را براي سپرده گذاران قبلي بر همان مبناي 18 ميليون تومان پرداخت كند. آنها به اميد داشتن سرپناه، از يك سال پيش سپرده گذاري كرده اند. گو اين كه، با موج فزاينده قيمت مسكن با 18 ميليون تومان هم نمي توان به يك سرپناه كوچك رسيد!
تنهايي- تهران
بعضي از بازنشستگان
ما بعضي از بازنشستگان هستيم كه متأسفانه پاداش خدمت سنوات را دريافت نكرده ايم. اگر تحت پوشش سازمان بازنشستگي نيستيم، دليلي بر فراموش كردن ما نيست.
محمد احمدي- زنجان
خود حديث مفصل بخوان...
يك سال است براي تحويل خودرو فرسوده در يكي از نمايندگي هاي ايران خودرو، ثبت نام كرده ام، اما هر بار كه مراجعه مي كنم، مي گويند كه بانك عامل مشخص نشده است. از آن طرف اعلام شده كه حداكثر تا خرداد ماه امسال خودروهاي فرسوده جمع آوري مي شوند. خود حديث مفصل بخوان از اين مجمل!
اكبري- تهران
انتظار
كاركنان شركتي سازمان ثبت احوال همچنان اميدوارند، مصوبه دولت، مبني بر تبديل وضعيت كاركنان شركتي به پيماني در اين سازمان بزرگ اجرا شود.
شيرازي ها- تهران
جدي نگيريد!
@ يادش بخير، هفته نامه گل آقا در آن زمان كه منتشر مي شد، ستوني داشت با نام جدي نگيريد و در آن ستون، وعده هاي دستگاه هاي گوناگون درباره كارمندان را با زبان طنز مي نواخت. حالا شده حكايت وعده بازنشستگي كارمندان با 60 سال سن و 10 سال سابقه كار كه بيشتر به درد همان ستون مي خورد. چون تا به حال كه از اجراي آن خبري نيست.
شكري- كرج
گل بود و...
به مصداق؛ گل بود و به سبزه نيز آراسته شد، آب شهرك آزاد شهر در منطقه 22 تهران، كاهش فشار داشت، اما اخيراً گل آلود هم شده است!
صابر فدايي- تهران
از كدام راه؟
@ طبق بحث كارشناسان در راديو نبود هماهنگي ميان وزارت بهداشت و درمان، سازمان تأمين اجتماعي و بيمه خدمات درماني، منجر به كمبود داروي ام.اس در داروخانه ها شده است. مهم اين است كه در اين پازل پيچيده، بيماران ام.اس از چه راهي به داروي مورد نياز خودشان مي رسند؟!
بيمار مبتلا به ام.اس- رشت
عيدانه اي كه فراموش شد
@ به خريداران كارت اعتباري ايرانسل چنين بشارت دادند كه با فعال شدن خط تلفن آنها از 21 اسفند تا 15 فروردين معادل 5 هزار تومان به عنوان عيدي به اعتبار كارتشان افزوده مي شود. عيد آمد و رفت و از اين عيدانه خبري نشد!
عطايي- تهران
رفتن از متن به حاشيه
گراني خانه و اجاره مسكن در تهران، عده زيادي از مستأجران و بي خانمان ها را به شهرك هاي اطراف پايتخت كشانده است. اگر وضع به همين منوال باشد، بار ترافيك صبحگاهي و شامگاهي اتوبان كرج، از همه خيابان هاي تهران سنگين تر خواهد شد.
سهيل- ق- مارليك كرج
محض دلخوشي ما
نمي دانم اين از عوارض خصوصي سازي است يا علت ديگري دارد كه قبض هاي تلفن، مثل سابق به دست مشتركين نمي رسد و در عوض، اخطار قطع، جانشين قبض تلفن شده است. در جايي هم نديده ام، محض دلخوشي كساني كه مثل من گله مند بوده اند شركت مخابرات توضيحي بدهد!
كريمي- ورامين
حادثه خبر نمي كند
6 سال است در دانشگاه الزهرا مشغول كار هستم اما هنوز بيمه نشده ام. در تبليغات شركت هاي بيمه هميشه اين شعار را مي بينيم كه حادثه خبر نمي كند. آيا در صورت بيماري من يا افراد خانواده ام، دانشگاه هزينه هاي احتمالي را مي پذيرد؟
نام محفوظ
ترويج خرافات
ماورالطبيعه يا به قول دانشمندان متافيزيك، در علوم فلسفه و عرفان جايگاه خاصي دارند، اما برخي افراد فرصت طلب و شياد در تهران با داير كردن به ترويج خرافات و جادو.. روي آورده اند و اي بسا ساده انديشاني هم جذب اين كلاس ها شده اند كه نيازمند پيگيري است.
سيمين- ع- تهران
زخم كلنگ گنج يابان
بعضي از گورستان هاي قديمي دماوند هم از زخم كلنگ جويندگان گنج در امان نمانده است. اين رفتار با ميراث مادي و معنوي گذشتگان، دور از منش و خرد ما ايرانيان است.
روانبخش- دماوند
بوستان فراموش شده
بوستان هاي كوچكي كه در گوشه و كنار محله هاي تهران به وجود آمده  اند، بخشي از هويت شهر ما محسوب مي شوند. يكي از اين باغچه ها با درختان كهنسال و زيبا در انتهاي خيابان خوارزمي- خيابان ملاصدرا، به علت بي توجهي در حال از بين رفتن است.
اخوان- تهران
پايين رفتن سفره هاي آب
آيا قرار است، توسعه شهرها در كشور ما بدون آينده نگري باشد. فرو نشست دشت مشهد به علت برداشت بي حساب و كتاب آب از سفره هاي آب زيرزمين، نمايانگر اين بي توجهي هاست و اگر از همين امروز براي تعيين محدوده شهر و كنترل مهاجرت ها چاره انديشي نشود، دامنه بحران نشست زمين از اين هم فراتر خواهد رفت.
علوي يار- مشهد
دوره دكترا و...
در روزنامه همشهري، از گراني شهريه دوره دكتراي دانشگاه پيام نور انتقاد شده بود. مشكل تنها اين نيست، با گذشت يك ماه از ثبت نام دوره دكترا، هنوز هيچ گونه اطلاعاتي درباره اين رشته منتشر نشده است.
دانشجوي دوره دكترا
جويم را دريابيد
جويم(به ضم ي)، از قديمي ترين آبادي هاي پيرامون شهر لار و از ميراث هاي تاريخي كشور ماست. اما ظاهراً، اين آبادي كهنسال، مطابق نامش، در فهرست فراموش شدگان قرار گرفته است. چون به نيازهاي آن توجهي نمي شود.
عبدالمجيد محمدي- جويم- لار
درباره خانه دوم شهروندان
اتوبوس هاي شركت واحد همه روزه پذيراي هزاران مسافرشهري هستند و به نوعي، خانه دوم آنها محسوب مي شوند، اما بدون تعارف صندلي  اتوبوس ها به ويژه، اتوبوس هاي قديمي پاكيزگي لازم را ندارند.
يك شهروند از تهران
دريغ از دشت خرم كرج
@ در يك مسابقه اعلام نشده، فضاهاي طبيعي و باغ هاي دشت كرج يكي پس از ديگري توسط زمين خواران و شبكه هاي وسيع دلالي، قطعه قطعه و در معرض فروش قرار مي گيرد. ادامه وضعيت كنوني، دشت كرج را كه به طراوت و خرمي شهره بود، به بياباني آكنده از ساختمان هاي فشرده و بدقواره تبديل خواهد كرد.
عنصري- كرج]]>
</TEXT>
</DOC>
<DOC>
<DOCID>HAM2-860130-036</DOCID>
<DOCNO>HAM2-860130-036</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وضعيت انرژي هسته اي در كشور هاي اسكانديناوي
نيروگاه شرقي با تجهيزات غربي]]>
</TITLE>
<TEXT>
<IMAGE>/1386/860130/news/020079.jpg</IMAGE>
<![CDATA[
سوئد از جمله كشور هاي پيشرفته در دنيا است كه سياست نسبتاً مستقلي از آمريكا و شوروي سابق در خصوص احداث نيروگاه هاي هسته اي اتخاذ كرده است و از لحاظ ايمني و ملاحظات زيست محيطي در زمره پيشرفته ترين كشور ها است.
از نظر تكنولوژي نيروگاه هاي هسته اي در حدي توسعه يافته كه خود نوعي از نيروگاه هاي آب سبك را توسعه داده است.
فنلاند، به لحاظ اينكه از كشور هاي صنعتي بوده كه داراي نيروگاه هاي آب تحت فشار(vver)و نيروگاه هاي آب جوش غربي است، تجارب ارزشمندي در خصوص مدرنيزه كردن نيروگاه هاي شرقي با تجهيزات غربي دارد. در ضمن اين كشور جهت احداث نيروگاه جديد خود بررسي جامع ارزشمندي انجام داده است.
رامتين راوندي
سوئد و فنلاند را بايد از نظر مصرف برق جزء پرمصرف ترين كشور هاي جهان به حساب آورد. زيرا سرانه مصرف آنها به ترتيب 18000 و 600/16 كيلووات ساعت براي هر نفر در سال است. اين دو كشور از نظر سطح رفاه زندگي و جايگاه صنعتي و اقتصادي جزو مطرح ترين كشورهاي دنيا هستند.
تاكنون 12 نيروگاه هسته اي با ظرفيت الكتريكي 9400 مگاوات در سوئد ساخته شده كه در حال حاضر 10 نيروگاه هسته اي در حال بهره برداري هستند كه ظرفيت آنها 8904 مگاوات الكتريكي است.
نيروگاه هاي سوئد در سال، 1435 تن اورانيوم به عنوان سوخت مصرف مي كنند. توليد برق هسته اي در سوئد بالغ بر 50 درصد از كل توليدات برق اين كشور را شامل مي شود. نكته قابل توجه اين است كه اكثر نيروگاه هاي اين كشور توسط تكنولوژي بومي ساخته و احداث شده است.
از 12 نيروگاه ساخته شده در سوئد 9 تاي آنها از نوع راكتور آب جوشان(bwr)و 3 تاي آن از نوع راكتور آب سبك تحت فشار(pwr)است. البته سوئد بر روي احداث يك نيروگاه آب سنگين نيز فعاليت بسياري نمود ولي هرگز اين نيروگاه به بهره برداري نرسيد.
در حال حاضر بيشترين توجه سوئد به نيروگاه هاي bwr غربي است. در حال حاضر اين كشور از نظر ايمني هسته اي در نيروگاه ها و مديريت پسمانداري سوخت هسته اي جزو پيشرفته ترين كشورها محسوب مي شود و سازمان نظام ايمني آن جزو پرقدرت ترين سازمان هاي نظارت هسته اي در دنيا به حساب مي آيد. از برنامه هاي آتي سوئد افزايش ظرفيت نيروگاه هاي موجود از طريق مدرنيزاسيون و بالا بردن توان نامي آنها است.
در مورد فنلاند بايد گفت كه در مقايسه با ديگر كشورهاي اروپايي استفاده از برق هسته اي را ديرتر آغاز كرد ولي در حال حاضر از نقطه نظر ايمني نيروگاه هاي هسته اي و پسمانداري از پيشرفته ترين كشورهاي اروپايي است.
اين كشور به كمك شوروي سابق با ايجاد دو نيروگاه هسته اي از نوع vver در دهه 1970 ميلادي وارد باشگاه هسته اي دنيا شد. فنلاند همكاري نزديكي با سوئد در خصوص احداث دو نيروگاه bwr داشتند.
بنابراين فنلاند تجربه استفاده از نيروگاه هاي نوع روسي و هم نيروگاه هاي نوع غربي را دارد. در حال حاضر ظرفيت توان چهار نيروگاه نامبرده 2676 مگاوات الكترونيكي و مقدار اورانيوم مصرفي آنها به عنوان سوخت در طول سال 473 تن است. نكته جالب توجه در مورد فنلاند اين است كه سوخت هسته اي مورد نياز خود را از كشورهاي مختلف تأمين مي كند و در اين زمينه وابسته به يك كشور خاص نيست.
فنلاند داراي دو شركت مهم به نام هاي tvo و fortum است كه در زمينه انرژي هسته اي فعال مي باشند. پس از تصميم دولت فنلاند جهت احداث پنجمين نيروگاه هسته اي از نوع pwr و با ظرفيت 1600 مگاوات، شركت tvo به آماده سازي احداث جديد نيروگاه هسته اي مبادرت ورزيد.
البته ساخت اين نيروگاه پس از يك وقفه 20 ساله به يك كنسرسيوم فرانسوي- آلماني سفارشي داده شده است كه در حال احداث استط.
نكته قابل توجه در اين نيروگاه اين است كه عمر استفاده از آن پس از شروع به كار 60 سال پيش بيني شده است كه از استانداردهاي فعلي جهان بالاتر است.
با توجه به موضوعات فوق مي توان نتيجه گرفت كه فنلاند تجارب با ارزشي در خصوص مدرنيزه كردن نيروگاه نوع روسي با تجهيزات غربي دارد زيرا نيروگاه هاي مدرنيزه شده اين كشور جزو ايمن ترين نيروگاه ها و با ظرفيت كاري بالاي 90 درصد است.
با توجه به نگاه دولتمردان و مردم اين دو كشور اسكانديناوي به ارتقاء سطح ايمني نيروگاه هاي هسته اي و گسترش آن، اين كشورها را در آينده نزديك بايد جزو پيشرفته ترين ها در زمينه استفاده صلح آميز از تكنولوژي هسته اي در دنيا به حساب آورد.]]>
</TEXT>
</DOC>
<DOC>
<DOCID>HAM2-860130-037</DOCID>
<DOCNO>HAM2-860130-037</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نمايشگاه نفت،گاز وپتروشيمي افتتاح شد
بازار 250 ميليارد دلاري انرژي ايران در 20 سال آينده]]>
</TITLE>
<TEXT>
<IMAGE>/1386/860130/news/020262.jpg</IMAGE>
<![CDATA[
 وزير نفت:كارت هوشمند سوخت در زمان تعيين شده آماده مي شود ولي زمان و روز آغاز سهميه بندي هنوز مشخص نيست و دولت در موعد مقررآن را اعلام مي كند
گروه اقتصادي - دوازدهمين نمايشگاه نفت، گاز و پتروشيمي صبح چهارشنبه به مدت پنج روز با سخنراني پرويزداوودي معاون اول رئيس جمهور و وزير نفت كار خود را آغاز كرد.
سيد كاظم وزيري هامانه وزير نفت در سخنان افتتاحيه خود تاكيد كرد، اجراي برنامه هاي توسعه كشور هماهنگ با استراتژي هاي بلند مدت در حوزه  انرژي بازاري به ارزش 250 ميليارد دلار در20 سال آينده ايجاد مي كند كه به مشاركت شركت هاي مختلف داخلي و خارجي نياز دارد.
وي افزود: ايران به عنوان نخستين دارنده نفت در خاورميانه همواره تلاش كرده نقش ويژه خود را در جهان به نحو مطلوبي ايفا كند كه برپايي نمايشگاه هاي سالانه در اين راستاست.
وزير نفت در ادامه تصريح كرد: در سه دهه اخير با تلاش شبانه روزي و تعامل مثبت فعالان دولتي و خصوصي صنعت نفت، صنعتگران ايراني توانسته اند بخش عظيمي از نياز داخلي را تامين كنند.
وي تاكيد كرد: هم اكنون امكان ساخت بيش از 15 هزار قطعه حساس مورد نياز صنعت نفت در داخل كشور فراهم شده است.
استقبال خوب شركت هاي خارجي
پرويز داودي معاون اول رئيس جمهوري نيز در سخنراني افتتاحيه دوازدهمين نمايشگاه بين المللي نفت،گازو پتروشيمي، استقبال شركت هاي خارجي از اين نمايشگاه را با وجود فشارهاي خارجي بويژه آمريكا، خوب ارزيابي كرد.
داودي افزود: با وجود همه فشارهايي كه نظام حاكمه بوش با روش غير منطقي  خود بر جمهوري اسلامي ايران وارد مي كند اما شركت هاي خارجي با هوشمندي و بينش بلندمدتي كه براي منافع خود دارند در اين نمايشگاه شركت كرده اند.
داودي با اشاره به اينكه تعداد شركت هاي خارجي شركت كننده در اين نمايشگاه نسبت به سال گذشته پنج درصد افزايش داشت، اضافه كرد: اين شركت ها با وجود همه اين فشارها درصدد افزايش همكاري براي سرمايه گذاري در ايران هستند.
تحت هيچ فشاري نيستم
وزيري هامانه وزيرنفت بعدازظهر چهارشنبه در حاشيه مراسم افتتاح دوازدهمين نمايشگاه نفت، گاز و پتروشيمي هرگونه بحث تغيير در اين وزارتخانه را چه در سطح معاونين و چه خود را تكذيب كرد و برخي خبرهاي منتشره را شايعه خواند.
وي در پاسخ به اين سؤال كه آيا براي تغيير و يا تعيين افراد خاص به سمت معاونت خود تحت فشار افراد ويا گروه هايي است را رد كرد و گفت چنين فشار هايي وجود ندارد و به عنوان وزير نفت به كار خود ادامه مي دهد و تحت هيچ فشاري نيست.
ديروز پرويز داوودي معاون اول رئيس جمهوري نيز كه در مراسم افتتاح نمايشگاه نفت گاز و پتروشيمي حضور داشت در هنگام بازديد از نمايشگاه در پاسخ به خبر نگاران تغيير وزير نفت را رد و تاكيد كرد كه وزيري هامانه تغيير نمي كند.
استفاده از سلاح نفت
وزير نفت ديروز همچنين در پاسخ به نماينده يك خبرگزاري خارجي احتمال استفاده از نفت به عنوان سلاح را رد نكرد ولي گفت كه ايران به عنوان دارنده منابع انرژي بزرگ در جهان خود را متعهد به تامين نياز انرژي مردم ديگر كشورها مي داند و هيچگاه از نفت به عنوان يك سلاح استفاده نمي كند ولي در صورت بروز برخي رويدادها و تحت فشار قرار گرفتن يك كشور طبيعي است كه از هر امكاني براي دفاع استفاده كند و اين طبيعي است كه ما نيز در شرايط مشابه مجبور به دفاع از خود خواهيم بود.وي همچنين پيش بيني هرگونه بند خاص در قرارداد هاي اخير براي طرف هاي خارجي را رد كرد و گفت: در قرارداد هاي نفتي پيش بيني خاصي براي بروز حوادث غير مترقبه مي شود كه در قرارداد هاي ما نيز رايج است.
مافياي نفتي را تعريف كنيد
وزيرنفت در پاسخ به سؤالي بروز تاخير در طرح هاي در دست اجراي وزارت نفت را رد كرد و از كساني كه اين تصور را دارند خواست تا از طرح هايي را كه تصور مي كنند تاخير دارد باز ديد كنند و مشاهده كنند كه هيچ يك از طرح هاي وزارت نفت با تاخير مواجه نيست و طبق برنامه پيش مي رود.
وي همچنين درباره مافياي نفتي گفت: در باره مافياي نفتي مطالبي گفته مي شود ولي من معني آن را متوجه نمي شوم شما تحليل كنيد تا ما هم معني آن را بدانيم، زيرا مفاهيم مختلفي ارائه مي شود.
زمان دقيق آغازسهميه بندي
وزير نفت در مورد ترديد در مورد زمان دقيق آغاز سهميه بندي كه از سوي سخنگوي دولت اعلام شده گفت: كارت هوشمند سوخت طبق برنامه و در زمان تعيين شده آماده مي شود ولي زمان و روز آغاز سهميه بندي هنوز مشخص نيست و دولت در موعد مقرر اين زمان را اعلام مي كند. وي همچنين خاطر نشان ساخت: پيش بيني هاي لازم براي خودرو هايي كه در روز آغاز سهميه بندي كارت دريافت نكرده اند، شده است و كارت هاي موقت براي آنان صادر مي شود.
وزير نفت خبر داد كه از 12 ارديبهشت آزمايش عمومي همه جايگاه ها براي كارت هوشمند آغاز مي شود و از 20 ارديبهشت ماه سوخت با كارت عرضه مي شود. وي ابراز اطمينان كرد: قبل از طرح سهميه بندي همه صاحبان خودرو صاحب كارت شوند.
آماده واگذاري شركت ها هستيم
وزير نفت با اشاره به شكل گيري ستاد هاي ويژه در وزارتخانه و شركت هاي اصلي وزارت نفت براي اجرايي شدن اصل 44 گفت: همه شركت ها شناسايي و ارزيابي شده اند و تعداد آن ها به بيش از 118 شركت رسيده است كه آماده واگذاري هستند و تنها در انتظار مشخص شدن نحوه واگذاري ها هستيم. وي تاكيد كرد همين امروز نيز حاضريم شركت ها را از طريق بورس و مزايده بدون هر گونه تاخير واگذار كنيم.
جذب سرمايه خارجي
هامانه در پاسخ به سؤال خبرنگار خبرگزاري فرانسه هرگونه مشكل در جذب سرمايه و تامين مالي طرح هاي نفتي را در سال گذشته رد كرد و گفت: تاكنون مشكلي در اين زمينه نداشته ايم.
هامانه در مورد دليل تاخير توتال در اجراي طرح توليد ال ان جي گفت: شركت توتال اخيرا كار هاي مهندسي را انجام داده اما قيمت را افزايش داده است كه ما هم اين قيمت را نپذيرفتيم و به اين شركت اعلام كرده ايم كه براي كاهش قيمت اقدام كند.وي همچنين كناره گيري ساينوپك چين را از خريد ال ان جي ايران رد كرد و گفت كه من هيچ اعلام رسمي از سوي اين شركت دريافت نكرده ام و اين خبر در رسانه ها منتشر شده است. وي در عين حال تاكيد كرد كه در صورت عدم تمايل اين شركت ما مشتري هاي بسياري براي ال ان جي داريم.]]>
</TEXT>
</DOC>
<DOC>
<DOCID>HAM2-860130-038</DOCID>
<DOCNO>HAM2-860130-038</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[فروشگاه هاي زنجيره اي در ايران
نظام توزيع ناكارآمد]]>
</TITLE>
<TEXT>
<IMAGE>/1386/860130/news/020076.jpg</IMAGE>
<![CDATA[
در سال هاي پيش از انقلاب بيشتر فروشگاه هاي بزرگ و زنجيره اي در ايران با حمايت مالي مستقيم يا غير مستقيم دولت تأسيس شده بودند و بيشتر جنبه دولتي و تعاوني داشتند.
سازمان تعاوني سپه، نخستين تعاوني مصرف مي باشد كه در ارتش شكل گرفت و در ابتدا سهامدارانش ارتشي بودند ليكن پس از تغيير نام به شركت اتكاء سهامداران غير ارتشي را نيز مي پذيرد . ايجاد فروشگاه هاي كوروش يا قدس امروزي و فروشگاه بزرگ ايران در اوايل دهه 50 حاكي از آغاز فعاليت هاي جدي بخش خصوصي در اين زمينه بوده است ولي پس از انقلاب به تصرف بخش دولتي درآمد و در اوايل دهه 1370 گسترش مجدد فروشگاه هاي زنجيره اي خصوصي به عنوان يكي از ابزارهاي سياست تنظيم كالا و شبكه توزيع مورد توجه و در اولويت سياست هاي بازرگاني دولت قرار گرفت .
ماريا باورساد
در اواخر سال 1379 طرح ايجاد شركت سهامي عام فروشگاه هاي زنجيره اي رفاه با سرمايه گذاري 100 ميليارد ريال تصويب گرديد و مقرر شد 35 درصد از سهام اين شركت در اختيار وزارت بازرگاني، شهرداري هاي سراسر كشور، بيمه و بانك ها قرار گيرد و بقيه سهام به مردم عرضه گردد .
از سال مذكور به بعد احداث و تأسيس فروشگاه هاي فعال در دستور كار قرار گرفت به طوري كه در حال حاضر 18 فروشگاه رفاه در تهران مشغول فعاليت مي باشند. از جمله فروشگاه هاي ديگر مي توان به فروشگاه هاي زنجيره اي قدس وابسته به بنياد مستضعفان، فروشگاه هاي اتكا وابسته به وزارت دفاع و پشتيباني نيروهاي مسلح، فروشگاه هاي مصرف صنعت نفت، فروشگاه فرهنگيان و فروشگاه شهروند كه به ترتيب داراي 12، 10 ، 8 8، 12 شعبه در تهران مي باشند و مشغول فعاليت توزيع كالا در كشور هستند، اشاره نمود. مجموعاً 68 فروشگاه در نقاط مختلف شهر تهران وجود دارد. فروشگاه هاي زنجيره اي موجود به علت اينكه فاقد استانداردهاي لازم مي باشد غالباً رسالت اقتصادي خود كه كوتاه كردن دست واسطه ها، خريد انبوه و عرضه كالا با قيمت هاي ارزان تر و با كيفيت بالا مي باشد را از دست داده اند.
بر اساس بررسي هاي به عمل آمده، سهم فروشگاه هاي زنجيره اي از كل خرده فروشي كشور حدود 2 درصد است كه از مهمترين علل آن مناسب نبودن قيمت كالا در محل هاي عرضه مي باشد در حالي كه يكي از اهداف ايجاد فروشگاه هاي زنجيره اي كشور ارائه خدمات بهتر به مردم و ارزان فروشي نسبت به شبكه هاي توزيع سنتي بوده است، اما هم اكنون اين فروشگاه ها از اين اهداف اوليه خود فاصله زيادي گرفته و حتي اقدام به ارائه كالا با قيمت هاي بالاتر نموده اند كه يكي از علل مذكور را مي توان سود مشترك قابل دريافت فروشگاه هاي زنجيره اي(30 درصد)دانست در حالي كه مجموعه سود عمده فروشي و خرده فروشي مصوب هيأت عالي نظارت بين حداقل 7 تا 20 درصد مي باشد .
گلوگاه هاي سيستم توزيع در ايران
آنچه مشكلات سد راه نظام توزيع مي باشد موارد ساختاري و پايه اي شبكه توزيع است اولين معضل نظام توزيع نبود سيستم مناسب براي ذخيره سازي است .
كمبود انبارها و سردخانه ها كه پايه فعاليت توزيع را شكل مي دهند اصلي ترين معضل توزيع ايران به شمار مي روند در حالي كه ممكن است توليد و تهيه كالا كمبودي نداشته باشد، اما فقدان سيستم مناسب براي نگهداري و ذخيره سازي آن باعث شده كه هرگز آن كالاي توليد شده به دست مصرف كننده نرسد .
مورد ديگري كه جزيي از گلوگاه هاي توزيع در ايران نام برده مي شود حمل ونقل و وسايل ارتباطي است كه مستقيماً بر روي شبكه توزيع اثر مي گذارد. راه ها و شريان هاي حياتي حمل و نقل در صورت كيفيت نامطلوب، شبكه توزيع را مختل مي سازد .
وسايل حمل و نقل نامناسب و گران حتماً تأثير منفي بر عرضه كالا مي گذارد از جمله كالاهايي كه فداي نظام توزيع نامناسب مي گردند محصولات كشاورزي به ويژه سبزي ها و صيفي جات است كه در اثر نارسايي شبكه حمل و نقل و انبارداري، ضايع و از سيكل مصرف خارج مي شود. در بعضي از موارد ضايعات كشاورزي تا 40 درصد گزارش شده است .
متأسفانه تاكنون نظام توزيع در كشور، قديمي رفتار كرده است. جابجايي غيرضروري كالا سبب شده كه بين توليد و مصرف فاصله زيادي بوجود آيد و در پاره اي از موارد جابجايي مضاعف_ دلال بازي_ صورت گيرد. توزيع در بخش خصوصي به طور سنتي به وسيله تجار و بازرگانان عمده فروش در بازارهاي اصلي انجام مي شود و مركز فعاليت خرده فروشان نيز در تمامي سطوح شهرها و روستا ها پراكنده است .
در حال حاضر ارتباط بين عمده فروش و توليد كنندگان و همچنين عمده فروشان و خرده فروشان عموماً مستقيم نبوده و يك كالا ممكن است كه تا مرحله رسيدن به خرده فروشي چندين بار مورد معاملات غير ضروري واقع شود. در واقع واسطه گران حاشيه سود خود را در توزيع افزايش قيمت هاي خرده فروشي مي بينند شبكه توزيع ايران مدرن نيست، علايم آن نيز عدم كارايي، حجم كثير نيروي انساني شاغل، تعدد مراكز و عوامل دست اندر كار و طولاني بودن مسير جريان گردش كالاها كه موجب افزايش قيمت تمام شده كالا است،مي باشد.
بر اين اساس مي توان ادعا كرد كه توزيع كشور نتوانسته است همپاي توليد پيش رود. طبق شواهد موجود بخش توليد در ايران از حالت سنتي خود خارج شده تا به زودي با تكنولوژي مدرن دنيا مجهز شود از سوي ديگر به واسطه تبليغات گوناگون و اطلاع رساني الكترونيكي خواسته هاي جامعه هر روز تغيير مي كند و تقاضاي مردم جديد و روبه تزايد است . اين روند رو به رشد در حالي در اقتصاد ايران رخ مي دهد كه بخش توزيع كشور همچنان از شيوه هاي گذشته استفاده مي كند. توزيع در ايران هر چند به شيوه هاي نو آشنا است، اما به خاطر نبود بسترهاي لازم راهي طولاني در پيش دارد تا بتواند همپاي توليد و مصرف پيش رود .
گراني حمل و نقل و نبود سردخانه ها، نداشتن انبارهاي مجهز و ناآشنايي به بازار تقاضا همگي دست به دست هم داده تا توزيع در ايران سنتي بماند اين موارد همچنان ادامه خواهد داشت تا زماني كه براي بخش توزيع متولي پيدا شود .]]>
</TEXT>
</DOC>
<DOC>
<DOCID>HAM2-860130-039</DOCID>
<DOCNO>HAM2-860130-039</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كاهش سود بانكي، به كاهش تورم و هزينه توليد كمك مي كند
وزير امور اقتصادي و دارايي درهمايش بين المللي ابزارهاي نوين مالي در نظام بانكداري اسلامي]]>
</TITLE>
<TEXT>
<IMAGE>/1386/860130/news/020259.jpg</IMAGE>
<![CDATA[
گروه اقتصادي - شوراي پول و اعتبار شنبه هفته آينده درباره نرخ سود بانكي در سال جاري تصميم گيري خواهد كرد.
كاهش 2 درصدي نرخ سود بانكي در سال 85 از مهمترين تصميمات اقتصادي سال هاي اخير بود كه با واكنش هاي متفاوتي از سوي كارشناسان روبرو شد. امسال نيز قرار بود در اولين جلسه شوراي پول و اعتبار(شنبه هفته گذشته)درباره نرخ سود بانكي تصميم گيري شود كه به علت سفر كاري وزير اقتصاد و رئيس كل بانك مركزي، اين مسئله به تعويق افتاد.
ديروز وزير امور اقتصادي و دارايي در حاشيه همايش بين المللي ابزارهاي نوين مالي در نظام بانكداري اسلامي در رابطه با تعيين نرخ سود بانكي گفت: هر دو موضوع كاهش يا عدم كاهش نرخ سود بانكي در سال جاري داراي طرفداراني است به نحوي كه استدلال عده اي كه قائل به كاهش نرخ سود بانكي هستند مبني بر اين است كه در اين شرايط اين امر مي تواند به كاهش هزينه توليد كمك كرده و در نهايت در كاهش تورم موثر واقع شود.
وي ادامه داد: عده اي ديگر كاهش نرخ سود بانكي را متناسب با نرخ تورم امكان پذير مي دانند؛ اما تا زماني كه بررسي هاي نهايي در رابطه با نرخ تورم در سال گذشته نهايي نشود، نمي توان تصميم گيري نهايي را درباره سود بانكي گرفت. وزير امور اقتصادي و دارا يي با بيان اينكه بانك مركزي و وزارت امور اقتصادي و دارايي تمايل به كاهش نرخ سود بانكي دارند، تصريح كرد: بانك ها براي اعطاي تسهيلات نيازمند جمع آوري منابع هستند و به هر ميزان كه نرخ سود بانكي كاهش يابد به طور طبيعي، ميزان جاذبه اي كه در ساير بازارهاي مالي به وجود مي آيد، نسبت به سيستم بانكي افزايش مي يابد.
وي بر تاثير كاهش هزينه توليد بر كاهش نرخ تورم تاكيد و عنوان كرد: انتخاب ميان منابع بيشتر و هزينه كمتر منابع مالي دو سؤالي است كه فراروي اعضاي شوراي پول و اعتبار و صاحب نظران قرار دارد و بايد ديد كدام يك از اين دو ديدگاه براي ما داراي ارزش بيشتري است.
هم اكنون نرخ سود بانكي در بانك هاي دولتي 14 درصد و در بانك هاي خصوصي 17 درصد است.
برخورد با بانك سپه غيرعادلانه است
دانش جعفري همچنين درباره برخوردهاي اخير برخي كشورهاي اروپايي با بانك سپه و تغيير سه نفر از روساي شعب اين بانك از سوي كشور هاي اروپايي، با بيان اين كه مصوبه شوراي امنيت در مورد بانك سپه غيرعقلاني و ناعادلانه است، گفت: بانك سپه، نظامي نيست و تلقي برخي كشورها از اين موضوع نادرست است.
وي در خصوص فشارهاي برخي كشورها براي تحريم بانك سپه گفت: شوراي امنيت سازمان ملل تحت تاثير يك برداشت نادرست كه اين بانك را نظامي مي خواند، اقدام به تحريم اين بانك در چارچوب قطعنامه اخير كرد. وي با بيان اينكه در حال حاضر كشورهاي مختلف در رابطه با اجراي قطعنامه مذكور داراي ديدگاه هاي متفاوتي هستند، افزود: بانك سپه در اروپا فعاليت هاي متنوعي دارد كه با اعمال تحريم عليه اين بانك مشكلاتي براي اين كشورها نيز ايجاد شده است به نحوي كه در آلمان تعدادي از سپرده گذاران آلماني در شعبات بانك سپه در آلمان، با مشاهده اعمال تحريم از سوي مسئولين اين كشور عليه بانك سپه، نسبت به وضعيت سپرده هاي خود ابزار نگراني كردند.
وي گفت: برخي كشورها در اين زمينه عقلاني تر عمل كرده و با توجه به اعمال تحريم عليه بانك سپه سعي نمودند، يك نفر در هيئت مديره اين بانك قرار دهند كه در جريان مسائل قرار گيرد، اما برخي كشورها نظير آلمان و ايتاليا برخوردهاي تندتري را اعمال كردند.
همايش بين المللي ابزارهاي نوين مالي در نظام بانكداري اسلامي
همايش بين المللي ابزارهاي نوين مالي در نظام بانكداري اسلامي ديروز با حضور وزير امور اقتصادي و دارايي كشورمان و احمد محمدعلي رئيس بانك توسعه اسلامي و جمعي از كارشناسان داخلي و اقتصاددانان بانك توسعه اسلامي در تالار الغدير دانشكده مديريت تهران برگزار شد.
دكتر حميد پورمحمدي معاون امور بانكي، بيمه و شركت هاي دولتي وزارت اقتصاد درباره توجيه برگزاري اين همايش گفت: از آنجا كه از زمان ابلاغ قانون عملياتي بانكي بدون ربا در سال 1363 تاكنون هيچ تغييري در اين قانون ايجاد نشده است و بخش زيادي از ظرفيت هاي اين قانون مسكوت باقي مانده است، در اين همايش ابزارهاي مالي جديد بانكداري اسلامي و تجربه بانك توسعه اسلامي مطرح شد.
معاون وزير اقتصاد با تاكيد بر اين كه امروز زمان گام برداشتن براي تحول در بانكداري اسلامي است، تصريح كرد: براساس سند چشم انداز 20 ساله ايران بايد مقام اول منطقه از هر حيث باشد كه دستيابي به چنين جايگاهي جز اتكا به نهادهاي مالي جديد و كارآمد امكان پذير نيست.]]>
</TEXT>
</DOC>
<DOC>
<DOCID>HAM2-860130-040</DOCID>
<DOCNO>HAM2-860130-040</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبر]]>
</TITLE>
<TEXT>
<![CDATA[پرداخت نيمي از دستمزد كارورزان توسط وزارت كار
ايسنا: يك عضو شوراي عالي اشتغال  گفت: فارغ التحصيلان دانشگاهي از سوي وزارت كار براي گذراندن دوره هاي كارورزي به سازمان ها و بخش هاي مربوطه معرفي مي شوند و 50 درصد از دستمزد خود را از سوي اين وزارتخانه دريافت خواهند كرد. علي راستگو ، درباره مصوبات جلسه اخير اين شورا افزود: دوره هاي كارورزي براي كليه مقاطع تحصيلي كارداني، كارشناسي و كارشناسي ارشد اعمال مي شود. وي تاكيد كرد: وزارت كار هر فارغ التحصيل را متناسب با رشته تحصيلي به كارخانه ها و سازمان هاي مختلف براي گذراندن دوره هاي كارورزي معرفي مي كند، همچنين مقرر شده كه 50 درصد از دستمزد كارورزان را دولت و 50 درصد مابقي را كارفرما پرداخت كند.
راستگو افزود: بر اساس مباحث مطرح شده در شوراي عالي اشتغال مقرر شده به هر يك از مقاطع تحصيلي درصدي از حداقل دستمزد مصوب شوراي عالي كار پرداخت شود؛ به طوري كه احتمالاً به كارداني ها 50 درصد، فارغ التحصيلان كارشناسي 70 درصد و كارشناسي ارشد  به بالا 85 درصد   حداقل دستمزد پرداخت مي شود و اين طرح از امسال اجرايي مي شود.
وي تصريح كرد: همچنين در جلسه شوراي عالي اشتغال در زمينه ضرورت توسعه دوره هاي كار آفريني در دانشگاه ها بحث شد به طوري كه بر اساس قراردادي كه بين وزارت كار و علوم منعقد مي شود، دوره هاي آموزش كار آفريني در دانشگاه ها ايجاد مي شود كه اين بحث در مرحله كار كارشناسي قرار دارد.
]]>
<IMAGE>/1386/860130/news/020073.jpg</IMAGE>
<![CDATA[
دستورالعمل هاي جديد براي جلوگيري
از فرار متهمان پرونده هاي قاچاق
گروه اقتصادي- ستاد مركزي مبارزه با قاچاق كالا و ارز براي جلوگيري از فرار متهمان پرونده هاي قاچاق كالا دستورالعمل پنج بندي را تصويب كرد.
به گزارش ستاد مركزي مبارزه با قاچاق كالا و ارز، به منظور جلوگيري از فرار متهمان پرونده هاي قاچاق و كاهش حجم پرونده هاي بلا صاحب و همچنين امكان صدور قرار تأمين مناسب و حفظ دسترسي به متهمان پرونده هاي قاچاق اقدامات زير صورت مي گيرد.
سازمان كاشف موظف است بلافاصله پس از كشف كالا و تنظيم صورتجلسه اوليه كشف، پرونده تنظيمي را همراه كالا و متهمان تحويل گمرك نمايد و متهمان را در دسترس گمرك قرار دهد.
اين گزارش مي افزايد: همچنين گمرك براي اعلام شكايت به مرجع قضايي منتظر كارشناسي نهايي و بررسي همه اسناد براي تعيين رقم دقيق تخلف نمي شود و به محض تحويل پرونده پس از احراز جرم قاچاق براساس هر حدي از قاچاق كه محرز شده است شكايت اوليه را با رقم تخميني ارزش كالاي مكشوفه ظرف 24 ساعت به مرجع ذيصلاح اعلام مي نمايد و در شكايت اوليه ضمن ذكر رقمي به عنوان حداقل رقم پرونده يادآور مي شود كه رقم كامل تخلف ظرف مهلت مقرر قانوني(5 روز)به آن مرجع اعلام خواهدشد.
همچنين، مرجع قضايي مربوط حسب قانون نسبت به صدور قرار متناسب با رقم شكايت اوليه اقدام مي نمايد و پس از اعلام گزارش تكميلي گمرك به مرجع قضايي و در صورت افزايش رقم شكايت قرار قانوني صادره متناسب با آن اصلاح مي شود. در موارد نياز به تحقيق بيشتر از متهمان، نيروي انتظامي رأساً و يا در صورت درخواست گمرك و قبل از آزادي متهمان از مرجع رسيدگي كننده تقاضاي تمديد مدت نگهداري متهمان را از مراجع قضايي خواهد نمود.
]]>
<IMAGE>/1386/860130/news/020070.jpg</IMAGE>
<![CDATA[
وام مسكن روستايي؛6‎/5 ميليون تومان
گروه اقتصادي - بر اساس مصوبه دولت وام مسكن روستايي در سال جاري با 15 درصد افزايش نسبت به سال گذشته به شش ميليون و 550 هزار تومان افزايش يافت.
بر اساس اين گزارش، دولت در سال جاري وام مسكن روستايي را براي احداث و بازسازي از 5 ميليون و 700 هزار تومان سال 85 با 15 درصد افزايش به 6 ميليون و 550 هزار تومان رسانده است تا متقاضيان اين گونه وام ها در روستاها با فراغ بيشتري اقدام به احداث و بازسازي واحدهاي مسكوني خود كنند. به گزارش همشهري، بر اساس قانون برنامه چهارم توسعه سالانه بايد 200 هزار واحد مسكوني با اختصاص وام احداث و بازسازي شود بنابراين عمليات اجرايي طرح مزبور براي سال 84 از سال 85 با وام 5 ميليون تومان آغاز شد. البته دولت قرار است امسال اين تعداد را به 300 هزار واحد مسكوني افزايش دهد.
پرداخت وام مسكن روستايي سال 85 نيز با 700 هزار تومان رشد به 5 ميليون و 700 هزار تومان رسيد و عمليات اجرايي پرداخت اين وام ها نيز از اواخر سال گذشته آغاز و تاكنون نيز 155 هزار پرونده تشكيل شده است. بنابر گزارش فوق، تاكنون 70 هزار واحد مسكوني براي دريافت وام 5 ميليون و 700 هزار توماني به بانك ها معرفي و براي 20 هزار واحد مسكوني نيز قرارداد بسته شده است، بنابراين مطمئناً تا اواخر خرداد ماه سال جاري نيز باقيمانده متقاضيان كه در حدود 130 هزار نفر خواهند بود به بانك ها معرفي مي شوند.
احتمال تحقق نيافتن 2 هزار و 800 ميليارد تومان از درآمدهاي امسال
فارس: 2 هزار و 800 ميليارد تومان از هزينه هاي پيش بيني شده در قانون بودجه 86 منابع درآمدي مشكوك الوصول دارند.]]>
</TEXT>
</DOC>
<DOC>
<DOCID>HAM2-860130-041</DOCID>
<DOCNO>HAM2-860130-041</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اعطاي تسهيلات بانكيفقط توسط 18 مؤسسه بانكي قانوني است]]>
</TITLE>
<TEXT>
<![CDATA[گروه اقتصادي - بانك مركزي جمهوري اسلامي ايران اعطاي هرگونه تسهيلات و خدمات بانكي فقط توسط 16 بانك دولتي و خصوصي به  علاوه شركت دولتي پست بانك و مؤسسه اعتباري توسعه را قانوني دانست.
براين اساس فقط بانك هاي دولتي شامل بانك ملي ايران، صادرات ايران، سپه، تجارت، ملت، رفاه، توسعه صادرات، صنعت و معدن، كشاورزي و مسكن، بانك هاي خصوصي شامل كار آفرين، اقتصاد نوين، پارسيان، پاسارگاد، سرمايه و سامان و همچنين شركت دولتي پست بانك و مؤسسه اعتباري توسعه از بانك مركزي جمهوري اسلامي ايران مجوز فعاليت دارند و اعطاي هر گونه تسهيلات و خدمات بانكي فقط از سوي بانك ها و مؤسسه اعتباري ياد شده قانوني است.]]>
</TEXT>
</DOC>
<DOC>
<DOCID>HAM2-860130-042</DOCID>
<DOCNO>HAM2-860130-042</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رئيس سازمان بازرسي كل كشور تأكيد كرد
برخورد با ايجادكنندگان مانع در مسير سرمايه گذاري]]>
</TITLE>
<TEXT>
<![CDATA[ايسنا: رييس سازمان بازرسي كل كشور بر ضرورت حمايت از دولت در اجراي اصل 44 قانون اساسي و روند خصوصي سازي تأكيد كرد و گفت: چون اين كار براي اولين بار در كشور صورت مي گيرد، ممكن است برخي جوسازي هاي منفي عليه اجراي اين سياست صورت گيرد اما سازمان بازرسي كل كشور به دولت كمك مي كند تا با جرأت و شهامت اين سياست ها را اجرا كند.
حجت الاسلام و المسلمين نيازي با اعلام اين كه كساني كه در مسير سرمايه گذاري با مشكل مواجه مي شوند به سازمان بازرسي كل كشور مراجعه كنند افزود: تمامي مديران و بازرسان سازمان موظف هستند با جديت با موانع سرمايه گذاري برخورد كنند و زمينه مناسب را براي اجراي اصل 44 قانون اساسي و سرمايه گذاري در كشور فراهم كنند.]]>
</TEXT>
</DOC>
<DOC>
<DOCID>HAM2-860130-043</DOCID>
<DOCNO>HAM2-860130-043</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يك مسنول دولتي تأييد كرد
احتمال خاموشي برق در تابستان]]>
</TITLE>
<TEXT>
<![CDATA[گروه اقتصادي - در حاليكه پيش از پايان سال گذشته دست اندر كاران صنعت برق از احتمال بروز خاموشي هاي گسترده و بروز مشكلات گوناگون در اين بخش خبر داده بودند روز چهارشنبه مدير عامل شركت توانير نيز از احتمال بروز خاموشي در سال جاري خبر داد. وي اعلام كرده است كه محدوديت 2 هزار ميليارد توماني منابع مالي در صنعت برق احتمالا برخي از پروژه هاي برق در حال احداث را تحت تاثير قرار داده و شبكه برق را در تابستان با خاموشي مواجه خواهد كرد.
محمد علي وحدتي به فارس گفت: صنعت برق كشور با 2 هزار ميليارد تومان كمبود منابع مالي مواجه است بنابراين برخي از پروژه ها احتمالا تحت تاثير اين محدوديت مالي قرار گرفته و به موقع آماده نخواهد شد اگر اين اتفاقات رخ دهد شبكه برق با محدوديت و خاموشي مواجه خواهد شد. وي با بيان اينكه پيك بار مصرف شبكه برق در حال حاضر 26 هزار و 300 مگاوات است افزود: شبكه برق كشور با كمبود توليد برق مواجه نيست بلكه بايد متناسب با رشد 9 درصدي سالانه مصرف برق شبكه هاي توزيع و انتقال برق احداث شود.
وي تاكيد كرد: اگر متناسب با رشد مصرف برق شبكه هاي توزيع و انتقال برق به موقع حاضر نشوند، احتمالا شبكه برق با محدوديت و خاموشي مواجه مي شود. به گفته وي، 450 ميليارد تومان براي كمك به بخش خصوصي براي احداث نيروگاه برق در نظر گرفته شده است.]]>
</TEXT>
</DOC>
<DOC>
<DOCID>HAM2-860130-044</DOCID>
<DOCNO>HAM2-860130-044</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[واگذاري خريد تضميني تمام محصولات كشاورزي به بخش خصوصي]]>
</TITLE>
<TEXT>
<![CDATA[گروه اقتصادي: معاون برنامه ريزي و امور اقتصادي وزارت جهاد كشاورزي اعلام كرد: امسال تضميني تمام محصولات كشاورزي از سوي اين وزارتخانه به بخش خصوصي واگذار مي شود.
صادق خليليان، با اشاره به اينكه قانون خريد تضميني بر عهده دولت است، گفت: يكي از سياستهاي وزارت جهاد كشاورزي در سال 86 توسعه خريد توافقي بخش خصوصي است كه تا بار دولت در زمينه خريد تضميني تا حدودي كاهش يابد و به همين منظور دولت از ورود بخش خصوصي براي خريد محصولات در چهارچوب خريد توافقي و بازار رساني محصولات جمع آوري شده استقبال مي كند.
وي ادامه داد: وزارت جهاد كشاورزي در نظر دارد با معرفي بخش خصوصي به بانك ها براي دريافت تسهيلات بنگاه هاي كوچك زود بازده با نرخ پايين، اين بخش را براي خريد محصولات از كشاورزان ياري كند.
خليليان عنوان كرد: خريد توافقي خرما توسط بخش خصوصي در سال گذشته باتجربه موفقي رو به رو شد و وزارت جهاد كشاورزي در نظر دارد خريد تضميني تمام محصولات كشاورزي را در سال 86 به بخش خصوصي واگذار كند.]]>
</TEXT>
</DOC>
<DOC>
<DOCID>HAM2-860130-045</DOCID>
<DOCNO>HAM2-860130-045</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[227 هزار تومان سقف معافيت مالياتي]]>
</TITLE>
<TEXT>
<![CDATA[مهر: معاون فني و حقوقي سازمان امور مالياتي كشور اعلام كرد: ميزان معافيت حقوق بگيران شامل كارمندان و كارگران بر اساس ماده 84 قانون ماليات هاي مستقيم براي سال 86 سالانه معادل 2 ميليون و 724 هزار تومان و ماهانه 227 هزار تومان تعيين شد.
محمد قاسم پناهي با اعلام اين مطلب گفت:معافيت مالياتي سال 85 حقوق بگيران 25 ميليون و920 هزار ريال بود كه امسال اين رقم يك ميليون و320 هزار ريال افزايش يافت.
قاسم پناهي گفت: معافيت ماهانه مالياتي حقوق بگيران نيز227 هزار تومان است، حال آن كه در سال گذشته اين رقم 216هزار تومان بود.]]>
</TEXT>
</DOC>
<DOC>
<DOCID>HAM2-860130-046</DOCID>
<DOCNO>HAM2-860130-046</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي روز
اجراي طرح رفع موانع توليد؛ 3 ماه آينده]]>
</TITLE>
<TEXT>
<IMAGE>/1386/860130/news/020265.jpg</IMAGE>
<![CDATA[
ولي ملكي
وجود مشكلاتي در بخش هاي مختلف توليد در زمينه برخورداري از تسهيلات بانكي، قانون كار و روابط كارگر و كارفرما، موانع موجود در ارتباط بخش توليد با موسساتي مانند استاندارد، گمرك، محيط زيست و غيره كه در سال هاي گذشته همواره از جمله گلايه هاي توليد كنندگان بوده و به عنوان موانع توليد محسوب مي شود، موجب شد تا نمايندگان مجلس طرح حمايت از توليد را براي رفع برخي از اين موانع ارائه كنند. اين طرح پس از تصويب نهايي در كميسيون و صحن مجلس در صورت تاييد شوراي نگهبان براي يك دوره 5 ساله اجرا خواهد شد.
با مخبر كميسيون صنايع و معادن مجلس شوراي اسلامي در زمينه روند اجراي اين طرح و راهكارهاي پيش بيني شده براي حمايت از توليد كنندگان گفت وگوكرده ايم.
طرح رفع موانع توليد تا چه زماني اجرا خواهد شد؟
براي آنكه طرح رفع موانع توليد در كوتاه مدت قادر به حل مشكلات پيش روي توليدكنندگان باشد، اين طرح با قيد فوريت تصويب و مقرر شد در چارچوب اصل 85 قانون اساسي در اختيار كميسيون صنايع مجلس قرار گيرد، پس از بررسي كميسيون اين طرح در 10 ماده به تصويب رسيد و سپس با تصويب در مجلس، اكنون براي تصويب نهايي به شوراي نگهبان ارسال شده است. با در نظر گرفتن مهلت 3 هفته اي شوراي نگهبان و حتي در شرايطي كه اين شورا نظر اصلاحي راجع به طرح داشته باشد، معتقدم اين طرح حداكثر تا ابتداي تيرماه سال جاري اجرايي خواهد شد.
چرا اجراي اين طرح براي مدت 5 سال پيشنهاد شده است؟
با توجه به اصل هشتاد و پنجي بودن اين طرح و ضرورت طي دوره آزمايشي به پيشنهاد كميسيون اجراي آن در 5 سال مورد توجه قرار گرفت و از آنجا كه نظر كميسيون آن بود كه اين طرح هر چه سريع تر اجرايي شود، اين موضوع با تصويب در مجلس، نهايي شد.
در اين طرح تا چه حد به ديدگاه هاي بخش خصوصي توجه شده است؟
كميسيون صنايع و معادن مجلس در بررسي و تصويب اين طرح با نظر خواهي از صاحبان حرف، صنايع و واحدهاي ذي ربط مانند بانك مركزي، محيط زيست و استاندارد تلاش كرده است تا ديدگاه بخش خصوصي را لحاظ كند. همچنين با فراكسيون صنايع غذايي، صنايع معدني، پتروشيمي  و كليه صنايعي كه در حيطه فعاليت بخش خصوصي و حتي دولتي بوده، ديدگاه هاي آنها را به شكل مكتوب دريافت و با آنها جلساتي برگزار شده است. با اين روند معتقدم در تدوين اين طرح به ديدگاه هاي اين بخش نيز توجه شده است. به طور نمونه تعيين نرخ جوايز صادراتي با مشورت دستگاه هاي ذي ربط و صادركنندگان انجام شده يا براي تسهيل در صدور پروانه اين موضوع در يك بند به مؤسسه استاندارد واگذار شده و از ابتداي سال 86 هيچ اقدام موازي در زمينه صدور پروانه موازي براي كالاها صورت نمي گيرد.
تخصيص نيافتن به موقع و كافي تسهيلات بانكي از جمله مشكلات بخش توليد است. در اين طرح،  چه راهكاري براي اين مسئله پيشنهاد شده است؟
در طرح رفع موانع توليد مقرر شده است تا براي دريافت تسهيلات بانكي، واحدهاي توليدي، بتوانند ساختمان و ماشين آلات و مكان را به عنوان وثيقه دريافت تسهيلات نزد بانك به ضمانت بگذارند و بانك ها نيز ملزم به پذيرفتن اين وثايق هستند. علاوه بر اين، در لايحه اي كه به مجلس ارائه شده و هنوز به صحن نيامده است، در نظر است تا براي دريافت تسهيلات بانكي كليه وثايقي كه تاكنون از سوي سيستم بانكي اخذ مي شده به جز وثايق مذكور حذف شود. همچنين تامين سرمايه ثابت و در گردش طرح هايي كه داراي توجيه فني و اقتصادي بوده از جمله ضروريات حمايت از توليد است كه اين امر نيز مورد توجه قرار گرفته است. كاهش يك درصدي نرخ عوارض از ديگر موضوعات پيش بيني شده در اين طرح است كه در مجموع، عوارض بخش توليد از 3 به 2 درصد كاهش يافته است.]]>
</TEXT>
</DOC>
<DOC>
<DOCID>HAM2-860130-047</DOCID>
<DOCNO>HAM2-860130-047</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بانك مركزي:
نرخ تورم اعلامي مركز پژوهش هاي مجلس استاندارد علمي ندارد]]>
</TITLE>
<TEXT>
<![CDATA[گروه اقتصادي- روش محاسبه تورم در مركز پژوهش هاي مجلس با روش هاي استاندارد علمي همخواني نداشته و با آنچه مورد تأييد سازمان هاي بين المللي آمار است، تفاوت ماهوي دارد.
روابط عمومي بانك مركزي جمهوري اسلامي ايران به مطالب منتشر شده در برخي رسانه هاي گروهي در خصوص نرخ تورم اعلام شده از سوي اين بانك و نحوه محاسبه آن پاسخ داد. در اين جوابيه آمده است: همانگونه كه قبلا نيز بارها تاكيد گرديده است، نرخ تورم متوسط موزون تغيير قيمت سبدي از اقلام كالا و خدمات است كه در سال پايه، بيشترين ميزان متوسط هزينه  مصرفي را براي خانوارها داشته است.
در ضمن يادآور مي گردد كه اعداد شاخص اعلام شده از سوي بانك مركزي در سال،1385 در هر ماه روند افزايشي داشته و تغييرات آن نسبت به دوره هاي مشابه در سال 1384 همگي از رشد شاخص تورم حكايت مي كرده است كه نشان دهنده رعايت موازين محاسباتي و اعمال افزايش قيمت هاي صورت گرفته در شاخص مذكور بوده است كه يادآوري مي گردد اعدادي كه توسط سازمان هاي پژوهشي كشور از جمله مركز پژوهش هاي مجلس شوراي اسلامي تحت عنوان نرخ تورم محاسبه و اعلام مي گردد بر پايه مدل هاي اقتصادي خاص و مورد نظر آن مراكز تهيه شده است و از نظر مفهومي با روش محاسبه شاخص تورم كه در بانك مركزي بر اساس روش استاندارد علمي و مورد تاييد سازمان هاي بين المللي آمار كه متولي رسيدگي به شاخص هاي اقتصادي در سطح كشورهاي جهان هستند، تهيه مي گردد، تفاوت ماهوي دارد. در خصوص محاسبه اقلام موثر از جمله اجاره واحدهاي مسكوني در هزينه سبد خانوار، شايان ذكر است تغييرات اجاره واحدهاي مسكوني همواره در شاخص تورم منظور مي گردد و در سال گذشته رشد اجاره واحدهاي مسكوني 4/14درصد بوده است.
براي محاسبه شاخص تورم هر ماهه قيمت 310 قلم كالا و خدمات از 72 شهر كشور جمع آوري مي گردد و بر مبناي تغييرات قيمت و با احتساب وزن آنها اين شاخص محاسبه مي گردد و در هيچ زمان هيچ يك از اقلام چه افزايش قيمت و چه كاهش قيمت داشته باشند از محاسبه شاخص تورم خارج نمي گردند.]]>
</TEXT>
</DOC>
<DOC>
<DOCID>HAM2-860130-048</DOCID>
<DOCNO>HAM2-860130-048</DOCNO>
<ORIGINALFILE>/1386/860130/news/_eqtes.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از سوي وزير جهاد كشاورزي اعلام شد
توليد گندم بيش از نياز داخلي]]>
</TITLE>
<TEXT>
<![CDATA[مهر: وزير جهاد كشاورزي گفت: گندم توليدي امسال در سطح كشور بيش از نياز مصرف داخلي خواهد بود. محمدرضا اسكندري ضمن اشاره به وضعيت ارائه تسهيلات به طرح هاي زود بازده افزود: سقف اعتبارات پرداخت تسهيلات به اين طرح ها در سال گذشته نسبت به سال 84 افزايش يافته است.
وي اعلام كرد: طرح هاي زود بازده به عنوان يك حركت جديد در حال توسعه و پيشرفت است و به مراتب روند تكامل خود را طي خواهد كرد.
خريد مستقيم گندم از كشاورزان
از سوي ديگر هيات وزيران بر اساس پيشنهاد مشترك سازمان مديريت و برنامه ريزي كشور و وزارتخانه هاي جهاد كشاورزي و بازرگاني، آيين نامه اجرايي بند(ب )تبصره(3)قانون بودجه سال 1386 كل كشور را تصويب كرد.
به گزارش روابط عمومي سازمان مديريت و برنامه ريزي كشور، به موجب اين تصويب نامه، كارخانه هاي آرد و بخش غير دولتي به منظور استفاده از امكانات و تسهيلات اين آئين نامه موظف هستند، گندم را به صورت مستقيم از كشاورزان خريداري كرده و شركت بازرگاني دولتي ايران نيز در زمان تحويل گندم از آنها، فقط بهاي خريد تضميني گندم و هزينه نگهداري هر كيلو گرم در هر ماه 41 ريال را پرداخت مي كند.بر اساس اين تصويب نامه، گندم تحويلي به مراكز خريد در صورت وجود آلودگي و آفت هاي انباري، توسط دستگاه مباشر و عاملان خريد دولتي قابل خريد نيست.]]>
</TEXT>
</DOC>
<DOC>
<DOCID>HAM2-860130-049</DOCID>
<DOCNO>HAM2-860130-049</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جزئيات جديد از زندگي عامل قتل عام در دانشگاه ويرجينيا
آخرين پرده نمايشنامه خونين جوان كره اي]]>
</TITLE>
<TEXT>
<IMAGE>/1386/860130/news/020283.jpg</IMAGE>
<![CDATA[
انگيزه هاي متفاوتي از خيانت عشقي تا افسردگي براي اين جنايت مطرح شده، اما تا كنون هيچ كدام تأييد نشده اند
گروه حوادث- با گذشت 2 روز از خونين ترين جنايت تاريخ معاصر آمريكا كه در جريان آن 32 دانشجو و استاد دانشگاه ويرجينيا با شليك هاي مرگبار از پاي درآمدند، روز گذشته خبرگزاري هاي آمريكايي به راز گشايي زندگي عامل جنايت پرداختند.زندگي سياهي مملو از فقر و خشونت.
پايان خط براي دانشجوي فقير كره اي
به گزارش بي بي سي، چو سونگ هوي، عامل اين جنايت هولناك يك جوان 23 ساله اهل كره جنوبي است كه در رشته انگليسي دانشگاه ويرجينيا تحصيل مي كرده است و در خوابگاهي كه 2 جنايت نخست در آن جرقه خورده بود زندگي مي كرد، او در 8 سالگي همراه خانواد ه اش كه به شدت دچار فقر بودند در جستجوي يافتن زندگي بهتري به آمريكا مهاجرت كرده و از همان زمان در حومه واشنگتن دي سي ساكن شده بودند. به گزارش پليس اين دانشجوي كره جنوبي داروي افسردگي مصرف مي كرده و افكاري به شدت خشن و آشفته داشته است.
گوشه گير و خشن
به گفته لري هينكر، دستيار رئيس روابط عمومي دانشگاه، چو سونگ هوي فردي گوشه گير بوده و همين مسئله يافتن اطلاعات در مورد او را با مشكل مواجه كرده است. آقاي هينكر به خبرگزاري رويترز گفت بررسي هاي
صورت گرفته از ويژگي  هاي شخصيتي جوان مهاجم نشان مي دهد او به شدت گوشه گير و منزوي و در عين حال پرخاشگر بوده است، به طوري كه حتي گاهي اوقات رفتارهاي او، اطرافيانش را نگران مي كرده است. روزنامه شيكاگو تريبون نيز به نقل از دوستان چو اعلام كرد وي اخيرا در يك اتاق خوابگاه، آتش سوزي به راه انداخته و براي چندين زن مزاحمت ايجاد كرده و يكي از آنها را حتي تهديد به مرگ كرده بود.
لوكيندا روي استاد زبان دانشگاه ويرجينيا نيز كه چو از دانشجويان او بود به واشنگتن پست گفت: من از رفتار اين دانشجوي كره اي به حدي احساس ناامني مي كردم كه نام يكي از استادان سابق دانشگاه را به عنوان يك كد با دستياران خود قرار داده بودم تا اگر زماني اين دانشجو خواست كار خطرناكي انجام دهد نام اين استاد را تكرار كنم تا آنها با پليس تماس گرفته و درخواست كمك كنند.
يكي از همكلاسي هاي سابق چو نيز كه برخي از نمايشنامه  هاي او را در اختيار دارد در توصيف او گفت: نمايشنامه هاي دانشجوي كره اي واقعاً پيچيده و همراه با خشونت و تجاوزات وحشتناك با استفاده از سلاح بود. او همچنين يادداشتهاي خشونت باري درباره تجاوز به زنان و كودكان ثروتمند از خود برجاي گذاشته است.
يادداشت هايي قبل از جنايت
در حالي كه پليس هنوز انگيزه محكمي براي حمله خونين و وحشتناك مرد جوان نيافته است، رسانه هاي آمريكا روز گذشته گزارش كردند يك يادداشت در خوابگاه محل اقامت چو يافت شده كه بر اساس اين يادداشت، دانشجوي كره اي به خاطر نوشتن مقالات مسئله دار در كلاس نگارش خلاقانه، براي مشاوره رواني به مركز مشاوره معرفي شده بود.
از سوي ديگر مقامات پليس در محل كار والدين چو در خارج شهر واشنگتن در يك خشكشويي، نامه اي پيدا كردند كه چو در آن نوشته بود: شما موجب شديد من به چنين كاري دست بزنم. وي در اين نامه  اعلام كرده بود نقطه پايان نزديك است. وي همچنين نسبت به مذهب خود ابراز نارضايتي كرده بود و نسخه اي از اين نامه در كوله پشتي او نيز پيدا شده بود كه پليس آن را در سالن دانشگاه و محل تيراندازي پيدا كرده است.
بنابر گزارشها، در روي بازوي مرد جوان نيز با جوهر قرمز دو كلمه نوشته شده است كه مفهوم آنها براي پليس مشخص نيست.
]]>
<IMAGE>/1386/860130/news/020211.jpg</IMAGE>
<![CDATA[
آخرين خريد با كارت اعتباري
بررسي هاي پليسي نشان مي دهد كه جوان مسلح5 هفته پيش به يك فروشگاه اسلحه فروشي مراجعه كرده و با ارائه يك كارت اعتباري، يك اسلحه كمري و يك بسته مهمات خريداري كرده بود. اين اسلحه يكي از دو اسلحه اي است كه پس از اين فاجعه با اثر انگشت چو در دانشگاه پيدا شده است.]]>
</TEXT>
</DOC>
<DOC>
<DOCID>HAM2-860130-050</DOCID>
<DOCNO>HAM2-860130-050</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[فرمانده پليس استان تهران خبر داد
كشف جاسازي يك تن ترياك در تريلر]]>
</TITLE>
<TEXT>
<![CDATA[گروه حوادث- ماموران پليس تهران در عمليات 2ماهه توانستند يك تن ترياك را كه در يك تريلر جاسازي شده بود كشف كنند.
سردار رضا زارعي - فرمانده انتظامي استان تهران- در همايش فرمانداران شهرهاي استان تهران و فرماندهان نيروي انتظامي استان با اعلام اين خبر گفت: اين محموله بزرگ با انجام 2 ماه كار اطلاعاتي از سوي مأموران پليس شناسايي شد.
به گفته وي پس از آنكه در تحقيقات پليسي مشخص شد قاچاقچيان مواد مخدر با جاسازي بيش از يك تن ترياك داخل يك تريلر قصد دارند آن را به استان تهران منتقل و توزيع كنند، كارآگاهان پليس 3 روز قبل و هنگام ورود تريلر به حوزه استحفاظي استان تهران، آن را متوقف كرده و در بازرسي دقيق خودرو 1060 كيلوگرم ترياك را كه به طرز ماهرانه اي در قسمت مخزن تريلر جاسازي شده بود، كشف كردند.
فرمانده انتظامي استان تهران اضافه كرد: در اين رابطه تاكنون يك نفر دستگير شده است و تحقيقات براي دستگيري ديگر متهمان ادامه دارد.
وي در ادامه تأكيد كرد: علاوه بر كشف يك تن ترياك در روزهاي نخست امسال، نزديك به 500 كيلوگرم مواد مخدر هم در عمليا ت هاي ديگر كشف شد كه بيشتر آن ترياك بوده است.]]>
</TEXT>
</DOC>
<DOC>
<DOCID>HAM2-860130-051</DOCID>
<DOCNO>HAM2-860130-051</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[محكوميت مأموران مقصر در تاسوكي]]>
</TITLE>
<TEXT>
<![CDATA[ايسنا: تعدادي از مأموران پليس كه در حادثه تاسوكي مرتكب سهل انگاري و قصور شده بودند در سازمان قضايي استان سيستان و بلوستان محاكمه و مجازات هايي براي آنها در نظر گرفته شد. رئيس سازمان قضايي نيروهاي مسلح با بيان اين خبر گفت: پس از محاكمه اين افراد و صدور حكم براي آنها، با اعتراض تعدادي از محكومان، پرونده به ديوان عالي كشور ارسال شد كه رسيدگي در اين مرجع مقداري به طول انجاميد و در نهايت نقايصي از سوي ديوان گرفته شد كه پس از رفع آنان، احكام محكوميت جديد مجرمان به تناسب جرم صادر شد.
حجت الاسلام والمسلمين محمدكاظم بهرامي تأكيد كرد: در اين ماجرا، به هيچ عنوان تباني با اشرار مطرح نبوده بلكه از سوي تعدادي از ماموران كوتاهي و قصور صورت گرفته كه با آن برخورد شده است.
حادثه تاسوكي شامگاه 25 اسفند 84 در منطقه تاسوكي واقع در جاده زاهدان به زابل در جنوب شرق كشور رخ داد و طي آن افراد مسلح در حالي كه لباس مأموران انتظامي و نظامي به تن داشتند، راه را بر خودروهاي عبوري بستند و سپس 21 نفر از سرنشينان اين خودروها را خارج كرده، به گلوله بستند و پس از آن محل را ترك كرده، به افغانستان و پاكستان گريختند.]]>
</TEXT>
</DOC>
<DOC>
<DOCID>HAM2-860130-052</DOCID>
<DOCNO>HAM2-860130-052</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بازپرس دادسراي جنايي بررسي مي كند
فرار از خانه وحشت]]>
</TITLE>
<TEXT>
<IMAGE>/1386/860130/news/020205.jpg</IMAGE>
<![CDATA[
 گروه حوادث- كارآگاهان پليس تهران تحقيقات گسترده اي را براي بررسي ادعاهاي يك دختر جوان آغاز كردند، اين دختر مدعي است 4 مرد جوان در يك اقدام شيطاني او را ربوده اند، ولي با زيركي از دست آنها فرار كرده است.
روز گذشته اين دختر نوجوان كه در دام 4 پسرجوان گرفتار شده بود، با حضور در شعبه پنجم بازپرسي دادسراي جنايي تهران، در توضيح ماجرا گفت: عصرچهارشنبه گذشته غافل از حادثه تلخي كه در كمينم بود به پارك پشت منزلمان رفتم. برروي نيمكت پارك نشسته بودم كه ناگهان 2 پسر جوان برايم ايجاد مزاحمت كردند، وقتي فهميدم قصد ندارند دست از مزاحمت بردارند تصميم گرفتم به خانه بازگردم.
دختر جوان كه با ياد آوري آن لحظات بسيارمتاثرشده بود به بازپرس توكلي گفت: به محض اينكه از پارك خارج شدم 2 جوان مزاحم دريك كوچه خلوت ناگهان مرا غافلگير كرده و با تهديد چاقو داخل خودروشان انداختند.
آنها مرا به خانه اي آپارتماني در شرق تهران انتقال داده و بعد از آنكه به شدت كتك زدند، قصد تعرض به مرا داشتند، وقتي در مقابل آنها مقاومت كردم يك نفر از  آنان مرا به باد كتك گرفت و من
نيمه جان بر روي زمين افتادم.
2 مرد جوان به خيال اينكه بيهوش شده ام اتاق را ترك كردند و من از فرصت استفاده كرده و با سرعت به سمت در ورودي دويده و در حالي كه پاهايم از شدت هيجان مي لرزيد خود را از آن خانه وحشت نجات دادم.
وي در ادامه گفت: با خروج از خانه مردان جوان، خود را به آرايشگاه مردانه اي كه دركنار خانه بود رسانده و با كمك او به خانه بازگشتم و وقتي كه ماجرا را براي خانواده ام تعريف كردم آنها با كمك ماموران پليس، جوانان مهاجم و 2 همدست آنها را در خانه مجردي اشان دستگير كردند.
متهمان روز گذشته در بازجويي قضايي اتهام خود را انكار كردند، اما اين در حالي است كه آثارضرب وشتم برروي بدن دختر نوجوان بيانگر مقاومت وي در برابر نقشه شوم مردان جوان بوده است. تحقيقات قضايي وپليسي از متهمان ادامه دارد.]]>
</TEXT>
</DOC>
<DOC>
<DOCID>HAM2-860130-053</DOCID>
<DOCNO>HAM2-860130-053</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تولد نوزاد 500 گرمي]]>
</TITLE>
<TEXT>
<![CDATA[ايرنا: نوزادي كه پس از تولد تنها 500 گرم وزن داشت با 108 روز مراقبت از سوي كاركنان بيمارستاني در يزد بهبود يافت.]]>
</TEXT>
</DOC>
<DOC>
<DOCID>HAM2-860130-054</DOCID>
<DOCNO>HAM2-860130-054</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[3 محكوم به اعدام، طلوع ديروز را ديدند]]>
</TITLE>
<TEXT>
<IMAGE>/1386/860130/news/020217.jpg</IMAGE>
<![CDATA[
گروه حوادث- سحرگاه ديشب، در حالي كه 3 محكوم به اعدام تصور مي كردند طلوع صبح فردا را نخواهند ديد، هر 3 نفر به صبح لبخند زدند، 2 نفر از متهمان بخشيده شدند و حكم سومين متهم، متوقف شد.
سحرگاه ديروز قرار بود 3 محكوم به اعدام به دار مجازات آويخته شوند، نخستين زنداني زن جواني به نام فاطمه بود كه به اتهام قتل پسر 12 ساله همسرش در آستانه اعدام قرار داشت. دومين متهم مردي به نام نعمت بود كه به اتهام قتل دوست خود با انگيزه سرقت، حكم مرگ گرفته بود و سومين متهم نيز جواني به نام محمد بود كه به اتهام قتل نوجواني در مقابل يك باشگاه بيليارد در انتظار اعدام به سر مي برد.
اما با تلاش هيأت صلح و سازش دادسراي جنايي تهران به رياست قاضي جعفرزاده، ساعاتي قبل از اجراي حكم، نامادري با بخشش اولياي دم، زندگي دوباره اي يافت و نعمت نيز در قبال پرداخت ديه از مجازات مرگ رهايي يافت.و اما ساعاتي قبل از اجراي حكم، به دستور رئيس دادسراي جنايي اجراي حكم اعدام سومين محكوم به اعدام متوقف شد. فخرالدين جعفرزاده سرپرست دادسراي جنايي پايتخت روز گذشته درخصوص علت صدور دستور توقف اجراي حكم متهم جنايت رباط كريم گفت: بعدازظهر سه شنبه در آخرين دقايق كاري دادسرا و در حالي كه تمامي مراحل قانوني براي اجراي حكم طي شده و متهم در شرايط اجراي حكم قرار داشت، يك وكيل دادگستري به دادسراي جنايي مراجعه كرد و مدعي شد هر 2 وكيل تعييني محكوم به اعدام فاقد پروانه وكالت بوده و وكيل قلابي محسوب مي شد ه اند.
رئيس دادسراي جنايي پايتخت در ادامه گفت: پس از ادعاي اين مرد، به سرعت درباره وكلاي وي از كانون وكلا استعلام كرديم ولي مشخص شد نام اين 2 وكيل در ليست وكلاي تهران وجود ندارد. به اين ترتيب، با توجه به آنكه طبق قانون هر متهم به قتلي بايد در جريان محاكمه خود وكيل داشته باشد، پرونده دچار نقص قانوني تشخيص داده شد و تا رسيدگي به موضوع پروانه دو وكيل، حكم متوقف شد.]]>
</TEXT>
</DOC>
<DOC>
<DOCID>HAM2-860130-055</DOCID>
<DOCNO>HAM2-860130-055</DOCNO>
<ORIGINALFILE>/1386/860130/news/_havad.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دوئل، شرط پايان مزاحمت هاي تلفني]]>
</TITLE>
<TEXT>
<![CDATA[گروه حوادث- مرد مزاحم كه دوئل با شوهر زن جواني را تنها شرط دست برداشتن از مزاحمت هاي تلفني اش اعلام كرده بود در يك قرار صوري دستگير شد.
مدتي پيش زني به شعبه 6 بازپرسي در دادسراي ناحيه 5 رفت و از مردي به اتهام مزاحمت تلفني و تهديد به قتل شكايت كرد. اين زن به بازپرس يونسي گفت: 3 ماه است مردي از طريق تماس هاي تلفني براي من و خانواده ام ايجاد مزاحمت مي كند و با تماس هايش باعث ايجاد وحشت در خانواده ام شده است. وي ادامه داد: او در تماس هايش با تهديد از من مي خواهد از همسرم جدا شده و با او ازدواج كنم و تنها راه دست برداشتن از اين تهديدها را دوئل با همسرم اعلام كرده و مي گويد بايد يك نفر كشته شود تا اين مزاحمت ها خاتمه پيدا كند.
پس از اظهارات اين زن به دستور بازپرس يونسي ماموران پليس وارد عمل شدند و پس از بررسي تماس هاي تهديد آميز مرد مزاحم از شاكي خواستند با او قرار ملاقات بگذارد، به اين ترتيب زماني كه مرد مزاحم با خريد هديه و كادوهاي مختلف وارد تهران شد تا به ملاقات اين زن برود، ماموران او را در ترمينال دستگير و در بازرسي بدني از وي يك قبضه چاقو كشف كردند.
با انتقال اين مرد به دادسراي ناحيه 5، وي مقابل بازپرس شعبه 6 قرار گرفت و با اعتراف به ايجاد مزاحمت  تلفني براي خانواده اين زن گفت: چون يكي از اقوام اين زن باعث جدايي همسرم شده بود، تصميم گرفتم هر طوري شده از او انتقام بگيرم و به اين ترتيب تماس هاي تهديد آميز را آغاز كردم. پس از اظهارات اين مرد در حالي كه شاكي پرونده با توجه به ابراز پشيماني و ندامت متهم در دادسرا، از او اعلام گذشت كرده بود بازپرس يونسي دستورات قضايي در اين باره را صادر كرد.]]>
</TEXT>
</DOC>
<DOC>
<DOCID>HAM2-860130-056</DOCID>
<DOCNO>HAM2-860130-056</DOCNO>
<ORIGINALFILE>/1386/860130/news/_informatic.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[31 فروردين، روز نجوم
فردا روز آسمان است]]>
</TITLE>
<TEXT>
<IMAGE>/1386/860130/news/020142.jpg</IMAGE>
<![CDATA[
گروه دانش- 34 سال پيش داوگ برگر رئيس انجمن نجوم شمال كاليفرنيا در چنين روزهايي برنامه اي  ترتيب داد و تعداد زيادي تلسكوپ را در ناحيه شلوغي از شهر سانفرانسيسكو قرار داد تا افراد علاقه مند به آسمان با استفاده از آنها به رصد اجرام زيباي آسماني بپردازند. از آن زمان به بعد به تدريج چنين روزهايي را هفته نجوم اعلام كردند و اين برنامه را در خيلي از جاهاي دنيا اجرا مي كنند. اتحاديه جهاني نجوم همه ساله از 15 آوريل تا 15 ماه مه شنبه اي را كه به تربيع اول ماه نزديك تر باشد روز جهاني نجوم اعلام مي كند. حدود 10 سال است كه مراسم هفته نجوم از دوشنبه قبل از اين شنبه تا يكشنبه بعد از آن برگزار مي شود.
در ايران هم چند سالي است كه توجه خاصي به خصوص از طرف قشر جوان به نجوم مي شود و افراد زيادي از سرتاسر مملكت به برنامه هاي نجومي و اتفاقات خاص و جالبي كه در آسمان رخ مي دهد و قابل رويت براي عموم است، توجه نشان مي دهند. وجود برنامه هاي رصدي گوناگون و مسابقات مختلف كه در سراسر كشور با استقبال زياد مواجه مي شود، نشان دهنده اين امر است. گروه هاي نجوم آماتوري گوناگون هم در خيلي از شهرهاي كشور برپا شده كه به اين برنامه ها نظم و ترتيب خوبي مي دهند. شايد يكي از عوامل اين توجه خاص به نجوم، قابل رويت و دسترس بودن آن براي عموم و همين طور آسمان صاف ايران در خيلي از نقاط و در مدت زيادي از سال باشد. به هر حال تاريخ هم نشان داده كه ايراني ها از دوران باستان توجه ويژه اي به پديده هاي آسماني نشان داده اند و همين امر كه تقويم باستاني ما، خورشيدي بوده است نشان از پيشرفت عظيم ايراني ها در زمينه نجوم كلاسيك است.
روز نجوم در ايران
امسال هم با توجه به تربيع اول ماه، 16 تا 22 آوريل(27 فروردين تا دوم ارديبهشت)به عنوان هفته جهاني نجوم اعلام شده و روز شنبه اول ارديبهشت هم روز جهاني نجوم است. اما با توجه به فلسفه روز جهاني نجوم كه ترويج نجوم در بين عموم مردم است و با توجه به تفاوت  تعطيلي آخر هفته در ايران و با هدف جذب خانواده ها و عموم مردم، مراسم روز جهاني نجوم در ايران، در روز جمعه 31 فروردين برگزار مي شود و اين روز را در ايران روز نجوم اعلام كرده اند.گروه هاي زيادي در سراسر ايران برنامه هاي خودشان را براي فردا اعلام كرده اند كه با مراجعه به سايت هاي نجوم و پارس اسكاي مي توانيد از همه اين برنامه ها باخبر شويد.
شعار امسال روز نجوم در جهان نجوم و صلح است و شاخه آماتوري انجمن نجوم ايران هم با همكاري شهرداري تهران برنامه  ويژه اي را در اين زمينه برگزار مي كند. اين برنامه از ساعت 11 صبح تا 20 شب در پارك ملت برگزار مي شود كه شامل سخنراني، رصد خورشيد و ماه و ساير سيارات(ناهيد، كيوان و مشتري)و ستاره ها و اجرام غيرستاره اي زيباي آسمان مثل خوشه پروين است. در اين برنامه همچنين نمايش اسلايد و برپايي نمايشگاه با غرفه هايي براي اطلاع رساني هاي نجومي برگزار مي شود. اين غرفه ها در مورد منظومه شمسي، كودكان، تاريخ نجوم، رصد، ابزار نجومي، فضا، تحول ستاره ها، كيهان شناسي، عكاسي نجومي و... است. حضور همه علاقه مندان به نجوم در اين برنامه آزاد است.]]>
</TEXT>
</DOC>
<DOC>
<DOCID>HAM2-860130-057</DOCID>
<DOCNO>HAM2-860130-057</DOCNO>
<ORIGINALFILE>/1386/860130/news/_informatic.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[تحقق يك پيش بيني ديگر از نظريه نسبيت عام با استفاده از دقيق ترين ساخته دست بشر
اينشتين درست مي گفت!]]>
</TITLE>
<TEXT>
<IMAGE>/1386/860130/news/020139.jpg</IMAGE>
<![CDATA[
مهدي صارمي فر
msaremif@hamshahri.org
نتايج اوليه ماموريت كاوشگر ناسا(gravity probe b)كه با هدف بررسي دو پيش بيني مهم آلبرت اينشتين صورت گرفته است نشان مي دهد كه پيش بيني اين فيزيكدان برجسته حداقل در يكي از اين دو مورد درست بوده است. اما حدود 8 ماه ديگر زمان احتياج است تا درستي پيش بيني ديگر اينشتين تأييد شود. اين كاوشگر در 20 آوريل سال 2004 به مدار زمين پرتاب شد.
ماهواره گاوشگر گرانش b يكي از بي نظيرترين ساخته هاي دست بشر است و مهندسان ناسا براي توصيف آن از لغات زيبا و هنرمندانه استفاده مي كنند. ساخت gp-b از دهه 1950 مطرح بوده اما از لحاظ فني امكان ساخت آن به تازگي فراهم شده است. جف كولد زيجزاك رئيس پروژه در مركز پروازهاي فضايي مارشال ناسا درباره gp-b مي گويد: اگر علم تجربي يك هنر است پس من هم به gp-b به عنوان يك شاهكار رنسانس نگاه مي كنم. زيبايي و عظمت طراحي gp-b در اين است كه اين ماهواره در اطراف سياره زمين كه مملو از اجرام گوناگون است كشفياتي بسيار دقيق داشته كه اثر هر كدام از اين اجرام ممكن است در نتيجه آزمايش تأثير داشته باشد.
دانشمندان به وسيله اين ماهواره خميدگي فضا_ زمان در اطراف زمين را سنجيده اند.ايده آزمايش بسيار ساده است. ژيروسكوپ(يك كره)در حال دوران را كه محور دوران در چارچوب ستاره هاي ثابت وضعيت مشخصي دارد، در مدار زمين قرار مي دهيم و تلاش مي كنيم كه نيروهاي خارج بر آن تأثير نداشته باشند. بنابراين محور دوران ژيروسكوپ نبايد تغيير جهت دهد و همواره بايد ثابت باشد. اما اگر فضا زمان در اثر جرم و حركت دوراني زمين به صورت يك مارپيچ درآمده باشد، محور دوران بايد تحت تأثير خميدگي فضازمان به آرامي تغيير جهت بدهد و با اندازه گيري اين تغييرات كوچك مي توان نظريه نسبيت عام را تحقيق كرد. اصول آزمايش ساده است ولي مشكل در نحوه انجام آن است. طبق محاسبات محور ژيروسكوپ بايد 042/0 ثانيه قوسي در سال نسبت به چارچوب ثوابت تغيير زاويه بدهد. هر ثانيه قوسي يك سه هزار و ششصدم درجه است! براي تحقق اين چرخش بايد دقت اندازه گيري gp-b كمتر از 0005/0 ثانيه قوسي باشد.
40 سال برنامه ريزي، تحقيق و تلاش دانشمندان و مهندسين دانشگاه استانفورد مركز پروازهاي فضايي مارشال و هواپيماسازي لاكهيد مارتين باعث خلق اين شاهكار شده است. تيم سازنده gp-b توانستند كروي ترين گوي هايي را كه تاكنون بشر ساخته است براي ژيروسكوپ هاي اين ماهواره بسازند. اين گوي ها بايد در مدار زمين در يك محفظه اي كه با پوششي فلزي از نفوذ هرگونه ميدان الكترومغناطيسي جلوگيري مي كند، قرار بگيرند. حركات چرخشي ماهواره هم اثرات گرانش زمين را خنثي مي كند. با اين همه دقت، اين شاهكار ساخت بشر كه بدون شك با شاهكارهاي دوران رنسانس برابري مي كند توانسته است يكي از بزرگ ترين دستاوردهاي علمي همه تاريخ يعني نسبيت عام را تاييد كند.]]>
</TEXT>
</DOC>
<DOC>
<DOCID>HAM2-860130-058</DOCID>
<DOCNO>HAM2-860130-058</DOCNO>
<ORIGINALFILE>/1386/860130/news/_informatic.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[مؤثرترين اسلحه خرابكاران اينترنتي
گروه دانش- آزمايشگاه امنيتي پاندا، درخصوص افزايش خيره كننده استفاده از روان شناسي اجتماعي توسط خرابكاران اينترنتي در فريب كاربران،  تخريب رايانه ها و سرقت اطلاعات محرمانه هشدار داد. بسياري از نامه هاي الكترونيكي حاوي كدهاي مخرب، كه اخيراً كشف شده اند، موضوعات فريبنده اي دارند كه مقاومت كاربران اينترنت را براي صرف نظر كردن از آنها، كاهش مي دهند. در اين شيوه خاص از انتشار كدهاي مخرب، از روان شناسي اجتماعي(social engineering)،  استفاده مي شود. مثلاً عنوان نامه هاي حامل كرم رايانه اي nurech.z، هشدار امنيتي و اعلام آلودگي ويروسي در رايانه هاي مورد حمله است! براي باورپذير كردن محتواي اين نامه ها نيز معمولاً اسم هاي فريبنده اي براي ارسال كننده نامه انتخاب مي گردد. تعدادي ديگر از كدهاي مخرب با سوءاستفاده از عكس هاي معمولي و يا مستهجن هنرپيشه ها و خوانندگان معروف به فريب  كاربران و نفوذ در رايانه هاي آنها مي پردازند. تعداد اين كدها نيز در روزهاي اخير افزايش چشم گيري يافته است. اين كدها معمولاً از يك نقص امنيتي معروف در فايل هاي ani مايكروسافت براي نفوذ و انتشار در سيستم ها بهره مي برند.
آينه هوشمند خودرو
مبتكران آينه جديدي براي خودرو ساخته اند كه در زمان تغيير دنده به عقب به صورت خودكار تصويري از فضاي پشت آن ارايه مي كند. هنگامي كه خودرو براي حركت در دنده عقب آماده مي شود، به صورت خودكار تصويري در صفحه ال سي دي قرار گرفته در آينه نقش مي بندد كه طي آن منطقه پشت خودرو با تمامي اشيايي كه در آن قرار دارد مشخص مي شود.
استفاده از اين آينه زماني بيشتر قابل توجه مي شود كه در صورت تابش نور بالاي چراغ هاي جلوي خودروي عقبي به صورت خودكار نور شديد را ضعيف مي كند تا به چشم و توانايي ديد راننده لطمه اي وارد نشود. تصويري كه به صورت خودكار در آينه ياد شده ظاهر مي شود، محصول فيلم برداري خودكار دوربين ويژه اي است كه در پشت خودرو قرار گرفته است.]]>
</TEXT>
</DOC>
<DOC>
<DOCID>HAM2-860130-059</DOCID>
<DOCNO>HAM2-860130-059</DOCNO>
<ORIGINALFILE>/1386/860130/news/_informatic.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روزبا تولد هايپرسور امكان پذير مي شود
دور دنيا در دو ساعت]]>
</TITLE>
<TEXT>
<IMAGE>/1386/860130/news/020136.jpg</IMAGE>
<![CDATA[
عميد نمازي خواه
از زمان ايده هاي پروازي لئوناردو داوينچي تا موفقيت ساخت هواپيما به دست برادران رايت و بقيه طلايه داران اين صنعت،مهندسان هوا فضا اكنون دست به ساخت موجودات پرنده اي زده اند كه حتي تصورش را هم نمي شدكرد. مردم در اين زمان و اين قرن عجيب، به دنبال سفرهاي تجارتي، نظامي و حتي سياحتي با سرعتي معادل 10 برابر سرعت صوت هستند(10 ماخ). هنگامي كه ايالات متحده آمريكا از طريق تشكيل كنسرسيومي از 3 شركت قدرتمند صنايع هوايي به نام هاي بوئينگ، لاكهيد مارتين و نورتروپ گرومن در انتظار تحولي در صنعت هوافضا است و به دنبال ساخت هواپيماي جنگنده آينده( fsa)و بمب افكن هاي سنگين است در جاي ديگري پروژه اي بي نظير در حال پيگيري است. در آزمايشگاه ملي لارنس ليورمور گروهي به سرپرستي مهندس پرستون كارتر در حال تكميل پروژه اي هستند كه نسل جديدي از هواپيماها را معرفي مي كند كه هايپرسور(hypersoar)نام گرفته است.
تمامي طرح ها براي مسافرت با سرعت 10 ماخ طراحي شده است؛ يعني 3 كيلومتر در ثانيه. در اين صورت شما مي توانيد در زماني كمتر از 2 ساعت در هر گوشه از اين كره خاكي حضور پيدا كنيد. سريع ترين هواپيماي دنيا 72 1- sr فقط 3 تا 4 ماخ سرعت داشته است و از طرفي سريع ترين هواپيماي مسافربري دنيا به نام كنكورد است كه 2 ماخ سرعت دارد اما هايپرسور با سرعت 10 ماخ مي تواند در هر دو زمينه تجاري، نظامي مورد بهره برداري قرار گيرد.
پروژه هايپرسور هنوز روي كاغذ است و طرح هاي عملي آن اجرا نشده است و اين گونه كه به نظر مي رسد آخرين هدف و سخت ترين آن ساخت مدل مسافربري آن خواهد بود. زيرا بايد امنيت تمام مسافران با وجود اين سرعت و شيوه پرواز مخصوص لحاظ شود. اين شيوه پرواز مخصوص مانند راكت هايي است كه در آب شليك مي شوند. هايپرسور از موتورهاي هوادم با تكنولوژي خاصي بهره مي برد. اين موتورها، هايپرسور را تا ارتفاع 40 كيلومتري بالا مي برد و سپس در آن ارتفاع موتورها خاموش مي شوند و ادامه مسير كه حدود 20 كيلومتر است، با موتورهاي خاموش صورت مي گيرد. دوباره هنگامي كه به اوج رسيد كه ارتفاعي در حدود 60 كيلومتر است با همان موتورهاي خاموش به سمت پايين فرود مي آيد و هنگامي كه داخل جو زمين شد و با كمتر شدن ارتفاع هوا چگال تر(فشرده تر)مي شود و نيروي بالا برنده آيروديناميكي بيشتر مي شود و فقط با كار كم و نيروي اندك موتور، بالا رفتن مجدد هواپيما آسان تر مي شود و اين سري اعمال(فرودها و صعودها)به صورت متناوب صورت مي گيرد تا هايپرسور به مقصد برسد.
در اصل در يك دوره پرواز چندين بار فرود و فراز دارد و اگر براي مثال از شيكاگو در آمريكا پرواز كند و به سمت توكيو در ژاپن پرواز كند(10123 كيلومتر)در اين پرواز 18 بار فرود و فراز اتفاق مي افتد و كل اين پرواز مي تواند طي 62 دقيقه انجام شود و يا از لس آنجلس تا نيويورك كه در حدود 3968 كيلومتر است را با 5 فرود و صعود در عرض تنها 35 دقيقه طي مي كند. فاصله هر فراز يا صعود متوالي همان گونه كه در شكل مشاهده مي شود 450 كيلومتر است و با چنين عملي سوخت بسيار كمتري نسبت به مسير مستقيم مصرف مي شود.]]>
</TEXT>
</DOC>
<DOC>
<DOCID>HAM2-860130-060</DOCID>
<DOCNO>HAM2-860130-060</DOCNO>
<ORIGINALFILE>/1386/860130/news/_informatic.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ساخت بزرگترين رصدخانه با گنبد رباتيك در ايران]]>
</TITLE>
<TEXT>
<![CDATA[مهدي ثامني، مسئول گروه نجوم دانشگاه آزاد اسلامي اراك گفت كه قرار است بزرگ ترين رصدخانه با گنبد رباتيك در اراك ساخته شده و همچنين بزرگترين ساعت آفتابي ايران نيز در اين شهر نصب شود.]]>
</TEXT>
</DOC>
<DOC>
<DOCID>HAM2-860130-061</DOCID>
<DOCNO>HAM2-860130-061</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[152 كشته در انفجارهاي بغداد
حملات تروريستي به پارلمان،پل تاريخي بغداد و حوادث ديروز، در كنار افزايش شديد تلفات آمريكا در 3 هفته اخير، طرح امنيتي بغداد را به نقطه پايان خود مي رساند]]>
</TITLE>
<TEXT>
<IMAGE>/1386/860130/news/020088.jpg</IMAGE>
<![CDATA[
گروه بين الملل - وقوع چهار انفجار در بغداد، پايتخت عراق طي روز گذشته كه مرگ حداقل 152 تن را به دنبال داشت يكي از خونبارترين روزها براي مردم اين شهر در چهارسالي كه از سقوط بغداد مي گذرد، رقم خورد.
به گزارش خبرگزاري آسوشيتدپرس مرگ بارترين انفجار بغداد ديروز در يكي از ورودي هاي شهرك صدر به وقوع پيوست. در اين حادثه عاملي انتحاري خودروي بمب گذاري شده خود را نزديك پست ايست بازرسي پليس در اين ورودي منفجر كرد كه بر اثر آن 75 تن از جمله 5 پليس عراقي جان باختند و بيش از يكصد تن مجروح شدند.
حدود يك ساعت بعد بر اثر انفجار خودروي بمب گذاري شده ديگري در بازار صدريه در منطقه شيعه نشين مركز بغداد 21 تن جان باختند درحالي  كه اين انفجار بيش از 70 مجروح برجاي گذاشت. دو حادثه بعدي با انفجار يك خودروي حامل بمب در برابر بيمارستان عبدالجميد در منطقه كراده با 11 كشته و 13 زخمي و منفجر شدن يك ميني بوس در منطقه الرصافه با حداقل 4 كشته شكل گرفت.
گمان مي رود با توجه به وخامت اوضاع تعدادي از مجروحان اين حوادث آمار تلفات بمب گذاري هاي روز گذشته رو به افزايش گذارد. به رغم حوادث ديروز ساكنان بغداد كه به ناآرامي و فقدان امنيت عادت كرده اند به زندگي روزمره خود ادامه دادند و نيروهاي امنيتي اقدام به ايجاد پست هاي ايست و بازرسي جديد كردند و در مبادي ورودي و خروجي پايتخت عمليات مهار به مرحله اجرا درآمد.
تلاش براي جلب نظر بعثي ها
دولت عراق با هدف كاستن از دامنه خشونت ها در عراق روز گذشته هيأتي را براي مذاكره با آن دسته از افسران ارشد ارتش بعث عراق كه به اردن مهاجرت كرده اند به امان، پايتخت اين كشور اعزام كرد.
اين هيأت كه به دستور جلال طالباني، رئيس جمهور تشكيل شده و رفيق الامرايي، مشاور طالباني رياست آن را برعهده دارد، قرار است پس از اردن راهي سوريه شود. گفته مي شود هدف اصلي اين هيأت جلب نظر بعثي ها براي مشاركت در روند سياسي عراق و فاصله گرفتن از راهكارهاي مسلحانه است.
طالباني كه از حاميان طرح آشتي ملي مالكي است اميد دارد با جذب بعثي ها به پروسه سياسي عراق شرايط براي كاهش خشونت ها در اين كشور فراهم آيد.
معرفي جانشين هاي موقت وزراي مستعفي
درحالي كه انفجارهاي پياپي ديروز بغداد را به لرزه درآورده بود نوري المالكي، نخست وزير عراق روز گذشته افراد مورد نظر خود براي جانشيني وزراي مستعفي جريان صدر كه همگي از تكنوكرات هاي عراقي هستند را معرفي كرد.
مالكي در مرحله اول شش وزير هيأت دولت را مسئول سرپرستي وزارتخانه هايي كه وزيران شان استعفا داده اند، كرد تا در ادامه كميته اي كه از سوي وي مسئوليت يافته براي وزراي مستعفي، جانشين هايي مناسب بيابد نتيجه كار خود را اعلام كند.]]>
</TEXT>
</DOC>
<DOC>
<DOCID>HAM2-860130-062</DOCID>
<DOCNO>HAM2-860130-062</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تلاش گيتس براي جلب حمايت كشورهاي منطقه از عراق]]>
</TITLE>
<TEXT>
<![CDATA[گروه بين الملل - رابرت گيتس، وزير دفاع ايالات متحده كه براي ديدار از سه كشور اردن، مصر و اسرائيل به خاورميانه سفر كرده روز گذشته در دومين توقفگاه خود در قاهره، پايتخت مصر دستيابي به ثبات و امنيت در عراق را مستلزم همكاري كشورهاي همسايه عراق دانست و تأكيد كرد واشنگتن با اتكا به سياست تعامل با كشورهاي منطقه توقف بحران عراق را پيگيري مي كند.
به گزارش شبكه خبري الجزيره، گيتس در كنفرانسي خبري در قاهره با ايراد سخناني دوپهلو از كشورهاي منطقه خواست از حمايت خود از گروه هاي تروريستي دست بردارند و مانع از ادامه اين حمايت ها شوند. او ابراز اميدواري كرد كه تسريع روند اجراي طرح آشتي ملي در عراق و همكاري كشورهاي همسايه راه را بر كاهش ناآرامي ها در عراق هموار كند.
او در بخشي از اين كنفرانس خبري مدعي شد شكست در مهار ناآرامي هاي كنوني عراق، منازعات قومي و افراطي گري را به ارمغان مي آورد كه امواج آن در ساير كشورهاي منطقه نيز احساس خواهد شد.
به ظاهر همكاري نظامي ايالات متحده و مصر، فروش تسليحات آمريكايي به اين كشور، ميانجي گري قاهره در مناقشه اسرائيل و فلسطينيان و گفت وگو بر سر نقش ايران در تحولات منطقه اي محور اصلي مذاكرات گيتس با مقامات ارشد مصري بوده است.
گيتس شامگاه ديروز پيش از ترك قاهره به مقصد تل آويو، پايتخت رژيم صهيونيستي در پاسخ به سئوالات خبرنگاران پيرامون نقش ايران در تحولات عراق و حق ايران در استفاده از انرژي صلح آميز هسته اي مدعي شد نمي توان روي كمك و مساعدت تهران در عراق حساب كرد و اين كه واشنگتن مخالفتي با استفاده ايران از انرژي صلح آميز هسته اي و استحصال برق از اين طريق ندارد.
وزير دفاع آمريكا شامگاه ديروز پس از ورود به سرزمين هاي اشغالي بلافاصله با عمير پرتز، همتاي اسرائيلي خود ديدار كرد. مذاكرات گيتس در تل آويو روي همكاري هاي نظامي دوجانبه و كمك نظامي 400 ميليون دلاري آمريكا به اين رژيم متمركز خواهد بود.]]>
</TEXT>
</DOC>
<DOC>
<DOCID>HAM2-860130-063</DOCID>
<DOCNO>HAM2-860130-063</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[دور جديد اعتراض ها به مشرف]]>
</TITLE>
<TEXT>
<![CDATA[گروه بين الملل - ديروز بيش از هزار تن از وكلا و فعالان مخالف پرويز مشرف رييس جمهور پاكستان در اعتراض به تصميم او مبني بر عزل قاضي ارشد ديوان عالي اين كشور، دست به تظاهرات گسترده در پايتخت زدند.
به گزارش خبرگزاري فرانسه، اسلام آباد ديروز صحنه  تظاهرات مردمي بود كه فرياد مي زدند "مشرف استعفا". قراراست افتخار محمد چادري، قاضي معزول ارشد ديوان عالي پاكستان به منظور دفاع از عملكرد خود و پاسخ به اتهامات مبني بر سوء رفتار در يك نشست قضايي حاضر شود.]]>
</TEXT>
</DOC>
<DOC>
<DOCID>HAM2-860130-064</DOCID>
<DOCNO>HAM2-860130-064</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست مشترك ناتو و نمايندگان روسيه]]>
</TITLE>
<TEXT>
<![CDATA[گرو بين الملل - ايگور ايوانف، دبير شوراي امنيت ملي روسيه روز گذشته مقارن با آغاز مذاكرات جان رود، معاون وزير امور خارجه آمريكا با سرگئي كريسلياك، همتاي روس او در مسكو پيرامون مسائل امنيتي با اشاره با مشكلات موجود در روابط مسكو و واشنگتن تصريح كرد روسيه از ادامه تلاش ها براي استقرار سامانه دفاع موشكي آمريكا در اروپا نگران است.
به گزارش خبرگزاري اينترفكس، ايوانف به رغم تأكيد بر همگرايي واشنگتن و مسكو در پاره اي حيطه ها، اختلاف نظر دو كشور بر سر موضوعاتي چون رسانه ها، حقوق بشر و تحولات در كشورهاي همسايه روسيه را كاملا طبيعي توصيف كرد.
منابع خبري درمورد چارچوب گفت وگوهاي رود و كيسلياك گزارشي منتشر نكرده اند اما به ظاهر ادامه تلاش ها براي منع تكثير و گسترش تسليحات كشتار جمعي مذاكرات آنان بوده است.ايوانف روز گذشته همچنين از سفر 23 آوريل(3 ارديبهشت)رابرت گيتس، وزير دفاع آمريكا به روسيه و ديدار ماه مه كاندوليزا رايس، وزير امور خارجه آمريكا از اين كشور خبر داد كه به ظاهر موضوع ايجاد پايگاه هاي سامانه دفاع موشكي در شرق اروپا محور اصلي مذاكرات گيتس و رايس در مسكو خواهد بود.مقامات ارشد دولت بوش درحالي قرار است در هفته هاي آتي راهي مسكو شوند كه ناتو با هدف كاهش دغدغه هاي مسكو پيرامون استقرار پايگاه هاي سامانه دفاع موشكي آمريكا در شرق اروپا امروز نشستي را با نمايندگان كرملين برگزار مي كند.
اين نشست كه در بروكسل برگزار مي شود به نگراني هاي كرملين از اين مسأله و واكنش هاي احتمالي مسكو به اجرايي شدن طرح استقرار پايگاه هاي سامانه دفاع موشكي آمريكا در جمهوري چك و لهستان خواهد پرداخت.]]>
</TEXT>
</DOC>
<DOC>
<DOCID>HAM2-860130-065</DOCID>
<DOCNO>HAM2-860130-065</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان]]>
</TITLE>
<TEXT>
<![CDATA[عربستان بدهي هاي عراق را مي بخشد
واشنگتن پست: عربستان سعودي با درخواست دولت عراق براي بخشودگي بدهي هاي عراق به اين كشور 80 درصد بدهي هاي بغداد به رياض را -كه بيش از 15 ميليارد دلار است- بخشيد.
با توجه به تمايل نداشتن دولت عربستان سعودي به اعطاي كمك هاي مالي به دولت تحت نفوذ شيعيان در بغداد، رياض با اين درخواست به عنوان جايگزيني براي كمك هاي مالي به بغداد موافقت كرده است.
دولت آمريكا از چند ماه پيش تلاش براي متقاعد كردن دولت هاي ديگر به پيروي از آمريكا و بخشيدن سهم خود در بدهي هاي عراق را آغاز كرده بود.
بيان جبر، وزير دارايي عراق كل بدهي هاي كشورش را 140 ميليارد دلار اعلام كرده است. بيشتر اين بدهي ها به جنگ عراق با ايران از سال 1980 تا 1988 بر مي گردد. عراق همچنين 199 ميليارد دلار براي جبران جنگ خليج فارس كه به دنبال حمله آن به كويت در سال 1990 صورت گرفت، بدهكار است.
تلاش براي اعمال تحريم عليه سودان
فايننشال تايمز: جورج بوش، رئيس جمهوري آمريكا در نظر دارد به منظور افزايش فشار بر خارطوم خواستار وضع تحريم هاي جديد سازمان ملل متحد عليه سودان شود.
درخواست بوش براي تدوين و تصويب قطعنامه جديد تحريم هاي سازمان ملل عليه سودان به علت درگيري در دارفور از حمايت توني بلر، نخست وزير انگليس برخوردار است.احتمالاً متن اين قطعنامه طي هفته جاري در شوراي امنيت سازمان ملل متحد توزيع مي شود. سودان روز دوشنبه اين هفته اعلام كرد اجازه خواهد داد تا 3 هزار نيروي حافظ صلح سازمان ملل متحد به دارفور اعزام شوند اما واشنگتن و لندن به شدت به دولت عمر البشير،  رئيس جموري سودان بدبين هستند.جان نگروپونته، معاون وزير امور خارجه آمريكا روز گذشته ادعا كرد تعداد نيروهاي سازمان ملل متحد كافي نيست و تعداد نيروهاي حافظ صلح در دارفور بايد از 5 هزار نفر كنوني به بين 17 هزار تا 20 هزار تن افزايش يابد.
الزام اسرائيل به رعايت قطعنامه 1701
بي بي سي: شوراي امنيت سازمان ملل روز گذشته ضمن محكوم كردن اقدام رژيم صهيونيستي در نقض حريم هوايي لبنان، رعايت مفاد قطعنامه 1701 از سوي اين رژيم را خواستار شد. در بيانيه شوراي امنيت كه توسط كارن پي يرس، معاون سفير انگليس در سازمان ملل قرائت شد بان كي مون، دبيركل سازمان ملل مأمور يافته هيأتي مستقل براي ارزيابي اوضاع مرزي لبنان - سوريه به منطقه اعزام كند.
اين بيانيه غيرالزام آور توسط فرانسه تنظيم شده و براي آنكه به قطعنامه تبديل شود بايد به تصويب هر پانزده عضو شورا برسد. در بخشي از اين بيانيه از رژيم صهيونيستي خواسته شده به مفاد قطعنامه 1701،  كه تابستان گذشته براي پايان بخشيدن به جنگ 33روزه لبنان - اسرائيل صادر شد، پايبند باشد.
همزمان با صدور بيانيه، بان كي مون شامگاه نيويورك را به قصد يك سفر دوره اي به اروپا و خاورميانه ترك كرد. دبيركل سازمان ملل 24آوريل وارد سوريه خواهد شد.]]>
</TEXT>
</DOC>
<DOC>
<DOCID>HAM2-860130-066</DOCID>
<DOCNO>HAM2-860130-066</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[معترضان اوكرايني ورودي دادگاه قانون اساسي را بستند]]>
</TITLE>
<TEXT>
<IMAGE>/1386/860130/news/020241.jpg</IMAGE>
<![CDATA[
ايرنا: هزاران تن از مخالفان ويكتور يانكوويچ نخست وزير اوكراين با بستن ورودي دادگاه قانون اساسي اين كشور، دومين روز جلسه استماع در خصوص قانوني بودن دستور رئيس جمهوري در زمينه انحلال پارلمان را به تاخير انداختند.
به گزارش خبرگزاري آسوشيتدپرس از كي يف، جلسه استماع با بيش از يك ساعت تاخير و پس از آن برگزار شد كه پليس توانست با ايجاد يك دالان، قضات را از ميان صفوف معترضان پرچم به دست و قانونگذاران رقيبي كه در خارج از دروازه فلزي دادگاه ازدحام كرده بودند، عبور دهد و وارد ساختمان كند.
ويكتور يوشچنكو رئيس جمهوري اوكراين با متهم كردن يانكوويچ به تلاش براي تصرف قدرت، دوم آوريل فرمان انحلال پارلمان را امضا كرد. نخست وزير اوكراين و اكثريت حزبي اش در پارلمان، اين اقدام را غيرقانوني خواندند و در دادگاه قانون اساسي درخواست تجديد نظر دادند.
بن بست ياد شده، اين جمهوري شوروي سابق را به سمت جدي ترين بحران سياسي از زمان اعتراض هاي سال 2004ميلادي موسوم به انقلاب نارنجي كه يوشچنكو را به قدرت رساند، پيش برده است.
براساس اين گزارش، با وجودي كه يوشچنكو و يانكوويچ متعهد به پذيرش راي دادگاه شده اند، اما برخي از احزاب سياسي دادگاه مزبور را به فساد و ناتواني در صدور يك راي منصفانه متهم كرده اند.]]>
</TEXT>
</DOC>
<DOC>
<DOCID>HAM2-860130-067</DOCID>
<DOCNO>HAM2-860130-067</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رايزني هاي آمريكا درپي ايجاد مركز فرماندهي آفريقايي]]>
</TITLE>
<TEXT>
<![CDATA[ايرنا: رايان هنري،معاون وزير دفاع آمريكا با مقامهاي رسمي آفريقاي جنوبي ديدار و آنان را در جريان طرح آمريكا براي ايجاد مركز فرماندهي نظامي اين كشور در قاره آفريقا قرار داد.]]>
</TEXT>
</DOC>
<DOC>
<DOCID>HAM2-860130-068</DOCID>
<DOCNO>HAM2-860130-068</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نگاه
در روسيه چه مي گذرد؟]]>
</TITLE>
<TEXT>
<![CDATA[حسن بهشتي پور
شنبه اين هفته ائتلاف موسوم به روسيه ديگر توانست، عليرغم ممنوعيت اعلام شده از سوي دولت اين كشور،تظاهرات گسترده اي را تحت عنوان  راهپيمايي مخالفان در خيابانهاي مسكو به راه بياندازد. اين در شرايطي انجام شد كه نيروهاي امنيتي روسيه با حضور وسيع خود مسكو را به يك دژ در محاصره تبديل كرده بودند بطوري كه بعضي از خبرنگاران تعداد نيروهاي امنيتي را از تظاهركنندگان بيشتر اعلام كردند. از آنجا كه تعداد زيادي از تظاهركنندگان دستگير شدند در اثر برخوردي كه بين پليس و مردم پيش آمد عده اي زخمي شدند اما كسي كشته نشد. با وجود آنكه اين تظاهرات در فرداي همان روز در سن پترزبورگ هم ادامه يافت اما دولت توانست از گسترش دامنه تظاهرات جلوگيري كند. به دليل آنكه روسيه در سالهاي اخير كمتر چنين صحنه هاي خشونت آ ميزي را تجربه كرده بود خبرگزاري ها ي غربي سعي كردند پوشش
همه جانبه اي به آن بدهند.
درعين حال روز شنبه طرفداران پوتين نيز در مركزشهرمسكو حدود 15 هزارنفر از فعالان  گارد جوانان  وابسته به حزب روسيه نيزراهپيمايي موافقان به راه انداخته بودند. اين اقدامات كه به صورت آرام برگزار شد، بيشتر شبيه يك جشن بود، جوانان تصاويري از ولاديمير پوتين در دست داشته و پلاكاردهايي با ابرازلطف نسبت به وي حمل مي كردند و تصاوير دشمنان رئيس جمهور را نيز به زباله آغشته كرده بودند.
به دور از جنجالهاي مركز شهر مسكو،تظاهرات ديگري نيز از سوي ديميتري راگوزين رهبر حزب جديد روسيه بزرگ  نيز صورت گرفت.
راهپيمايي مخالفان كه مدتها بود ائتلاف موسوم به روسيه ديگر حكومت را به آن تهديد مي كرد چندان هم مستمر و پرجمعيت برگزار نشد و با توجه به شيوه هاي بكار گرفته شده از سوي ترتيب دهندگان آن بيشتر يك اقدام نمادين براي وارد شدن در عرصه انتخابات روسيه محسوب مي شود.
به نظر مي رسد كه بين وقايع روي داده درروزهاي شنبه و يكشنبه مسكو و
سن پترزبورگ با اظهارات علني بوريس برزوفسكي ميلياردر ناراضي روسيه كه در تبعيد خودخواسته در لندن زندگي مي  كند،ارتباط منطقي وجود دارد. او در گفتگو با خبرنگاران در خصوص اين كه درصدد به راه انداختن انقلابي در روسيه است گفت به همه مخالفان پوتين براي سرنگوني حكومتش كمك مالي مي كند. چند روز قبل از آن نيز گزارش وزارت امور خارجه آمريكا در خصوص دموكراسي و حقوق بشر منتشر شد كه در آن به تامين مالي سازمانهاي مخالف در روسيه توجه خاصي شده بود. اين گزارش اگرچه اعتراض رسمي روسيه را در پي داشت اما به خوبي نشان مي داد كه امريكا براي پوتين نقشه هايي در سر مي پروراند.
به نظر مي رسد اقدامات جدي، كاملا برنامه ريزي شده و پيگيرانه اي از سوي آمريكا در حال انجام است.آمريكا قصد دارد از هر نيرو و شخصيتي كه قادر به تاثيرگذاري بر روند اوضاع روسيه و بي ثبات كردن اوضاع داخلي اين كشورباشد، براي رسيدن به هدف خويش استفاده كند.
ويكتور كوزنيتسوف، نماينده دوماي روسيه معتقد است كه در شرايط كنوني، روسيه تحت فشار بارزي قرار دارد و حملات اطلاعاتي بر ضد آن انجام مي شود تا در جامعه روسيه شكاف ايجاد شود.
به باور تحليلگران روسيه، آمريكا با سازماندهي تظاهرات و كمك به مخالفين پوتين تلاش دارد از يكسو امتياز بيشتري را از پوتين در اين 14 ماهي كه از دوران رياست جمهوري اش باقي مانده است بدست آورد و از سوي ديگر خود را براي كار كردن با روسيه بعد از پوتين آماده سازد.
مخالفين پوتين چه كساني هستند؟
ميخائيل دوگين، رئيس مركز تجزيه و تحليل ژئوپليتيكي روسيه در مصاحبه با روزنامه نزاويسما ياگازتا چاپ مسكو مي گويد: حيات سياسي روسيه بخصوص در عرصه فعاليت احزاب سياسي و سيستم انتخاباتي روسيه به گونه اي است كه نيروهاي سياسي طرفدار آمريكا، نظير افرادي مثل كاسپاروف، كاسيانوف، ريژكوف و ليمونوف، كوچكترين شانسي براي موفقيت ندارند. در ايالات متحده آمريكا به منظور توسعه دموكراسي دراوراسيا، علنا مبلغ يك ميليارد ودويست ميليون دلارهزينه شده است كه مبلغ قابل توجهي است ولي اين پول اصولا صرف ايجاد يك حزب سياسي نخواهد شد چرا كه جامعه روسيه اصولا با هدايتهايي كه از خارج صورت بگيرد بشدت مخالفت مي كنند. در چنين شرايطي تنها يك راه باقي مي ماند و آن بي ثبات ساختن سيستم سياسي روسيه به گونه اي است كه با از بين بردن آن، شرايط لازم براي بروز انقلاب مهيا شود. واقعيت آن است كه در حال حاضر مخالفين پوتين تيم نامتجانسي از چپ هاي افراطي تا ملي گرايان تندرو و ليبرال هاي طرفدار غرب را شامل مي شوند كه برسر مبارزه با پوتين با هم متحد شده اند.
از آنجا كه روسيه درسال آينده ميلادي انتخابات رياست جمهوري را در پيش دارد و پوتين دوره رياست جمهوري اش در خرداد ماه 87 به پايان مي رسد. مخالفان او مي دانند كه او نمي خواهد براي سومين بار كانديدا شود چرا كه بر طبق قانون اساسي روسيه بيش از دو بار پي در پي نمي تواند كانديدا شود بنابراين آنها از هم اكنون با برگزاري تظاهرات تلاش مي كنند مانع از به قدرت رسيدن متحدان آقاي پوتين در روسيه شوند. افرادي نظير سرگئي ايوانف معاون اول نخست وزير و يا مدمدوف ديگر معاون اول نخست وزير روسيه كه هر دو شانس انتخاب دارند. براي مخالفان پوتين در واقع به عنوان كارگزاران او محسوب مي شوند و آنها معتقدند در صورت انتخاب ايوانف يا مدمدوف حكومت پوتين در سايه ادامه مي يابد.
احزاب مخالف دولت از جمله اتحاد دمكراتيك روسيه؛ ناسيونال بلشويك و جنبش روسيه ديگر و جبهه متحد مدني با اين مشكل اساسي روبرو هستند كه كارنامه عملكرد پوتين هم از لحاظ اقتصادي به دليل افزايش قابل توجه قيمت نفت در سالهاي اخير،وضعيت بسيار بهتري نسبت به سال 2000 دارد كه پوتين زمام امور را از يلتسين تحويل گرفت و هم از لحاظ سياسي با كنترل بحران چچن و حل و فصل مشكلات قومي در اين كشور اوضاع نسبتا پايداري در روسيه حاكم شده است كه مخالفان را خلع سلاح تبليغاتي كرده است. بنابراين آنها سوژه مناسبي براي جلب توجه مردم ندارند.
با وجود آنكه رابطه نزديكي بين تحولات روسيه با اوكراين و قرقيزستان مشاهده مي شود اما برخلاف اوكراين و قرقيزستان به نظر نمي رسد طرح آمريكا براي تغييرات آرام در روسيه به نتيجه برسد. انقلاب در روسيه سياه يا سفيد است. انقلاب رنگي آن هم از طريق به كار گيري قدرت نرم به جايي نمي رسد.]]>
</TEXT>
</DOC>
<DOC>
<DOCID>HAM2-860130-069</DOCID>
<DOCNO>HAM2-860130-069</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ديدار علماي اهل تسنن با آيت الله سيستاني]]>
</TITLE>
<TEXT>
<![CDATA[روزنامه الصباح: آيت الله علي سيستاني، از مراجع تقليد شيعيان عراق در ديدار با هيأتي از اهل تسنن عراق از كركوك، بغداد، تكريت، الانبار، دياله و منطقه كردستان، بر وحدت و يكپارچگي عراقي ها تاكيد كرد.
شيخ خفاجي، رئيس مركز گفت وگوي انساني اربيل گفت: ايشان فرمودند هيچ فرقي بين شيعيان و اهل تسنن وجود ندارد.
آيت الله سيستاني در اين نشست درباره توطئه براي تفرقه افكني و اختلافات طايفه اي هشدار داد و هرگونه درگيري داخلي و ريختن خون عراقي ها به دست يكديگر را حرام اعلام كرد.]]>
</TEXT>
</DOC>
<DOC>
<DOCID>HAM2-860130-070</DOCID>
<DOCNO>HAM2-860130-070</DOCNO>
<ORIGINALFILE>/1386/860130/news/_kharj.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[قتل4 نفر در حمله به يك كتابفروشي در تركيه]]>
</TITLE>
<TEXT>
<![CDATA[ايرنا: 4 نفر از جمله يك خارجي در حمله به يك كتابفروشي در شهر مالاتياي تركيه كشته شدند.
به گزارش شبكه تلويزيوني خبرتركيه اين كتابفروشي كه از يك سال قبل فعاليت خود را آغاز كرده است، عمدتاً به انتشار كتاب هايي در معرفي مسيحيت مبادرت مي كرد. شهرباني مالاتيا يكي از كشته شدگان را خارجي معرفي كرده، ولي هويت وي را اعلام نكرده است. هويت سه تن ديگر هم هنوز اعلام نشده است.
گسترش فعاليت هاي مراكز وابسته به مسيونرهاي مسيحي در تركيه و تأسيس صدها كليساي خانگي، ده ها شركت انتشاراتي، پايگاه هاي اينترنتي و توزيع صدها هزار نسخه كتاب انجيل و نوارهاي صوتي و تصويري تبليغ مسيحيت در شهرهاي بزرگ بويژه استانبول، از موضوع هاي مورد توجه در محافل سياسي و خبري تركيه است.]]>
</TEXT>
</DOC>
<DOC>
<DOCID>HAM2-860130-071</DOCID>
<DOCNO>HAM2-860130-071</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رئيس كميسيون برنامه و بودجه شوراي شهر:
تهران، فرصت آزمون و خطا ندارد]]>
</TITLE>
<TEXT>
<![CDATA[گروه شهري: رئيس كميسيون برنامه و بودجه شوراي اسلامي شهر تهران مي گويد: بحث تثبيت مديريت يكي از مسايل و چالش هايي است كه در نظام مديريتي كلان كشور وجود دارد و اين موضوع فراتر از تثبيت مدير است.
نادر شريعتمداري با اشاره به موضوع تثبيت مديريت از جمله در اداره شهرها مي افزايد: به نظر مي رسد اين موضوع به عنوان يك بحث كلي بايد در دو محور؛ يكي پايبندي به برنامه ها و سياست هاي كلان و ديگري حفظ بدنه كارشناسي، تخصصي و مديران مياني مورد بررسي و توجه قرار گيرد.
وي معتقد است: مديريت هاي اجرايي بايد خود را نسبت به برنامه ها و سياست هاي كلي ترسيم شده در سازمان و نهاد مربوطه، مقيد بدانند، ولي متاسفانه امروزه، شاهد هستيم كه با تغيير هر مديري سياست هاي موجود در آن سازمان نيز متناسب با سليقه و برداشت و شعارهاي مدير جديد زير سؤال مي رود و اين، ضربات جبران ناپذيري را به اهداف و توسعه يك سازمان و به طور كلي به مجموعه كلان مديريت اجرايي كشور وارد مي كند.
به گفته اين عضو شوراي شهر، بحث تقيد به قوانين و استراتژي ها و برنامه هاي يك سازمان بايد در اولويت قرار گيرد؛ به گونه اي كه حتي اگر افراد هم عوض شدند برنامه ها و سياست هاي كلان ادامه يابد و مديران ضمن پايبندي به چارچوب كلي و برنامه هاي تدوين شده، مديريت خود را طوري تنظيم كنند كه اهداف ترسيم شده، در حد قابل توجه و با سرعت مناسب پيش رود.
رئيس كميسيون برنامه و بودجه شوراي شهر تهران در پاسخ به سؤالي درباره پيامدهاي ناشي از بي ثباتي مديريتي به ويژه براي شهرها، با تاكيد بر ضرورت پرهيز از اجراي طرح هاي مقطعي و سليقه اي مي گويد: منابع ما محدود است و فرصت آزمون و خطا نداريم و اين كه بخواهيم بر اساس سلايق شخصي هر روز يك بخشي از منابع را در اولويت هاي نه چندان فوري هزينه و خود را از اهداف كلي دور كنيم، به صلاح هيچ مجموعه اي نيست.
شريعتمداري مي افزايد: آفت ديگر، اين است كه متاسفانه، وقتي مديري عوض مي شود رسم شده است كه تا رده هاي مياني و پائين تر را تغيير مي دهد و افراد مورد نظر خود را وارد سيستم مي كند. از اين رو تثبيت مديريت به معناي استفاده از صلاحيت ها و پتانسيل ها و تخصص هاي موجود در يك نهاد يا سازمان، مي تواند ارزش زيادي داشته باشد و مديراني كه تغيير مي كنند بايد بيش از هر چيز استفاده از پتانسيل هاي موجود در سازمان مربوطه را در اولويت قرار دهند.
به گفته وي در صورت تحقق يك چنين قالب مديريتي، ديگر تغيير مدير خيلي چالش برانگيز نيست و همانند ساير كشورها وقتي فردي عوض مي شود، چون مقيد به برنامه ها و چارچوب هاي تعيين شده سازماني است، با استفاده بهينه از امكانات، سرمايه ها و نيروي انساني موجود در جهت اهداف و رشد و تعالي سازمان گام برمي دارد و تنش و بي ثباتي چنداني، به سيستم وارد نمي كند.
شريعتمداري مي افزايد: متاسفانه در فضاي موجود كشور، هر مديري كه عوض مي شود، هم اهداف يك نهاد و سازمان را متناسب با برداشت هاي شخصي خود تغيير مي دهد و هم با آوردن يك تيم اجرايي از جايي ديگر، تنش زيادي به سيستم وارد مي كند.
وي مي گويد:  به نظر من اگر اين دو اصل مهم رعايت شود، تا حد زيادي مي توان مسير حركت را به سمت رشد و تعالي مديريتي ترسيم كرد و در مجموع خيلي نگران تغيير افراد نبود، از اين رو آنچه بايد براي ما مهم باشد، تثبيت سياست ها و راهبردهاست.
امروز تهران چشم انداز مصوب شوراي شهر را دارد و به نظر مي رسد كه مديريت آينده، بايد با هماهنگي و تعامل با منتخبين مردم و اعضاي شوراي سوم، خود را به برنامه ها و استراتژي هاي ترسيم شده در چارچوب طرح چشم انداز 20 ساله تهران مقيد بداند و سياست هاي اجرايي نيز با در نظر گرفتن اهداف كلان، تنظيم گردد، به نوعي كه بتوان با استفاده از منابع موجود، با حداكثر راندمان و بهره وري در جهت اهداف مورد نظر، حركت كرد.]]>
</TEXT>
</DOC>
<DOC>
<DOCID>HAM2-860130-072</DOCID>
<DOCNO>HAM2-860130-072</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[1200 خودروي ون؛ هفته آينده در پايتخت
كرايه ون  مجهز به كولر و بخاري، كمتر از تاكسي هاي خطي است و قابليت جابجايي 11 مسافر را دارد]]>
</TITLE>
<TEXT>
<IMAGE>/1386/860130/news/020295.jpg</IMAGE>
<![CDATA[
ايسنا: معاون ترافيك شهرداري تهران گفت: يكهزار و 200 دستگاه خودروي   ون خطي هفته آينده تحويل شركت هاي حمل و نقل مي شوند تا در تهران براي حمل و نقل عمومي بكارگيري شوند.
هاشمي تشكري افزود: كرايه اين ون ها كمتر از تاكسي هاي خطي خواهد بود. وي با اشاره به اين كه هر يك از اين خودروها قابليت جابجايي 11 مسافر را داشته و مجهز به كولر و بخاري هستند، تصريح كرد: تمامي اين ون ها براساس قرارداد منعقده با شركت هاي خصوصي، ملزم به فعاليت در خطوط مشخص بوده و اجازه كار كردن به صورت گردشي را ندارند. از سوي ديگر اين خودروها مي توانند در خطوط ويژه اتوبوسها نيز تردد داشته باشند.
معاون ترافيك شهردار تهران با اشاره به اين كه سال گذشته از محل تبصره 13 قرار بوده 10 هزار ون در اختيار تهران قرار گيرد، گفت: اين امر به دليل برخي مسايل و مشكلات امكانپذير نشد ولي اميدواريم تا پايان سال جاري 10 هزار ون در اختيار سيستم حمل و نقل عمومي تهران قرار گيرد.
اتحاديه تاكسيراني شهري كشور نيز اعلام كرد: براي هرچه بهتر شدن روند حمل و نقل عمومي كشور، طرح ورود خودروهاي   ون به كلانشهرها از هفته آينده آغاز خواهد شد. بر اين اساس طي مراسمي اين خودروها به ناوگان حمل و نقل شهري كلانشهرها خواهند پيوست.گفتني است در تبصره 13 قانون بودجه 85، ورود 15 هزار دستگاه ون به ناوگان حمل و نقل پيش بيني شده است كه متقاضيان با دريافت وامهاي كم بهره و داشتن صلاحيت مي توانند با خريد اين خودروها نسبت به جابجايي شهروندان اقدام كنند.
به اين منظور خطوطي پيش بيني شده است كه بيشتر در مسيرهايي كه تردد اتوبوس به سختي انجام خواهد شد اين خودروها مورد استفاده قرار گيرند.]]>
</TEXT>
</DOC>
<DOC>
<DOCID>HAM2-860130-073</DOCID>
<DOCNO>HAM2-860130-073</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ميم، مثل ملاقلي پورپس از 40 روز]]>
</TITLE>
<TEXT>
<IMAGE>/1386/860130/news/020256.jpg</IMAGE>
<![CDATA[
شهردار تهران در مراسم چهلمين روز درگذشت رسول ملاقلي پور در فرهنگسراي ارسباران حضور يافت.
به گزارش سما، اين مراسم در ساعت 19 ديروز در فرهنگسراي ارسباران تهران برپا شد.
علاوه برمحمدباقر قاليباف، احمد مسجد جامعي وزيرسابق وزارت فرهنگ وارشاد اسلامي و عضو منتخب شوراي اسلامي شهر تهران، محمد حسن ابوترابي و اميررضا خادم نمايندگان مردم تهران در مجلس شوراي اسلامي و جمع كثيري از هنرمندان حضور داشتند.]]>
</TEXT>
</DOC>
<DOC>
<DOCID>HAM2-860130-074</DOCID>
<DOCNO>HAM2-860130-074</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[براي كنترل عمومي فعاليت ها راه اندازي مي شود
اتاق فرمان در شهرداري تهران]]>
</TITLE>
<TEXT>
<![CDATA[گروه شهري: مجموعه شهرداري تهران زماني در انجام فعاليت هاي اجتماعي و فرهنگي موفق است كه بتواند زمينه مشاركت مردم در حوزه مسائل شهري را فراهم كند.
به گفته سيد محمد هادي ايازي مشاور عالي شهردار تهران در نخستين نشست مشترك مديران روابط عمومي مناطق، ادارات، سازمان ها و شركت هاي تابع شهرداري تهران در سال 86 گفت: به همين دليل برنامه هاي سال 86 شهرداري در همه حوزه ها به ويژه زمينه هاي اجتماعي و فرهنگي بسيار گسترده خواهد بود كه ايجاد پاتوق محله و برگزاري مسابقات مختلف در همه سطوح و نصب تقويم مسائل فرهنگي و اجتماعي در بوستان ها و فرهنگسراها و خانه هاي فرهنگ تهران از جمله اقدامات شهرداري در اين حوزه خواهد بود.
ايازي از ايجاد اتاق فرمان يا رصدخانه شهر تهران در آينده خبر داد و گفت: در اين اتاق همه حوزه ها و اقدامات شهرداري قابل مشاهده خواهند بود.
عليرضا جدايي مديركل روابط عمومي شهرداري تهران نيز در اين مراسم گفت: 3 رويكرد تربيت و آموزش شهروندان، اوقات فراغت شهروندان و فعاليت ها و عمليات خدماتي از رويكردهاي مهم شهرداري در سال جاري است و ما نيز اين رويكردها را در روابط عمومي مد نظر قرار خواهيم داد.]]>
</TEXT>
</DOC>
<DOC>
<DOCID>HAM2-860130-075</DOCID>
<DOCNO>HAM2-860130-075</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بارش در فروردين امسال، 2برابر پارسال]]>
</TITLE>
<TEXT>
<![CDATA[گروه شهري - مجموع نزولات جوي در فروردين ماه سال 86 دو برابر نسبت به همين ماه در سال گذشته افزايش داشت.
به گزارش خبرنگار همشهري، براساس آمارهاي سازمان هواشناسي كشور، بارندگي ها در تمامي نقاط كشور بيش از مدت مشابه در سال گذشته بوده است، به گونه اي كه در برخي مناطق از جمله بندرعباس اين بارش ها بيش از ده برابر افزايش داشته است.
همچنين، معاون وزير نيرو گفت: متوسط بارش از شروع سال آبي 86 - 85 حدود 218 ميليمتر بوده كه نسبت به متوسط 38 سال گذشته 12 درصد و نسبت به سال گذشته 30 درصد افزايش يافته است.دكتر رسول زرگر با اشاره به پيش بيني سازمان مديريت منابع آب ايران در خصوص پرباران بودن سال آبي، 86 - 85 گفت: بارش بيش از 360 ميليارد مترمكعب باران در شش ماه و نيم گذشته نشان داد اين پيش بيني ها درست از آب در آمده است.وي افزود: در رودخانه هاي كرخه، كارون و دز نيز سيلاب قابل توجهي جاري شد به طوري كه بيش از 3ميليارد مترمكعب آورد داشت كه اين سيلابها توسط سدهاي استان خوزستان كنترل و پشت سدها ذخيره شد. وي افزود: بارندگيهاي سال آبي جاري با شدت كم و فاصله بارشهاي طولاني رخ داد و اين سبب شد قسمت كمتري از بارشها تبديل به جريانهاي سطحي شود و قسمت اعظم بارشها به صورت منابع آب زيرزميني ذخيره و بخشي از مشكلات منابع آبي زيرزميني كشور حل شود.]]>
</TEXT>
</DOC>
<DOC>
<DOCID>HAM2-860130-076</DOCID>
<DOCNO>HAM2-860130-076</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پايان احداث بم جديد؛ 2ماه ديگر]]>
</TITLE>
<TEXT>
<![CDATA[گروه شهري_ مرمت و بازسازي پروژه هاي عمراني،  دولتي و عمومي شهر بم بيش از 96 درصد پيش رفته و تا آخر سال مالي دولت، ساخت شهر به پايان مي رسد.
مهندس كشاورز، رئيس فني و اجرايي ستاد بازسازي بم در گفت و گو با روزنامه  همشهري با بيان اين مطلب، گفت: ساخت و ساز واحدهاي مسكوني 96 درصد و واحد هاي تجاري 70 درصد پيش رفته است.
وي با بيان اينكه بازسازي و مرمت روستاهاي اطراف بم از مدت ها پيش به پايان رسيده بود، ادامه  داد: بازسازي در شهر همچنان ادامه دارد و پيش بيني مي شود تا پايان خرداد ماه ساخت  واحد هاي مسكوني و تجاري در شهر به اتمام برسد.
مهندس كشاورز گفت: براي ساخت و ساز واحدهاي مسكوني شهري تاكنون 25هزار و 203 مورد تشكيل پرونده، 23 هزار و 708 مورد پي كني و 16هزار و 228 مورد ديوار چيني و همچنين 12هزار و 545 مورد نماسازي و پايان كار انجام شده است. به گفته وي، كل اعتبارات اختصاص يافته از سوي بانك ها در بخش هاي روستايي،  شهري،  مسكوني،  تجاري و حصاركشي بيش از 5 هزار و 58 ميليارد ريال است .
رئيس فني و اجرايي ستاد بازسازي بم، ادامه داد: اين اعتبارات غير از كمك هاي بلاعوضي است كه دولت براي بازسازي بم اختصاص داده است.
وي در مورد اين كمك هاي بلاعوض، گفت: به هر واحد مسكوني  3 ميليون و 500 هزار تومان، هر واحد تجاري يك ميليون تومان و براي حصاركشي  شهر يك ميليون تومان كمك بلاعوض از سوي دولت اختصاص داده شده است.]]>
</TEXT>
</DOC>
<DOC>
<DOCID>HAM2-860130-077</DOCID>
<DOCNO>HAM2-860130-077</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تا پايان امسال به بهره برداري مي رسد
بزرگترين تقاطع غيرهمسطح ايران در شرق تهران]]>
</TITLE>
<TEXT>
<IMAGE>/1386/860130/news/020292.jpg</IMAGE>
<![CDATA[
گروه شهري - تقاطع غيرهم سطح سه راه آزمايش در شرقي ترين نقطه تهران به عنوان يكي از پيچيده ترين وبزرگترين تقاطع هاي غيرهم سطح درمقياس كشوري به شمار مي رود.
به گزارش همشهري، كلنگ احداث اين تقاطع غيرهم سطح ازنيمه دوم سال 82 به زمين زده شده است.
احمد دنيا مالي معاون فني عمراني شهرداري تهران دليل پيشرفت كند(50درصدي)اين پروژه درسه سال گذشته را مربوط به وجود معارضين مختلفي دانست كه ازعمده ترين آنهاكارخانه آزمايش و سازمان صنايع هوا فضا بوده است.
اين مقام مسئول اظهاراميدواري كرد،با توجه به برطرف شدن اين مشكل پايان امسال شاهد به ثمرنشستن عمليات ساخت بزرگترين تقاطع شهري درسطح كشور باشيم.
وي افزود: طراحي تقاطع سه راه آزمايش به گونه اي است كه امكان دسترسي به محورهاي تلو، دماوند، آبعلي، ادامه همت(شهيد زين الدين و وفادار)، محورجديد سرخه حصار، دسترسي به ترمينال شرق وپارك ملي سرخه حصار فراهم باشد.
به گفته دنيا مالي، اين محورها ازمنطقه ورد آورد درغرب تهران آغازو پس ازعبور ازمناطق مختلف شهري به سه راه آزمايش منتهي خواهد شد ضمن اينكه تقاطع سه راه آزمايش به دليل نوع ساختار شبكه معابراطراف ازپيچيدگي هاي منحصر به فردي درطراحي واجرا برخوردار است.
وي ادامه داد: درحال حاضراز پل ولايت به عنوان بزرگترين تقاطق غير همسطح شهر تهران نام برده مي شود كه تا پايان سال اين عنوان به سه راه آزمايش تعلق خواهد گرفت وي گفت: با افتتاح تقاطع سه راه آزمايش نه تنها شهروندان تهراني بلكه مسافرين عبوري درمقياس كشوري همچنين وسايل نقليه سنگين وباري
مي توانند با ايمني وسرعت بالا بدون توقف دراين محور تردد نمايند.
وي درتوضيح مشخصات فني تقاطق سه راه آزمايش به مساحت 400 هزار مترمربعي آن اشاره كرد و ادامه داد:
6 دستگاه پل بزرگ به مساحت بيش از12 هزارمترمربع ازنوع پلهاي پس تنيده برخوردار ازآخرين تكنولوژي روزدنيا به همراه 20 كيلومتر رمپ ولوپ درخود تقاطع وبالاي 2 هزارمتر ديوارسازي با ارتفاع يك تا 10 مترازجمله ويژگي هاي منحصر به فرد اين تقاطع است.
هزينه اجرا و رفع معارض اين تقاطع حدود 45 ميليارد تومان برآورد شده است.]]>
</TEXT>
</DOC>
<DOC>
<DOCID>HAM2-860130-078</DOCID>
<DOCNO>HAM2-860130-078</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آتش نشاني،  ايمني نمايشگاه كتاب را تأمين مي كند]]>
</TITLE>
<TEXT>
<![CDATA[فارس: سازمان آتش نشاني براي ايمن سازي مكان مصلاي تهران
كه برگزاري نمايشگاه كتاب در آن قطعي شده است فعال شده است.]]>
</TEXT>
</DOC>
<DOC>
<DOCID>HAM2-860130-079</DOCID>
<DOCNO>HAM2-860130-079</DOCNO>
<ORIGINALFILE>/1386/860130/news/_shari.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پرسه در شهر]]>
</TITLE>
<TEXT>
<![CDATA[سومين همايش ملي مديريت پسماند برگزار مي شود
سومين همايش ملي مديريت پسماند روزهاي اول و دوم ارديبهشت 86، همزمان با روز جهاني زمين پاك با هدف ارائه آخرين دستاوردهاي علمي، تحقيقاتي و اجرايي در زمينه مديريت پسماند، توسط سازمان شهرداريها و همياري هاي كشور و با همكاري سازمان حفاظت محيط زيست و با مشاركت مراكز علمي، دانشگاهي، پژوهشي و اجرايي كشور در هتل المپيك تهران برگزار مي شود.
احداث150 پارك محله اي و 12 پارك فرامنطقه اي در تهران
مهندس مختاري مدير عامل سازمان پارك ها و فضاي سبز شهر تهران با اشاره به لزوم توسعه عادلانه فضاي سبز در مناطق 22 گانه تهران گفت: 150 پارك محله اي و 12 پارك فرامنطقه اي در سال 86 در شهر تهران احداث خواهد شد. توسعه جنگلكاري نيز جزو اصلي ترين برنامه هاي سازمان پار كها و فضاي سبز است و در اين راستا در سال جاري بخش عمده اي از طرح كمربند سبز شهر تهران اجرا خواهد شد.
دفتر شماره يك تاكسيراني افتتاح شد
به منظور سهولت و تسريع در انجام كارهاي اداري و امور جاري رانندگان تاكسي، دفتر منطقه 1 تاكسيراني صبح امروز در پايانه علم و صنعت افتتاح شد.
برگزاري كنفرانس مديريت توسعه فضاهاي شهري
كنفرانس مديريت توسعه فضاهاي شهري در روزهاي 12 تا 14 ارديبهشت ماه به منظور افزايش توان علمي و اجرايي مديران شهر براي ارتقا ي كيفيت شهر و دستيابي به توسعه پايدار از سوي معاونت شهرسازي و معماري شهرداري تهران برگزار مي شود.]]>
</TEXT>
</DOC>
<DOC>
<DOCID>HAM2-860130-080</DOCID>
<DOCNO>HAM2-860130-080</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:ارتش ما دفاعي است، نه تهاجمي]]>
</TITLE>
<TEXT>
<IMAGE>/1386/860130/news/020184.jpg</IMAGE>
<![CDATA[
گروه سياسي - رئيس جمهوري در مراسم روز ارتش گفت: ساختار و جهت گيري ارتش ما تدافعي است و نه تهاجمي، و براي انجام ماموريت هاي خود آمادگي كامل دارد.
محمود احمدي نژاد كه در بيست و هفتمين سفر استاني خود در فارس به سر مي برد، صبح چهارشنبه براي شركت در مراسم روز ارتش جمهوري اسلامي ايران به تهران بازگشت و در محل برگزاري اين مراسم در جوار حرم مطهر امام خميني(ره)بنيانگذار جمهوري اسلامي ايران، تاكيد كرد: ارتش جمهوري اسلامي ايران به لطف خدا در انجام ماموريت هاي خود تا پاي جان در مقابل متجاوزان ايستاده و دست آنها را قطع خواهد كرد و نخواهد گذاشت شرف و امنيت ملت ايران و صلح و دوستي در منطقه از بين برود.
رئيس جمهوري تصريح كرد: ملت ايران، امروز پرچمدار توحيد، عدالت و كرامت انساني در تمام جهان است و با بي عدالتي هاي امروز در جهان در هر نقطه اي كه باشد، مخالف است.
وي با تاكيد بر اينكه ملت ايران نه به كسي ظلم مي كند و نه اجازه مي دهد نسبت به او ظلم شود، گفت:
ملت ايران خواهان صلح و امنيت در همه جهان است و از طرف هر كسي و هر دولتي ظلم و تجاوزي صورت گيرد، با آن مخالفت خواهد كرد.
رئيس جمهوري خاطرنشان كرد: ملت ايران خواهان برقراري ارتباط با همه ملت ها و دولت ها غير از رژيم صهيونيستي است و ارتباط دوستانه و گسترده با كشورهاي منطقه و همسايگان از سياست هاي اصلي ما است.
احمدي نژاد بابيان اينكه برخي قدرت هاي زورگو تصور مي كردند با اعمال تحريم هاي تسليحاتي ايران را تضعيف خواهند كرد اما جوانان و مديران خلاق و حماسه ساز ارتش توانستند؛ نيازمندي هاي خود را در همه ابعاد تامين كنند و اين نيروي الهي را به سلاحهاي پيشرفته مجهز نمايند، تصريح كرد: ارتش ايران، مقصد خويش را صيانت از سرزمين مقدس ايران و كسب رضايت حق قرار داده است و تحت فرماندهي رهبر معظم انقلاب به ماموريت هاي خويش به بهترين نحو عمل خواهد كرد.
رييس جمهوري بابيان اينكه امروز ارتش ايران خودكفاست و همه نيازمندي هاي خود را تامين مي كند؛ از همه نيروهاي مسلح به ويژه ارتش جمهوري اسلامي خواست با تمرين و آمادگي مستمر و با بكارگيري تجهيزات پيشرفته و كارآمد هر روز آماده تر از قبل باشند.
دكتر احمدي نژاد ياد و خاطره امام راحل(ره)كه ارتشي متدين را پايه گذاري كرد و روحيه خودباوري را در ارتش زنده نمود، گرامي داشت و همچنين به روح شهداي حماسه ساز نيروهاي مسلح به ويژه ارتش در هشت سال دفاع مقدس و شهيد امير سپهبد صياد شيرازي درود فرستاد.
پس از سخنان رئيس جمهوري، يگانهاي نمونه ارتش جمهوري اسلامي ايران از مقابل جايگاه و رئيس جمهوري رژه رفتند.]]>
</TEXT>
</DOC>
<DOC>
<DOCID>HAM2-860130-081</DOCID>
<DOCNO>HAM2-860130-081</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير كشور:
لايحه  قانون انتخابات به زودي تقديم مجلس مي شود]]>
</TITLE>
<TEXT>
<IMAGE>/1386/860130/news/020286.jpg</IMAGE>
<![CDATA[
گروه سياسي - وزير كشور گفت كه لايحه  قانون انتخابات مجلس شوراي اسلامي به زودي از سوي دولت به مجلس تقديم خواهد شد.
مصطفي پورمحمدي درباره اصلاحات صورت گرفته در لايحه  قانون انتخابات مجلس كه در وزارت كشور مورد بررسي است، اظهار داشت: يكي از مباحثي كه در بحث انتخابات مجلس مطرح بود، استعفاي كانديداي مجلس، شش ماه قبل از زمان ثبت نام كانديدا است كه ما عنوان كرده ايم كه اين مدت كاهش پيدا كند؛ زيرا اگر افراد بخواهند شش ماه قبل از ثبت نام استعفا بدهند، فضاي كشور زودتر انتخاباتي مي شود و اين به مصلحت كشور نيست؛ بنابراين در اين لايحه عنوان كرديم كه استعفاي زودهنگام به نفع كشور نخواهد بود.
به گزارش ايسنا وزير كشور با اشاره به بحث تبليغات خاطرنشان كرد: از سوي مجلس شوراي اسلامي عنوان شده بود كه ديگر تبليغات به شكل پوستر و چسباندن پلاكارد نباشد، اين مساله نيز در اين لايحه عنوان شده است؛ زيرا انتخابات به تبليغات و معرفي نياز دارد، بنابراين لازم است كه كانديداها تبليغات به شكل پوستر داشته باشند، البته اگر اشكالي در نظافت شهر و استفاده بيش از حد از اين اقلام تبليغي مطرح باشد، مي توان حجم، اندازه و محل نصب اين گونه اقلام را مشخص كرد؛ اما نمي توان كلا اين اقلام تبليغي را ممنوع كرد.
وي همچنين درباره  سفر رييس جمهوري به استان فارس و اضافه شدن روستاي خسروشيد به شهرستان آباده و به وجود آمدن بحث هاي اختلافي ميان شهرستان آباده و اقليد، گفت: بحث تصميمات كشوري در كميسيون هاي مربوطه مورد بررسي قرار گرفته است و رييس جمهوري براساس تصميمات اين كميسيون ها، اين كار را انجام داده است؛ بنابراين كار رييس جمهور كارشناسانه صورت گرفته است.]]>
</TEXT>
</DOC>
<DOC>
<DOCID>HAM2-860130-082</DOCID>
<DOCNO>HAM2-860130-082</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رفسنجاني:در انتخابات مجلس، فضاي وحدت را خدشه دار نكنيم]]>
</TITLE>
<TEXT>
<IMAGE>/1386/860130/news/020289.jpg</IMAGE>
<![CDATA[
رئيس مجمع تشخيص مصلحت نظام از نهادهاي نظارتي، اجرايي، رسانه  ملي، جرايد، احزاب و گروه هاي سياسي خواست تا به گونه اي عمل كنند كه با رعايت قانون، فضاي وحدت خدشه دار نشود
گروه سياسي - رئيس مجمع تشخيص مصلحت نظام با توجه به پيش رو بودن انتخابات مجلس شوراي اسلامي، اتحاد ملي را نيازي اساسي خواند و از نهادهاي نظارتي، اجرايي، رسانه  ملي، جرايد، احزاب و گروه هاي سياسي خواست تا به گونه اي عمل كنند كه با رعايت قانون، فضاي وحدت خدشه دار نشود.
حدود صد تن از نمايندگان فراكسيون هاي مجلس شوراي اسلامي ظهر ديروز با رئيس مجمع تشخيص مصلحت نظام ديدار و پيرامون موضوعات مهم كشور گفت وگو كردند.
حجت الاسلام والمسلمين اكبر هاشمي رفسنجاني در اين ديدار با تاكيد بر حق جمهوري اسلامي ايران در استفاده صلح آميز از انرژي هسته اي تصريح كرد: عبور از مسايلي كه طرف هاي مقابل براي كشورمان با استفاده از سازمان هاي بين المللي ايجاد كرده اند و هم چنين يافتن راهي كه ملت ايران از اين حق خود محروم نشود، چالشي است كه با تدبير و همفكري و همدلي همه  نيروهاي انقلاب قابل حل مي باشد.
وي اتحاد و همدلي را علاوه بر حل مسايل سياست خارجي، در مسايل داخلي كشور نيز موثر و پراهميت عنوان كرد و گفت: مهم ترين نياز سال 1386 توسط مقام معظم رهبري به درستي تبيين و امسال به عنوان سال اتحاد ملي و انسجام اسلامي نام گرفت.
رئيس مجمع تشخيص مصلحت نظام در پاسخ به برخي نگراني ها و اظهارنظرهاي نمايندگان حاضر در اين جلسه درباره مسايل اقتصادي گفت: حركت در مسير برنامه هاي توسعه كشور به ويژه اصل 44 قانون اساسي و چشم انداز 20ساله، مي تواند جمهوري اسلامي ايران را به مدلي شايسته در منطقه تبديل كند.
هاشمي رفسنجاني، امنيت اقتصادي، توجه به بخش خصوصي و جلب اعتماد مردم را براي سرمايه گذاري، راهكارهاي اصولي عنوان كرد كه در سياست هاي كلي ذيل اصل 44 به آن توجه شده و اجراي درست آن مي تواند بسياري از مشكلات اقتصادي را حل كند.
وي افزود: ايجاد و حفظ فضاي امن براي سرمايه گذاران و پرهيز از افراط و تفريط و ايراد تهمت هاي بي مورد مي تواند حركت بخش خصوصي را سريع تر و ضمن كاهش بيكاري به موضوع اشتغال نيروهاي جوان كشور كمك كند.]]>
</TEXT>
</DOC>
<DOC>
<DOCID>HAM2-860130-083</DOCID>
<DOCNO>HAM2-860130-083</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نمايش تجهيزات مدرن نيروهاي مسلح در رژه روز ارتش]]>
</TITLE>
<TEXT>
<![CDATA[فارس: نيروهاي سه گانه ارتش همزمان با روز ارتش پس از رژه يگانهاي مختلف، دستاوردهاي تسليحاتي و تجهيزاتي خود را به نمايش گذاشتند.
در اين مراسم كه در محوطه مرقد مطهر امام خميني(ره)برگزار شد، سامانه پدافند هوايي دوموشكي محمول، ديروز براي اولين بار به نمايش گذاشته شد. همچنين توپ هاي 130 م- م كششي، 155 مم كششي، 155 م - م خودكششي، 175 م - م خودكششي و 203 م - م خودكششي، از مقابل جايگاه عبور كردند.
در بخش موشك ها نيز، نازعات 6، زلزال يك و دو، نازعات 10، در بخش بمب ها، ادواتي چون بمب
هدايت شونده قاصد با سر جنگي 200 پوندي، بمب هاي 750 پوندي، بمب 500 پوندي و 1000 پوندي، در بخش پدافند هوايي سامانه هاي s200، استرلا 3، سهند 3، زوبين، پدافند متحرك 23 م - م و انواع موشك هاي
دوش پرتاب نمايش داده شد.]]>
</TEXT>
</DOC>
<DOC>
<DOCID>HAM2-860130-084</DOCID>
<DOCNO>HAM2-860130-084</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مواضع لاريجانيدر كميسيون امنيت ملي مجلس]]>
</TITLE>
<TEXT>
<![CDATA[گروه سياسي - رئيس كميسيون امنيت ملي و سياست خارجي درخصوص حضور علي لاريجاني در جلسه فراكسيون اصول گرايان گفت: دبير شوراي امنيت ملي گزارش جامعي را درخصوص آخرين تحولات هسته اي به اعضاي فراكسيون ارائه كرد.
علاءالدين بروجردي در گفت وگو با خبرنگار پارلماني همشهري با اشاره به دعوت هيأت رئيسه فراكسيون اصول گرايان از لاريجاني گفت: لاريجاني باتوجه به آخرين تحولات هسته اي و مسايل سياسي امنيتي عراق، افغانستان و منطقه، گزارشي را به نمايندگان ارائه كرد كه به نسبت گزارش جامعي بود و اطلاع رساني قانع كننده اي نسبت به اعضاي فراكسيون صورت گرفت. نماينده بروجرد ادامه داد: لاريجاني در بحث هسته اي باتوجه به علاقمندي خاوير سولانا به ادامه مذاكرات مطرح كرد كه آمادگي داريم به درخواست سولانا پاسخ مثبت دهيم.
وي گفت: از نظر ديپلماتيك جمهوري اسلامي هم از مذاكرات استقبال مي كند و بايد منتظر تعيين زمان و مكان ادامه مذاكرات با كشورهاي 1+5 بود.]]>
</TEXT>
</DOC>
<DOC>
<DOCID>HAM2-860130-085</DOCID>
<DOCNO>HAM2-860130-085</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديدار خانواده 5 ديپلمات ربوده  شده با نماينده صليب سرخ]]>
</TITLE>
<TEXT>
<![CDATA[گروه سياسي- خانواده هاي پنج  ديپلمات ايراني كه توسط نيروهاي آمريكايي در اربيل عراق ربوده شده اند، با نماينده سازمان صليب سرخ جهاني در تهران ديدار كردند.
به گزارش اداره كل اطلاعات و مطبوعات وزارت امور خارجه، در اين ديدار خانواده ديپلمات هاي ربوده شده ايراني  از تلاش هاي نماينده صليب سرخ جهت پيگيري وضعيت اين ديپلمات ها تشكر كردند.
اين خانواده ها ضمن ابراز نگراني شديد از تداوم بازداشت غيرقانوني و خلاف كنوانسيون هاي بين المللي ديپلمات هاي ايراني ربوده شده، خواستار ملاقات هرچه سريع تر با آنان در زندان تحت نظر آمريكا در بغداد و كمك به  آزادي سريع آنان شدند.
بر اساس  اين گزارش، تاكنون تلاش هاي ديپلماتيك جهت  آزادي ديپلمات هاي ايراني از زندان اشغالگران آمريكايي در عراق و درخواست دسترسي كنسولي به آنان به نتيجه نرسيده است.]]>
</TEXT>
</DOC>
<DOC>
<DOCID>HAM2-860130-086</DOCID>
<DOCNO>HAM2-860130-086</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[زمان برگزاري احتمالي انتخابات مجلس هشتم]]>
</TITLE>
<TEXT>
<![CDATA[گروه سياسي - در حالي كه مديركل روابط عمومي وزارت كشور زمان انتخابات مجلس هشتم را اسفند امسال يا فروردين سال آينده اعلام كرده است، معاون پارلماني اين وزارتخانه از اين احتمال خبر داد كه دولت، لايحه اي دو فوريتي درباره بخشي از قانون انتخابات مجلس مربوط به زمان استعفاي مديران دولتي نامزد انتخابات را به مجلس ارائه دهد.
محمد حسين موسي پور، معاون پارلماني وزارت كشور در گفتگو با باشگاه خبرنگاران گفت: در دولت بحث هايي وجود دارد كه زمان استعفاي مديران دولتي كه قصد دارند براي انتخابات مجلس شوراي اسلامي نامزد شوند از 6 ماه قبل از زمان انتخابات كمتر شود.
وي با اشاره به زمان باقي مانده از مجلس هفتم گفت: بعيد مي دانم اصلاح اين بخش از قانون انتخابات مجلس شوراي اسلامي به انتخابات مجلس هشتم برسد اما احتمال دارد دولت با ارائه لايحه دو فوريتي اين بخش از قانون انتخابات مجلس شوراي اسلامي را اصلاح نمايد.]]>
</TEXT>
</DOC>
<DOC>
<DOCID>HAM2-860130-087</DOCID>
<DOCNO>HAM2-860130-087</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجلس مطرح كرد
انتقاد از ترديد دولتدراجراي سهميه بندي بنزين]]>
</TITLE>
<TEXT>
<![CDATA[گروه سياسي - رئيس مجلس با اشاره به اظهارات اخير سخنگوي دولت درخصوص احتمال تعويق در سهميه بندي بنزين از اول خرداد ماه گفت: دولت موظف است سهميه بندي بنزين را از اول خرداد ماه امسال اعمال كند.
به گزارش خبرنگار پارلماني همشهري غلامعلي حداد عادل در آغاز جلسه علني ديروز گفت: دولت موظف است سهميه بندي بنزين را از اول خرداد انجام دهد و خواهش مي كنم رئيس جمهور مراقبت كند داستان سال گذشته، دوباره تكرار نشود.
وي درحالي كه سخنانش با شعار احسنت نمايندگان همراه بود ادامه داد: سهميه بندي حرف جديدي نيست و از ابتداي سال 86 اين حرف مطرح نشده بلكه قرار بود از اول فروردين 85 دولت خود را براي سهميه بندي آماده كند.
رئيس مجلس افزود: مجلس از دولت خواسته بود در موعد 6 ماه اين كار انجام شود ولي دولت عذر آورد كه امكان اين مسأله نيست و اشكالاتي وجود دارد و ما هم پذيرفتيم.
وي گفت: مجلس عملا در بودجه 86 اول خرداد را براي سهميه بندي تعيين كرد تا با مسافرت هاي اول فروردين مقارن نشود و تأخير بيش از اين ديگر جايز نيست زيرا اگر در خرداد ماه اين مسأله عملي نشود، در تير ماه مسافرت هاي تابستاني شروع مي شود و مشكلات ديگري پديد مي آيد.
نماينده تهران ادامه داد: وقتي مصوبه اي قانوني شد و به تصويب شوراي نگهبان رسيد و به دولت ابلاغ شد، ديگر اظهار ترديد درمورد آن در محافل عمومي و رسانه ها سودي ندارد جز آن كه مردم را سرگردان كند.
حداد گفت: همانطور كه مقام معظم رهبري گفتند مجلس ريل گذاري مي كند و قطار دولت بايد روي اين ريل حركت كند يعني دولت بايد قانون را عمل كند. البته باتوجه به تأكيد چندباره رئيس جمهوري بر اين مسأله اميدوارم ديگر شاهد اين ترديدها و اما و اگرها نباشيم.
تذكر 16 نماينده به رئيس جمهوري
16 نفر از نمايندگان مجلس كه اكثر آنها را اعضاي فراكسيون اقليت تشكيل مي دهند در تذكري به رئيس جمهوري، لزوم پاسداري از قانون اساسي و احترام به حقوق شهروندي و اجتناب از برخوردهاي انتظامي و امنيتي با اقشار مختلف خصوصا فرهنگيان و دانشجوياني كه خواهان تحقق مطالبات قانوني و صنفي خود مي باشند را خواستار شدند. در ميان امضاكنندگان نام عماد افروغ، سعيد ابوطالب و اميدوار رضايي از فراكسيون اكثريت نيز به چشم مي خورد.
نماينده خاش هم از وزير بهداشت خواست تيمي مجرب را جهت بررسي شيوع بيماري مرموز كه جان 7 تن ازمردم اين شهر را گرفته است، به منطقه اعزام كند.
رفع توقيف برخي سايت هاي خبري و رسيدگي به مشكلات بازنشستگان و معلمان از ديگر موضوعات مورد تذكر نمايندگان بود.
آشفتگي در صحن علني
روز گذشته مجلس تا حدود ساعت 10 صبح، حدنصاب لازم را براي رأي گيري در صحن علني نداشت. به همين دليل جلسه روز گذشته مجلس پس از نطق نمايندگان و قرائت گزارش ها با قرائت گزارش تفريغ كه توسط ديوان محاسبات مجلس ارائه مي شود ادامه پيدا كرد تا نيازي به رأي گيري در جلسه نباشد.
حداد عادل در ادامه جلسه به دليل به حدنصاب نرسيدن نمايندگان از مرتضي تمدن كه گزارش تفريغ بودجه را قرائت مي كرد، خواست تا به حدنصاب رسيدن تعداد نمايندگان به قرائت خود ادامه دهد.
نكته جالب اين كه در جايگاه هيأت رئيسه تنها سه تن از نمايندگان حضور داشتند و هنگام قرائت گزارش تفريغ هم عليرضا محجوب نماينده تهران خواستار اعلام اسامي افراد و نهادهاي متخلف شد.
نشست فراكسيون وفاق
نشست فراكسيون وفاق سه شنبه بعدازظهر با حضور علي اكبر ولايتي برگزار و طي آن مواضع و عملكرد دستگاه ديپلماسي كشور مثبت ارزيابي شد.
رضا طلايي نيك مخبر اين فراكسيون با اعلام اين خبر گفت: بررسي برنامه سالانه فراكسيون، گزارشي از زمينه ها و چگونگي استضياح وزير آموزش و پرورش و بررسي موضوعات سياست خارجي ازجمله موضوعات مطرح شده در جلسه فراكسيون بود.
وي گفت: دكتر ولايتي در اين جلسه باتوجه به موقعيت ايران در حوزه خليج فارس و كانون جهان اسلام، بر اهميت و حساسيت اوضاع جهاني نسبت به منافع ملي ايران تأكيد داشتند و جمع بندي بر اين شد كه ايران راهبرد جلوگيري از ماجراجويي ها و پيشبرد ثبات و امنيت در منطقه را در مواضع خود به نحو مثبتي دنبال مي كند.]]>
</TEXT>
</DOC>
<DOC>
<DOCID>HAM2-860130-088</DOCID>
<DOCNO>HAM2-860130-088</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با اشاره به توانمندي هاي هسته اي ايران
احمدي نژاد: ملت از دستاوردهاي خود دفاع خواهد كرد]]>
</TITLE>
<TEXT>
<IMAGE>/1386/860130/news/020202.jpg</IMAGE>
<![CDATA[
گروه سياسي- رئيس  جمهوري در سومين روز از بيست و هفتمين سفر استاني خود و پس از بازگشت از تهران، بعدازظهر ديروز در جمع مردم شهرستان خونج خطاب به بانيان صدور قطعنامه عليه ايران گفت: حرف آخر ما به شما اين است كه ملت ما با اتكا به توانمندي خود انرژي هسته اي را به دست آورده و به خوبي از اين دستاورد خود دفاع خواهد كرد.
به گزارش مهر، محمود احمدي نژاد با بيان اين كه امروز كفار و مشركين در برابر مؤمنان و صالحان صف كشيده اند ادامه داد: آنها به جريان حقيقي اسلام يعني حركت ملت ايران و امت اسلامي تهمت و افترا مي زنند، آنها ملت ما را به خشونت طلبي، جنگ طلبي و زياده خواهي متهم مي كنند اما راه ملت ما و ملت هاي آزاده كاملاً روشن است.
وي افزود: دنيا بداند به فضل الهي پايه هاي ظلم و ستم در عالم در حال فرو ريختن است، ملت ها حركت كرده اند و عدالت خواهي رو به افزايش است.
رئيس قوه مجريه در بخش ديگري از سخنان خود با اشاره به اهتمام دولت براي ايجاد اشتغال و مبارزه با بيكاري گفت: توزيع عادلانه تسهيلات
ارزان قيمت جهت بنگاه هاي اقتصادي زودبازده يكي از كارهاي دولت در راستاي ايجاد اشتغال براي جوانان است كه سهم جوانان اين شهرستان از اين تسهيلات در سال جاري 30 ميليارد تومان است.
وي در پايان از اختصاص بودجه جهت ايجاد ايستگاه تقويت فشار و اجراي انتقال آب از سد سلمان فارسي، تبديل راه ارتباطي اين شهرستان از فرعي به اصلي، اختصاص بودجه براي بهسازي شبكه آبياري دشت صيف آباد، ايجاد يك منطقه نمونه گردشگري، ايجاد يك واحد دانشگاهي و ساخت دو سالن ورزشي مخصوص دختران و پسران در شهرستان خونج خبر داد.
رئيس  جمهوري تا ساعتي ديگر در جمع مردم شهرستان مهر سخنراني خواهد كرد.
متحد و يكپارچه
رئيس جمهوري عصر چهارشنبه گفت: ملت ايران اهل گفت وگو، قانون و منطق و علاقه مند به رابطه دوستانه با همه دنياست.
به گزارش ايرنا، محمود احمدي نژاد در جمع مردم شهر مهر در ورزشگاه انقلاب اين شهر افزود: امروز ملت ايران با اكثريت قاطع ملتها و دولتها رابطه دوستانه و با صفا دارد.
وي با اشاره  به  اينكه بايد دنيا بداند كه ايران در دفاع از حقوق خود متحد و يكپارچه و با همه قدرت ايستاده است، تاكيد كرد: ملت بزرگ ايران در دستيابي به انرژي صلح آميز هسته اي سرسوزني از حقوق خود عقب نشيني نخواهد كرد.
احمدي نژاد با اشاره به اين كه سهم جوانان مهر از اين تسهيلات???ميليارد ريال است، افزود: دولت در جلسه استاني خود تصميمات مهمي  براي همه استان و از جمله مهر خواهد گرفت.
رئيس جمهوري اعتبار لازم براي تجهيز كامل بيمارستان شهر مهر و جاده مهر به اخند، ايجاد يك منطقه گردشگري در مهر، اقدام براي كنترل سيلاب، اعمال تعرفه برق مناطق گرمسيري، گازرساني به بخشهاي اطراف مهر، ايجاد يك واحد دانشگاهي و دو مجمتع مجهز ورزشي براي دختران و پسران مهر را از جمله ديگر برنامه دولت براي عمران اين شهر ذكر كرد.
ملت صلح طلب ايران
محمود احمدي نژاد عصرديروز خطاب به قدرتهاي زورگو گفت: ملت بزرگ ايران اهل منطق و گفت وگو است.
به گزارش ايرنا، وي در جمع مردم لامرد در ورزشگاه انقلاب  اين شهر و در بيست و هفتمين سفر استاني هيأت دولت افزود: ملت ايران اهل برادري، صلح و صفاست و تاريخ اين ملت مشحون از فداكاريها و مهرورزيهاست.
رئيس جمهوري با بيان اين كه قدرتهاي زورگو بايد بدانند كه اين ملت نه اهل ظلم و ستم و تجاوز است و نه زير بار ظلم مي رود، تصريح كرد: قدرتهاي زورگوي عالم خيال نكنند مي توانند با رفت و آمد و نشست و برخاست جلو حركت رو به كمال ملت ايران را بگيرند.
احمدي نژاد با بيان اينكه اين قدرتها بدانند كه  امروز روز امواج طوفاني ملتهاست، افزود: ما به قدرتهاي زورگو نصيحت مي كنيم كه دوران امپراتوريها، خودخواهي،اشغالگري به پايان رسيده است و تنها راه نجات و سعادت اين قدرتها بازگشت به مسير الهي و تبعيت از دستورات خداست.
وي تصريح كرد: آرمان جامعه اسلامي برپايي جامعه با تقوا و انسانهاي متقي است و امروز مشكل بشر به خاطر بي تقواييها و رهبران بي تقوا است و حل مشكلات جهان تنها نيازمند رهبران متقي و مطيع اوامر الهي است.
رئيس جمهوري تاكيد كرد: بي تقوايان نخواهند توانست جهان را از ظلم و بي عدالتي نجات دهند و هر چه ظلم و ستم در جهان امروز است به خاطر اخلاق و عملكرد قدرتهاي زورگو است و اگر تقوا باشد تجاوز به حقوق ديگران، اشغالگري، دروغگويي، جنگ و خيانت معني ندارد.
احمدي نژاد همچنين بااشاره به اينكه لامرد داراي مردماني شجاع، مومن، انقلابي و اهل تلاش است، افزود: لامرد ذخيره اي براي استان فارس بلكه براي كل ايران عزيز است.
وي با اشاره به اختصاص 800 ميليارد ريال تسهيلات ارزان قيمت براي ايجاد بنگاه هاي زودبازده از سوي جوانان در لامرد، گفت: جوانان بايد آستين همت را بالا زده و اين شهر را بسازند.
رئيس جمهوري ايجاد گمرك در لامرد، اجراي سريع توسعه و تجهيز فرودگاه اين شهر، تعيين دو منطقه نمونه گردشگري در لامرد، گازرساني به اطراف اين شهر و بازارچه مرزي در لامرد را از جمله برنامه هاي دولت خواند كه قرار است در جلسه استاني هيأت دولت در فارس به تصويب برسد.
احمدي نژاد احداث شهرك صنعتي براي اشتغال جوانان و صنعتگران اين شهر و رسيدگي به مشكل راههاي لامرد را از ديگر برنامه هاي دولت خواند كه قرار است در جلسه هيأت دولت بررسي و تصويب شود.
پارسيان به جاي گاوبندي
ايسنا: محمود احمدي نژاد عصر ديروز به شهرستان گاوبندي، يكي از شهرستان هاي استان هرمزگان رفت و در جمع مردم آن شهرستان سخنراني كرد. در اين مراسم، امام جمعه و فرماندار اين شهرستان پيشنهاد كردند كه نام شهرستان "گاوبندي" به نام "پارسيان" تغيير پيدا كند كه رييس جمهور نيز در اين ارتباط نظر مردم را جويا شد و مردم نيز از اين امر به شدت استقبال كردند. پس از اين رييس جمهور در سخنان خود گفت: از اين به بعد نام گاوبندي به نام پارسيان تغيير كرد.
رييس جمهور همچنين شب گذشته بعد از حضور در جمع مردم پارسيان به شيراز برگشت و در جمع منتخبان اين استان، سخنراني كرد. سفر رييس جمهور به استان فارس تافردا ادامه دارد.]]>
</TEXT>
</DOC>
<DOC>
<DOCID>HAM2-860130-089</DOCID>
<DOCNO>HAM2-860130-089</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معرفي اعضاي جديد]]>
</TITLE>
<TEXT>
<![CDATA[امروز احكام اعضاي جديد هيأت امناي دفتر تبليغات اسلامي حوزه علميه قم ابلاغ مي شود. اين اعضا 11 نفر بوده و به مدت 4 سال با حكم رهبر معظم انقلاب منصوب خواهند شد.]]>
</TEXT>
</DOC>
<DOC>
<DOCID>HAM2-860130-090</DOCID>
<DOCNO>HAM2-860130-090</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس قوه قضائيه:
برداشت اعضاي مجمع تشخيص درباره اصل 44،يكسان نيست]]>
</TITLE>
<TEXT>
<IMAGE>/1386/860130/news/020193.jpg</IMAGE>
<![CDATA[
گروه سياسي - رئيس قوه قضائيه گفت: برداشت ها از سياست هاي كلي اصل 44 و سند چشم انداز 20 ساله، در مجمع تشخيص مصلحت نظام يكسان نيست.
سيد محمود  هاشمي شاهرودي كه شامگاه سه شنبه در ديدار جمعي از نمايندگان مجلس در تالار اجتماعات قوه قضائيه سخن مي گفت، با اشاره به اهميت اجرائي شدن اصل 44 قانون اساسي تاكيد كرد: اجراي اين اصل به ويژه پس از ابلاغ و تاكيد مقام معظم رهبري، مي بايست مسئله اصلي كشور باشد و همه قواي كشور بايد در احياي اين اصل مهم و حياتي متمركز و همراه باشند.
به گزارش فارس از اين ديدار، عضو مجمع تشخيص مصلحت نظام با اشاره به اين كه مجمع تشخيص مصلحت نظام، محل اجتماعي نخبگان هر سه قوه است، متذكر شد: با اين حال بعضا ديده مي شود كه در مجمع تشخيص مصلحت برداشت ها از سياست هاي كلي اصل 44 و سند چشم انداز 20 ساله يكسان نيست، و لذا معتقدم بايد براي رفع اين مشكل ميان قواي سه گانه به فهم مشترك برسيم.
رئيس قوه قضائيه آن چه كه آن را اختلاف نظر شديد قواي
سه گانه در اجراي سياست هاي اقتصادي اصل 44 دانست پيشنهاد كرد كه براي رفع اين مسئله، يك سري نشست هاي مشترك ميان
سه قوه براي بررسي اين اختلاف نظرها تشكيل، تا ديدگاه هاي طرفين به هم نزديك شود و در اجرا نيز مشكلي پيش نيايد.
به گفته هاشمي شاهرودي در صورتي كه چنين نشست هايي برگزار شود چه بسا خط قرمز سياست ها در مجمع مصلحت هم مشخص مي شود.
به گزارش مهر، نمايندگان مجلس شوراي اسلامي در ديدار با آيت الله هاشمي شاهرودي بر لزوم قاطعيت قضات در اجراي قانون و برخورد با متخلفان تاكيد كرده و متذكر شدند كه دستگاه قضائي بايد به گونه اي عمل نمايد كه مجرمان به اين باور برسند كه نمي توان از چنگال پولادين عدالت رهايي يافت. در اين ديدار،علاوه بر رئيس و معاونان قوه قضائيه و نمايندگان ملت در نهاد قانونگذاري، غلامحسين الهام، وزير دادگستري و سخنگوي دولت و برخي معاونين پارلماني دستگاه هاي ديگر كشور نيز حضور داشتند.
در پايان ديدار 3 ساعته نمايندگان با رئيس قوه قضائيه، شركت كنندگان در ضيافت شام سيدمحمود هاشمي شاهرودي شركت كردند.]]>
</TEXT>
</DOC>
<DOC>
<DOCID>HAM2-860130-091</DOCID>
<DOCNO>HAM2-860130-091</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ايراني ها به شرم الشيخ مي روند؟]]>
</TITLE>
<TEXT>
<IMAGE>/1386/860130/news/020151.jpg</IMAGE>
<![CDATA[
امريكايي ها سعي مي كنند اجلاس عراق را بين المللي كرده و به مصر منتقل كنند چرا كه توان اعمال نفوذ شان در عرصه بين المللي بيشتر از منطقه اي است
درحال حاضر موضوع حضور ايران در نشست امنيت عراق كه قرار است روزهاي 13 و 14 ارديبهشت در شرم الشيخ مصر برگزار شود به يكي از اصلي ترين محورهاي ديپلماسي ايران تبديل شده است.ايران پيش از اين اعلام كرده بود همانگونه كه اولين نشست امنيت بغداد با حضور نمايندگان كشورهاي همجوار عراق، اعضاي دائم شوراي امنيت، سازمان كنفرانس اسلامي و اتحاديه  عرب در بغداد برگزار شد، ملاقات 70كشوري كه قرار است در دومين نشست حضور يابند نيز مي بايست در عراق صورت گيرد، اما مقامات عراقي تصريح كردند با توجه به ملاحظات امنيتي، مكان دومين كنفرانس با موضوع امنيت عراق كه درسطح وزيران خارجه كشورهاي شركت كننده برگزار خواهد شد به شرم الشيخ مصر منتقل شده است.همين موضوع موجب شد تا گمانه زني ها پيرامون ميزان احتمال حضور ايران در اين اجلاس آغاز شده و مقامات  رسمي، تحليلگران و كارشناسان به بررسي ابعاد مختلف حضور و يا عدم حضور ايران در نشست شرم الشيخ، علت انتقال محل برگزاري اين اجلاس به مصر و تأثير آن بر ترتيبات سياسي- امنيتي عراق و منطقه در آينده بپردازند.
حسن كاظمي قمي، سفير ايران در بغداد دوشنبه گذشته، نامه اي را از جانب منوچهر متكي، وزير خارجه درباره نشست آينده كشورهاي همسايه عراق درشرم الشيخ مصر به هوشيار زيباري، همتاي عراقي وي تسليم كرد كه در آن به تشريح موضع ايران درباره نشست پرداخته شده بود.
متكي پيش از اين اعلام كرده بود كه حضور ايران در نشست شرم الشيخ قطعي نيست. عباس عراقچي، معاون حقوقي و بين الملل وزارت خارجه و سرپرست تيم مذاكره كننده ايران درگفت وگوهاي بغداد نيز تصريح كرده بود: ما به مقامات عراق يادآور شديم تا زماني كه ديپلمات هاي ايراني آزاد نشوند، حضور ايران در هر اجلاسي كه درباره عراق باشد و آمريكا نيز در آن حضور داشته باشد با مشكل و مانع روبه روخواهد شد.
زيباري در اين ديدار با اشاره به اينكه در اين نشست علاوه بر همسايگان عراق، وزيران خارجه مصر، بحرين، آمريكا،  انگليس، فرانسه، چين، روسيه، آلمان، ژاپن، كانادا، ايتاليا و نمايندگان سازمان هاي منطقه اي و بين المللي شركت دارند، بر ضرورت حضور همه طرف هاي دخيل در مسئله عراق به ويژه ايران به عنوان طرف اساسي و محوري در اين نشست تأكيد كرد.
وزير خارجه افزود: مشاركت ايران در كميته هاي فني نشست شرم الشيخ كه از دستاوردهاي اجلاس بغداد بود، از اهميت برخوردار است.
كاظمي قمي سفير ايران در بغداد روز دوشنبه همچنين در ديدارهايي جداگانه با رئيس جمهور عراق و معاون وي به بررسي تلاش هاي صورت گرفته براي برگزاري نشست شرم الشيخ پرداخت.
حسن كاظمي قمي در ديدار جداگانه با طالباني و عادل عبدالمهدي، معاون طالباني اظهار داشت كه ايران درحال بررسي مشاركتش در كنفرانس مذكور است و موضع  خود را به زودي اعلام خواهد كرد.
در اين ديدار طالباني تصريح كرد: ايران كشور با اهميتي در منطقه است و حضور اين كشور در اجلاس شرم الشيخ براي عراق حياتي است. وي افزود: ما موضع ايران در قبال ديپلمات هاي ربوده شده را درك مي كنيم و تمام تلاش خود را براي آزادي هرچه سريع تر آنان به كار مي بنديم.
عادل عبدالمهدي، معاون رئيس جمهور عراق نيز در ديدار با سفير ايران در بغداد گفت: تلاش مي كنيم و اميدواريم ديپلمات هاي ايراني تا قبل از برپايي اجلاس شرم الشيخ آزاد شوند.
وي افزود: ما با تمام توان درحال مذاكره براي آزادي ديپلمات هاي ايراني هستيم و اميدواريم اين تلاش هرچه سريع تر نتيجه بدهد.
تقريبا يك هفته پيش از اين ديدارها آمريكا در واكنش به احتمال تجديد نظر ايران براي شركت در كنفرانس شرم الشيخ، آزادي پنج ديپلمات گروگان گرفته شده ايراني را رد كرده و گوردون جاندرو، سخنگوي كاخ سفيد در اين باره كه آيا آمريكا ديپلمات هاي ايراني را آزاد خواهد كرد يا خير، پاسخ منفي داده بود.
24 فروردين يعني 2 روز پس از اين اعلام كاخ سفيد، سفير عراق در آمريكا نيز گفت كه عدم شركت ايران در نشست شرم الشيخ از اهميت اين اجلاس نمي كاهد اما ايراني ها مي دانند كه حضورشان در اين اجلاس به نفع اين كشور است.
سمير صميدعي، سفير عراق در آمريكا در گفت وگو با بي.بي.سي ضمن تأكيد بر اين نكته كه كشورش خواستار حل اختلاف هاي تهران و واشنگتن براي كمك به ثبات منطقه است با اشاره به تلاش مقامات عراقي براي آزادي پنج ديپلمات ايراني بازداشت شده به وسيله نيروهاي آمريكايي گفت: اين موضوع نبايد به عنوان پيش شرط ايران براي شركت در نشست وزيران خارجه كشورهاي همسايه عراق درشرم الشيخ مصر مطرح شود.
متكي در آنكارا و دمشق
اما پس از تأكيد مقامات ارشد عراقي مبني بر حياتي بودن حضور ايران در نشست شرم الشيخ براي عراق و همچنين تلاش هاي آنها براي آزادي هرچه سريعتر ديپلمات هاي ايراني ربوده شده در اربيل، وزير خارجه كشورمان روز سه شنبه به طور غيرمنتظره تهران را به مقصد آنكارا و سپس دمشق ترك كرد تا با مقامات اين دو كشور به عنوان دو همسايه تأثيرگذار عراق درباره مسائل عراق و مهمترين موضوع مرتبط با آن يعني حضور در اجلاس شرم الشيخ به رايزني بپردازد.
متكي پس از ديدار و گفت وگو با عبد الله گل، وزيرخارجه و رجب طيب اردوغان، نخست وزير تركيه تأكيد كرد كه مذاكرات خوبي در سفر كاري يك روزه خود در آنكارا داشته است. وي كه شامگاه سه شنبه وارد دمشق، پايتخت سوريه شد پس از ديدار با وليد المعلم، وزيرخارجه سوريه ابراز اميدواري نمود كه همسايگان عراق همانند گذشته به ايجاد ثبات و آرامش در اين كشور ياري رسانند. منوچهر متكي در گفت وگو با خبرنگاران پس از ديدار با وليد المعلم اظهار داشت: مصوبات نشست بين المللي بغداد به شكلي كه در آنجا تصويب شده، مورد تاييد است.
وي پيش تر در مصاحبه  كوتاهي با خبرنگاران در بدو ورود به دمشق، عملكرد نشست هاي پيشين همسايگان عراق را مثبت ارزيابي كرده و خاطرنشان ساخته بود: اجلاس همسايگان عراق طي چند سال گذشته گام هاي خوبي در زمينه  كمك به عراق برداشته است.
وزيرخارجه  ايران سه شنبه شب در دمشق گفت كه مسئله  حضور ايران در اجلاس آتي همسايگان عراق، در دست بررسي است و هنوز خيلي زود است كه درباره  حضور ايران در كنفرانس عراق كه ماه آينده  ميلادي در شرم الشيخ برگزار مي شود،  تصميم گيري شود.
پيش از اين، محسن بلال، وزير اطلاع رساني سوريه گفته بود كه تصميم ايران به شركت يا عدم شركت در كنفرانس بين المللي ويژه  عراق به تهران مربوط مي شود.
آمريكا به دنبال
فرامنطقه اي كردن موضوع
حشمت اله فلاحت پيشه، عضو كميسيون امنيت ملي و سياست خارجي مجلس معتقد است بر خلاف آنچه كه آمريكايي ها در پيش گرفته و سعي مي كنند با افزودن بازيگران به اجلاس عراق و تحولات اين كشور، راهبرد خود را تقويت كنند، از نظر ديگران اين مسئله اولا بيشتر منجر به فرمايشي شدن راهبردهاي حل مسائل عراق مي شود و ثانيا منجر به تلاقي بيشتر منافع بازيگران شده و در نتيجه موضوع عراق كه داراي يك راهكار منطقه اي است به سمت يك راهكار بين المللي پيش مي رود و اين در حالي است كه در عمل راهكار بين المللي در عراق تأثيرگذار نيست.
اين عضو كميسيون امنيت ملي مجلس، در ارزيابي گفته هاي آمريكا براي برگزاري اجلاس عراق در كشور مصر، مي گويد: قبلا پيش بيني شده بود كه اجلاس عراق در مصر شكل بگيرد. پيشنهاد ايران اين بود كه اين اجلاس در خود عراق انجام شود، چون بيشترتحكيم كننده قدرت دولت عراق و ايجادكننده امنيت در عراق خواهد بود. منتهي آمريكايي ها چون از تأمين امنيت در منطقه به ويژه در عراق عاجز هستند و مي خواهند كشورهاي بيشتري را در مسائل عراق درگير كنند و به همان ميزان نقش كشورهايي همچون ايران و حتي دولت اصلي عراق را كمرنگ كند، سعي كردند اين اجلاس در مصر برگزار شود و در آنجا نمايندگاني از كشورهاي مختلف را نيز دعوت كرده و سعي مي كنند كنفرانس را شلوغ كنند.
به گفته  وي، چون توان اعمال نفوذ آمريكايي ها در عرصه بين المللي بيشتر از عرصه منطقه اي است و در منطقه مجبورند بازيگراني همچون ايران را بپذيرند سعي مي كنند اجلاس عراق را بين المللي كرده و به مصر منتقل كنند و ممكن است اين موضوع تاحدي پرستيژ مورد نظر آمريكا را تأمين كند، ولي در عمل فايده اي براي دولت و مردم عراق ندارد.
فرصت مناسبي است
يك عضو ديگر كميسيون امنيت ملي و سياست خارجي مجلس، اجلاس شرم الشيخ را اجلاسي مهم به دليل وضعيت عراق و حضور مقامات ديگر كشورها در آن مي داند.
حميدرضا حاجي بابايي اجلاس شرم الشيخ را زمان و فرصت مناسبي براي صحبت با مسئولان كشورهاي مختلف ارزيابي كرده و مي گويد: جمهوري اسلامي ايران مي تواند تعامل همه جانبه اي را در اين اجلاس با كشورهاي ديگر داشته باشد.
نماينده  همدان با اشاره به اينكه اين اجلاس فعاليتي جانبي براي حل و فصل معضلات امنيت عراق است، تصريح مي كند: كشورهاي همسايه بايد مراقب توطئه خنثي شدن نقش خود توسط دشمنان در عراق باشند.
ايران بايد شركت كند
صباح زنگنه، كارشناس مسائل بين الملل نيز با انتقاد از برگزاري اين اجلاس در شرم الشيخ تصريح مي كند: تشكيل اين اجلاس در خارج از عراق بعد از اين كه دولت منتخبي در آن به وجود آمد تا حدي ايجاد شك و ترديد مي كند، به خصوص اگر در كشورهايي تشكيل شود كه داراي روابط ويژه اي با آمريكا و اسرائيل باشند، چرا كه آن روابط بر برداشت  از مسائل، تصميم گيري ها و همكاري ها  در اجلاس سايه خواهد انداخت و احتمالا تصميمات با در نظر گرفتن روابط با آمريكا و اسرائيل اتخاذ خواهند شد.
وي مي افزايد: نكته ديگر اين كه مصر با وجود اين كه عضو اتحاديه  عرب است اما در اين اجلاس به عنوان مصري كه عضو اتحاديه  عرب است شركت نمي كند، بلكه به عنوان يك كشور همسايه عراق در آن شركت مي كند و بنابراين با در نظر گرفتن مسائلي كه پيش خواهد آمد ضرورت داشت كه اجلاس همسايگان عراق در بغداد يا بصره يا هر شهر ديگري در عراق كه از امنيت بيشتري برخوردار است برگزار شود.
اين كارشناس مسائل بين المللي در خصوص حضور ايران در اجلاس شرم الشيخ معتقد است ايران بايد با توجه به اينكه دولت عراق از آن دعوت كرده است و با محل اجلاس موافقت كرده به هر ترتيبي در اين اجلاس شركت كند و نبايد جلوتر از تصميم دولت عراق حركت كند.
دليل منطقي
وجود ندارد
محمدعلي مهتدي، كارشناس مسائل خاورميانه نيز تأكيد مي كند: هيچ دليل منطقي و عقلي براي برگزاري اجلاس همسايگان عراق در شرم الشيخ وجود ندارد و به نظر مي رسد آمريكا در اين اجلاس به دنبال اهداف خاصي است.
مهتدي با اشاره به اجلاس همسايگان عراق در شرم الشيخ و نقش ايران در گسترش و تحكيم روابط ميان كشورهاي منطقه مي گويد: به طور اصولي ايران از هر نوع اقدامي كه در جهت ايجاد امنيت و ثبات در عراق و در منطقه باشد حمايت مي كند، اما درمورد اين اجلاس وضعيت متفاوت است.
وي با بيان اينكه آمريكايي ها به دنبال ايجاد ثبات و امنيت در عراق نيستند بلكه بيشتر در جهت بين المللي كردن اين بحران قدم برمي دارند تصريح مي كند: از آنجا كه آمريكايي ها در باتلاق عراق گير كرده اند اين اجلاس را بين المللي كرده و علي رغم برگزاري اجلاس هاي گذشته در بغداد و تهران آن را به شرم الشيخ منتقل كردند. اين در حالي است كه به نظر مي رسد دليلي براي اينكه كشورهاي خارجي كه مسائل عراق ربطي به آنها ندارد در اين اجلاس شركت كنند، وجود ندارد.
وي با بيان اينكه نمي توان اميد زيادي به اين اجلاس داشت، مي گويد: اگر ايران شركت كند و تصميماتي براي ايجاد امنيت و ثبات در عراق و تعيين جدول زماني براي خروج بيگانگان صورت نگيرد، اين حضور هيچ فايده اي ندارد و ايران تنها به عنوان شاهد يك رشته اقدامات بي فايده تلقي خواهد شد.
عراق و اكنون افغانستان
مهر: آمريكا كه بارها اتهامات بي اساسي را عليه ايران مبني بر حمايت از حملات مسلحانه عليه نظاميان آمريكايي در عراق مطرح كرده است، اين بار در تلاش براي سرپوش گذاشتن بر شكست خود در برقراري امنيت در افغانستان، مدعي كشف سلاح هاي ساخت ايران در اين كشور شد.
پيتر پيس، رئيس ستاد مشترك ارتش آمريكا به بهانه سرپوش گذاشتن بر شكست كشورش در افغانستان و مقصر دانستن كشورهايي از جمله ايران براي اين شكست، ادعا كرد: برخلاف عراق كه مقام هاي آمريكايي مطمئن هستند سلاح ها از طريق نيروي قدس ايران به دست آشوبگران مي رسد، اما درباره افغانستان اطميناني وجود ندارد. وي در جمع خبرنگاران مدعي شد: در افغانستان روشن و مشخص نيست كه كدام شركت ايراني اين سلاح ها را ارسال مي كند، اما در اين كشور سلاح هايي را كه ساخت ايران بوده و به طالبان منتقل شده، كشف و ضبط كرده ايم.
پيس در ادامه اين ادعاها افزود: اين سلاح ها كه شامل خمپاره و مواد منفجره پلاستيكي c-4 بوده، ماه گذشته در استان قندهار در جنوب افغانستان پيدا شد. اين ژنرال آمريكايي درباره مقدار اين مواد توضيحي را ارائه نكرد و همچنين نگفت كه آيا اين اولين باري است كه به زعم وي نظاميان آمريكايي سلاح هاي ساخت ايران را در اين كشور پيدا كرده اند يا خير. سرهنگ گري كيك، سخنگوي پنتاگون درباره ادعاهاي پيس گفت: وي درباره مواردي پيش از اين از سلاح هاي ساخت ايران كه در افغانستان پيدا شده باشد، چيزي نشنيده، اما مطمئن نيست كه اين اولين بار باشد.
همسويي آمريكا و انگليس
آمريكايي ها بارها اتهامات بي پايه و اساس خود عليه ايران مبني بر حمايت اين كشور از گروه هاي مسلح و شورشي در عراق را تكرار كرده اند و انگليسي ها نيز با آنان همراهي نموده اند.يك سخنگوي ارتش انگليس در بصره مدعي شده بود: ايران با استفاده از عوامل محلي، نيروهاي ائتلاف را مورد هدف قرار مي دهد. سرهنگ دوم جاستين ماسيجوسكي بدون ارائه هرگونه سند و مدركي براي اثبات اتهامات خود ادعا كرده بود: ايران در تماس با محلي ها در اطراف شهر بصره و پرداخت ماهيانه 500 دلار به آنها از اين افراد به عنوان عاملان حمله به نيروهاي ائتلاف استفاده مي كند.
گرچه پيش تر اين اتهام هاي بي اساس كه ايران براي ستيزه جويان عراقي تسليحات فراهم مي كند، از سوي مقام هاي ارشد آمريكايي نيز مطرح شده بود، اما فرماندهان آمريكايي مستقر در عراق اذعان كرده اند كه هيچ مدرك و سرنخي كه مستقيماً بتوان تهران را مورد اتهام قرار داد، در دست نيست.
به ادعاي فرماندهان آمريكايي، تسليحات مورد استفاده در عراق از ايران وارد مي شود، ولي آنها نيز اذعان دارند كه مدركي ندارند كه ثابت كند دولت ايران در پس اين ماجرا قرار دارد.]]>
</TEXT>
</DOC>
<DOC>
<DOCID>HAM2-860130-092</DOCID>
<DOCNO>HAM2-860130-092</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<![CDATA[احزاب: سخنگوي جامعه روحانيت مبارز نام چهار عضو جديد شوراي مركزي اين جامعه را اعلام كرد. غلامرضا مصباحي مقدم در حاشيه جلسه علني ديروز مجلس در جمع خبرنگاران گفت: تسخيري، ابوترابي، كازروني و دعاگو چهار عضو جديد شوراي مركزي جامعه روحانيت هستند. وي گفت: جامعه روحانيت در جلسه بعدي خود سه عضو ديگر اين شورا را معرفي خواهد كرد. محمد علي تسخيري دبير كل مجمع تقريب مذاهب اسلامي، محمد حسن
ابو ترابي نماينده مجلس هفتم، محسن كازروني، امام جمعه كرج و عضو مجلس خبرگان رهبري و محسن دعاگو امام جمعه شميرانات هستند.
]]>
<IMAGE>/1386/860130/news/020196.jpg</IMAGE>
<![CDATA[
حوزه علميه: آيه الله مكارم شيرازي وقوع حادثه اخير در دانشگاه آمريكا را نتيجه دوري از ايمان به خدا، منطق و عواطف انساني دانست. به گزارش فارس اين مرجع تقليد در درس خارج فقه گفت: اين حادثه درس عبرتي است براي تمام دنيا. در يكي از دانشگاه هاي آمريكا، قتل عام عجيبي صورت گرفت، در چنين مركز دانشي به سمت دانشجويان اسلحه كشيدند و 33 نفر را كشتند كه دليل آن مشخص نيست و اين حادثه براي چندمين بار در دانشگاه هاي آمريكا اتفاق افتاده و از اين حادثه مشخص مي شود كه دنياي مادي كنوني، چقدر ناامن است.
وزارت اطلاعات:وزير اطلاعات در توضيح گفته هاي اخيرش در مورد جنبش دانشجويي و جنبش زنان، تصريح كرد: وزارت اطلاعات با هر كسي كه عليه نظام و در جهت براندازي در اشكال مختلف فعاليت كند برخورد مي كند و تفاوتي ندارد كه با چه عنوان و چه تشكلي باشد. حجت الاسلام والمسلمين غلامحسين محسني اژه اي تاكيد كرد: اگر كسي قصد ضربه زدن به نظام و براندازي نظام را داشته باشد وظيفه وزارت اطلاعات است كه با وي برخورد كند. همچنين وزير اطلاعات در مورد آخرين وضعيت شهرام جزايري گفت: وي همچنان در زندان است.وي در پاسخ به اين سؤال كه آيا شهرام جزايري تحويل قوه  قضائيه شده است؟ نيز پاسخ داد: هنوز وي را تحويل نداده ايم زيرا كارش تمام نشده است، به محض اين كه كارش تمام شود جزايري را تحويل دستگاه قضائي مي دهيم.
نماز جمعه: نماز جمعه اين هفته تهران به امامت رئيس مجمع تشخيص مصلحت نظام اقامه خواهد شد. به گزارش ستاد برگزاري نماز جمعه در اين مراسم محمد حسن دادرس فرمانده نيروي زميني ارتش جمهوري اسلامي به مناسبت روز ارتش و روز نيروي زميني پيش از خطبه سخنراني خواهد كرد.
]]>
<IMAGE>/1386/860130/news/020199.jpg</IMAGE>
<![CDATA[
سياست خارجي: بان كي مون سفر
يك هفته يي اش را به اروپا و خاورميانه آغاز كرد كه اين سفر شامل توقفي در ايتاليا براي ديدار با پاپ بنديكت شانزدهم و گفت وگو با رهبران سوريه در دمشق با تمركز بر لبنان و مسايل منطقه يي ديگر است. به گزارش آسوشيتدپرس، بان كي مون، دبيركل سازمان ملل هم چنين از سوييس و قطر نيز ديدن مي كند. وي با اين حال احتمال سفر غير منتظره  به ايران را رد كرد. وي پس از سفر به دمشق در سه شنبه هفته آينده، روز پنجشنبه 26 آوريل( 6 ارديبهشت)به نيويورك باز مي گردد.
نيروهاي مسلح: ناخدا يكم عمليات هوايي منطقه يكم نيروي دريايي ارتش گفت: نخستين ناوشكن ساخت ايران برخوردار از امكانات و تكنولوژي پيشرفته روزدنيا، به زودي به آب انداخته خواهد شد. به گزارش فارس، داريوش ابراهيم نژاد با اعلام اين خبر افزود: اين ناوشكن مجهز به تجهيزات و تكنولوژي روز دنيا كه در شمار يكي از مدرنترين ناوشكن هاي نيروهاي مسلح جهان محسوب مي شود به زودي به آب انداخته خواهد شد و حيرت محافل نظامي دنيا را نسبت به توانمندي كشور بزرگ ايران به دنبال خواهد داشت.
]]>
<IMAGE>/1386/860130/news/020190.jpg</IMAGE>
<![CDATA[
وزارت خارجه: حميد رضا آصفي گفت: ملت ايران در زير سخت ترين فشارها تسليم نمي شود و تاريخ نشان داده است كه ايراني ها در شرايط سخت مي توانند، بينديشند كه چگونه از زير بار مشكلات خارج شوند. سفير ايران در امارات عربي متحده روز چهارشنبه در نخستين نشست شوراي بازرگاني ايرانيان ساكن امارات عربي متحده در سال?? افزود: ملت ايران از پيچ و خم تاريخ به اين جا رسيده و هميشه از زير بار مشكلات سربلند و پيروز بيرون آمده است.]]>
</TEXT>
</DOC>
<DOC>
<DOCID>HAM2-860130-093</DOCID>
<DOCNO>HAM2-860130-093</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
سياست در سالي سخت]]>
</TITLE>
<TEXT>
<![CDATA[فرشاد مهدي پور
نوروز 84 در هنگامه اي كه برخي وزرا در بيم و اميد انتخاب رئيس جمهوري تازه روي كارتابل هايشان مي نوشتند كه بماند براي وزير بعدي،  محمود احمدي نژاد در حال سر و سامان دادن به تيم ستاد انتخاباتي اش بود؛ اصولگرايان در فراز انتخابات، در نشيب اختلاف گرفتار آمده بودند و اصلاح طلبان، هر كدام سازي مي زدند و نوايي. آن هنگامه گذشت تا پس از سوم تير، دولت نهم با مختصاتي خاص، به روي كار آيد.
در نوروز 85 تازه شوك تغيير نكردن ساعت، صداي اعتراضاتي را بلند كرده بود كه عبدالعزيز حكيم در عراق، سخن از آغاز مذاكرات ميان ايران و آمريكا راند و هياهو بسيار بالا گرفت، تا سرانجام كار به مداخله رهبري نظام ختم شد كه اگر مسئولان ذيربط مي توانند ديدگاه هاي ايران را درباره  عراق به آمريكايي ها حالي كنند و بفهمانند، گفت وگو در اين زمينه ايرادي ندارد اما اگر اين مسئله به معناي بازشدن عرصه اي براي آمريكايي هاي مكار و ادامه  زورگويي هاي آنان باشد، گفت وگو با آمريكا در زمينه  اوضاع عراق هم مثل بقيه  موارد ممنوع است. البته روزهاي بعد، محمود احمدي نژاد بازهم خبري غيرمنتظره داشت و نامه اي را خطاب به جرج بوش منتشر كرد كه همه چيز را تحت تأثير خود قرار داد.
و حالا در بهار 86 هنوز چشم ها گرم خواب نوروزي بود كه 2 اتفاق، ره زن آرامش شد: شوراي امنيت دومين قطعنامه ضدايراني اش را صادر كرد و در بامداد سوم فروردين، 15 نظامي انگليسي متجاوز به حريم ايران، در اروند رود بازداشت شدند. گويي حتي در نگاهي اوليه هم امسال، سالي سخت در عرصه سياست است؛ همانطور كه خيلي ها اعتقاد دارند سال را در هر وضعي كه شروع كنند، تا به آخر هم همان شرايط را خواهند داشت. سالي كه در آن مجلسيان بايد در جدال ماندن و نماندن، چشم ها را به صندوق آرا بدوزند، با آغاز شتاب انتخابات رياست جمهوري، كشتي رابطه مدام در دريايي متلاطم به ساحل تنه زند و قطار قطعنامه هاي شوراي امنيت به راه ناهموار خود ادامه دهد.]]>
</TEXT>
</DOC>
<DOC>
<DOCID>HAM2-860130-094</DOCID>
<DOCNO>HAM2-860130-094</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خانه احزاب
تلاش براي همگرايي]]>
</TITLE>
<TEXT>
<![CDATA[گروه سياسي- مهمترين اخباري كه ديروز برروي خروجي خبرگزاريهاي داخلي در مورد فعاليت احزاب قرارگرفت، بحث تلاشهاي سازمان يافته گروههاي سياسي در دوجناح اصلاح طلب و اصولگرا براي انتخابات مجلس هشتم بود.
اكثر خبرهاي ديروز از اردوگاه اصولگرايان حكايت از نزديكي طيف هاي مختلف اين جناح به يكديگر و از اردوگاه اصلاح طلبان تكذيب خبرهايي بود كه طي چند روز گذشته درمورد اتحاد حول سه شخصيت سياسي مشهور مخابره شده بود.
نشست احمدي نژاد، عسگراولادي و باهنر
مهمترين خبري كه ديروز باشگاه خبرنگاران جوان منتشر كرد خبر ديدار باهنر و عسگراولادي با احمدي نژاد بود. عسگراولادي در حال حاضر به شخصيتي براي حل مشكلات سياسي در ميان جناحها تبديل شده است. وي چندي پيش با تلاشهاي خود مشكل اختلافات دروني خانه احزاب را حل كرد و خبر ديدارش با احمدي نژاد نيز اين گمانه را تقويت مي كند كه زمينه براي حل اختلاف نظر طيف هاي اصولگرا در حال فراهم شدن است و عسگراولادي انجام اين مهم را برعهده گرفته است.
به گفته كمال سجادي سخنگوي جبهه پيروان خط امام و رهبري، احمدي نژاد با تعدادي از شخصيت هاي سياسي كه عسگراولادي و باهنر هم در ميانشان بودند، ديدار داشته و دارند و اين ديدارها در جهت وحدت اصولگرايان و اتحاد ملي صورت گرفته و مي گيرد. وي در مورد موضوعات عنوان شده در اين جلسات و ديگر افراد شركت كننده ابراز بي اطلاعي كرد. دفتر سياسي جمعيت وفاداران انقلاب اسلامي هم اعلام كرد كه كميته تعامل با اصولگرايان را تشكيل مي دهد.
زارعي عضو شوراي سردبيري كيهان نيز معتقد است كه اصولگرايان در انتخابات آينده مجلس با طيف هاي مختلف حضور پيدا خواهند كرد و رقابت  انتخاباتي عمدتاً حول محور كانديداهاي اصولگرا شكل خواهد گرفت.
دبيركل جامعه زينب هم گفت: اصولگرايان با انسجام و هماهنگي كامل در انتخابات مجلس هشتم شركت خواهند كرد.
مريم بهروزي دبيركل جامعه زينب گفت: اصولگرايان برنامه هاي گسترده اي براي ائتلاف و هماهنگي دارند و با هماهنگي و انسجام وارد عرصه انتخابات خواهند شد. وي اظهار داشت: مهدوي كني، حداد عادل و احمدي نژاد و ديگر بزرگان، شخصيت هاي مورد قبول اصولگرايان هستند ولي هنوز تصميم شفاهي مبني بر محوريت هيچ كس از شخصيت ها گرفته نشده است.
دبيركل جامعه زينب گفت: اصولگرايان به چهار گروه تقسيم مي شوند: ائتلاف نمايندگان اصولگرا در مجلس، ائتلاف شوراها، ائتلاف احزاب اصولگرا و ائتلاف زنان اصولگرا كه ليدرهاي اين ائتلافها تصميم نهايي را براي هماهنگي اتخاذ خواهند كرد.
ما جلسات مشترك نداشتيم
در برابر طيف اصولگرايان، اصلاح طلبان خبرهاي روزهاي اخير در مورد نشست هاي سياسي مشترك براي ايجاد ائتلاف ميان خود را تكذيب كردند.
محمد عطريانفر عضوشوراي مركزي كارگزاران به باشگاه خبرنگاران گفت: از ابتداي روي كار آمدن دولت نهم تا به امروز هيچ اقدام جدي و عملياتي در جبهه اصلاحات صورت نگرفته است و همه خبرها در مورد نشست هاي گروههاي اصلاح طلب در حد حرف است. حدود دو ماه است كه از اين ديدارها و ملاقات ها صحبت مي شود اما كار جدي و عملي صورت نمي گيرد.
منتجب نيا قائم مقام دبيركل حزب اعتماد ملي هم خبر تشكيل شوراي برنامه ريزي اصلاح طلبان براي انتخابات مجلس هشتم را تكذيب كرد و گفت: در ميان اصلاح طلبان تنها حزب اعتماد ملي اقدام به تشكيل شوراي سياستگذاري و برنامه ريزي انتخابات كرده است. اما شهربانو اماني رئيس دوره اي شوراي هماهنگي جبهه  اصلاحات به ايسنا گفت: از هر عاملي كه به تشكيل ائتلاف بين اصلاح طلبان كمك كند استقبال مي كنم. تمام تلاش ما در رسيدن به يك ليست ائتلافي حداكثري خواهد بود.
محمد هاشمي عضو شوراي مركزي كارگزاران هم، هاشمي رفسنجاني را يك شخصيت فراجناحي معرفي كرد و گفت: هاشمي از ابتداي انقلاب متعلق به هيچ جناح و گروهي نبوده و نيست. ايشان هميشه فراجناحي عمل كرده و تصميماتش در جهت مصلحت نظام بوده است.
هاشمي در ادامه ضمن اظهار بي اطلاعي از ديدار گروهي از نمايندگان اقليت مجلس شوراي اسلامي با هاشمي رفسنجاني افزود: از اين ديدار مطلع نيستم و تنها از طريق يكي از نمايندگان اقليت مجلس مطلع شدم كه برخي از نمايندگان با خاتمي و كروبي ديدار كردند.]]>
</TEXT>
</DOC>
<DOC>
<DOCID>HAM2-860130-095</DOCID>
<DOCNO>HAM2-860130-095</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ائتلاف  استراتژيك دوستي ديرينه]]>
</TITLE>
<TEXT>
<IMAGE>/1386/860130/news/020064.jpg</IMAGE>
<![CDATA[
يكسال پيش رئيس جمهور آمريكا در ملاقات خود با سعود الفيصل وزير امور خارجه عربستان سعودي در واشنگتن با اشتياق از وي پرسيد: درباره ايران چه اطلاعاتي مي تواني به ما بدهي؟ چه كساني رهبري را در ايران بر عهده دارند و چه كساني ندارند؟ چه كساني تصميم گيرنده اند و چه كساني نيستند؟
گهگاه بوش هم سئوالات خوبي مي كند و از قضا اين همان سئوالي است كه ميليون ها ذهن كنجكاو در سرتاسر جهان از آقاي بوش در رابطه با حكومت آمريكا دارند.
]]>
<IMAGE>/1386/860130/news/020058.jpg</IMAGE>
<![CDATA[
در كنگره ايپك
همه سياسيون آمريكا شركت داشتند:
رهبران كنگره و سنا مديران رده بالاي وزارت امور خارجه و كاخ سفيد ديك چني هيلاري كلينتون برك اوباما و همه نامزدهاي رياست جمهوري
برژينسكي:
اساسي ترين تصميمات راهبردي ايالات متحده در حلقه بسيار كوچكي از افراد گرفته مي شود و چون نقد و مخالفتي در كار نيست درصد خطايشان نيز به شدت بالا مي رود
دسامبر 1941 بنيانگذار و پدر اسرائيل راهي واشنگتن شد. وي اطاقي در هتل آمباسادور به قيمت 1000 دلار در ماه اجاره كرد و 10 هفته در آنجا اقامت گزيد. هدف او تنها اين بود كه فرانكلين دلانو روزولت 15 دقيقه از وقت خود را به ملاقات با او اختصاص دهد. نه در مدت آن 10 هفته و نه هيچ وقت ديگر بن گوريون موفق به ديدار رئيس جمهور نشد.
65 سال بعد، در ماه مه سال گذشته، دوازدهمين نخست وزير اسرائيل ايهود اولمرت به آمريكا مسافرت كرد. ساعت ملاقات با بوش در كاخ سفيد، سپس يك جلسه خصوصي تك به تك بدون حضور هيچ دستيار يا منشي و پس از آن، شام خصوصي و ادامه صحبت ها، برنامه روز نخست را تشكيل مي داد. روز بعد، كنگره و سناي آمريكا به افتخار اولمرت در يك جلسه مشترك براي استماع سخنراني وي گرد هم آمدند؛ سخنراني اي كه 16بار با كف زدن هاي ممتد و به پا خاستن هاي سناتورها و نمايندگان كنگره به افتخار وي، قطع شد. بن گوريون- كه در مقبره بسيار ساده اي در صحراي نقب مدفون است- اگر امروز زنده بود از ديدن اين صحنه ها در بهت عميقي فرو مي رفت.
چند ماه بعد در ماه نوامبر، بار ديگر ايهود اولمرت ميهمان جورج بوش بود. اين بار پيش از ملاقات آنان، جورج بوش بايد در جلسه اي شركت مي كرد كه جهان ماه ها در انتظار آن بود. كميسيون بيكر-هميلتون(يا گروه مطالعه عراق)مي بايست گزارش خود را در مورد سياست هاي پيشنهادي جديد در ارتباط با حل بحران خاورميانه به بوش تقديم مي كرد. بزرگان سياسي آمريكا از هر 2 حزب كه در روز ملاقات 10 نفر از آنان حاضر بودند هر يك 5 دقيقه وقت داشتند با پرزيدنت صحبت كنند. بلافاصله پس از اين جلسه بوش به ديدار اولمرت شتافت و 90 دقيقه با وي گفتگوي خصوصي داشت.
البته آنچه موقعيت اولمرت را اين گونه پر اهميت و شاخص كرده خصلت هاي شخصي وي نيست بلكه قدرتي است كه در پشت سر، او را حمايت مي كنند.
كنگره عظيم كميته امور عمومي اسرائيلي-آمريكايي يا ايپك يكي از قدرتمندترين گروه هاي لابي صهيونيستي از 11 تا 13 مارس 2007 با شركت 6 هزار نماينده آغاز بكار كرد. مسائل محوري كنگره عبارت بودند از: انتخابات رياست جمهوري سال آينده آمريكا(چه كسي براي رسيدن به رياست جمهوري بايد مورد حمايت قرار گيرد)و ديگري موضوع مقابله با ايران.
در بخشي از گزارش 42 صفحه اي كه سال گذشته توسط پرفسور استفن والت از هاروارد و پرفسور جان ميرزهايمر از دانشگاه شيكاگو توسط مدرسه جان اف كندي وابسته به هاروارد تحت عنوان لابي اسرائيل و سياست خارجي آمريكا منتشر شد، مي خوانيم كه گروه هاي ديگري نيز هر يك به نحوي در سياست خارجي آمريكا تاثير گذار بوده اند ولي هيچ يك( به اندازه لابي اسرائيل)قادر نبوده اند آن را تا اين حد از منافع ملي اش دور نمايند. آنان در اين گزارش مي نويسند كه جنگ عراق عمدتاً به دليل نفوذ لابي مذكور بوده و سپس مي افزايند آنان از هر ترفندي براي فشار آوردن به مديريت كاخ سفيد براي اتخاذ روش هاي تهاجمي و خصمانه عليه ايران استفاده مي كنند.
گزارش در جمع بندي نهائي خود به اين نتيجه مي رسد: دشمنان اسرائيل يا تضعيف يا سرنگون مي شوند... آمريكاست كه بخش اعظم جنگيدن، مردن، بازسازي و پرداخت پول را برعهده مي گيرد.
در كنگره ايپك، همه بزرگان سياسي آمريكا شركت داشتند: رهبران كنگره و سنا، مديران رده بالاي وزارت امور خارجه و كاخ سفيد، ديك چني، هيلاري كلينتون، برك اوباما و همه كانديداهاي رياست جمهوري.
ديك چني كه تا پيش از ورود به كاخ سفيد عضو هيئت مشاوران يكي از تندروترين گروه هاي حامي اسرائيل يعني جينسا بود در سخنراني- كه بارها با كف زدن هاي 6 هزار شركت كننده قطع شد- از ضرورت برخورد تهاجمي عليه ايران و عقب نشيني نكردن از عراق سخن راند.
تام لنتس رئيس كميته خارجي كنگره- كه به دنبال به تصويب رساندن لايحه اي ضد ايراني است- از انبوه حاضرين در كنگره ملتمسانه مي خواست كه من به كمك شما نياز دارم. تمنا مي كنم طرحي را كه من به دنبال آن هستم جدي بگيريد.
در روز پاياني هزاران لابيست ايپك به سمت كپيتال هيل محل كنگره آمريكا سرازير شدند. در آنجا تمامي سناتورها و نيمي از نمايندگان كنگره آماده خوش آمد گويي به آنان بودند.
500 ميتينگ و جلسه تشكيل شد و محور كار آن جلسات از تصويب گذراندن لايحه پيشنهادي لنتس در مورد ايران بود.
سناتور جمهوريخواه نرم كلمن از مينه سوتا خطاب به خود اظهار داشت: تعهد ما به اسرائيل است كه ملت ما را تعريف مي كند. در اين ميان لابيست هاي ايپك به ما كمك مي كنند كه ما اين موضوع را به دست فراموشي نسپاريم. سناتور كلمن عضو كميته روابط خارجي سناي آمريكا هم چنين اضافه كرد: اين طور نيست كه من پشت ميز كارم بنشينم و از جريان امور مطلع شوم. من غالباً با هاوارد كُر مدير اجرايي ايپك مشورت كرده و از او راهنمائي مي گيرم. نماينده ديگري نيز به نام باربارا ميكولسكي نماينده مريلند- درحالي كه حضار با تكان دادن سر سخنان وي را تائيد مي كردند- گفت: من تقريباً هر روز با كُر صحبت مي كنم.
در روز آخر به عنوان حسن ختام نانسي پلوسي رئيس كنگره آمريكا و نيز جان بونر رهبر فراكسيون اقليت جمهوريخواه به ايراد سخنراني پرداختند. در همين روزها، پلوسي لايحه اي را تهيه كرده بود كه ناظر به برنامه زمانبندي خروج سربازان آمريكايي و نيز بودجه مورد نياز براي حضور نظامي آمريكا در عراق بود. در بخشي از اين لايحه، رئيس جمهور جورج بوش موظف مي شد مشخصاً براي آغاز جنگ با ايران از كنگره كسب مجوز كند كه البته اين امر چيزي جز تأكيد مجدد بر قانون اساسي آمريكا نبود. كنگره ايپك كه جو ضد ايراني بر آن سنگيني مي كرد در حين سخنراني پلوسي او را هو كردند. اين قضيه كار خود را كرد و رهبري حزب دمكرات بلافاصله راهبرد خود را تغيير داد و بخش مربوط به ايران را كه به نوعي مي توانست از حمله ناگهاني و ناغافل آمريكا به ايران جلوگيري كند از لايحه مذكور حذف كرد و چند روز بعد آن را به تصويب كنگره آمريكا رساند.
در شب افتتاحيه، صفحه ويديوي بزرگي بر روي سن محل سخنراني به چشم مي خورد كه به ترتيب تقويمي عكس هاي رؤساي جمهور آمريكا و نخست وزيران اسرائيل را به نمايش درمي آورد. زماني كه نوبت به جورج بوش رسيد سالن به يكباره منفجر شد. همه به پا خاستند و براي دقايقي طولاني دست مي زدند. اين ابراز احساسات متضاد با آن چيزي است كه در متن جامعه آمريكا در جريان است. محبوبيت بوش و معاون وي ديك چني هر دو به زير 30 درصد سقوط كرده است، درحالي كه تنها 23درصد از مردم معتقدند كه وي جامعه را به سمت درستي هدايت مي كند.
در مورد شخص بوش و اينكه افكار سياسي او چگونه و از كجا سرچشمه مي گيرد ذكر مطلبي كه چندان هم بي ارتباط با بحث ما نيست خالي از لطف نيست. آناتولي ناتان شارانسكي رياضيدان برجسته روس از يهوديان ناراضي بود كه در زمان حاكميت حزب كمونيست در روسيه سال ها به زندان افتاد و بالاخره در سال 1986 با 2 جاسوس روس- كه به دست غرب دستگير شده بودند-  معاوضه شد.
از نكته هاي شنيدني درباره شارانسكي اين است: لحظه اي كه وي را از خودرو پياده كردند تا با پاي پياده پل ارتباطي آلمان شرقي و غربي را طي كند، به او گوشزد كردند كه روي يك خط مستقيم و به سمت جلو حركت كند. شارانسكي در آخرين اقدام اعتراضي خود شروع كرد به طور زيگزاگ قدم زدن، تا آنكه وارد خاك برلين غربي شد. شارانسكي به اسرائيل مهاجرت نمود و 2 سال بعد به رياست فوروم صهيونيست انتخاب شد. او پلكان ترقي را به سرعت طي كرد و بالاخره در سال 2003 به عنوان يكي از وزراي كابينه دست راستي آريل شارون برگزيده شد. مواضع شارانسكي آن چنان افراطي است كه او در اعتراض به سياست هاي اريل شارون- كه او آنها را بيش از اندازه ملايم و سازشكارانه مي دانست- در سال 2005 از كابينه وي استعفا كرد.
شارانسكي كتابي نوشته است به نام: گواهي بر ضرورت دموكراسي: قدرت آزادي براي غلبه بر استبداد و ترور. بحث اصلي اين كتاب اين است كه دوران مماشات با ديكتاتوري ها به منظور حفظ ثبات به سر آمده و اينك وقت آن است كه غرب به هر طريق ممكن حتي با توسل به زور، دمكراسي را به ويژه در منطقه خاورميانه گسترش دهد. استدلال او اين است كه در صورت نهادينه شدن دمكراسي، افراط گرايي، ترور و خشونت از جامعه رخت بربسته و تنها در اين صورت است كه غرب و اسرائيل با امنيت خاطر مي توانند به حيات خود ادامه دهند. تعريف شارانسكي از دمكراسي نيز عبارت معروف تست ميدان شهر است. به تعبير او دمكراسي واقعي يعني اينكه انسان بتواند به ميدان شهر برود و نظرات و احساسات خود را بيان كند بي آنكه مورد ضرب و شتم يا بازداشت يا زنداني شدن واقع گردد.
نظريه دمكراتيزاسيون شارانسكي چنان مورد توجه كاخ سفيد قرار گرفت كه بوش در نطق افتتاحيه دوره دوم رياست جمهوري خود، فرازهايي از كتاب او را گويي كلمه به كلمه منعكس مي كرد.
او در مصاحبه اي كه در جمع بزرگي از خبرنگاران شركت كرده بود از آنان پرسيد: آيا كتاب ناتان شارانسكي را به نام گواهي بر ضرورت دمكراسي خوانده ايد؟ اگر مي خواهيد بدانيد من در مورد سياست خارجي چگونه مي انديشم اين كتاب را بخوانيد.
جورج بوش تاثير پذيري عميق خود را از شارانسكي پنهان نكرده و اين گونه ادامه مي دهد: اين مطلب(خواندن كتاب شارانسكي)كمك خواهد كرد كه بسياري از تصميمات مرا كه قبلاً گرفته شده و يا در آينده گرفته مي شود درك كنيد. عراق نخستين آزمون تز شارانسكي بود كه به يك فاجعه تمام عيار منجر شده است.
ذكر اين مطلب ضروري است كه نفوذ لابي صهيونيسم در حكومت آمريكا هميشه به اين حد نبوده است.
دهه 1950 تا اوائل 1960 لابي كمپاني هاي نفتي كه عمدتا بر پايه حمايت از حكومت هاي عرب خاورميانه بنا شده بود از قدرت بسياري برخوردار بودند تا آنكه جنگ 6 روزه 1976 همه چيز را تغيير داد. از آن زمان به بعد، روز به روز بر قدرت لابي اسرائيلي افزوده شد.
سال 1991 بود. جورج بوش اول به همراه وزير خارجه شديداً پراگماتيك وي، خود جيمز بيكر، مرتكب اشتباه مرگباري شد. آنان در مقابل يكي از افراطي ترين رهبران تل آويو تا آن روز كه تا زمان پيدايش اسرائيل رهبري يك گروه افراطي و زيرزميني صهيونيستي را برعهده داشت براي دريافت 10ميليارد دلار وام ايستادند. اسحق شامير و بخش بزرگي از يهوديان هرگز اين عمل جورج بوش پدر را فراموش نكردند و بالاخره او تاوان اين عمل خود را پرداخت.
در انتخابات نوامبر 1992 بر اثر فعاليت لابي اسرائيل در ايالات نيويورك، نيوجرسي، اوهايو و فلوريدا بوش اول شكست سنگيني را تحمل كرد و نهايتا كاخ سفيد را به بيل كلينتون تحويل داد.
از زمان حادثه 11سپتامبر تبليغات عظيمي در رسانه هاي آمريكا به اين عنوان صورت مي گيرد كه آمريكا و اسرائيل نه تنها داراي ارزش هاي مشتركند بلكه داراي دشمن مشتركي نيز هستند. آمار موسسه گالوپ در سال 2006 حاكي از آن  است كه 68درصد آمريكايي ها حامي اسرائيل اند درحالي كه فقط 23درصد نظر خوبي نسبت به اسرائيل ندارند. طبيعي است كه تسلط قاهرانه حاميان اسرائيل بر رسانه ها و شكل دادن افكار عمومي در ايجاد اين وضعيت بي تاثير نبوده است.
نفوذ اسرائيل كه به طور سنتي در كنگره آمريكا متمركز بوده، اينك بخش اجرائي را نيز شديدا تحت تاثير خود قرار داده است. حضور بوش، چني، اليوت آبرامس و ديويد وارمرز حلقه پرقدرت اسرائيلي را درون كاخ سفيد شكل داده است. حدود 2ماه پيش برژينسكي در برابر كميته روابط خارجي سنا ظاهر شد و يكي از حيرت انگيزترين اظهارات را در خصوص نحوه تصميم گيري در كاخ سفيد ابراز كرد. وي گفت: من فكر مي كنم، متأسفانه اين دولت آن قدر در مورد ايران به دادن شعار روي آورده كه بهانه كافي به دست افرادي چون احمدي نژاد داده تا فضايي را به وجود آورند كه هر گونه گفت وگوي جدي و مسئولانه، نه تنها درباره عراق بلكه در مورد سلاحهاي هسته اي و برنامه هسته اي بسيار مشكل شود. اين رويه بايد معكوس شود...
و عجيب تر ادامه مي دهد: اين واقعيت مرا به راستي حيران كرده است كه اساسي ترين تصميمات راهبردي، در حلقه بسيار كوچكي از افراد گرفته مي شود... تنها چند تن، احتمالا به اندازه انگشتان دست و شايد به اندازه انگشتان يك دست!
جمع بسته تصميم گيرنده نه تنها به راحتي و بدون برخورد با مانع يا مخالفتي تصميمات بزرگ - و آن طور كه برژينسكي مي گويد راهبردي مي گيرند- بلكه چون نقد و مخالفتي در كار نيست درصد خطايشان نيز به شدت بالا مي رود.
دايره تصميم گيري آن چنان محدود است كه چند هفته، پيش زماني كه كانداليزا رايس عازم اسرائيل شد تا اين كشور را تشويق به قبول شرايط صلح با فلسطيني ها كند، به هنگام ورود متوجه شد- كه طبق خبري كه از دفتر اولمرت عمدا به روزنامه ها درز داده شده بود - روز قبل از آن اولمرت با جورج بوش صحبت تلفني مفصلي داشته است بدون آنكه او در جريان قرار گرفته باشد. هاآرتص در همين رابطه نوشت: اولمرت مودبانه به او يادآوري كرد كه رئيس او در واشنگتن، جورج دبليو بوش به او امكان مانور زيادي را نمي دهد.
بازگرديم به كنگره بزرگ ايپك... شب پاياني ضيافت شامي مفصل با موزيك همراه بود. نام ميهمانان كه در ميان آنان اعضاء كنگره، بالاترين مقامات كاخ سفيد، شوراي امنيت ملي و وزارت خارجه حضور داشتند به ترتيب حروف الفباء قرائت شد كه حدود 13 دقيقه به طول انجاميد. پس از آن، اولمرت از طريق تله كنفرانس ويدئويي پيامي براي حاضران جلسه فرستاد. براي نخستين بار يك نخست وزير اسرائيل صراحتاً از ميهمانان و نمايندگان ايپك خواست كه به كنگره براي حمايت از پرزيدنت بوش فشار آورند، چيزي كه حتي در داخل خود آن كشور نيز اعتراض مطبوعات را برانگيخت، زيرا دخالتي اين گونه آشكار در امور سياسي آمريكا توسط يك نخست وزير اسرائيل تا به حال سابقه نداشته است.
در حين صرف شام و پس از آن، كانديداهاي رياست جمهوري همگي بين ميز ميهمانان مي گشتند و با آنان خوش و بش كرده و از آنان درخواست حمايت براي رقابت هاي انتخاباتي رياست جمهوري در سال آينده مي كردند. جو بايدن سناتور پرقدرت نماينده ايالت دلاور و رئيس يكي از مهمترين كميته هاي سنا يعني كميته روابط خارجي هم چنان كه بين جمعيت مي گشت بي وقفه خود را معرفي مي كرد و مي گفت: سلام، من جو بايدن هستم. من سال هاست كه با ايپك مي پرم!
سايت انتخاب]]>
</TEXT>
</DOC>
<DOC>
<DOCID>HAM2-860130-096</DOCID>
<DOCNO>HAM2-860130-096</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[واگذاري اختيارات امنيتي استان ميسان به عراقي ها]]>
</TITLE>
<TEXT>
<![CDATA[فارس: نيروهاي انگليسي روز گذشته اختيارات امنيتي ميسان، به عنوان سومين استاني كه تأمين امنيتش از دست انگليسي ها خارج مي شود به عراقي ها واگذاركردند.]]>
</TEXT>
</DOC>
<DOC>
<DOCID>HAM2-860130-097</DOCID>
<DOCNO>HAM2-860130-097</DOCNO>
<ORIGINALFILE>/1386/860130/news/_siasi.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رويكرد
چه كساني آمريكا را وارد جنگ عراق كردند؟]]>
</TITLE>
<TEXT>
<![CDATA[پاتريك سيل
]]>
<IMAGE>/1386/860130/news/020061.jpg</IMAGE>
<![CDATA[
دفتر اسرارآميز و مخفي در پنتاگون كه به دفتر برنامه ريزي هاي ويژه معروف است و در گذشته داگلاس فيت معاون سابق سياستگذاري وزارت دفاع مديريت آن را به عهده داشت، عمداً اطلاعاتي را جعل كرد كه رژيم صدام را با القاعده مرتبط مي كرد. هدف از اين اطلاعات تحريك آمريكا به جنگ در عراق بود. اين نتيجه گيري واضح كه مدت ها از سوي اكثر ناظران و تحليلگران امور خاورميانه مورد ترديد قرار مي گرفت اكنون به تاييد توماس گيمبل بازرس كل وزارت دفاع آمريكا رسيده است و با تاييد او صحت اين موضوع به اثبات رسيده است.
گزارش گيمبل
گيمبل در يك گزارش محرمانه كه هفته اول آوريل به درخواست كارل لوين مدير كميته نيروهاي مسح سنا منتشر شد، اين موضوع را تاييد كرده است. داگلاس فيت به همراه رييسش پل ولفوويتز كه در آن زمان معاون وزير دفاع بود، يكي از بانفوذترين گروههاي نومحافظه كار طرفدار اسرائيل را در دولت بوش تشكيل مي دادند. همين گروه بود كه از ماجراي 11 سپتامبر استفاده كرد تا ساز جنگ عراق و براندازي صدام حسين را كوك كند.
بر اساس گزارش بازرس كل گيمبل، فيت ارزيابي هاي اطلاعاتي را ارائه كرده بود كه در آن ادعاي رابطه پيشرفته و سازمان يافته ميان القاعده و عراق در حوزه هاي مشخص از جمله آموزش و تجهيز مالي و لجستيك شبه نظاميان مطرح شده بود. فيت براي محكم كردن ادعاي خود به ديدار آوريل سال 2001 ميان محمد عطا يكي از عوامل هواپيماربايي 11 سپتامبر و احمد العني از افسران اطلاعاتي عراق در پراگ اشاره كرده بود. او براي آماده و متقاعد كردن افكار عمومي آمريكا براي اين حمله، اطلاعات خود را در ويكلي استاندارد نشريه معروف نومحافظه كاران به چاپ رساند.
اين نشريه به سردبيري ويليام كريستول از اواخر دهه 1990 درخواست براي تغيير رژيم عراق و بركناري صدام حسين را تكرار مي كرد. همين نشريه اكنون توجه خود را به رويارويي نظامي با ايران معطوف كرده است. سازمان اطلاعات مركزي آمريكا سيا، و آژانس اطلاعات دفاعي هر دو بعد از بررسي شواهد اعلام كردند كه فيت اشتباه كرده است. آنها در تحقيقات خود هيچ مدرك و سندي از همكاري مستقيم صدام با القاعده به دست نياورده بودند. اما فيت نه تنها عقب نشيني نكرد بلكه بر تلاشش افزود تا سيا و سازمان اطلاعات دفاعي را ناتوان جلوه دهد و ارزش اطلاعات آنها را پايين بياورد. او با دور زدن جامعه و دستگاه اطلاعاتي، شواهد خود را به يك نومحافظه كار برجسته ديگر درون دولت بوش عين لوويس ليبي رييس دفتر ديك چني منتقل كرد. استفان هادلي معاون مشاور امنيت ملي وقت آمريكا كه اكنون جاي رئيسش را گرفته نفر بعدي بود كه از اين اطلاعات باخبر مي شد. اطلاعات فيت از طريق اين دو كانال به بوش و چني منتقل شد و آنها اين اطلاعات را در سخنراني هايشان براي مردم به كار بردند. اين كار با موفقيت همراه شد.
سناتور كارل لوين هفته گذشته گفت كه اكنون همه چيز مشخص شده و معلوم است كه داگلاس فيت و ديگر نيروهاي نومحافظه كار چگونه فضا را براي جنگ عراق آماده كردند. او اين اقدام فيت را مجرمانه و نادرست خواند. همانطور كه اكنون براي همه مشخص شده، اين جنگ فاجعه اي غيرقابل جبران براي آمريكا، عراق، و كل خاورميانه به بار آورد. اما تازه حالا چهار سال بعد از جنگ و اشغال بغداد گزارشي منتشر مي شود كه در آن مردان مسئول اين فاجعه شناسايي مي شوند.
چرا فيت و همكاران نومحافظه كار او اين كار را كردند؟ و چطور توانستند اين كار را بكنند؟
روشن است كه آنها در اعمال فشار براي جنگ بيش از هر چيز منافع و امنيت اسرائيل را مد نظر داشتند. آنها با فروپاشاندن يك كشور مهم عربي يك خطر بالقوه را از پيش روي اسرائيل برداشتند. آنها در برنامه بلند مدت خود براي تغيير شكل خاورميانه با توسل به قدرت نظامي آمريكا، روياي شكست دشمنان اسرائيل يا همان ناسيوناليست هاي عربي و اسلامگرايان را در سر مي پرورانند.
]]>
<IMAGE>/1386/860130/news/020067.jpg</IMAGE>
<![CDATA[
سرنگوني صدام تنها گام اول اين برنامه بود. اكنون كه آمريكا خسارت سنگيني را در اين جنگ متحمل شده و نفوذ و اعتبار خود را زير سوال مي بيند، بيش از گذشته با تهديد رو به روست. عمل متهورانه فيت و همكاران نومحافظه كار او اگر با حمايت كساني چون ديك چني و دونالد رامسفلد همراه نمي شد شانسي براي پيروزي نداشت. اين مقامات آمريكايي هم در فكر چاههاي نفت عراق بودند كه دومين ذخاير مهم نفت در دنيا بعد از عربستان است. آنها به اين فكر مي كردند كه مي توانند عراق را به پايگاهي براي كنترل و اداره كل خاورميانه و آسياي ميانه تبديل كنند. جورج بوش هم تفكرات خود را در سر داشت اما حالا پشيمان است و به دنبال راهي براي خارج شدن از باتلاق عراق مي گردد.
تلاش اسرائيل و دوستان آمريكايي او براي وارد كردن واشنگتن به جنگ عراق را بايد شديدترين اقدام خرابكارانه عليه دنياي عرب در طول تاريخ خواند. اسرائيل سابقه طولاني در تلاش براي بي ثبات كردن همسايگان خود دارد. اساس و پايه اين تلاش اين باور غلط است كه دنياي عرب ضعيف و سرشار از تفرقه به سود اسرائيل است. در طول سالها اسرائيل پول و سلاح و دستورات و تجهيزات نظامي و تسليحاتي به جنوب سودان در جنگ جدايي طلبان اين منطقه با دولت مركزي ارائه كرده و حتي به كردها هم در نبرد با بغداد كمك مي كرد. تكرار تهاجم رژيم اسرائيل به لبنان در سالهاي 1978، 1982، 1993، 1996 و 2006 با هدف خارج كردن كنترل اين كشور از نفوذ سوريه و روي كار آوردن دولتي طرفدار اسرائيل و غرب در بيروت صورت گرفته است. در سرزمين هاي اشغالي هم تل آويو به دنبال تخريب مقاومت فلسطيني ها بوده و اين كار را نه تنها از طريق تحريم و حمله نظامي بلكه از طريق كشتار سيستماتيك فلسطيني ها و ايجاد تفرقه ميان آنها انجام مي دهد. انگيزه اي كه آمريكا را به جنگ با عراق واداشت همان انگيزه رسوايي ايران كنترا در نيمه دهه 1980 بود. اسراييل از دادن سلاح قاچاق به ايران در جنگ با عراق حمايت مي كرد چون مي دانست تا وقتي اين دو كشور با هم در جنگند و به ويژه عراق سرگرم جنگ با ايران است، خطري رژيم اسرائيل را تهديد نمي كند و اتحادي در ميان اعراب براي نابودي تل آويو شكل نمي گيرد.
آيا حالا اسرائيل مي تواند خود را متقاعد كند از طريق صلح و حسن همجواري با همسايگان عرب به صلح و امنيت برسد؟ ابتكار صلح سال 2002 اعراب در اجلاس اخير سران عرب در رياض بار ديگر مطرح شد. در اين ابتكار صلح به اسرائيل پيشنهاد شده تا در مقابل عقب نشيني به مرزهاي سال 1967 هم صلح و هم رابطه با 22 كشور عرب همسايه را به دست آورد. در واقع با اين كار به اسرائيل پيشنهاد شده كه به جاي نقش تخريب كننده نقش سازنده داشته باشد. پيام اعراب به اسرائيل اين است: ايفاي نقش يك بازيگر پليد در منطقه را متوقف كنيد. بياييد جنگ را پشت سر بگذاريم و براي ساختن آينده اي بهتر با هم همكاري كنيم.
اما اسرائيل اكنون در موقعيتي است كه براي پذيرفتن اين پيشنهاد ابتدا بايد در ذهن و فكر ارتش و نيروهاي امنيتي خود يك انقلاب به راه بياندازد.
الحيات‎/13 آوريل]]>
</TEXT>
</DOC>
<DOC>
<DOCID>HAM2-860130-098</DOCID>
<DOCNO>HAM2-860130-098</DOCNO>
<ORIGINALFILE>/1386/860130/news/_vrzsh.htm</ORIGINALFILE>
<ISSUE>پنجشنبه 30 فروردين 1386 - سال پانزدهم - شماره4246 - Apr 19, 2007</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[اميد،در اردوي اميدهااردن صفر - ايران 3]]>
</TITLE>
<TEXT>
<![CDATA[همشهري ورزشي- تيم فوتبال اميد ايران در چهارمين ديدار خود در رقابت هاي مقدماتي بازي هاي المپيك 2008پكن در گروه چهارم مقابل تيم اميد اردن به برتري رسيد.در اين ديدار كه ديشب در ورزشگاه ملك عبدالله شهر امان برگزار شد، تيم فوتبال اميد كشورمان با نتيجه 3 بر صفر مقابل حريف خود به برتري رسيد و به اولين پيروزي خود دست يافت.تيم فوتبال اميد كشورمان با تك گل نيمه نخست حسين كعبي و گل هاي وحيد امرايي و مهرداد اولادي در نيمه دوم،اين ديدار را به سود خود خاتمه داد.تركيب تيم فوتبال اميد ايران در اين ديدار به شرح زير بود:
سوشا مكاني، عليرضا نظيف كار،علي حمودي، ابراهيم كريمي، ميلاد ميرترابي، محمد اسماعيل نظري، اميدرضا روانخواه(سينا عاشوري)، مهرداد پولادي(ميلاد ميداودي)، مرتضي عزيز محمدي(مهرداد اولادي)، وحيد امرايي و حسين كعبي.تيم فوتبال اميد ايران با كسب اين پيروزي پنج امتيازي شد.تيم هاي عربستان و استراليا نيز در اين گروه حضور دارند.]]>
</TEXT>
</DOC>
<DOC>
<DOCID>HAM2-860130-099</DOCID>
<DOCNO>HAM2-860130-099</DOCNO>
<ORIGINALFILE>/1386/860130/world/_artw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[دوره تازه پخش سريال ها از هفته آينده آغاز مي شود
مجموعه هاي متنوع آنتن بهاري
نمايي از سريال مدار صفر درجه كاري از حسن فتحي]]>
</TITLE>
<TEXT>
<IMAGE>/1386/860130/world/012033.jpg</IMAGE>
<![CDATA[
شبكه سه سيما يك روتين نود شبي و يك سريال را براي اولين پخش هاي بهارش آماده كرده است. سريال90 شبي را سروش صحت كارگرداني مي كند و سريال هفتگي كه قرار است به زودي پخشش آغاز  شود هم توسط همايون اسعديان كارگرداني مي شود
تلويزيون هر ساله پس از پشت سر گذاشتن نوروز، به سراغ سريال هاي جديدي كه در دست توليد دارد مي رود و آنها را طبق جدول هاي هفتگي آماده پخش مي كند تا در فصل بهار و در آستانه تابستان مخاطبان را با دور جديدي از سريال ها پاي تلويزيون بنشاند.
شبكه يك، دو و سه سيما شبكه هايي هستند كه طبق يك برنامه تعيين شده، به زودي و با اتمام مجموعه هاي در حال پخش قرار است سريال هاي تازه اي را روي آنتن بفرستند.
در اين گزارش كوشيده شده به اولين سريال هايي كه اين سه شبكه به محض خالي شدن باكس هايشان روي آنتن مي فرستند بپردازيم. مدار صفر درجه ساخته حسن فتحي كه يكي از مجموعه هاي عظيم و پرهزينه سيماست، يكي از مطرح ترين سريال هاي تازه سيماست كه به زودي روي آنتن خواهد رفت.
فتحي كه قبلاً در ساخت مجموعه هاي تاريخي تبحر خود را نشان داده، اين بار به سراغ روايتي از تاريخ معاصر رفته است. ساعت شني ديگر سريال در آستانه پخش، به واسطه حضور پرتعداد بازيگران مطرح، يكي از كنجكاوي برانگيزترين مجموعه هاي سيماست.
در رده سريال هايي با مضمون تاريخي معاصر بايد به سال هاي برف و بنفشه اشاره كرد كه به وقايع 15 خرداد 42 مي پردازد. سعيد سلطاني كارگردان سال هاي برف و بنفشه قبلاً  سريال پرمخاطبي چون پس از باران را روي آنتن داشته است.
حميد پنداشته
كار تازه مهدي فخيم زاده ديگر مجموعه اي است كه در فصل بهار پخش خواهد شد. فخيم زاده كه چهار سال پيش با سريال پليسي خواب و بيدار به توفيق قابل توجهي دست يافته بود، پس از بازگشتي نه چندان موفق به سيما با فيلم هم نفس دوباره به تلويزيون بازگشت. دو سال گذشته سريال پليسي حس سوم را روي آنتن داشت و حالا هم بي صدا را آماده پخش مي كند.
مجموعه بوي گندم كار تازه  همايون اسعديان و احتمالاً  يك سريال روتين طنز، جدول مجموعه هاي تازه سيما را تكميل خواهند كرد.
شبكه يك
شبكه اول سيما دو سريال آماده براي پخش دارد. سريال هاي مدار صفر درجه و ساعت شني دو سريالي هستند كه شبكه اول اين روزها براي پخش تدارك ديده است.
اولي يعني مدار صفر درجه ساخته حسن فتحي يكي از پرحرف و حديث ترين سريال هاي عظيم چند سال اخير است كه سال گذشته سرانجام فيلمبرداري اش به پايان رسيد و مراحل فني اش هم اواسط فروردين ماه تمام شد.
اين سريال درباره پسر جوان ايراني است كه سال 1320 به فرانسه مي رود و در آنجا با دختري يهودي آشنا مي شود و....
شهاب حسيني، رؤيا تيموريان، لعيا زنگنه، مسعود رايگان، ايرج راد، رحيم نوروزي و... بازيگران اصلي هستند كه در اين سريال بازي مي كنند.
آنونس هاي جديدترين كار حسن فتحي از هفته گذشته روي آنتن شبكه يك سيما رفته و خودكار هم از هفته آينده دوشنبه شب ها يعني در زماني كه سريال  پربيننده زير تيغ پخش مي شد روي آنتن مي رود.
آن طور كه گفته مي شود جديدترين سريال فتحي يكي از پربيننده ترين كارهاي امسال در تلويزيون خواهد شد.
سريال بعدي كه شبكه يك در دست دارد ساعت شني به كارگرداني بهرام بهراميان است.
ساعت شني يكي از پربازيگرترين سريال هايي است كه سال گذشته جلوي دوربين رفته و هم اكنون آخرين مراحل فني اش در حال انجام است.
داريوش ارجمند، رؤيا نونهالي، بيژن امكانيان، نسرين مقانلو، پوريا پورسرخ، مهراوه شريفي  نيا، برزو ارجمند، شهره لرستاني و... بازيگران اصلي هستند كه در ساعت شني بازي كردند.
اين سريال  كه دومين تجربه كارگرداني بهراميان پس از سريال مشق عشق به حساب مي آيد مضموني اجتماعي دارد و با توجه به پربازيگر بودنش به احتمال فراوان جزو كارهاي پربيننده امسال خواهد شد.
ساعت شني هم اكنون آخرين مراحل فني اش را پشت سر مي گذارد و آن طور كه پيش بيني شده از اواخر ارديبهشت روي آنتن خواهد رفت.
شبكه دو
شبكه دومي ها سريال  تازه مهدي فخيم زاده را براي پخش در دست دارند.
اين سريال پس از سريال حس سوم دومين همكاري پياپي مهدي فخيم زاده و شبكه دوم به حساب مي آيد و در واقع اپيزود دوم آن سريال است. كار همچون حس سوم مضموني پليسي با مايه هاي طنز دارد و فخيم زاده، سارا خوئيني ها، محمد صادقي، ليلا برخورداري و... در آن بازي كرده اند.
بي صدا سريالي است كه با توجه به سابقه كارگردانش احتمال پربيننده شدنش زياد است و شبكه دو حساب زيادي روي آن باز كرده است.
همچنين سال هاي برف و بنفشه كه اين روزها آخرين مراحل تصوير برداري را پشت سر مي گذارد و همزمان تدوين هم مي شود از روز چهارشنبه روي آنتن رفت.
كار به سبك اكثر كارهاي سلطاني مضموني تاريخي دارد و در آن به تاريخ معاصر ايران پرداخته شده است، جهانگير الماسي، محسن قاضي مرادي، شبنم قلي خاني، سام درخشاني و لاله  اسكندري بازيگران اصلي هستند كه در اين كار بازي كرده اند. هم اكنون قسمت هاي اوليه اين سريال آماده و تحويل شبكه شده و قسمت هاي بعدي هم با شروع پخش تحويل داده مي شود.
شبكه سه
شبكه سه سيما يك روتين نود شبي و يك سريال را براي اولين پخش هاي بهارش آماده كرده است. سريال 90 شبي را سروش صحت كارگرداني مي كند و سريال هفتگي كه قرار است به زودي پخشش آغاز  شود هم توسط همايون اسعديان كارگرداني مي شود.
سريال صحت اين روزها پيش توليدش آغاز شده و به سبك و سياق كارهاي روتين با شروع شدن تصويربرداري روي آنتن مي رود.
رضا شفيعي جم، محمد شيري، اردلان شجاع كاوه، فلامك جنيدي و... بازيگراني هستند كه تا الآن با اين كار قرارداد بسته اند. به احتمال فراوان طي روزهاي آينده بازيگران ديگري هم به اين جمع اضافه مي شوند تا در اولين نود شبي 86 و صحت جمع همه كمدين ها جمع باشد.
آن طور كه برنامه ريزي شده اين طنز نود شبي كه مضموني آپارتماني دارد از ابتداي خرداد ماه قرار است هر شب از شبكه 3 سيما پخش شود.
سريال هفتگي شبكه يعني بوي گندم هم كه اين روزها آخرين مراحل تصويربرداري را پشت سر مي گذارد همزمان در حال تدوين است تا به زودي براي پخش آماده شود.
كار مضموني اجتماعي دارد و پس از چند سال جديدترين كار همايون اسعديان در تلويزيون به حساب مي آيد.
آتيلا پسياني، فرهاد اصلاني، هومن سيدي، مهران رجبي، آزاده صمدي و... بازيگران اصلي اين سريال هستند.
بوي گندم كه البته اسمش قرار است براي پخش تغيير كند با پايان تصويربرداري و آماده شدن قسمت هاي اوليه به زودي روي آنتن مي رود.
شبكه تهران
شبكه تهران سريال پول كثيف را روي آنتن مي فرستد. مسئولان شبكه تهران از مدت ها قبل پول كثيف را آماده پخش دارند. اين مجموعه به خاطر برخي مشكلات، موفق به گرفتن مجوز پخش نمي شد كه گويا با تغييراتي سرانجام قرار است روي آنتن برود.
فرهاد جم، زيبا بروفه، عليرام نورايي، آناهيتا نعمتي، بهمن دان، خاطره حاتمي، شراره رخام و... بازيگران اصلي هستند كه در اين سريال كه با موضوع قاچاق كالا و ارز جلوي دوربين رفته، بازي كرده اند.
پول كثيف توسط قاسم جعفري تهيه شده و پيش بيني مي شود همچون ديگر كارهايي كه در دفتر اين تهيه كننده تهيه مي شود، بتواند مخاطبان زيادي را پاي تلويزيون بنشاند.به خصوص آنكه پول كثيف پيش از اين هم يك بار قرار بوده روي آنتن رود و مخاطبان نسبت به آن از قبل ذهنيت دارند.]]>
</TEXT>
</DOC>
<DOC>
<DOCID>HAM2-860130-100</DOCID>
<DOCNO>HAM2-860130-100</DOCNO>
<ORIGINALFILE>/1386/860130/world/_artw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[گفت وگو با فرهاد توحيدي، سرپرست نويسندگان مجموعه سلام
بالاخره به دام 90 شبي ها افتادم]]>
</TITLE>
<TEXT>
<IMAGE>/1386/860130/world/012051.jpg</IMAGE>
<IMAGE>/1386/860130/world/012048.jpg</IMAGE>
<![CDATA[
نوشتن فيلمنامه براي رسانه تلويزيون و سينما حتماً متفاوت است و فرهاد توحيدي كه به عنوان فيلمنامه نويس شناخته شده در اين عرصه تفاوت بين اين دو را مي داند. او اكنون به عنوان سرپرست نويسندگان 90 شبي مجموعه سلام در حال فعاليت است، سريالي كه هدف و اساس آن سال پيامبر اكرم(ص)است. داستان هاي سريال با استفاده از مجموعه هاي گردآوري شده درباره پيامبر اكرم(ص)نوشته شده است. اما نكته جالب توجه ديگر گروه نويسندگاني است كه زير نظر توحيدي مشغول نوشتن قسمت هاي ديگر سريال هستند. در نتيجه محور گپ و گفت كوتاه ما با توحيدي در اين خصوص است.
مريم درستاني
*كمتر در تلويزيون و سينماي ما گروه نويسندگي(7-8 نفره)گرد هم جمع مي شوند چگونه اين فرصت پيش آمد؟
- حقيقت اين است كه شبيه گروه امداد وارد اين مجموعه شديم، ابتدا گروهي 7-8 نفره 30 متن آن را نوشته بودند كه ما بقيه كار را در دست گرفتيم اما الان از آن گروه فقط 2 نفر همراه ما هستند.
*چگونه به اين جمع نويسنده رسيديد؟
-گروه را خودم تعيين كردم، چون اين نويسندگان از دانشجويان دوره كارشناسي ارشد دانشگاه سينما- تئاتر بودند كه در دوره خودشان از دانشجويان شاخص بودند مثل فياض بخش،كيافر، محمد نژاديان، امين بهروزي و ديگر دوستان.
*اين اولين تجربه شما در زمينه نويسندگي مجموعه 90 شبي است، چگونه تجربه اي بود؟
- راستش هيچ وقت مايل به اين كار نبودم، اما بالاخره به دام آن افتادم.
* تجربه ثابت كرده كمتر كارهاي گروهي به نتيجه مطلوب مي رسد برخلاف محصولات خارجي مثل پرستاران، پزشك دهكده، سريال دوستان كه نويسندگان زيادي داشتند و به نتايج مثبتي هم رسيدند.
- براي رسيدن به يك محصول استاندارد، خوب يا بد بودن آن ارتباط مستقيمي با زمان و همين طور اقتصاد و مسائل مالي دارد و اين كه چقدر هزينه مي شود؟ در كار تلويزيون هم همين است، بخصوص در 90 شبي. چون قرار است آنتن پر شود. كار زودتر دچار روزمرگي مي شود. يعني در حقيقت با گروهي كه كار مي كنيد، فاصله چنداني نداريد و متن ها از حاشيه امنيت خارج نيست، خوب اين موارد تأثير دارد. بالاخره ما وارد چرخه اي مي شويم كه خواه ناخواه اسير آن مي شويم.
*چقدر دچار اختلاف نظر و اختلاف سليقه با نويسندگان شديد؟
- ابداً، چنين مشكلاتي نداشتيم و اگر هم پيش مي آمد همين اختلاف نظرها عامل پيشرفت كار مي شد.
*نقش سرپرستي و برنامه ريزي شما براي اداره اين گروه نويسندگان چه بود؟
- ما يك پلات 30-40 صفحه اي داشتيم كه آدم ها و حركت آنها و شخصيت ها را در داستان مشخص كرده بوديم، به اين ترتيب نويسندگان در اين فضا خلق قصه مي كردند و من در پايان با نظرات اصلاحي كه با تمام نويسندگان مي داديم، نظر نهايي را مطرح مي كردم.
*وقتي گروه شما وارد كار شد، گروه قبلي چند درصد كار را جلو برده بود؟
- گروه قبل زحمت جمع آوري را كشيده بود و موضوعاتي را استخراج كرده بودند و به هر حال عناوين مكتوب از سيره پيامبراكرم(ص)را آماده كرده بودند، در واقع ما با يك كار تقريباً آماده روبه رو بوديم.
*فكر نمي كنيد با داستان و مضامين مربوط به پيامبراعظم(ص)كه در هر قسمت از سريال به مرحله نمايش درمي آيد، كمتر بعد معنوي آن در مجموعه به چشم مي خورد؟
- اتفاقاً كوشش ما اين بود كه با دقت اين بعد زير لايه هاي زيرين قصه پنهان بماند. البته شايد هم توفيق آن را نداشتيم، در هر حال سعي كرديم به مسائل مربوط به مجموعه پيامبر اكرم(ص)وفادار باشيم و به ميراث عرفاني در اين باب توجه بيشتري داشته باشيم، ابتدا بايد اشاره كنم توجه و به كارگيري مجموعه اي كه درباره سال پيامبر(ص)است تنها براي يك مجموعه يا زمان خاص نيست، به همين خاطر ما هم خودمان را محدود به آن نكرديم.
*آيا حاصل نوشته هاي گروه خود را با آنچه به نمايش درمي آيد يكسان مي بينيد؟
- ترجيح مي دهم در اين رابطه صحبت نكنم، شايد بعد از اتمام كار.]]>
</TEXT>
</DOC>
<DOC>
<DOCID>HAM2-860130-101</DOCID>
<DOCNO>HAM2-860130-101</DOCNO>
<ORIGINALFILE>/1386/860130/world/_artw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[سايه روشن]]>
</TITLE>
<TEXT>
<IMAGE>/1386/860130/world/012036.jpg</IMAGE>
<![CDATA[
پژمان بازغي
بازي در يك تله فيلم ديگر
پژمان بازغي اين روزها بيشتر در تلويزيون فعال است تا سينما. اين بازيگر كه دو سالي است در هيچ پروژه سينمايي حضور نيافته، به تازگي بازي در يك تله فيلم را به پايان برد. اين فيلم تلويزيوني تله شاهين نام دارد و در آن بازغي با نگين صدق گويا، رامتين خداپناهي و محمود مقامي همبازي شده است.
تله شاهين كه توسط علي  عبدالعلي زاده كارگرداني شده، مضموني اجتماعي دارد و درباره زوج جواني است كه پس از سال ها زندگي در خارج از كشور به ميهن مي آيند.
تصويربرداري اين سريال در اواخر اسفند 85 به پايان رسيد و هم اكنون محمود يارمحمدلو در حال تدوين آن است.
بازغي كه سه سال پيش با بازي در فيلم دوئل قابليت هاي تازه اي را از خود به نمايش گذاشته بود و در آن مقطع يكي از بازيگران پركار سينما بود، در دو سال اخير فقط در پروژه هاي تلويزيوني به بازي پرداخته است. او چندي پيش در تله فيلم گره آخر نيز حضور يافته بود.
]]>
<IMAGE>/1386/860130/world/012039.jpg</IMAGE>
<![CDATA[
حديث فولادوند
حضور در بن بست
حديث فولادوند در پروژه تلويزيوني بن بست مقابل دوربين رفت. اين تله فيلم توسط رضا شالچي كارگرداني مي شود و در آن بازيگراني چون رامبد شكرآبي و اشكان خطيبي نيز حضور دارند.
شالچي كه سال ها پيش حضور ناموفقي در سينما داشت، اين بار بخت خود را در تلويزيون مي آزمايد.
بن بست داستاني معاصر دارد و درباره دو جوان است كه براي رفع مشكلات اقتصادي خود به كارهايي عجيب روي مي آورند.
اين تله فيلم در تهران فيلمبرداري مي شود و محمود بهرامي و كاظم افرندنيا هم نقش هاي كوتاهي در آن دارند.
فولادوند كه يكي از بازيگران اصلي اين فيلم تلويزيوني است، سال گذشته در تله فيلم جستجو به كارگرداني علي درفشي هم نقش آفريني كرده بود. جستجو قرار است از شبكه دو سيما روي آنتن برود و در آن بازيگراني چون اسماعيل محرابي، عبدالرضا زهره كرماني، فلور نظري و شيوا خنياگر نيز حضور يافته اند.
]]>
<IMAGE>/1386/860130/world/012042.jpg</IMAGE>
<![CDATA[
سيروس مقدم
مجلس آخر، ذبح  اسماعيل
سال گذشته دو سريال را روي آنتن داشت كه يكي در جلب مخاطب بسيار موفق بود و ديگري چندان ديده نشد. سريال نرگس يكي از پديده هاي تلويزيون در سال85 بود و تب آن خيلي زود در جامعه همه گير شد. مقدم كه يكي از كارگردانان پركار سيماست، در روزهايي كه نرگس روي آنتن بود، مجموعه پرواز حباب را مقابل دوربين برد كه البته توفيق چنداني را برايش به همراه نداشت.
مقدم اين روزها درگير سريال مجلس آخر، ذبح اسماعيل است؛ سريالي كه درباره يك خانواده شهيد است و مقدم در آن بيشتر از بازيگراني كه قبلاً با آنها همكاري داشته استفاده كرده است. حسن پورشيرازي، ستاره اسكندري، حامد كميلي، فلور نظري و سعيد داخ از جمله بازيگران اين مجموعه هستند.
]]>
<IMAGE>/1386/860130/world/012045.jpg</IMAGE>
<![CDATA[
پرويز پورحسيني
مقابل دوربين مدار 121
پرويز پورحسيني از بازيگران باسابقه سينما، تئاتر و تلويزيون به زودي در فيلم تلويزيوني مدار 121 مقابل دوربين مي رود. اين تله فيلم قرار است توسط فياض  موسوي كارگرداني شود و جز پورحسيني بازيگراني چون سام درخشاني و زيبا بروفه هم در آن حضور خواهند يافت.
پورحسيني سال گذشته در مجموعه اولين شب آرامش ساخته احمد اميني بازي كرده بود.]]>
</TEXT>
</DOC>
<DOC>
<DOCID>HAM2-860130-102</DOCID>
<DOCNO>HAM2-860130-102</DOCNO>
<ORIGINALFILE>/1386/860130/world/_artw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاهنگاهي به كاركرد ترانه در تلويزيون
كليپ؛ ظرفيتي فراموش شده]]>
</TITLE>
<TEXT>
<![CDATA[هادي معيري نژاد
كمي پيش از سال هاي بسط و گسترش ترانه هاي پاپ، تلويزيون هم رويكرد خود در سريال سازي را متحول كرد و به ساخت سريال هايي با موضوعات جوان پسند روي آورد؛ سريال هايي كه كاركترهايش را اكثراً جوان ها تشكيل مي دادند. اين سال هايي كه پرده سينما را هم فيلم هاي عاشقانه و جوان پسند به تسخير خود درآورده بودند، در چنين شرايطي سريال هاي ايراني هم به مضمون عشق روي خوش نشان دادند.
اين دو پديده هنري يعني ترانه هاي پاپ و سريال ها و برنامه هاي جوان گرايانه از دو خاستگاه متفاوت هنري اما با وحدت موضوعي و محوريت مشترك به سوي هم حركت كردند و در نهايت امروزه ما با پديده اي روبه رو هستيم به نام ترانه هاي سريال هاي تلويزيوني.
براي اكثر بينندگان سريال هاي تلويزيوني ديگر عادت شده است در پايان هر سريال منتظر شنيدن يك ترانه باشند. اما نكته جالب توجه در مورد برخي از اين ترانه ها اين است كه برخي از آنها اصلاً ارتباط تماتيك با متن سريال  ندارند يعني اين كه داستان سريال،  ساز خودش را مي زند و شعر ترانه هم حرف خودش را.
شايد آخرين نمونه از اين دست، سريال سلام باشد؛ سريالي با ته مايه هاي طنز و با فضايي مفرح اما با ترانه اي با صداي ماني رهنما كه ترانه اي غمگينانه و عاشقانه است.
به همين ترتيب در بسياري از برنامه هاي گفت وگومحور(تاك شو)مثل كوله پشتي، عبور شيشه اي، شب شيشه اي و... نيز ترانه هايي در تيتراژ ابتدايي و انتهايي مجموعه پخش مي شود كه گاه آن قدر دلنشين هستند كه از خود برنامه محبوب تر مي شوند. شايد در خلال همين گونه برنامه هاست كه مردم با ترانه هاي پاپ جديد، با استعدادهاي درخشان آشنا مي شوند و همين امر موجب بالا رفتن جذابيت هاي برنامه مي شود.چه بسا برخي از اين ترانه ها كه به صورت كليپ پخش مي شوند مخاطب بيشتري دارند و جذابيت بيشتري را به همراه داشته باشند.اما سؤال اينجاست كه چرا از اين جذابيت  در برنامه اي مستقل استفاده نمي شود؟
كليپ هاي موسيقي، مطابق سليقه روز مخاطب
بر كسي پوشيده نيست كه برنامه هاي رسانه اي چون تلويزيون بايد در هماهنگي با سلايق مخاطب باشد و اين روزها سليقه مخاطبان تلويزيون از چند موضوع متأثر است. عوامل زيادي سبب مي شود كه مخاطب امروز تلويزيون از برنامه هاي كوتاه با پيام هاي خوشايند بيشتر اقناع شوند.
يكي از برنامه هايي كه بر طبق الگوهاي نوين برنامه سازي بسيار مورد علاقه مخاطب است كليپ هاي موسيقي است.اين كليپ ها اگر دقت و وسواس خاصي صرف توليد شان شود از جمله آثاري هستند كه ارزش ديداري و شنيداري بالايي دارند.وجود موسيقي، خط داستاني ميني مال، استفاده از جذابيت هاي بصري مثل حضور هنرپيشگان سينما و تلويزيون همگي از عواملي هستند كه مي توان آن را به عنوان پتانسيل هاي فراموش شده اي نام برد كه تلويزيون خود را از آن بي بهره كرده است.در حقيقت استقبال مخاطب از ترانه هاي تيتراژي بيانگر اين موضوع است كه در صورت مستقل  ديدن اين بخش از توليدات هنري مي توان فصل تازه اي در برنامه سازي تلويزيون با هدف سرگرم سازي گشود.
جاي خالي كليپ هاي جذاب
هم اكنون در اكثر شبكه هاي تلويزيوني موفق دنيا و همچنين شبكه هاي ماهواره اي از اين جذابيت  استفاده مي شود. گاه در اين شبكه ها موسيقي هاي ضعيف مبتذل و سردستي با اشعار عاميانه و خنده آور با كمك جذابيت هاي نهفته در اين توليدات و تكرار و تواتر تبديل به سليقه موسيقايي مخاطبان تلويزيون در جهان مي شوند.
تنها راه مقابله با اين تخريب كه متأسفانه در برخي مواقع  گريبانگير ما نيز شده، استفاده از ظرفيت هاي موسيقي پاپ در ارائه درست و جذاب  اين موسيقي از تلويزيون است؛ كاري كه به نظر مي رسد با ساخت برنامه هاي مستقل درباره اين پديده هنري به سامان برسد؛ برنامه هايي كه ضمن معرفي جوانان فعال در عرصه موسيقي و گزينش كيفي صحيح و معرفي اين آثار، علاوه بر ايجاد منفعت اقتصادي باعث ايجاد خط دهي صحيح به جريان موسيقي كشور، مبارزه با ابتذال و آسان گيري در عرصه توليد، پخش و گوش دادن موسيقي پاپ مي شود.]]>
</TEXT>
</DOC>
<DOC>
<DOCID>HAM2-860130-103</DOCID>
<DOCNO>HAM2-860130-103</DOCNO>
<ORIGINALFILE>/1386/860130/world/_artw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[دريچهبه بهانه پخش مجدد اميلي
روايتي مدرن از يك سرگذشت شگفت انگيز]]>
</TITLE>
<TEXT>
<![CDATA[سرگذشت شگفت انگيز و باور نكردني اميلي پولن از زمان ابتدا و برخورد با نام فيلم، براي تماشاگر فيلمي  جذاب به نظر مي رسد. اين فيلم از شيوه روايي مدرن نيز برخوردار است كه بر جذابيت اثر مي افزايد. سرگذشت شگفت انگيز و باورنكردني اميلي پولن(le fabuleux destin d amelie poulain)محصول سال 2001 است كه با همكاري مشترك دو كشور فرانسه و آلمان ساخته شده است. اين فيلم در مدت زمان بيش از دو ساعت، توسط ژان پير ژونه كارگرداني شده است و تلفيقي از تصاوير رنگي و سياه و سفيد است.
در باره فيلم
ژان پير ژونه، فيلمي  شگفت آور را درباره دختري ساخته كه سعي دارد به آدم هاي اطرافش كمك كند. او در اين راه به كار هاي بزرگ دست نمي زند يا پولي به آدم ها پرداخت نمي كند بلكه ابزاري؟ كوچك را به كار مي گيرد.
اميلي به پدرش از طريق اين كه به او مي قبولاند كوتوله باغش در سفر به دور دنياست، كمك مي كند. او به دختر تنهاي همسايه تنها از طريق سر زدن به او كمك مي كند. فيلم اميلي با نگاهي رنگي و روشن به وقايع نگاه مي كند كه در تمام مدت فيلم ادامه مي يابد. حتي بخش هاي غمگين فيلم كه به نقاط تيره زندگي اميلي(براي مثال كودكي اش)مي پردازد، به طرز غريبي شاد است.
به طور خلاصه مي توان گفت، اميلي فيلمي، جذاب، سرگرم كننده و رومانتيك است كه روشني و زندگي در آن موج مي زند.
داستان فيلم
فيلم نامه اميلي را گالام لارنت با همكاري ژان پير ژونه در ژانر كمدي و رومانس به نگارش درآورده است. داستان فيلم درباره زن جواني است كه بيشتر زندگي اش را در حاشيه گذرانده است. او در دوران كودكي به خاطر مشكلات قلبي به مدرسه نمي رود و تحصيلات درستي ندارد. مادر عصبي و پدر دير آشنايش او را از دوستي با بقيه بر حذر مي دارند و او بيشتر وقتش را در اتاق خود و با ذهنياتش مي گذراند. وقتي هشت سال دارد مادرش در حادثه اي غير عادي مي ميرد و پدرش رابطه ضعيفي با او دارد و حتي حضور پدر او را مضطرب مي كند. علي رغم اين مسائل، اميلي زني سالم است كه در رستوراني كار مي كند و طبيعتي رومانتيك دارد، او تنها در آپارتمانش زندگي مي كند و دوست و همدمي  ندارد. اما سرانجام حادثه اي كوچك زندگي او را تغيير مي دهد. اميلي در محفظه مخفي در آپارتمانش جعبه اي از عكس هاي قديمي  و اسباب بازي پيدا مي كند و تصميم مي گيرد صاحب آن را پيدا كند.
حضور در جشنواره هاي جهاني
ساخته ژان پير ژونه حضوري موفق در اكران و جشنواره هاي جهاني را به ثبت رسانده است. اين فيلم در سال 2002 نامزد دريافت جوايز اسكار در پنج بخش بهترين كارگرداني هنري، بهترين فيلم برداري، بهترين فيلم نامه، بهترين فيلم خارجي و بهترين صدا گذاري بوده است. سينمايي اميلي در سال 2002 در جشنواره فيلم بافتا نيز شركت كرد و جوايز بهترين طراحي تهيه و بهترين فيلمنامه را به خود اختصاص داد. اين فيلم همچنين نامزد دريافت جايزه بافتا در بخش هاي بهترين موسيقي، بهترين فيلم برداري، بهترين تدوين، بهترين فيلم و بهترين فيلم غير انگليسي بوده است.]]>
</TEXT>
</DOC>
<DOC>
<DOCID>HAM2-860130-104</DOCID>
<DOCNO>HAM2-860130-104</DOCNO>
<ORIGINALFILE>/1386/860130/world/_asib.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چگونه فرزندانمان را براي فردايي روشن تربيت كنيم؟
نابغه هاي كوچك]]>
</TITLE>
<TEXT>
<IMAGE>/1386/860130/world/012066.jpg</IMAGE>
<![CDATA[
همواره دانش  و تشويق خود را به همراه عشق و مهرباني تفويض كنيد.
زيرا نبوغ بايد براي كودك يك موهبت باشد نه يك تحميل
آيا مي توان نبوغ را در فرزندتان بيدار كنيد؟ اين سؤالي است كه شاكونتالادوي نويسنده كتاب در تلاش است تا به آن پاسخ گويد. بدون شك مطالعه اين كتاب براي والدين كودكان دبستاني مي تواند ارزشمند و مفيد واقع شود.نابغه در فرهنگ وبستر چنين تعريف شده است:
كسي كه توانايي فطري و ذهني، يا استعدادي منحصر به فرد داشته باشد، كسي كه روحيه او الهام بخش، يا زندگي بخش يك قوم باشد، كسي كه والاترين استعدادهاي ذهني به صورت موهبت به او اهدا شده باشد.
در فرهنگ آكسفورد نبوغ چنين تعريف شده است:
روح حافظ شخص، مكان يا سازمان، استعدادي طبيعي، عطيه خاص ذهني، استعداد ذهني غريزي و خارق العاده كه در خدمت تخيل، خلاقيت يا اختراع قرار گيرد.
هر انساني در خود استعداد ذاتي و تواني منحصر به فرد دارد. هر كودكي با مغزي به دنيا مي آيد كه از نظر علمي توان بالقوه داشتن والاترين استعدادهاي ذهني و موهبت خاص ذهني و همچنين استعدادهاي غريزي، خارق العاده، تخيلي، خلاقانه و مخترعانه را دارد. در توصيف معنوي تر روح حافظ مترادف با فرشته نگهبان، مادر خوانده پريا، راهنما، كمك غيبي يا الهام و... و نبوغ است.
كودك هر انساني، منحصر به فرد است و مي تواند مانند يك نابغه بدرخشد. اگر با عشق از او حمايت كنيد و باورش كنيد، هرگز دچار احساس كمبود و حقارت كه مانع موفقيت است، نخواهد شد. در عوض خوددوستي و اعتماد به نفس در او تقويت خواهد شد كه در هر دو، لوازم آزاد كردن آن توان بالقوه بسيار مهم يعني نبوغ درون است كه هنوز دست نخورده است.
با تقويت خوددوستي و اعتماد به نفس در كودك زمينه هاي آزاد شدن توان بالقوه بسيار مهم يعني نبوغ درون كه هنوز دست نخورده است، مهيا مي شود.
مرضيه محمدي
اگر شما فرزندتان را باور كنيد، او نيز خود را باور خواهد كرد. فرزند شما از همين حالا هم از تيزهوشي فطري برخوردار است. زيرا استعداد داشتن قدرت ذهني خارق العاده بالقوه در مغز وجود دارد. كودك شما از توان بالايي براي اختراع كردن برخوردار است و موهبت داشتن ذهني با تخيلات و خلاقيت هاي رنگي و قوي به او عطا شده است. اعتماد، حمايت ، داده هاي ذهني، اعتقاد شما به فرزندتان امكان مي دهد همه اين ويژگي ها را با موفقيت بروز دهد.
با بي اعتقادي به فرزند، نبوغ را از درون تخريب مي كنيد. برعكس، با اعتقاد راسخ نسبت به فرزندتان، مانند خورشيد خواهيد شد كه نور خود را بر غنچه اي مي تاباند تا آن را به گلي شكفته مبدل كند.براي بروز نبوغ در فرزندتان به سه عامل زير توجه كنيد:
- باور كنيد كه شما مي توانيد نبوغ را در فرزندتان بيدار كنيد.
- باور كنيد كه فرزندتان توان آن را دارد كه يك نابغه شود.
- هرگز اجازه ندهيد به فكرتان خطور كند و هرگز ابراز نكنيد كه فرزندتان كم هوش و كم استعداد است.
اگر اين سه عامل كليدي را در ذهنتان حك كنيد، براي انجام ماجراجويي بسيار مهم آماده ايد: بيدار كردن نبوغ در فرزندتان. در جهت نبوغ كودك نوپايتان بايد چهار قدم را برداريد:
1 - شرايط هدايت كننده ايجاد كنيد. گل در خاك مناسب و شرايط زيست محيطي مناسب رشد مي كند. فرزند آدمي نيز در شرايط هدايت كننده و مناسب گل مي كند.
2 - همواره راهنمايي كنيد، دستور ندهيد. كودك نسبت به لحن صداي شما بسيار حساس است. آهنگ صداي خود را چنان تنظيم كنيد كه ملايم و ترغيب كننده باشد. اگر فرزندتان فشاري احساس كند، هرگز به نتايج دلخواه نخواهيد رسيد.
يادگيري بايد براي فرزندتان تجربه اي لذتبخش باشد. اگر احساس كند يادگيري را به او تحميل كرده اند، ديگر لذتبخش نخواهد بود.
3 - صبور باشيد نه متوقع. روانشناسان كودك دريافته اند كه كودك تا سن شش سال و گاه بيشتر، به هر موضوعي نمي تواند بيشتر از دو دقيقه توجه كند. يعني كودك پس از دو دقيقه حواسش از كاري كه شما مي كوشيد او را به آن مشغول كنيد پرت مي شود و سرگرم بازي با عروسك خود مي شود و مجبورش نكنيد به انجام كار مورد نظر شما ادامه دهد، زيرا فقط باعث آزار او مي شود.
4 - دانش را به همراه عشق هديه كنيد
والدين مانند همه انسانها، ميل به ابراز اشتياق و تعصب بيش از حد دارند و لذا گاهي خود و فرزندانشان را تحت فشار بيش از حد قرار مي دهند. ممكن است وقتي مشتاق و حتي نگران بيدار كردن نبوغ در فرزندتان هستيد يك عامل حياتي را فراموش كنيد و آن شادي فرزندتان است.
همواره دانش  و تشويق خود را به همراه عشق و مهرباني تفويض كنيد. زيرا نبوغ بايد براي كودك يك موهبت باشد نه يك تحميل.
فرد نابغه مي تواند به كمك قدرت دانش پيشرفته، استعدادهاي طبيعي پرورش يافته و اعتماد به نفس، بر رويدادها تأثير بگذارد و سرنوشت خود را به دست گيرد. اگر از سنين پايين به كودك آموزش داده شود تا استعدادها و مواهب خاص و منحصر به فرد خود را پرورش دهد، به او حق انتخاب و سلطه بر سرنوشت خودش داده مي شود.
مثلاً  مادري را مي شناسم كه از هر فرصتي براي آموزش فرزندش استفاده مي  كند، به هنگام غذا، زماني كه كودك با بلوك هايش بازي مي كند، موقع تماشاي فيلم، در هنگام حمام كردن و...
مادر با در اختيار قرار دادن هر فرصتي براي يادگيري دختر، احساس طبيعي را در ذهن او تقويت مي كند كه يادگيري مطالعه و تحقيق، بخشي از نفس زندگي هستند. اين آموزش گرانبهايي است كه كودك با آن رشد مي كند!اين كودك اكنون يازده ساله است. از نظر او بازي با دوستان و انجام تكاليف درسي هر دو به يك اندازه لذتبخش هستند. من تضمين مي كنم كه اين كودك همچنان كه بزرگتر شود و با مطالعات سنگين تر و ضروري تر مواجه شود، هرگز دچار افسردگي پيش از امتحانات و يا احساس رنج آور مجبورم درس بخوانم نخواهد شد.تا زماني كه همه والدين بفهمند كه مغز همه كودكان موهبتي الهي است و مي تواند به يك مغز نابغه مبدل شود، جامعه همچنان تعداد انگشت شماري مورد مكشوف را ستايش خواهد كرد و اكثريت را ناديده خواهد گرفت، چه ثروت گرانبهايي كه به هدر مي رود.بهره گيري از كتاب هاي مصور بدون نوشته، به كودكان خواندن نمي آموزد.اگر هنگام خواندن كتاب هاي مصور با نوشته، بر روي كلمات اشاره كنيد كودك با كلمات آشنا مي شود. به خصوص كلماتي كه بر كودك تأثير عاطفي دارد.
استفاده از كارت هاي نمايشي كه روي آن نوشته و يا تصوير است براي بهتر فهماندن مطالب استفاده مي شود(flash cards)بر روي مقواي سفيد 25 در 25 سانتي متر مي توان با حروف بزرگ نام اسباب بازي هاي كودك خود را بنويسيد. براي مثال روي يك مقوا بنويسيد. خرس و روي مقواي ديگر گربه و بدين وسيله با برداشتن هر اسباب بازي كارت مربوطه را برداشته و بخوانيد و آنگاه براي هر اسم يك قصه بگوييد و از اين طريق كلمه بر ذهنش حك مي شود و آن گاه از كودك بخواهيد در اين رابطه يك قصه بگويد. يك مربي كودكستان كه زماني مي شناختمش، براي آموزش دختر خودش روش خاصي داشت، او كارتي را كه رويش كلمه اي نوشته بود، پشت سرش پنهان مي كرد و با بازيگوشي به دخترش نزديك مي شد و مي گفت مامان براي بچه اش چه قايم كرده؟ توجه كودك يك ساله جلب مي شد و سعي مي كرد خود را به آن موضوع اسرار آميز برساند.
سپس مادر كارت را بالا مي گرفت و با پيروزي مي گفت گربه!، قهقهه شادي كردن نشان مي داد كه بازي نتيجه مطلوب را به بار خواهد آورد. اين كودك در مدت كوتاهي خواندن ياد گرفت. به زودي خواندن جملات را آغاز كرد. مادرش كتاب هاي ساده مختلفي خريد كه هر يك از آنها براي كودك خردسال، گنجي از دانش در برداشت. دختر كوچولو در سن چهار سالگي چنان با كلمات و جملات آشنا بود كه اعجاب همگان را برمي انگيخت.موفقيت اين مادر مرهون اعتقادي بود كه به فرزندش داشت و نگرش سالم و سازنده اش و شكيبايي و شوخ طبعي اش كه فرزند را مشتاق همه بازهاي خواندني مي كرد.
هر مادري بايد روش خاص خود را بيابد كه فرزندش را به خواندن كلمات مكتوب ترغيب كند. عشق فراوان شما نسبت به فرزندتان، ضامن موفقيت شماست.پرورش توان حرف زدن در سنين پايين، بر توانايي خواندن كودك تأثير مثبت دارد. مي توانيد همزمان با حرف زدن او دست بزنيد يا به طريق ديگري شادي خود را از اين امر نشان دهيد. او هم به نوبه خود خوشحال مي شود و ميل دارد كه اين كار را تكرار كند. در نتيجه، او از بابت حس شنوايي خود به وجد مي آيد.شعرهاي آهنگين كودكستاني نقش مهمي ايفاء مي كند. بسياري از آنها جاذبه دروني مقاومت ناپذير دارند، اما نقش آموزشي آنها فاقد ارزش است و جذابيت آنها در ريتم آهنگين آنهاست. كودك شما هر چه زودتر به حرف بيفتد، توان خواندن زودتر در او پايه ريزي مي شود. پرورش استعداد برقراري ارتباط، اولين قدم در آموزش خواندن است.هنگامي كه كودكتان را تشويق به حرف زدن مي كنيد، در واقع او را به استفاده از استعداد طبيعي شنيدن هم ترغيب مي كنيد.
براي علاقه مند كردن كودكتان به خواندن، بايد علاقه مندي به خواندن را نشان دهيد. اگر فرزندتان شما را غرق در مطالعه روزنامه ببيند، يا اغلب وقتي به كتابخانه مي رويد تا كتابي انتخاب كنيد، او را همراه خود ببريد، مي فهمد كه شما خواندن را دوست داريد و خواهد خواست كه از شما تبعيت كند. نكات زير مي تواند مهم باشد:
- كتاب، كتاب و باز هم كتاب: سعي كنيد كتاب هاي رنگي و با اشكال و تصاوير زيبا براي او خريداري كنيد.
- با صداي بلند بخوانيد: روزانه حداقل 15 دقيقه را به خواندن داستان يا اشعار كودكستاني با صداي بلند براي كودكتان اختصاص دهيد.بهترين برنامه خواندن، قصه خواني پيش از خواب است. او شامش را خورده، حمام كرده و لباس راحت خواب به تن دارد و حتي اجازه دهيد داستان را خود انتخاب كند و حتي ممكن است داستاني را انتخاب كند كه شب هاي قبل برايش خوانده ايد. اشكالي ندارد تكرار كنيد حتي مي توانيد داستان را به صورت نمايشنامه براي او اجرا كنيد. هر چه خواندن را لذتبخش تر كنيد، با موفقيت هاي بيشتري روبه رو خواهيد شد.
- پيگير باشيد: جلسات خواندن را مرتب كنيد و هيچ چيز نبايد اين جلسات را به تعويق بيندازد. به گونه اي كه به مرور كودك در مي يابد خواندن يك امر حياتي، تفريحي و بخشي از زندگي اوست.
- سرنخ هايي در تصاوير، كلمات و كلمات تركيبي بيابيد: جست وجوگري كودك در تصاوير، كلمات و كلمات تركيبي سبب مي  شود كودك يافته هاي جديدي در كتاب كشف كند و مادر با بيان نكات توصيفي بيشتر مي تواند ذهن كودك را بسته به موضوعات مختلف شكفته تر نمايد.
- تجربه به معنا خواهد افزود: كودك از خردسالي نياز دارد از خانه خارج شود. او را به پارك، باغ وحش و يا به آكواريوم ببريد. اجازه دهيد كودكتان همراه شما به بانك، بازار، سوپر ماركت يا هر جاي ديگري كه مي رويد بيايد. سفرهاي سياحتي، گنجينه اي از اطلاعات است و درباره تجربيات به دست آمده با كودك بايد صحبت كرد.
- اهميت شگفتي: كودكي كه مغز كوچكش پر شده از كشفيات تازه است، دلش مي خواهد افكارش را با صداي بلند توصيف كند، براي اينكه از تجربه چيزها، اماكن، حيوانات و گياهان به شگفتي در آيد، كودكتان را به انجام چنين كارهايي ترغيب كنيد. اين بخشي از رشد مغز نابغه است.
- بازي با كلمات: بچه ها مجذوب صدا مي شوند. پدري را مي شناختم كه تعداد زيادي بازي با كلمات بلد بود. يكي از آنها اين بود كه از فرزندانش مي خواست كلمه اي بگويند كه صداي چيزي باشد مثل صداهايي كه نيمه شب، در مهماني شب سال نو به گوش مي رسد: بنگ، پاپ، شلپ، ترق.چنين بازي هاي تخيلي به روند آموزش، طعم خوشي و سرگرمي مي بخشند. در نتيجه كودك هميشه مشتاق است، هميشه دلش مي خواهد بيشتر ياد بگيرد: و اين يعني اساس نبوغ.
- دائماً آواز بخوانيد: در خصوص تأثيرات مثبت موسيقي مطالعات زيادي شده و همچنان در حال انجام است. موسيقي بسته به نوع آن و شنونده، منجر به آزادسازي آدرنالين يا ايندورفين ها مي شود و هيجان آرامش ايجاد مي كند. استفاده از لالايي براي خوابانيدن كودك و فرستادن او به سرزمين روياهاست.كودك شما هر چه زودتر حرف زدن ياد بگيرد، زودتر به سؤال كردن مي افتد. كودك، شما را با سؤالات بمباران خواهد كرد. بخشي از رشد او به واسطه جست وجوي  دروني او براي دانستن است.به سؤالات او به ساده ترين و كاملترين شكل ممكن، جواب دهيد. اگر جواب سؤالش را نمي دانيد، صادقانه به او بگوييد من جواب اين سؤال را نمي دانم، اما جوابش را پيدا مي كنم و به تو مي گويم و به وعده خود عمل كنيد.كودك شما از دوران خردسالي، مرواريدهاي درخشان دانش شما را جذب كرده است، آن مرواريد ها دائماً  در درونش برق مي زنند و او اكنون مي خواهد بداند چرا؟ چطور؟ چه، كي، كجا؟
- واژه سازي روزانه: واژه سازي در سنين اوليه بسيار اهميت دارد، زيرا ذائقه يادگيري را تحريك مي كند. براي واژه سازي راه هاي جالبي وجود دارد.
الف: تشويق فرزندتان به اينكه درباره آنچه مي بينيد، حرف بزند.
ب - رنگ اتومبيل ها را سوال كنيد.
ج- از زبري و نرمي اشياء سوال كنيد.
د - درباره شكل و اندازه و رنگ سنگ هاي موجود طبيعت سوال كنيد.
ه - درباره اشياء ويترين مغازه ها سوال كنيد.
و - درباره واژه هاي تابلو اعلانات، روزنامه ها، مجلات و سوپرماركت ها صحبت كنيد.
قرار گرفتن در معرض كلمات در شخص تفكر ممتاز به وجود مي آورد.
زندگي روزمره  پر است از امكانات رنگارنگ، زنده، درخشان و آموزنده، آنها را به سود نابغه كوچولو به كار گيريد.
- يك كلمه و مفاهيم بسيار: به كودك بياموزيد هر كلمه مفاهيم مختلفي دارد. سعي كنيد آنها را با مفاهيم مختلف يك كلمه آشنا سازيد.
بعضي از والدين نگران يادگيري بيش از حد هستند. اين نگراني وقتي موجه است كه كودك شما ناچار به يادگيري و آموزش درس هايي باشد كه مغزش هنوز پختگي و رشد كافي براي آن نيافته باشد.پژوهشگران آموزش نشان داده اند كه اگر كودكتان را مجبور به يادگيري چيزي كنيد كه آمادگي اش را ندارد، احتمالا بعدها منجر به آشفتگي ذهني و مشكلات يادگيري در او خواهد شد.از كجا بفهميم كودك آمادگي دريافت چه چيز را دارد؟
با مشاهده نزديك كودكتان و علايق او، چيزهايي كه مايل به يادگيري شان است، چيزهايي كه برايش لذت بخش اند و آن چيزهايي كه قادر است در آنها ماهر شود.بايد به خاطر داشته باشيد كه پدر و مادر هر دو در مناسب بودن موضوعات آموزشي توافق داشته باشند و در تضاد با يكديگر نباشند كه اين خود اثرات نامطلوبي در كودك دارد و لذا ضرورت يك توافق اوليه بين والدين در نحوه آموزش كودك ضروري است.منزل بايد به يك محيط عالي آموزشي براي يادگيري كودك تبديل شود.خانه را از كتاب هاي مصور رنگي، اسباب بازي، مداد، كاغذ، مداد رنگي، آبرنگ، گل رس، كاست ضبط صوت و... پر كنيد.
مكعب سازي: او بايد با مكعب ها بازي كند و بزرگي و كوچكي را ياد بگيرد.
رنگ كردن با انگشت: رنگ كردن با انگشت اگر چه با كثافتكاري همراه است، اما احساس وجدآوري و نيرومندي به او مي بخشد و تجربيات تازه اي به دست مي آورد.
كشيدن خطوط: كودكان را وادار كنيد بخوانند و بنويسند و نقاشي كنند.
گل رس و خمير مجسمه سازي: تجربه خوبي كسب مي كنند. ماهيت رطوبت و خمش پذير آن را احساس مي كنند.
كتاب و مجله: براي كودك كتابخانه شخصي ايجاد كنيد. او را به كتابفروشي ببريد. او را مشترك مجله كنيد.
نوار ضبط صوت: نوار قصه براي كودك مفيد است.
افكاري درباره تلويزيون و ويدئو: سعي كنيد به مدت كوتاه به بچه اجازه دهيد تلويزيون و ويدئو ببيند. سعي كنيد كتاب جانشين آنها باشد. استفاده زياد از تلويزيون خلاقيت كودك را سركوب مي كند.
پذيرش و تاييد: اگر كودكان كار جالبي كرده اند با اشتياق آن را ببينيد و تحسين كنيد.
شراكت: سعي كنيد در فعاليت هاي كودك شريك شويد و با اين كار به او بگوييد كه هم خودش و هم هر كاري كه مي كند مهم است.سعي كنيد خانه را به معبد دانش تبديل كنيد: اگر كودك شما باور كند كه مي تواند موفق شود مانند يك فرد موفق احساس و عمل خواهد كرد. اگر سطح توقعات شما بالاتر از توان كودكتان باشد، او را مضطرب و مشوش خواهد كرد. با كم شدن اعتماد به نفس، خرفت و تنبل و بي علاقه خواهد شد و استعداد نبوغ او كاهش مي يابد.]]>
</TEXT>
</DOC>
<DOC>
<DOCID>HAM2-860130-105</DOCID>
<DOCNO>HAM2-860130-105</DOCNO>
<ORIGINALFILE>/1386/860130/world/_asib.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجره
زبان قصه، زبان تربيت]]>
</TITLE>
<TEXT>
<IMAGE>/1386/860130/world/012069.jpg</IMAGE>
<![CDATA[
محمد مرندي
قصه گويي يك عنصر اساسي و فوق مهم در ساختن نبوغ است. اين كار قدرت تفكرات خارق العاده را در يك نابغه زنده مي كند. طبق نظريه روان شناسان كودك، روند رشد ذهني كودك تا قبل از سن شش سالگي به نحو نفس گيري سريع است.
بين شش تا هفت سالگي سرعت آن كاهش مي يابد و رشد آهسته و ماندگار تثبيت مي شود.
برانگيختن: قصه هاي خوب پيام هايي از اميد، تلاش و موفقيت در خود دارند، بدون آن كه حرفي از پند و موعظه در بين باشد. قصه ها نيروي تفكر او را برمي انگيزند.
بيداري بصري: قصه استعداد تصويرسازي خود كودك را بيدار مي كند، قوه تخيل رشد يافته و پيشرفته اساس شكوفايي نبوغ است.
گوشي براي گفت و شنود: كلمات زماني كه با آهنگ و لحن متفاوت بيان شوند، مجذوب كننده مي شوند.
تجربه هاي تازه: با قصه گفتن، فرزند شما به دنياهاي اسرارآميز و جادويي مي رود. در قصه ها به علايق بچه ها پي برده مي شود و از طرفي با خواندن مطالب درباره علايق كودك، اشتياق او را به سمت خواندن سوق مي دهيد و اين اقدام است كه به سود نابغه خواهد بود.
درك ديگران: او در داستان شخصيت هاي مختلف را درك مي كند و تفاوت ها را درمي يابد و افق ديد او وسيع تر مي شود.
قصه هاي محلي: قصه هاي محلي فرهنگ ملت ها را به كودك مي آموزد.
الهام گرفتن از داستان هاي واقعي: درباره افراد برجسته جهان داستان هاي شنيدني براي كودك بگوييد.
آنها در زمينه تاريخ، علوم، رياضيات، مهندسي، موسيقي، سياست و هنر وجود دارند. او با همسان سازي با افراد ديگر سعي مي كند خود را به سوي آنان سوق دهد.
زندگي مشاهير مي تواند براي كودكان منبع الهام بزرگي باشد.
حرف هاي بعد از قصه: گفت وگوهاي بعد از قصه مي تواند شروعي براي كسب تجربيات جديد باشد و با سوالات مختلف از كودك او را به سمت يافته هاي جديد هدايت كنيد. گاهي مي تواند سوالات را از زبان اسباب بازي هاي او مطرح كنيد.براي مثال خرس كوچولوي تو مي پرسد چرا فيل در داستان آن گونه عمل كرد؟
بدين وسيله سبب رشد بخش تحليلگر مغز او مي شويد.
قصه گويي، اندوخته عظيم انرژي و افكار خلاقانه را در كودك شما آشكار مي كند. قصه گويي جرقه كوچكي را كه شعله نبوغ را در خود دارد، مستقل مي كند تا در دنيايي كه سرشار از امكانات عظيم است بدرخشد.
علاقه مند نمودن كودكان به مدرسه يك امر بسيار مهم مي باشد و والدين بايد با خلاقيت خود كودكان را مشتاق حضور در مدرسه كنند.
نيچه، فيلسوف آلماني مي گويد: محال است چيزي به بار بنشيند، بي آنكه ارواح سالم و برومند در ايجادش دخيل نبوده باشند.]]>
</TEXT>
</DOC>
<DOC>
<DOCID>HAM2-860130-106</DOCID>
<DOCNO>HAM2-860130-106</DOCNO>
<ORIGINALFILE>/1386/860130/world/_cinew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با مل گيبسن درباره آپوكاليپتو
انحطاط تمدن مايا]]>
</TITLE>
<TEXT>
<IMAGE>/1386/860130/world/012027.jpg</IMAGE>
<![CDATA[
مل گيبسن، سينماگر جنجال برانگيز آمريكايي آپوكاليپتو را دشوارترين فيلمش تا امروز مي داند. خودش مي گويد:در حين فيلمبرداري، همه اعضاي گروه براي تمام شدن كار لحظه شماري مي كردند. كار كردن در جنگل هايي كه به لحاظ آب و هوايي گاهي غيرقابل تحمل مي شدند، را در كنار انتظاراتي بگذاريد كه گيبسن از گروه همراهش داشته تا به سختي هاي آپوكاليپتو پي ببريد.
به گفته گيبسن فيلمنامه آپوكاليپتو از مرحله اجرا بسيار دشوارتر از آنچه تصورش را مي كرده از كار درآمد. فيلمي كه عده اي آن را توهين به تمدن مايا خواندند ولي گيبسن مي گويد قصد نداشته به هيچ قوميتي در فيلمش اهانت كند و فقط كوشيده تا حد امكان به واقعيت ها وفادار بماند.
گيبسن آپوكاليپتو را در دل جنگل هاي گاتماكو در وراكروز مكزيك و با حضور آدم هاي بومي كارگرداني كرد. فيلم مانند دو كار قبلي سازنده اش، با واكنش هاي ضد و نقيضي مواجه شد. عده اي از آن ستايش به عمل آوردند و برخي هم آن را به واسطه خشونت فراوان و تحريف تاريخ محكوم كردند.
اما همه در يك نكته اتفاق نظر داشتند و آن شگفت انگيز بودن فيلم است.
فيلم گيبسن با همكاري گروهي از بهترين تكنسين هاي هاليوود مقابل دوربين رفت. دو ايراني هم در ساخت آن سهم زيادي داشته اند. فرهاد صفي نيا فيلمنامه را به صورت مشترك با گيبسن نوشته و كامي عسگر هم تدوين صداي فيلم را برعهده داشت و نامزد دريافت اسكار هم شد.
ترجمه: كيكاووس زياري
*آماده شدن آپوكاليپتو براي ساخت چقدر طول كشيد؟
-كار نگارش فيلمنامه را از دو سال و نيم قبل از شروع كار فيلمبرداري شروع كرديم. دوران تدوين فيلم هم ديوانه كننده بود، زيرا مراحل پس از توليد و زمان مربوط به آن به شدت محدود شده بود. علت اصلي امر هم اين واقعيت است كه فيلم يك كار بسيار سخت بود(به ويژه فيلمبرداري اش)و ما مجبور شديم چهار ماه بيشتر از زمان تعيين شده براي آن وقت بگذاريم. اين نكته دقيقاً زمان كاري را كوتاه و مختصر كرده و مجبور بوديم كار تدوين را به سرعت انجام دهيم و آن را در نصف زمان تعيين شده تمام كنيم. با اين حال فكر مي كنم خيلي خوب از عهده انجام كار برآمديم و كارمان را خيلي خوب انجام داديم.
* فيلمبرداري فيلم در زير باران جنگل چقدر سخت بود؟
- در آنجا آدمي وجود دارد كه نسخه مكزيكي جان مالكوويچ بازيگر غيرمتعارف سينماست. او تصميم داشت كه زمينش دست نخورده باقي بماند. او همه درخت ها را سالم نگه داشته و اين خيلي زيباست. متأسفانه، بخش اعظم جنگل هاي پرباران جنوب مكزيك طي اين سال ها از بين رفته است. اما اين آدم جزو معدود كساني است كه توانسته از محدوده پردرخت خود مراقبت كند.
منطقه جنگلي او حدود 50 كيلومتر است. به اين ترتيب ما مي توانستيم مكاني را براي كار داشته باشيم. از سوي ديگر شما با فيلمي طرف هستيد كه در آن حركت و تحرك خيلي زيادي وجود دارد. همه يك سؤال را مطرح مي كرديم: چه وقتي كارمان تمام مي شود! اما زماني كه قصه فيلم را در اين فضا تصور كرديم، يك حس خاص و عجيبي پديدار شد كه حكايت از اين مي كرد كه ما مي توانيم يك قصه كامل را در آن تعريف كنيم. ما مي توانستيم تمام ظواهر و جوانب پنهان موجود در آن محل را در فيلم خود داشته باشيم.
فيلم قصه بسيار ساده اي دارد. شما به راحتي مي توانيد تمام جوانب آن را درك كنيد. خط اصلي قصه بسيار سرراست و روشن است. اما در پشت اين ظاهر ساده چيزي پيچيده نهفته است. خب، قصه فيلم پيام هايي را درباره تمدن هاي مختلف ارائه مي كند و ما تلاش داشتيم كه تا حد امكان حقيقت تاريخ و واقعيت هاي مربوط به آن را بيان كنيم. در عين حال مي خواستم كه تمام اين مسائل با اين پرسش همراه باشد كه چرا و چگونه اين تمدن ها از بين رفته اند و چرا آنها در حال حاضر اين قدر ضعيف و بي بنيه هستند. واقعيت امر اين است كه آنها به دليل نوع عملكرد خود ناپديد شده اند.
* خيلي وقت ها فيلم حال و هواي فيلم هاي مربوط به كتاب مقدس را پيدا مي كند.
- همين طور است. اگر شما برخي از كتاب هاي قديمي مثل آثار جوزف كمپل را مطالعه كنيد. كه به شكلي شگفت انگيز و برپايه و اساس مذهب و ميتولوژي نوشته شده اند مي بينيد از برخي نظرات شبيه هم هستند. تعدادي قصه خيلي خوب و برجسته وجود دارد كه از كتاب مقدس الهام گرفته اند. شما كافي است كه كتاب ماسابي را بخوانيد.
اين كتاب خيلي شبيه فيلمنامه يك فيلم است. شما مي توانيد آن را در سطوح مختلفي مورد بررسي قرار دهيد. مضمون اين كتاب درباره روح و ذهن آدمي و مسائل مربوط به آن است. اين دو نكته از مهمترين مسائلي هستند كه در جهان با آن روبه رو هستيم. بعضي وقت ها آدم ها كاري مي كنند كه منطقي به نظر نمي رسند و منطق را پشت سر مي گذارند.
* فكر مي كنيد آپوكاليپتو از آن دسته فيلم هايي است كه تماشاگران را وادار مي كند كنجكاو شوند تا چيزهاي بيشتري درباره تاريخ آن دوران بدانند؟
- اميدوارم چنين باشد. تماشاگران سينما هر روز موفق به كشف چيزهاي بيشتري مي شوند و اين يك نكته هيجان انگيز است. براي ساخت فيلم از كمك ريچارد هاشن بهره گرفتيم. او پروفسور دانشگاه يوسي ال آ بود و حالا در دانشگاه آيداهو تدريس مي كند. او با تاريخ ماياها و دوران مربوط به آنها سر و كار دارد و متخصص آن دوره است. ما با هم به نقاط مختلفي سر زديم و كتيبه هاي زيادي را كه مربوط به آن دوران است مورد بررسي و بحث قرار داديم. ما اهرام عظيمي را از نزديك ديديم كه بزرگتر از اهرام ثلاثه مصر هستند.
چيزهاي زيادي را در اين بازديدها كشف كردم و در رابطه با شهرهاي آنان متوجه نكات بسيار تازه اي شدم. فهميدم كه مايايي ها نوعي حس تعادل داشتند. هر چيز در تمدن آنها در جاي درست خودش قرار داشت. آنها همه چيز را درباره ستاره ها، ماه، خورشيد و تحركات آنها مي دانستند. آنها يك اتوي غلتكي بسيار پيچيده داشتند كه خيلي پيچيده تر از آن چيزي است كه ما داريم. به اين ترتيب متوجه شدم كه آنها اطلاعات وسيعي نسبت به خيلي چيزها داشتند. جامعه آنها به شدت فلسفي و پيچيده و در همان حال وحشي بود.
* شما ابايي از نمايش وحشي گري  آنها نداريد، زيرا آنها خودشان آن را وحشي گري نمي دانند. آنها كاري را كه انجام مي دهند- قرباني كردن آدم ها - يك جور كار آئيني مي دانند.
- درست است. اين همان چيزي است كه به بازيگرانم وقتي مي خواستند جلوي دوربين ظاهر شوند گفتم. به آنها گفتم شما آدم بدماجرا نيستيد. به همين دليل نمي خواهم شما هم فكر كنيد كه آنها آدم هاي بدي هستند. شما بخشي از فرهنگي هستيد كه در آن زندگي مي كنيد و آن كارهايي را انجام مي دهيد كه از شما خواسته مي شود. همه چيزهايي كه شما مي دانيد همان چيزهايي است كه آن جامعه به شما داده است، زيرا شما در آن جامعه به دنيا آمده و رشد كرده ايد.
* آيا مي توانيد مقايسه اي بين اين فيلم و مصائب مسيح انجام دهيد؟
- بسياري از احساسات هر دو فيلم يكي است. واقعيت اين است كه هر فيلمي ريتم خاص خودش را دارد و شما آن ريتمي را به فيلم هايتان مي دهيد كه خودتان مي خواهيد. همين مسئله باعث مي شود كه مهر شخصي شما بر روي آن اثر مي خورد. چيزهاي مشخص وجود دارد كه من مورد استفاده قرار مي دهم تا به كمك آنها از نظر احساسي بر روي تماشاچي تأثير بگذارم. به صورت طبيعي ارتباطاتي بين آنها وجود دارد. از نوع ديالوگ نويسي تا فوكوس بر روي بخش هاي سمعي و بصري فيلم، يقيناً شباهت هايي بين اين دو فيلم وجود دارد.
* حتماً وقتي فيلمي مثل مصائب مسيح مي سازيد كه خارج از جريان سينماي بدنه و عامه پسند است - و تماشاچي زيادي هم ندارد- احساس خشنودي خيلي زيادي مي كنيد كه مي بينيد با استقبال خيلي زيادي روبه رو مي شود؟
- خب، من هميشه اميدوارم كه فيلم هايم با استقبال بينندگان روبه رو شده و فروش خوبي در گيشه نمايش بكند. اما مسئله اصلي اين نيست كه بخواهم توجيه يا رفع اتهام كنم. نكته اين است كه تو آن كارهايي را انجام مي دهي كه مي خواهي انجام بدهي و دوست داري آن كارها را به شيوه اي كه مايل هستي انجام بدهي. وقتي مستقل هستي و مستقل كار مي كني احساس استقلال زيادي مي كني و خوشحالي كه كسي در كارت مداخله نمي كند.
اما هيچ كس فيلم هنري را براي آدم هاي نخبه نمي سازد، البته اگر يك هنرمند واقعي باشد. تو تلاش مي كني تا كار خود را درست انجام دهي. وقتي يك سرآشپز يك املت مي پزد، مي خواهد همه فكر كنند كه اين غذا بهترين طعم و مزه را دارد، چون آن را پخته است، اگر اين اتفاق بيفتد بايد آن را يك كار موفقيت آميز قلمداد كرد، چرا كه همه آن را مي خورند. هنگام ساخت آپوكاليپتو هم اميدوار بودم بتواند با تماشاچي ارتباط برقرار كرده و روي آنها تأثير بگذارد. مي خواستم تماشاگران متوجه وضعيت كاراكترهاي درون فيلم و كارهاي آنان بشوند.
* آيا افراد خاصي را استخدام كرديد كه مراقب سلامتي بازيگران و عوامل فني از گزند حملات موجودات جنگلي و حشرات باشند؟
- بله. ما شكارچي مارها را در كنار خود داشتيم. در جنگل اگر شما روي يك فردلانس پا مي گذاشتيد با دردسر روبه رو مي شديد. اين حيوان خطرناكترين نوع مار است كه در قصه فيلم مايايي ها را از ناحيه گردن نيش مي زند. ما مجبور بوديم كه خيلي مراقب مارها و حشرات موذي باشيم. البته جراحت هايي هم در طول كار وجود داشت. يك نوع زمين سخت هم در آن محل وجود داشت. اما دليل اصلي انتخاب مكزيك براي اين بود كه مي توانستيم آن جنگل هاي پرباران را داشته و يك منطقه وسيع سرسبز را براي كار فيلمبرداري داشته باشيم. مشكلات كار را هم بايد تحمل مي كرديم.
* در طول سال هاي فعاليت سينمايي، هيچ وقت يك فيلم ساده و راحت نساخته ايد. آيا آپوكاليپتو سخت ترين كاري است كه تا به امروز كارگرداني  كرده ايد؟
- بله، سخت ترين بود. جدول كاري ما بيشتر از آن زماني شد كه پيش بيني كرده بوديم. سرصحنه، انجام خيلي كارها مشكل تر از آن چيزي شد كه تصور مي كرديم. ما داشتيم با حيوانات و يك طبيعت بكر و غيرقابل پيش بيني كار مي كرديم. حتي نمي توانم نام تمام آن حيواناتي را كه در فيلم حضور دارند به ياد بياورم.
* دو بازيگر مرد اصلي فيلم را چگونه انتخاب كرديد؟
- طي يك پروسه طولاني آنها را پيدا كردم. آدم هاي زيادي را ديدم و از خيلي ها تست گرفتم. براي پيدا كردن بازيگر مورد نظر به كانادا، كاليفرنيا، نيومكزيكو و اوكلاهاما سرزدم. مي خواستم افراد محلي را ببينم. همه بازيگران فيلم را همين گونه پيدا كردم. براي مثال، دخترك كوچولوي داخل فيلم فقط زبان مايايي را مي دانست. او از دهكده اي مي آمد كه البته وضعي بهتر از دهكده فيلم ما داشت. او داخل جنگل زندگي مي كند و تا قبل از آشنايي با ما نه يك دوربين فيلمبرداري ديده بود و نه يك ماشين. وقتي در مكزيك به دنبال بازيگر بودم مرتباً كساني را به من معرفي مي كردند كه شبيه بازيگران اروپايي بودند. اما من كساني را مي خواستم كه شبيه بومي ها و سرخپوستان باشند و اين موضوع را با سختي بسياري به آنها تفهيم كردم.
كوتاه شده از iidie london.com]]>
</TEXT>
</DOC>
<DOC>
<DOCID>HAM2-860130-107</DOCID>
<DOCNO>HAM2-860130-107</DOCNO>
<ORIGINALFILE>/1386/860130/world/_cinew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[جدال براي تقديري محتوم]]>
</TITLE>
<TEXT>
<IMAGE>/1386/860130/world/012030.jpg</IMAGE>
<![CDATA[
الهام طهماسبي
فيلم با جمله اي از ويل دورانت آغاز مي شود كه در واقع تم اصلي فيلم در همين جمله نهفته است: هيچ تمدني از بيرون مغلوب نخواهد شد، مرگ آن كه پيش از آن از درون متلاشي شده باشد. همين 2 جمله چكيده مفهومي است كه مل گيبسون در آخر الزمان درباره تمدن  ماياها مي گويد.
آخرالزمان درباره سقوط و فروپاشي تمدن ماياهاست. تمدني كه يكي از بزرگترين و پيشرفته ترين تمدن هاي تاريخ بوده است و قحطي، بيماري و ظلم و خشونت طبقه فاسد حاكم، سبب سقوط آن شده است. ماياها در فيلم مدام پرستشگاه مي سازند و در پاي اين معابد براي الهه زندگي انسان هاي بي گناه را قرباني مي كنند و آنچه در پاي پله هاي بلند معبد ديده مي شود تلي از اجساد قربانيان بي سر و مثله شده و سرهايي است كه از پله هاي خون آلود معبد به پايين و به سوي جمعيت مشتاق مي غلتد و همين ظلم پايه هاي تمدني استوار را از درون متزلزل مي كند تا همچون كلبه اي پوسيده با هجومي از بيرون به كلي ويران شود.
فيلم بازتاب آشكاري از نگره هاي مذهبي مل گيبسون است، ديدگاه هايي مثل اعتقاد به جزاي ستمكاران و به آرامش رسيدن انسان هاي خوب، ايمان به روز بازپسين و آخر الزمان و فرا رسيدن زمان مقدس(زماني كه همه چيز به نفع مظلومان خواهد بود)، اشاره هاي آشكار به جهنم و تأكيد بسيار بر تقدير كه صراحتاً  در جمله هايي مثل سرنوشت، از پيش تعيين شده يا بايد به سرنوشت احترام بگذاريد، آمده است.
در واقع در آپوكاليپتو، تقدير حرف اول را مي زند و تمام تلاش فيلمساز به نوعي بر اين است كه ثابت كند، تقدير هرچه باشد، همان مي شود. مل گيبسون مي خواهد تماشاچي را به اين باور قاطع برساند كه ماياها به دليل ظلم حاكمانشان شكست خواهند خورد و زمان مقدس كه فرا برسد زمان نابودي ستمگران است.
فيلم با صحنه هاي خشني از شكار يك گراز توسط افراد قبيله(پنجه پلنگ)در دل جنگلي سبز و بكر آغاز مي شود، گرازي كه به سمت دوربين از دل جنگل بيرون مي آيد با خشونت تمام كشته و سلاخي مي شود و بعد تصاوير مهوعي مي بينيم از خورده شدن اعضاي گراز توسط برادر پنجه پلنگ كه شوخي خشني از سوي آنهاست براي درمان ناباروري برادر... و از اين جاست كه خشونت فيلم ذره، ذره خودش را نشان مي دهد و انگار مل گيبسون مي خواهد تماشاچي را به تدريج به عمق خشونت ماياها ببرد و وحشت از اين خشونت را پيش از نمايش آن در چشم هاي گشاد شده مردي نشان مي دهد كه پنجه پلنگ و افراد ديگر پس از شكار او را مي بينند كه قومش توسط جنگجويان مايا غارت شده و از ترس و مرگ مي گويد و اين وحشت مقدمه اي است بر خشونت تهوع باري كه از آن به بعد در لحظه لحظه فيلم خواهيم ديد.
فيلم پر از صحنه هاي زد و خورد است و چيزي حدود دو ساعت و خرده اي تماشاچي را از جنگل به سرزمين مايا و دوباره به جنگل مي برد و در تعقيب و گريزي طولاني دست آخر، كنار دريا آرام مي گيرد و در اين سير كش دار آدم ها در نماهاي باز و با تاكيد كشته و خون آلود مي شوند، سرها از بدن جدا مي شود، با يك حركت خنجر توسط راهب معبد، قلبي از سينه بيرون مي آيد و انبوه بدن هاي بي سر را مي بينيم و فوران خون و خون و خون...و انگار در اين فيلم هم مل  گيبسون مانند مصائب مسيح اصرار دارد با نشان دادن قتل عام زنان و كودكان و سلاخي كردن آدم ها و... تماشاچي را آزار دهد.
نمايش خشونت در تصاوير، گاه آن قدر تهوع آور است(درست مثل صحنه  هاي زجر و شكنجه مسيح در مصائب مسيح)كه به سختي مي توان نام تزكيه ارسطويي در درام را بر آن گذاشت.
فيلم در همان اوايل كار و در چند سكانس تقدير ماياها و در واقع پايان فيلم را به شكلي صريح پيش بيني مي كند؛ به خصوص در سكانسي كه آن دخترك عجيب و بيمار در حال عبور پنجه پلنگ و ديگران(كه اسير جنگجويان ماياها هستند)عاقبت ماياها را مي گويد و با اشاره به حضور پنجه پلنگ و با آن نگاه نافذ و جادوگرانه و طمأنينه در اداي كلمات، جمله به جمله، اتفاقاتي را كه خواهد افتاد پيش بيني مي كند. از اين جا به بعد تماشاچي كم و بيش مي فهمد كه بر اساس تقديري كه خواست كارگردان است و بر اساس شكست ماياها در تاريخ، قضايا به نفع پنجه پلنگ خواهد بود و اين لو دادن پايان داستان در فيلم ريسك بزرگي است كه جسارت مي خواهد و اگر ريتم تند و نحوه مقابله نسبتاً جذاب و غيرقابل پيش بيني پنجه پلنگ با سربازان مايا در نيمه دوم داستان نبود، شايد از همين نقطه تماشاچي تمايل زيادي به ديدن ادامه فيلم نداشت.
زيباترين صحنه فيلم(در عين نگراني براي همسر پنجه پلنگ كه باردار است و با كودك ديگرش در هجوم باراني سيل آسا ته چاه گير افتاده است)لحظه زايمان او در آب است و رها شدن از درد به همراه غلتيدن كودكي سالم و سرحال و آويزان از بند ناف در آب، كه به راحتي حس رهايي از فشار و درد را به تماشاچي منتقل مي كند و تولد كودك نويدي مي شود بر زنده ماندن مادر در ميانه ترس و مرگ.]]>
</TEXT>
</DOC>
<DOC>
<DOCID>HAM2-860130-108</DOCID>
<DOCNO>HAM2-860130-108</DOCNO>
<ORIGINALFILE>/1386/860130/world/_cinew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم انداز
تعقيب وگريزهاي نفس گير]]>
</TITLE>
<TEXT>
<![CDATA[تاد مك كاري
مل گيبسن هميشه توانايي خلق سورپريزهاي جذاب را دارد و آخرين ساخته اش آپوكاليپتو كه فيلمي درخشان و قابل ذكر است، از اين قاعده مستثني نيست. فيلم با بهره گيري از قصه زندگي اهالي قبيله كهن مايا، سفري به مكاني است كه تا قبل از اين پاي هيچ بني بشري به آن جا نرسيده است. گيبسن در اين فيلم نگاهي تازه به اهالي آمريكاي لاتين مي اندازد و در دل قصه اي سرگرم كننده و تماشايي، پيامي انساني را منتقل مي كند. هاليوود قبل از اين هم با توليد فيلم هايي مثل سلاطين خورشيد(1963)يول براينر به سراغ آمريكاي لاتين رفته، اما اين نخستين بار است كه در كنار توليد فيلمي حماسي، علائق و تضادهاي فرهنگي يك جامعه را به نمايش مي گذارد. گيبسن با همكاري فيلمنامه نويس خود فرهاد صفي نيا ساختار فيلمي را خلق كرده كه درباره ادامه حيات و تعقيب وگريزهاي مربوط به آن است. اين فيلمنامه را يك سكانس پاياني خاص و نفس گير همراهي مي كند كه به شدت ديدني است. آپوكاليپتو فيلمي غريب، غيرقابل پيش بيني و وحشي است كه نمونه آن را اين روزها در دنياي سينما كمتر مي توان ديد. از همان سكانس اول كه شكار يك حيوان را به تصوير مي كشد، فيلم حركت زيادي دارد و اين تحرك باعث مي شود تا با كمتر صحنه اي روبه رو شويم كه كاراكتر هايش آرام و ايستا هستند. اگر در نگاه اول محل زندگي اهالي مايا به صورت يك بهشت ديده مي شود، در ادامه اين تصور كم كم رنگ مي بازد. در لحظه هاي پاياني فيلم ديگر خبري از آن بهشت نيست.
منبع:ورايتي- 17 مارس]]>
</TEXT>
</DOC>
<DOC>
<DOCID>HAM2-860130-109</DOCID>
<DOCNO>HAM2-860130-109</DOCNO>
<ORIGINALFILE>/1386/860130/world/_cinew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[دريچه
اكشن ماجراجويانه]]>
</TITLE>
<TEXT>
<![CDATA[جيمز براردينلي
مل گيبسن با آپوكاليپتو ثابت مي كند توانايي آن را دارد كه يك اكشن  ماجراجويانه- به هر شكلي كه تصورش را بكنيم- كارگرداني كند. مضمون اصلي چيزي كه او مي خواهد در فيلمش بگويد(و البته به تدريج در طول قصه گسترش پيدا مي كند)در همان سكانس اوليه آشكار مي شود. مضمون اصلي فيلم در اين ارتباط است كه هر تمدن بزرگي زماني متلاشي شده و از بين مي رود كه از درون تهي و خراب مي شود. در طول يك ساعت و نيم بعدي كه قصه فيلم جريان دارد، او نگاهي اجمالي به مسائل مختلف زندگي جامعه مايايي ها مي كند. بخش مهم اين نگاه اختصاص به شب رويارويي اهالي مايا با نيروهاي متجاوز اسپانيايي دارد. با اين حال نمي توان آپوكاليپتو را فيلمي سياسي يا يك قصه وقايع نگارانه در اين باره دانست كه چرا نسل مايايي ها منقرض شد. برعكس، اين فيلم اثري ماجراجويانه در شكل شيرين و جذاب خودش است كه با يكي از بهترين و درخشانترين سكانس هاي تعقيب و گريز تاريخ سينما همراه شده است. آپوكاليپتو هم مثل دو ساخته قبلي سازنده اش( مصائب مسيح و شجاع دل )از نمايش بي رحمي و خشونت افراطي اجتناب نمي كند و مثل آنها يك خشونت گرافيكي را به تصوير مي كشد. از همين رو گيبسن ابايي از نمايش خون و خونريزي ندارد.
ترجمه:مهبد آستاني
منبع: reelviews.com]]>
</TEXT>
</DOC>
<DOC>
<DOCID>HAM2-860130-110</DOCID>
<DOCNO>HAM2-860130-110</DOCNO>
<ORIGINALFILE>/1386/860130/world/_cinew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
وقتي كه خون فواره مي زند]]>
</TITLE>
<TEXT>
<IMAGE>/1386/860130/world/012024.jpg</IMAGE>
<![CDATA[
سعيد مروتي
فيلم هايي كه مل گيبسن در مقام كارگردان مقابل دوربين برده است، دو ويژگي مشترك دارند؛ يكي جنجال برانگيز بودنشان است و ديگر خشونت افراطي و مشمئزكننده شان.
شجاع دل اولين ساخته گيبسن از اين لحاظ و با توجه به مصائب مسيح و آپوكاليپتو نمونه به نسبت متعادل تري به نظر مي رسد؛ فيلمي كه در زمان خود فاتح اسكار هم شد ولي فاقد ارزش هاي سينمايي است؛ درست مثل دو فيلم بعدي گيبسن كه گرچه نمايششان با سر و صداي زيادي همراه بوده و طرفداران گسترده اي هم داشته اند ولي در نهايت آثاري عوام فريبانه هستند. عوام فريبي را هم مي توان به مؤلفه هاي سينماي گيبسن اضافه كرد.
در شجاع دل و مصائب مسيح كليشه پردازي در نهايت خود به چشم مي خورد. شجاع قلب كه قرار بود فيلمي استعمارستيز باشد چه در طرح داستاني و چه در شخصيت پردازي به شدت شبيه الگوي فيلم دهقاني است كه در دهه شصت شمسي در سينماي خودمان، نمونه هايشان بسيار ساخته شد. همان الگوي آشناي ارباب زورگو و دهقان فداكار و همان تقابل بدون ظرافت خير و شر كه فقط با امكانات فني هاليوود، اجرايي مرعوب كننده يافته بود.
چنان كه در مصائب مسيح هم مي توان اين خط كشي ميان قطب خير و شر را مشاهده كرد. جايي كه آدم بدها مثل برخي سريال هاي تاريخي خودمان براي اثبات بد بودنشان، خنده هاي آن چناني سر مي دهند و با داغ و درفش به جان پاكان روزگار مي افتند.
آپوكاليپتو اما در برخي جزييات شبيه هيچ فيلمي در دنيا نيست. در بسياري از لحظات فيلم، تماشاگر از خود مي پرسد كه كارگردان چگونه اين صحنه ها را مقابل دوربين برده است؟ گيبسن اين بار در نمايش شناعت و بدويت چنان افراط كرده كه مخاطب را به شدت غافلگير مي كند.
راست مي گويند كه آنچه گيبسن به عنوان موقعيتي آخرالزماني به تصوير كشيده، در تاريخ سينما نظير ندارد؛ منتها بايد ديد اين تصاوير هولناك در خدمت چه چيزي قرار گرفته اند و اين حماسه خشونت قرار است در نهايت چه حرفي را به مخاطب منتقل كند.
از لحاظ تماتيك فيلم با تحريف آشكار تاريخ، همه آنچه به ذهنش خطور كرده به تمدن مايا نسبت داده، چنان كه گويي آنها جز خونريزي و ويرانگري خصيصه ديگري نداشته اند.
كسي توقع نداشته كه گيبسن مانند فيلمي مستند، عيناً به واقعيت هاي تاريخي وفادار بماند. ولي او فيلمش را با پرداختي كاملاً اسنادي همراه ساخته، چنان كه گويي تماشاگر در حال مشاهده تصاويري واقعي است. اين كه كارگردان در مصاحبه  هايش بگويد فقط قصد داشته يك فيلم تعقيب و گريزي بسازد چيزي را عوض نمي كند، به خصوص اين كه در انتها اسپانيايي ها را به مثابه فرشته هاي نجات وارد فيلمش مي كند.
از سوي ديگر، گيبسن چنان ضرباهنگ تندي را در نظر گرفته و سراسر فيلم را چنان با تصاوير حيرت انگيز انباشته كرده كه براي مخاطب جايي براي تفكر باقي نمي گذارد. اينها را در كنار زيبايي بصري غيرقابل انكار فيلم، كه حاصل فيلمبرداري درخشان دين سملر و طراحي صحنه فوق العاده تام سندرز است بگذاريد و البته اجراي حرفه اي گيبسن را هم در مقام كارگردان لحاظ كنيد تا متوجه شويد چرا فيلم خيلي ها را مرعوب خودش كرده است.
جايي كه بعد از فوران زدن خون از سري كه بريده شده، قلب آدم هاي زنده از سينه شان بيرون مي آيد و بعد سرشان بريده مي شود. يا آن گودالي كه پر از اجساد بي سر است، از خشونتي خبر مي دهد كه مشابه اش در هيچ فيلمي تاكنون ديده نشده است.
اگر در مصائب مسيح تصاوير شكنجه و كوفتن درفش به مرور يا تكرار تأثيرگذاري اوليه شان را از دست مي داد، اين بار در نمايش سبعيت، آن قدر تنوع و صحنه هاي خارق العاده وجود دارد كه تماشاگر را تا انتها ميخكوب كند.
فيلم در نگاه اول ممكن است كاركردي مرعوب كننده داشته باشد ولي كمي تأمل كافي است تا دريابيم اين بار هم دستاورد گيبسن چيزي جز خشونت صرف نبوده است. خشونت براي سرگرم  كردن و پول درآوردن، شايد بهترين تعبيري باشد كه مي توان درباره گيبسن كارگردان، به كار برد.]]>
</TEXT>
</DOC>
<DOC>
<DOCID>HAM2-860130-111</DOCID>
<DOCNO>HAM2-860130-111</DOCNO>
<ORIGINALFILE>/1386/860130/world/_cultw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[هماهنگي دولت و نيروي انتظامي  براي مقابله با بدحجابي
برخورد با مانكن ها]]>
</TITLE>
<TEXT>
<IMAGE>/1386/860130/world/012018.jpg</IMAGE>
<![CDATA[
عكس:محمد توكلي
نيروي انتظامي  در سال هاي اخير اين تفاوت ها را درك كرده و مواجهه مناسب تري با جوانان داشته است. اكنون نيز به نظر مي رسد ادامه اين روش مي تواند كارسازتر از روش هاي قهري و سخت  افزاري باشد
از شنبه قرار است گشت ارشاد و ماموران انتظامي  به شهروندان بدحجاب تذكر بدهند. گويا اتفاق خاصي افتاده و ارديبهشت فصل تغيير رفتارهاست.
ساجدي نيا، جانشين فرمانده انتظامي  تهران بزرگ با اشاره به اين   كه افرادي كه برخورد انتظامي  با آنها صورت مي گيرد به چهار پايگاه مشخص شده پليس امنيت منتقل مي شوند، مي گويد: اين افراد پس از اخذ تعهد، با لباس هاي مناسبي كه خانواده آنان برايشان مي آورند، آزاد مي شوند. او تذكر ارشادي و اقدام انتظامي  و قضايي ماموران را شامل بانوان بدحجابي كه مانكن توصيفشان مي كند، دانست.
اين در حالي است كه براي اجراي اين طرح هماهنگي هاي لازم بين نيروي انتظامي  و وزارت كشور انجام شده است.
مصطفي پورمحمدي، وزير كشوردر تازه ترين اظهار نظر درباره اين طرح آن را جديد ندانست و تصريح كرد: يكي از شعارهاي اصلي دولت، ارتقاي سلامت و امنيت اجتماعي خانواده ها و دفاع از حقوق زنان است تا كسي در معابر مزاحم آنها نشود.
پورمحمدي افزود: ناجا از دو سال گذشته حركت خوبي را در اين زمينه آغاز كرده و در تداوم آن امسال نيز گشت هاي ارشاد فعال خواهند بود. او يادآور شد: جهت گيري اصلي در اين طرح توجيه،  ارشاد، تذكر و برخورد با افرادي است كه هنجارشكني مي كنند.
روزبهاني، مديركل مبارزه با مفاسد اجتماعي نيروي انتظامي  نيز در اين باره مي گويد: در اين فصل طراحان و مدل سازان لباس فعال تر شده و برخي از آنان مدل هاي جديد و غيرمتعارف را به بازار ارايه مي دهند در حالي كه اين موضوع در فصول ديگر كمتر به چشم مي خورد.
روزبهاني با تاكيد بر اين كه اقدام پليس در برخورد با بدحجابي را نبايد فصلي دانست، ادامه مي دهد: اقدامات نيروي انتظامي  با توجه به شرايط زماني از شدت بيشتري برخوردار مي شود به همين منظور اين طرح تعطيل بردار نيست و از ماموريت هاي ذاتي پليس است.
بنيامين صدر
دوهفته پيش از اين، فرمانده نيروي انتظامي پايتخت خبر از برنامه هاي ويژه بهاره و تابستانه ماموران در برخورد با تغيير پوشش زنان تهراني داد. اين در حالي است كه در كمتر جامعه اي در دنيا پوشش فصلي به دغدغه اصلي تبديل مي شود. گويا برخورد با بدحجابي از وظايف ذاتي نيروي انتظامي  است و اجراي اين طرح با شروع فصل گرما و تعطيلي مدارس شدت بيشتري به خود مي گيرد. احمدرضا رادان 19 فروردين ماه در نخستين نشست مطبوعاتي خود در سال جديد درباره نحوه اجراي طرح برخورد با بدحجابي كه قرار است از اول ارديبهشت ماه در تهران آغاز  شود، گفت: مصاديق بدحجابي پوشيدن شلوارهاي كوتاه،  استفاده از شال هاي كوچك كه مو را نمي پوشاند و در اصطلاح به آنها نوار گفته مي شود، استفاده از مانتوهاي كوتاه و تنگ و لباس هاي كوتاه و بدن نماست.
رادان گفت، ابتدا تنها با زنان بدحجاب برخورد مي شود و در مرحله دوم برخورد با بد پوششي پسران را در دستور كار قرار داده ايم. به اعتقاد او، بايد در تمام نواحي، شعبه هاي ويژه و بخش هاي مخصوص طرح امنيت اجتماعي فعال شود و با ايجاد گروه هاي ضربت در نيروي انتظامي، دوشادوش دستگاه قضايي، طرح امنيت اجتماعي را با استمرار دنبال كرد.
سردار رادان افزود: نيروي انتظامي  وظيفه دارد، در برابر نقض ارزش ها واكنش نشان  دهد و از آنجا كه يكي از هنجارها در كشور ما پوشش اسلامي  است، اين طرح را اجرا مي كنيم.
افرادي كه در جامعه پوشش دور از هنجار اسلامي  دارند به عنوان بدحجاب معرفي مي شوند.
به گفته رئيس پليس پايتخت بيش از 80 درصد افراد بدحجاب اظهار كرده اند كه حاضرند پوشش خود را اصلاح كنند به شرطي كه جامعه اي كه در آن زندگي مي كنند نيز تغيير كند!
رادان با بيان اين كه اواخر سال گذشته نشست هايي را با صنوف مرتبط با موضوع مد برگزار كرده ايم، اظهار كرد: بر اين اساس اعلام كرده ايم كه چنين برنامه اي را براي سال آينده داريم و توصيه كرديم كه به فروشندگان تذكر داده شود تا با اجراي اين طرح ضرر نكنند. فرمانده انتظامي  تهران بزرگ افزود: در صنوف، دو موضوع مطرح است: يكي اجناسي كه در مقطع اول نمي تواند ابزار بدحجابي باشد، مانند لباس هايي كه چسبان و تنگ نيست، اما مي تواند براي افراد با اندام هاي مختلف استفاده هاي ناهنجار داشته باشد كه با اين نوع لباس ها نمي توانيم برخورد كنيم، اما با لباس هاي بدن نما و كشي در فروشگاه هاي پوشاك برخورد مي شود.
نسخه اي شفابخش!
مسائل فرهنگي با پاك كردن صورت مسئله حل نمي شود، اقدام بازدارنده زماني پذيرفته مي شود كه منطق فرهنگي وجود داشته باشد.
اين در شرايطي است كه امروز در جامعه ما نه تنها خانم هايي كه از حجاب اسلامي  برخوردار نيستند، بلكه زنان محجبه نيز از دست مزاحمان خياباني در عذابند!؟
تأمين امنيت براي بانوان امري ضروري است، اما بايد توجه داشته باشيم كه در ابتدا عوامل تحريك به جرم بايد كالبدشكافي شوند.
امنيت يكي از نيازهاي اوليه هر زندگي است. امنيت را مانند هر مقوله ديگري مي توان با استفاده از مدل هاي گوناگون تقسيم بندي كرد. با استفاده از يكي از اين مدل ها مي توان گفت امنيت به دو بخش فيزيكي و رواني تقسيم مي شود. امنيت فيزيكي يعني شكل عيني امنيت؛ اين كه يك نفر بتواند به راحتي در خيابان راه برود، شب در آرامش سر بر بالين بگذارد، كسي به حقوقش تجاوز نكند و... همگي جزو امنيت فيزيكي هستند.
تأمين امنيت فيزيكي، كار چندان پيچيده اي نيست ولي در كنار آن تأمين امنيت رواني جامعه و فرد، آن چنان ساده نيست. گاهي يك فرد از جانب كسي يا چيزي تهديد نمي شود، ولي هميشه در هراس است. به عنوان نمونه برخي از محله ها در تهران به خطرناك و ناامن بودن، شهره شده اند در صورتي كه زندگي در آن مناطق چندان هم خطرناك نيست. اينجا امنيت رواني تهديد شده است. خدشه دار شدن امنيت رواني جامعه معمولاً از سوي عوامل سخت افزاري صورت نمي گيرد. به همين خاطر حل مشكل نيز بايد نرم افزاري باشد. اين روزها تأمين امنيت و بحث هاي پيرامون آن دوباره در جامعه مورد توجه قرار گرفته است. در اين زمينه سخنان فراواني ابراز و طرح هاي گوناگوني مطرح مي شود. از آنجا كه بخش عظيمي  از كار رسانه ها بازتاب سخنان مسئولان است، دست اندركاران مسائل انتظامي  و امنيتي بايد هرچه بيشتر به سخنان خود توجه داشته باشند.
رئيس پليس تهران پس از اين در پاسخ به اين كه طرح  برخورد با بدحجابي در سال هاي گذشته تاثير مثبتي داشته است يا خير؟، گفت: نتيجه يك طرح را بايد در يك فرايند ببينيم، اگر سال گذشته برخورد با بدحجابي صورت نمي گرفت، آيا وضعيت همين بود يا بدتر؟ ما با اين نوع عمليات ها حداقل مي توانيم جلوي گسترش بدحجابي را بگيريم.
رادان گفت: اگر سال گذشته طرحي اجرا شده و امسال وضعيت بدتر شده است، نتيجه مي گيريم كه بايد عمليات هاي بيشتري را انجام دهيم!
او تصريح كرد: در هر جايي كه مصاديق بدحجابي ديده شود، پليس وارد عمل مي شود. حتي ماموران راهنمايي و رانندگي نيز مي توانند در صورت مشاهده رانندگان بدحجاب در بزرگراه ها، خودرو را متوقف كنند و اين موضوع تجاوز به حريم خصوصي محسوب نمي شود!
فرمانده نيروي انتظامي  تهران بزرگ، همچنين با اشاره به نحوه برخورد ماموران نيروي انتظامي  گفت: سه شيوه ارشادي، انتظامي  و قضايي در برخورد با بدحجابي منافاتي با هم ندارند، اين سه روش نه تنها نافي يكديگر نيستند، بلكه شيوه هايي هستند كه مي توان آنها در يك طيف ترسيم كرد: ابتداي طيف درخواست و راهنمايي، ميانه طيف برخورد انتظامي  و انتهاي آن برخورد قضايي است.
در همين حال احمدي مقدم، فرمانده نيروي انتظامي  گفته هاي فرمانده تحت فرمانش در پايتخت را تعديل كرد و گفت كه اجراي طرح امنيت اخلاقي و سلامت اجتماعي را نبايد تنها در موضوع مقابله با بدحجابي زنان خلاصه كنيم، بلكه اين طرح داراي حوزه اي بسيار وسيع است و مي توان هر موضوع اجتماعي را در آن لحاظ كرد.
احمدي مقدم سپس وظيفه پليس را برخورد با حدود عرفي حجاب و نه حدود شرعي دانست.
پديده هاي مختلف اجتماعي را نمي توان تنها با تكيه بر اهرم هاي پليسي و امنيتي به چالش كشيد.
چاره چيست؟
هر ساله با نزديك شدن به فصل گرما، اظهار نظرهاي گوناگوني در مورد نحوه پوشش زنان صورت مي گيرد. برخي تفسير خود از مذهب را پايه و مبناي برخورد با پديده بدحجابي قرار مي دهند و برخي نيز معتقدند برخورد با بدحجابي كه نوع پوشش برخي جوانان اكثر مصاديق آن را تشكيل مي دهد، تنها برخورد با معلول است و بي توجهي به علت.
از سويي ديگر به نظر مي رسد كاستي هاي موجود در قانون نيز خود مزيد علت شده است. اگرچه براي عدم رعايت پوشش شرعي مجازات هايي پيش بيني شده اما تعريف ويژگي هاي اين پوشش هنوز نامشخص است. در تبصره ماده 638 قانون مجازات اسلامي براي زناني كه بدون حجاب شرعي در معابر و انظار عمومي ظاهر مي شوند مجازات هايي در نظر گرفته شده اما تعريف دقيق پوشش مناسب هنوز براي جوانان روشن نيست. چه طور مي توان تعريف دقيقي از پوشش مناسب ارائه نداد و بعد از جوانان انتظار داشت پوشش اسلامي را رعايت كنند؟
واقعيت آن است كه با نزديك شدن به روزهاي گرم سال و استفاده از پوشش تابستاني و از طرفي لزوم رعايت مسائل شرعي در نوع پوشش، موضوع بدحجابي داغ مي شود. اين در حالي است كه هيچ راهكار منطقي و صحيحي براي ارايه الگويي مشخص در نوع پوشش انديشيده نشده است و از طرفي طرح هايي همچون توليد و عرضه لباس ملي نيز از جذابيت هاي كافي براي جذب مردم به ويژه جوانان برخوردار نيست. اين در شرايطي است كه دوسوم جمعيت كشور را جوانان زير 30 سال تشكيل مي دهند كه 60 درصد آنها دانشگاهي و دختر هستند.
اين نيروي جوان تركيب جمعيت را تغيير داده است. از سوي ديگر مسايل مختلف امكان تحريك و تهييج احساسات اين نسل را گسترش داده. از جمله نبود يا كمبود امكانات مناسب براي فرونشاندن احساسات و هيجانات دوران جواني، باعث بروز انواع مشكلات فردي و اجتماعي شده است.
پيش نياز امنيت
حقوق اجتماعي به حق طبيعي هر فرد براي بهره مند شدن از حداقل رفاه اقتصادي و امنيت مربوط مي شود كه هر دولتي با توجه به شيوه هاي قانوني و اجرايي خود مكلف به تأمين اين حقوق براي شهروندان است.
قانون اساسي ايران نيز، حريم اشخاص را از هرگونه تعرض مصون مي دارد و يادآور مي شود كه اصل بر برائت است و هيچ كس از نظر قانون قبل از اثبات جرم در دادگاه صالح و با حضور هيات منصفه مجرم شناخته نمي شود.(اصل 37 قانون اساسي)طرح قوانين از اين دست، جنبه سمبليك ندارد و تأييد قانون اساسي از سوي مردم، ضمانت اجرايي آن را از سوي مسئولان حكومتي مي طلبد.
مردم از هر طبقه، گروه و مذهب كه باشند در زندگي خصوصي خود آزادند و اين احساس را بايد به طور عميق درك كنند كه زندگي شخصي آنان مورد تعرض قرار نخواهد گرفت.
امروز اگر پليس مي خواهد براي ارتقاي امنيت اجتماعي با مظاهر تهديد كننده آن برخورد كند، هيچ ضرورتي به استقرار غيرضروري و حساسيت برانگيز نيروي پليس با امكانات و وسايل نظامي  در انظار عمومي  نيست. اين شيوه مواجهه تنها به غيرعادي كردن شرايط مي انجامد. برخورد با جرايمي  كه يا فصلي هستند يا علل ايجادي آنها بيشتر نرم افزاري است تا سخت افزاري طبيعتاً نيازمند تدابير متفاوتي است.
نيروي انتظامي  در سال هاي اخير اين تفاوت ها را درك كرده و مواجهه مناسب تري با جوانان داشته است. اكنون نيز به نظر مي رسد ادامه اين روش مي تواند كارسازتر از روش هاي قهري و سخت افزاري باشد.]]>
</TEXT>
</DOC>
<DOC>
<DOCID>HAM2-860130-112</DOCID>
<DOCNO>HAM2-860130-112</DOCNO>
<ORIGINALFILE>/1386/860130/world/_idea.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهي به پيشرفت مطالعات اسلامي در كانادا
سرسراهاي شناخت]]>
</TITLE>
<TEXT>
<IMAGE>/1386/860130/world/012054.jpg</IMAGE>
<![CDATA[
سياست هاي تحصيلي دانشگاه مك گيل شديدا از جنبش سياسي و اقتصادي خاورميانه متعاقب جنگ جهاني دوم، بنيانگذاري دولت اسرائيل و نقش كانادا
در تلاش هاي ميانجي گرايانه براي حفظ صلح در منطقه متاثر بود
اهميت موضوع مطالعات اسلامي در كانادا از آن روست كه در اين كشور موسسات علمي معتبري در خصوص مطالعه موضوعات اسلامي فعالند و دانشجويان بسياري از سراسر دنيا براي تحصيل در حوزه علوم اسلامي به اين كشور سفر مي كنند.
گزارش حاضر برداشتي است از مقاله دكتر چارلز جوزف آدامز charles j. adams، استاد پيشكسوت مركز مطالعات اسلامي دانشگاه مك گيل، يكي از معتبرترين موسسات تحقيقاتي فعال در زمينه علوم اسلامي كانادا كه در كتاب جامعه مسلمانان در آمريكاي شمالي منتشر شده است.
هر چند برخي از اطلاعات ريز و جزيي ارائه شده در مقاله تاكنون تغيير كرده اند، ولي در مجموع هم به دليل معرفي پيشينه تاريخي بحث و هم اشاره به نكات دقيقي درباره مشكلات و موانع انجام تحقيقات در حوزه مباحث اسلامي در كانادا همچنان مقاله اي خواندني و مفيد است. مطلب زير از سوي دكتر فاضل لاريجاني رايزن فرهنگي سفارت جمهوري اسلامي ايران در اتاوا تنظيم و براي روزنامه همشهري ارسال شده است.
تاريخ مطالعات اسلامي در كانادا بعد از جنگ جهاني دوم آغاز شد؛ زماني كه در آمريكاي شمالي به طور كلي انگيزه اي براي آشنايي هر چه بيشتر با منطقه وسيع غيرغربي دنيا به وجود آمد. در كانادا نيز همانند ديگر نقاط قاره آمريكا، نوعي توجه غيرمستقيم و غالبا اتفاقي به اسلام آن هم از طريق توجه به زبان عربي ايجاد شد.
نيمه قرن نوزدهم در بعضي از دپارتمان هاي دانشگاه تورنتو از جمله گروه شرق شناسي و مطالعات خاور نزديك، به دليل ارتباط اسلام با زبان عربي توجه خاصي به آن معطوف شده بود. در حقيقت در گروه مطالعات خاور نزديك در دانشگاه تورنتو بود كه ويلفرد كنت ول اسميت wilfred cantwell smith، يكي از ممتازترين دانشجويان بومي اسلام شناس اين كشور، آموزش هاي پايه را فرا گرفت. اين الگوي گذر از مطالعات سامي شناسي تطبيقي به اسلام، به واسطه مصاديق متعدد خود در اروپا الگويي شناخته شده است و مسيري را معرفي مي كند كه بسياري از سرشناس ترين نام هاي اين عرصه چون گلدزاير goldziher دنبال كرده اند.
آن طور كه من مي دانم، اولين گام در كانادا در راستاي ايجاد برنامه كاري جامع در مطالعات اسلامي به طور مستقل، بنيانگذاري پژوهشكده مطالعات اسلامي the institute of islamic studies در دانشگاه مك گيل بود. پژوهشكده مذكور در سال 1951 تاسيس شد و پس از صرف يك سال كار بر روي طراحي، استخدام اعضا و فراهم كردن ساير تمهيدات، براي اولين بار در پاييز سال 1953 درهاي خود را به روي دانشجويان گشود. اين پژوهشكده از همه نظر مخلوق پايه گذار خود يعني كنت ول اسميت بود.
اسميت مطالعات دوره كارشناسي خود را در دانشگاه تورنتو به اتمام رساند، سپس براي تحصيلات تكميلي به دانشگاه كمبريج در بريتانيا رفت و از آنجا به منظور انجام كار تحقيقاتي دوره دكتري به هند عزيمت كرد. وي طي سال هاي جنگ جهاني دوم در موسسات مبلغان مذهبي متعددي در شبه قاره هند به تدريس اشتغال داشت و تحقيقات خود را دنبال مي كرد. سرانجام تلاش هاي وي به انتشار اولين اثر مهم او با عنوان اسلام مدرن در هند(modern islam in india)منتهي شد. ابتدا، تحقيق او به عنوان مبناي كار دكتري به دانشگاه كمبريج معرفي شد، اما دانشگاه آن را به واسطه مواضع و سوگيري هايش رد كرد. جهان بيني ماركسيستي كه براي چارچوب تحقيق فراهم آمده بود و تحسين صريحش از نقطه نظرات پيشرو ماركسيسم و اتحاد جماهير شوروي، آشكارا در تقابل با ديدگاه ممتحنين كه مبني بر بي طرفي و عينيت علمي بود، قرار داشت. هرچند كه خود اسميت نبايد انكار مي شد. پس از بازگشت از هند در دانشگاه پرينستون به عنوان دانشجوي دوره دكتري ثبت نام كرد، جايي كه به طور اتفاقي با كانادايي شهيري به نام تي. كيلر يانگ t.cuyler young، كه او نيز از پرورش يافتگان گروه مطالعات خاور نزديك دانشگاه تورنتو بود، همكار شد. اسميت به رغم بروز مشكلات و سرپرستي فرزندان دوقلو در خانواده، مرحله حساس نگارش رساله دكتراي خود را در موعد مقرر به اتمام رسانيد و در سال 1949 به سمت استاد اديان تطبيقي در دانشكده الهيات دانشگاه مك گيل منصوب شد. در آنجا او خيلي زود به آرزوي خود يعني تاسيس پژوهشكده اي براي انجام مطالعات جدي درباره اسلام در قاره آمريكاي شمالي جامه عمل پوشاند.
اسميت مصمم بود كه پژوهشكده مطالعات اسلامي بايد در جهت پيوند مسلمانان و غرب اقدام كند و بكوشد تا ايمان و تمدن مسلمانان را به گونه اي تفسير كند كه هم با ايمان اسلامي و هم با راي دانشگاه منتقد مغرب زمين سازگار باشد. به همين دليل اسلام بايد در حضور اساتيد و دانشجويان مسلمان و غير مسلماني كه تركيب مشابهي داشتند مورد بحث و تبادل نظر قرار مي گرفت. با اين روش اميد مي رفت كه شرايط براي برقراري ارتباط، نهادينه شود و از جوانب منفي نگاه از بيرون، كه خصوصيت اكثر مطالعات شرق شناسي غربي بود، پرهيز شود. مسئله اصلي مورد توجه اسميت ايمان اسلامي بود و اين امر، هم در كارهايش و هم در ساختار پژوهشكده بازتاب داشت. شكي نبود كه شكل گيري چنين پژوهشكده غيرمتعارفي در شهر مونتريال(واقع در منطقه فرانسوي كانادا)، كه دانش و علاقه اندكي نسبت به جهان اسلام وجود داشت؛ عجيب به نظر مي رسيد. زماني كه رئيس پيشين دانشگاه مك گيل، پس از انتصابش به عنوان مدير اجرايي دانشگاه، به منظور بازرسي و آشنايي با حيطه جديد كاري خود يعني پژوهشكده مطالعات اسلامي به آنجا رفت.
پژوهشكده به دليل بصيرت، فعاليت، عزم و كوشش سخت و طاقت فرساي يك شخص در آنجا قرار داشت. بدين ترتيب منشأ اولين برنامه اصلي در مطالعات اسلامي با تولد دومين برنامه از اين دست در دانشگاه تورنتو در سال 1958، تفاوت واضح و آشكاري داشت؛ برنامه دوم بسيار بيشتر از اولي حاصل رشد طبيعي يك گروه شاداب و سرزنده بود كه پاسخگويي به نيازهاي پديد آمده و جديد را سرلوحه برنامه هاي خود قرار داده بود. يازده دانشجو در اولين سال كاري پژوهشكده مطالعات اسلامي، ثبت نام كردند. خرسندي اسميت از آن رو بود كه دانشجويان به طور مساوي تقسيم شده بودند. 5 دانشجوي مسلمان، 5 دانشجوي غربي و يك دانشجوي لبناني مسيحي كه از نظر اسميت نيمي از هر يك بود. بيشترين آمار دانشجوياني كه تاكنون در طول تاريخ پژوهشكده ثبت نام كرده اند به سال 1965 باز مي گردد با 65 نفر متقاضي كه بيش از نيمي از آنها مسلمان بوده و از كشورهاي مختلف براي تحصيل آمده بودند. اين آمار در سال هاي بعد تقريبا به طور اجتناب ناپذيري به دليل ناكافي بودن كادر دانشگاهي نسبت به تعداد زياد دانشجو در مقطع تحصيلات تكميلي، كاهش يافت. افزايش علاقه عمومي به مطالعه علوم اسلامي و شمار فزاينده متقاضيان براي ادامه تحصيل به پژوهشكده اجازه داد تا براي اعطاي پذيرش و تدوين استانداردهاي آموزشي معيارهاي سخت گيرانه تري اتخاذ كند. اما عملكرد اصلي پژوهشكده تنها در سطح تحصيلات تكميلي بود، برنامه اي براي دوره كارشناسي وجود نداشت. تنها با يك توافق موردي با دانشكده علوم انساني، برخي دروس مانند زبان عربي، فارسي، اردو، تاريخ اسلام و سنت هاي مذهب اسلام در گروه ها و برنامه هاي مختلف دانشگاهي براي دانشجويان در سطح كارشناسي تدريس مي شد. اين وضعيت يعني فقدان مبنايي به صورت دوره كارشناسي و آموزش مطلق در سطح تحصيلات تكميلي، شكل نابهنجاري به خود گرفته و منشأ مشكلاتي شده است.
زماني كه پژوهشكده مطالعات اسلامي آغاز به كار كرد، تقريبا كتابخانه اي وجود نداشت. در فاصله اي دور از دفاتر، يك اتاق كوچك در تالار دانشكده الهيات واقع در خيابان يونيورسيتي در نظر گرفته شد كه از آن براي خدمات رساني به دانشجويان از جمله برگزاري سمينارها، سالن استراحت و كتابخانه استفاده مي شد.
آن عده كه دانشجو بودند حق انتخاب اندكي داشتند مگر اين كه كتاب هاي مورد نياز خود را از كتابخانه هاي شخصي استادان خود به امانت مي گرفتند. كتابخانه اسلامي دانشگاه مك گيل، هم اكنون حدود 80 هزار جلد كتاب دارد و 3 كتابدار متخصص و 5 نفر غير متخصص در آن مشغول به كار هستند. مجموعه كتاب هاي اين كتابخانه نسبت به كتابخانه دانشگاه تورنتو، كه از تمكن مالي بيشتري برخوردار است، در رتبه پايين تري قرار دارد اما با اين وجود كتابخانه اسلامي دانشگاه مك گيل يكي از مهم ترين كتابخانه هاي تحقيقاتي در آمريكاي شمالي محسوب مي شود. همچنين دسترسي به اين كتابخانه نيز از بسياري كتابخانه هاي ديگر آسان تر است. در حقيقت يكي از امتيازات پژوهشكده مطالعات اسلامي نسبت به ديگر قسمت ها كه اغلب موجب غبطه ديگران مي شود، وجود مجموعه اي مجزا در كنار دفاتر كارمندان و سالن مطالعه دانشجويان است. اما به هر حال رشد و گسترش كتابخانه در سال هاي اخير و مكان آن در طبقه فوقاني يك ساختمان بلند مرتبه، ازدحام و ناراحتي هايي را براي مراجعان كتابخانه ايجاد كرده است.
در نتيجه دانشگاه تصميم گرفته تا پژوهشكده و كتابخانه مطالعات اسلامي را به مكان بهتري در محوطه دانشگاه مك گيل منتقل كند. البته به نظر اسميت مناسب اين است كه پژوهشكده، فضاي سابق كالج الهيات پرسبايترين persbyterian را اختيار كند.
توسعه در دومين مركز اصلي مطالعات اسلامي كانادا نسبت به مركز اوليه در دانشگاه مك گيل، مسيري كاملا متفاوت را طي كرد. همان طور كه قبلا اشاره شد، سنت توجه و علاقه به زبان عربي و جهان پهناور اسلام در دانشگاه تورنتو به قرن گذشته بازمي گردد. البته اين علاقه بيشتر بر روي گذشته اسلام و متون كلاسيك تمدن اسلامي و به خصوص ادبيات، متمركز شده بود. در سال 1957 گروه مطالعات خاور نزديك به رياست اف.وي.وينت f.v.winnet، يكي از بزرگ ترين محققان خاور نزديك قديم، فعاليت خود را بر روي مطالعه جوانب خاور نزديك مدرن بسط و گسترش داد. به اين منظور اولين انتصاب، انتصاب مايكل ويكنز michael wickens بود كه بعدها اولين منصب رياست گروه مجزاي مطالعات اسلامي دانشگاه را به عهده گرفت. به دنبال او ساير انتصابات، مايكل مارمورا michael marmura در سال 1959 و راجر ساوري roger savory در سال 1960 گروه مطالعات اسلامي يا خاورميانه را در دپارتمان مطالعات شرق نزديك قوت بخشيدند. در سال 1961 گروه مطالعات اسلامي با وجود اين 4 فرد متخصص در اين حوزه به عنوان اولين اعضاي گروه، از گروه مطالعات خاور نزديك دانشگاه تورنتو متمايز شد. پروفسور مايكل ويكنز كه با طرح ها و گام هاي سنجيده خود در دانشگاه تورنتو اعتبار يافته بود، اولين رئيس گروه مطالعات اسلامي شد. گروه شديدا از جنبش سياسي و اقتصادي خاورميانه متعاقب جنگ جهاني دوم، بنيانگذاري دولت اسرائيل و نقش كانادا در تلاش هاي ميانجي گرايانه براي حفظ صلح در منطقه متاثر بود. اين گروه به سرعت رونق گرفت و با تعداد قابل توجهي از دپارتمان ها و شاخه هاي ديگر دانشگاه تورنتو، موافقت نامه هاي دو جانبه و يا برنامه هاي همكاري مشترك منعقد كرد. در اوج قدرت و در روزهاي پيشرفت در دهه 1960، اين دپارتمان داراي شانزده عضو بود. مرگ عزيز احمد aziz ahmad در دسامبر سال 1978 ضربه اي بزرگ براي گروه و نيز براي تحقيقات اسلامي بود. با فقدان وي سمتي كه او به آن انتصاب داشت به طور كلي از فهرست اين گروه حذف شد. در حال حاضر اين گروه يازده عضو دارد و دو عضو نيز كه از اعضاي موزه سلطنتي انتاريو royal ontario museum, room هستند، در حوزه هنر و معماري اسلامي با گروه همكاري مي كنند. حضور اين دو نفر در داخل دانشگاه تورنتو و ارتباط قوي دانشگاه با آنها باعث شده كه مطالعات اسلامي در دانشگاه تورنتو در جايگاه منحصر به فردي در كانادا قرار گيرد؛ جايي كه ميراث هنري جامعه مسلمانان به طور عميقي مي تواند مورد مطالعه قرار گيرد. از اين رو گروه مطالعات اسلامي دانشگاه تورنتو، بزرگ ترين مركز در نوع خود در اين كشور به شمار مي رود و در مقايسه با ديگر مراكز به لحاظ كيفيت كاركنان و آمار انتشارات، بسيار قوي بوده است. در سال 1976 در پي يك اختلاف عمومي بر روي تعليم و آموزش اسلام در گروه، نام گروه مطالعات اسلامي به مطالعات خاورميانه و اسلامي middle eastern and islamic studies تغيير كرد. اين تغيير دقيقا در فعاليت ها و اهداف گروه انعكاس يافت و با اصطلاحات دانشگاهي در مراكز ديگر منطبق شد. در ابتدا، برنامه مطالعات اسلامي شباهت زيادي با برنامه مطالعات شرق شناسي در دانشگاه هاي بريتانيا داشت و الگوي كلي امتيازات و درس هاي عمومي آن نيز نظير دانشگاه تورنتو بود. در اين برنامه روي فراگيري زبان هاي اسلامي در سطح دوره كارشناسي تاكيد مي شد؛ يادگيري دو زبان به همراه ميزان مشخصي از تاريخ و ادبيات اسلامي و مطالعه يك زبان اروپايي، ضروري بود.
هدف كلي و در خور تحسين اين برنامه آن بود كه شالوده و بنياد شايسته اي براي مطالعات دوره تحصيلات تكميلي پي ريزي شود. كل منابع مالي دانشگاه از طريق بودجه معمولي تامين مي شود. در نتيجه نه تنها لازم نيست اعضاي گروه بخش وسيعي از انرژي خود را مصروف كسب درآمد از بيرون دانشگاه كنند؛ بلكه گروه، از دغدغه ها و ناراحتي هايي كه در اين راه پژوهشكده مطالعات اسلامي مك گيل براي حفظ حيات خود با آنها دست به گريبان بوده، رها شده است.
خارج از دانشگاه مك گيل و تورنتو، پيشرفت هاي مهمي در حوزه مطالعات اسلامي در گروه هاي مطالعات اديان نظير دانشگاه آلبرتا alberta اتفاق افتاده است. زماني كه گروه هاي اديان در دانشگاه هاي آمريكاي شمالي به صورت يك ويژگي آكادميك بعد از جنگ جهاني دوم، يك به يك ظهور كردند، در آغاز حركت آرامي به سوي مطالعات اسلامي داشتند و اغلب دانشجويان مطالعات اديان در آمريكاي شمالي فرصت مواجهه جدي با اسلام را نيافتند. در مقابل گروه هاي مطالعات اديان براي راه اندازي برنامه هاي آموزشي و استخدام متخصصان در حوزه اديان شبه قاره هند و شرق دور بسيار مشتاق بودند.
اين اقدام دست كم با شيفتگي عمومي به مباحث غيربومي و عجيب و غريب كه معرف ويژگي ضد فرهنگي دهه 1960 است، سازگار بود. چنين به نظر مي رسد كه در اين زمان اين بي توازني شناسايي شده است و شماري از گروه ها در داخل و خارج كانادا، اخيرا متخصصان علوم اسلامي را به جمع اعضاي هيات علمي خود اضافه كرده اند و يا در حال برنامه ريزي براي اين كار هستند. در اين روزگار سخت در بازار كار فعاليت هاي دانشگاهي، آن دسته از مناصب و جايگاه هاي دانشگاهي اعلام شده كه بيشتر از هر چيزي توجه را به خود جلب كرده به گروه هاي اديان تعلق دارند و پس از آنها، گروه هاي سنتي زبان و ادبيات. در كانادا متخصصان علوم اسلامي در امر آموزش اديان حداقل در موسسات زير به همكاري مشغولند: دانشگاه مونترئال montreal، دانشگاه كارلتون carleton، دانشگاه كنكورديا concordia، دانشگاه كوئينز queen's، دانشگاه آلبرتا alberta، دانشگاه كلگري calgary و البته دانشگاه هاي مك گيل و تورنتو.
گروه مرتبطي كه پيشرفت قابل توجهي در برنامه تاريخ خاورميانه داشته، گروه تاريخ دانشگاه سيمون فريزر simon fraser است. اين گروه سه عضو تمام وقت فعال در حوزه مسائل خاورميانه و تعدادي متخصص ديگر در ساير قسمت هاي دانشگاه دارد كه علاقه فراوان و مكتوبات عميقي در حوزه مطالعات خاورميانه عرضه كرده اند. اين برنامه آموزشي در مقطع كارشناسي تاريخ به صورت يك گرايش و در مقطع كارشناسي ارشد به صورت مدرك مستقل ارائه مي شود.
كفه برنامه هاي ارائه شده كه به سمت مطالعات مدرن خاورميانه سنگيني مي كند شامل دو سطح آموزشي زبان عربي نيز هست. يك درس به طور مقدماتي به سنت اسلامي در خاورميانه اختصاص دارد و چندين درس كه به موضوع توسعه مدرن در خاورميانه مي پردازند نيم نگاهي هم به موضوعات مذهبي
دارند.
در مجموع چنين به نظر مي رسد كه دست كم تا اين زمان گروه هاي مطالعات اديان در كانادا درخشان ترين و پراميدترين مراكز براي شناخت و گسترش بيشتر مطالعات اسلامي در پهنه اين كشور هستند. امتياز اين مراكز اين است كه از طريق آنها مي توان براي مخاطب بيشتري، عظمت تمدن اسلامي را معرفي كرد و به وسيله بسط تدريجي برنامه هاي گسترده تر آموزشي، اميد به پيشرفت در زمينه معرفي زبان،
ادبيات، تاريخ و فراهم كردن تسهيلات پژوهشي را افزايش داد.]]>
</TEXT>
</DOC>
<DOC>
<DOCID>HAM2-860130-113</DOCID>
<DOCNO>HAM2-860130-113</DOCNO>
<ORIGINALFILE>/1386/860130/world/_idea.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
آزادي و مسئوليت]]>
</TITLE>
<TEXT>
<![CDATA[سيد حسين امامي
به جرات مي توان گفت در طول قرون و اعصار هيچ كلمه اي به اندازه كلمه آزادي بحث انگيز نبوده است. آزادي به پرمعناترين و مورد توجه ترين واژه در جوامع انساني و در علوم مختلف مانند: فلسفه، علوم سياسي، علوم اجتماعي، علوم اقتصادي و...تبديل شده و در اين بين، فلاسفه و دانشمندان هر عصر با توجه به مقتضيات زماني و مكاني، شرايط اجتماعي، فرهنگي، سياسي و اقتصادي موجود به تلاش براي تعريف آزادي و حل مسائل حاشيه اي آن پرداختند. همچنين مي توان گفت: در طول تاريخ هيچ كلمه اي همانند واژه آزادي مورد بدفهمي و كژفهمي ها هم نبوده است. به نام آزادي و در دفاع از آن در طول تاريخ خونها ريخته شده، جنگ ها به وجود آمده، شكنجه ها صورت گرفته و توسط ادبا، شاعران، سياستمداران، فيلسوفان و حتي مردم عادي در مدح و ستايش و يا نكوهش آن سخنها گفته شده و كتابها به نگارش درآمده است.
لويس برنديس در مورد كژفهمي هاي آزادي مي نويسد: بزرگترين خطر آن زمان در كمين آزادي مي نشيند كه مرداني پرشور با نيات خيرخواهانه ولي از روي ناآگاهي به حريم آزادي تجاوز مي كنند. هگل در مورد آزادي مي گويد: تاريخ جهان چيزي نيست مگر پيشرفت آگاهي از آزادي. جان لاك براي تعريف آزادي از حق به عنوان ايجاد كننده آزادي شروع مي كند، درحالي كه چارلز منتسكيو بحث آزادي را از قدرت به عنوان مهمترين خطر و تهديد براي آزادي آغاز مي كند.
مسئوليت هم مفهومي مبهم است. به معنايي مي توان گفت كه اشياي بي جان مسئول اند، مانند وقتي باران مي بارد، بالا آمدن آب منجر به جاري شدن سيل و صدمه به شهرها مي شود.
اين نوع مسئوليت امري مربوط به سرچشمه هاي مادي است. معناي ديگر مسئوليت به توضيح خواستن از افراد براي انتخابها و كارهايي كه كرده اند مربوط است و متضمن اين فرض قبلي است كه كسي يا چيزي حق توضيح خواستن و سرزنش كردن يا تحسين كردن و مجازات كردن يا پاداش دادن را دارد.
محور انديشه هاي فريدريش آوگوست فون  هايك(1992-1899)فيلسوف و اقتصاددان اتريشي تبار انگلستان، برنده جايزه نوبل اقتصاد در سال 1974، رهبر مكتب اقتصادي اتريش و استاد دانشگاه لندن در بين سالهاي(1948-1931)كه مجله اكونوميست لندن او را برجسته ترين فيلسوف روزگار ما معرفي كرده، مفهوم آزادي است.
به عقيده او آزادي مهم ترين دستاورد تمدن مدرن و در عين حال شرط لازم براي دوام و بقاي آن است. تكامل، ترقي و نظم خودجوش، همه محصول آزادي اند. از نظر او، آزادي صرفا ارزش نيست.
بلكه، منبع و شرط اخلاقي ترين ارزشهاست. به زعم او آزادي در جوامع مدرن در سايه شكل گرفتن مالكيت فردي و گسترش مبادلات آزادانه ميان انسانها يعني نظم بازار امكان پذير شده است. آزادي و نظم بازار دو روي يك سكه اند و يكي بدون ديگري قابل تصور نيست. منظور هايك از آزادي عمدتا آزادي سياسي و مدني فردي محدودكردن قدرت دولت توسط قانون است.
از نظر  هايك، حكومت قانون انديشه مركزي آزادي سياسي را تشكيل مي دهد. او معتقد است كه قوانين به طور عقلايي و ارادي انسانها تدوين نمي شوند، بلكه توسط يك جريان انتخاب تدريجي، قواعد حقوقي مؤثر و مفيد، براي تضمين آزادي و رونق به وجود مي آيند. او حكومت قانون را نگهبان و تجسم قانوني آزادي مي داند. هايك به تبعيت از لرد اكتون معتقد است كه آزادي وسيله اي براي رسيدن به يك هدف عالي سياسي نيست، بلكه خود، همان هدف عالي سياسي است.
هايك توجه به فرد و اصالت منزلت وي را از شرايط ضروري آزادي مي داند و در اين باره مي نويسد: اگر اين اصل را بپذيريم كه فرد جز وسيله اي در خدمت موجودات عالي تري به نام جامعه يا ملت نيست، در اين صورت به خودي خود، تمامي خصلتهاي رژيم توتاليتر كه از آن واهمه داريم، از اين اصل جاري خواهد شد.
هايك طرفدار مفهوم منفي آزادي است. آزادي بدين معنا فقدان و نفي شرايط نامطلوب است. به نظر  هايك آنچه برخي از متفكران آزادي مثبت، يعني داشتن امكانات عمل مي خوانند ربط مستقيمي به مفهوم اساسي آزادي منفي ندارد. آزادي صرفاً به رابطه انسانها با يكديگر اشاره دارد و تعدي و تجاوز به آن فقط در اجبار و سلطه ديگران ظاهر مي شود.
به زعم  هايك، آزادي در توانايي ما براي انجام دادن عمل نهفته نيست؛ بلكه به رابطه افراد آزاد و مستقل با يكديگر مربوط مي شود. انسان آزاد كسي است كه براي رسيدن به هدفي كه خودش برگزيده، دست به عمل بزند. داشتن وسايل، امكانات و قدرت رسيدن به آن هدف از حيطه بحث آزادي بيرون است. هايك معتقد است آزادي ربطي به تملك منابع و وسايل مادي ندارد، بلكه انديشه نادرست عدالت توزيعي چنين تصور نادرستي را از رابطه آزادي با قدرت يا امكانات ايجاد كرده است.]]>
</TEXT>
</DOC>
<DOC>
<DOCID>HAM2-860130-114</DOCID>
<DOCNO>HAM2-860130-114</DOCNO>
<ORIGINALFILE>/1386/860130/world/_musicw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[با شاهين فرهت از موسيقي سمفوني پيامبر اعظم(ص)تا سمفوني تهران
سازها براي من پاسپورت ندارند]]>
</TITLE>
<TEXT>
<IMAGE>/1386/860130/world/012021.jpg</IMAGE>
<![CDATA[
عكس:مسعود خامسي پور
شاهين فرهت از موسيقيداناني ا ست كه با موسيقي نه تجربي، بلكه به صورت  علمي برخورد مي كند.يكي از مسائلي كه بحثي طولاني را در اين گفت وگو به خود اختصاص داد، ضعف كشور ما در تشكيل يك اركستر سمفونيك استاندارد بود و فرهت مدام تاكيد مي كرد كه آرزويش اين است كه با هنرمندان ايراني برنامه اجرا كند نه با اركستري خارجي. در هر حال به نظر مي رسد مسئولان وزارت ارشاد يا حتي بخش خصوصي در انديشه تشكيل اركستري استاندارد باشند، زيرا آن چنان كه مي دانيم و خبر داريم نوازندگاني در كشور ما زندگي مي كنند كه از هنرمندان خارجي هم نسلشان اصلاً عقب نيستند. با اين حال... گفت وگو را بخوانيد.
عزت الله الوندي
جناب آقاي فرهت، سمفوني پيامبر(ص)به تازگي از شما وارد بازار هنر شده است. اين سمفوني چگونه شكل گرفت؟
- در شهريور ماه به كي اف رفتيم و با اركستر سمفونيك اين شهر توانستيم سمفوني پيامبر را اجرا و ضبط كنيم. اجرا و ضبط اين اثر انصافاً خيلي شگفت انگيز است و اين مسئله باعث اميدواري و خوشحالي است كه آهنگسازان، مي توانند قطعات و ساخته هاي خود را با ياري يك گروه استاندارد ضبط يا اجرا كنند.
*اركسترهاي داخلي از جمله اركستر سمفونيك تهران نمي توانند اين قطعات را اجرا كنند؟
- خيلي كارهاي اركستري طي ساليان گذشته در ايران ضبط شده است. اما به دليل اينكه دوست دارم كار خيلي تميز و شسته و رفته  اجرا شود و به خصوص در اين زمينه خيلي وسواس دارم. چون از نوجواني كلكسيونر بوده ام و مثلاً از يك سمفوني بتهوون چندين اجرا دارم و بعضي از اين اجراها متعلق به اجراهاي بزرگ و رهبران بزرگ است. به همين دليل وسواس دارم نسبت به آنچه مي نويسم و آنچه اجرا مي شود.مسئله  اجرا در اركسترهاي خارجي استاندارد سبب مي شود كه هنرمندان به شوق بيايند و كارهاي بعدي را با قابليت هاي اين گروه ها بنويسند. اين مسئله البته موضوع تازه اي نيست، من براي ضبط و اجراي سمفوني هاي دماوند ايران و خليج فارس هم به ارمنستان رفتم و اجراي كار را به اركستر فيلارمونيك اين كشور سپردم و آقاي چكناواريان رهبري اركستر را برعهده داشتند.طبيعي است كه نام پيامبر، نام بسيار بزرگي است و اجرايي بزرگ را مي طلبد كه خوشبختانه رضايت بخش و عالي از كار درآمد.
* با اين تفاسير و با توجه به گفته هاي شما در ايران(از لحاظ فني و هنري)اركستري استاندارد وجود ندارد. شما به عنوان يك آهنگساز و رهبر اركستر دليل واقعي اين مسئله را چه مي دانيد؟
- شما بر جاي حساس احساس و قلب من دست گذاشتيد. من از دوره كودكي عشق و علاقه زيادي به كار اركستر داشتم و بر همين اساس مراجعات زيادي به اركستر سمفونيك تهران داشتم. به طوري كه مرحوم سنجري ما را مثل فرزند خودش دوست داشت. اركستر سمفونيك تهران داراي يك ميراث فرهنگي بسيار قوي هست و در اين نمي توان شك كرد. اما هيچ وقت اين اركستر نتوانسته اجرايي داشته باشد كه بتواند جوابگوي ضبط هاي مناسب باشد و دليل آن است كه بايد به نوازندگان اجرت بيشتري داده شود. يا اين كه دوست داشته باشند اين كارها را انجام بدهند. خيلي از اركسترهاي دنيا، يا نوازندگان دوست ندارند كارهاي خارج از برنامه، يا كارهاي اضافه انجام بدهند.من بعد از انقلاب و قبل از ساخت سمفوني 2 به بعد، اصلا براي اركستر سمفونيك تهران نوشتم و زماني كه مرحوم ناصري اركستر را رهبري مي كرد، چم و خم اركستر دستم بود. آثارم نيز از حال و هوايي ايراني برخوردار بود و هنوز هم هست. اما پس از فوت مرحوم ناصري يكي دو كار ضبط كردم، اما متاسفانه از استاندارد هنري به دور بود و نكته ديگري كه در واقع اصل كار است اين كه آثار به دليل برخي محدوديت ها و معذوريت ها، قسمت قسمت ضبط مي شود؛ يك موومان را ضبط مي كنند، يا مثلا اول صداي سازهاي زهي را مي گيرند و صداي سازهاي كوبه اي و ديگر سازها را؛ اين مسئله حالت و احساس آهنگ را مي گيرد.
علت ديگر آن است كه كواليته ضبط به دليل نداشتن امكانات در استوديوهاي ما به هم مي ريزد. در كشورهايي كه امكانات ضبط مناسب دارند يك ناظر ضبط خبره و موسيقيدان هم وجود دارد كه يك پارتيتور از قطعه نيز در اختيار اوست و گاه اتفاق مي افتد كه اين ناظر ضبط به رهبر اركستر مي گويد صبر كن اين خط را اشتباه زدي. اين شكل كار حرفه اي در موسيقي است و من ديگر در وضعيتي نيستم كه كار غيرحرفه اي انجام بدهم.
* برگرديم به سمفوني پيامبر. چرا سمفوني؟ آيا فرم هاي ديگر مثل سوييت، كوارتت يا سونات نمي توانست پاسخگوي احساس و الهام شما باشد؟
- اول آن كه فرم سمفوني گسترده ترين و كامل ترين فرمي ا ست كه بشر طي قرن ها توانسته به آن دست يابد.دوم آن كه من خودم به اين فرم علاقه دارم و مي دانم كه در قالب اين فرم كامل تمام زوايايي را كه از لحاظ شعور موزيكال مي توانم بيان كنم در اين فرم پياده كنم. ضمن آن كه اشاره كنم كه فرم هاي ديگر نيز ساخته ام. اين نام، نامي است كه نسبت به آن احساس مسئوليت مي كنم و هنگامي افتخار پيدا كردم اين سمفوني را بنويسم، كه خوشبختانه الهام خيلي خوب به سراغم آمد كه هيچ كس چنين كاري را نكرده بود. دلم مي خواهد كه براي اجراي چنين كارهايي در وطنم و با بچه هاي اين مرز و بوم كار كنم. علاوه بر آن مردم ما بسيار علاقه مند به شنيدن و ديدن كنسرت هستند. زماني كه دانشجو بودم خيلي از آدم هاي معروف به ايران آمدند؛ منوهين، روبنشتاين، كارايان، آلفرد برندل، همه اذعان مي كردند كه چه قدر استقبال و گرمي مردم و تماشاگران ايراني زياد است.
* شما اشاره جالبي به الهام كرديد. در خلق اين سمفوني چه بخش و چه برهه اي از زندگي حضرت پيامبر(ص)براي شما الهام بخش بود؟
- شخصيت و نام پيامبر در قلب همه ما ايرانيان است. اما براي اين كه اثر برنامه دار باشد، طبيعي است كه بايد داستاني به عنوان الگو يا الهام بخش وجود داشته باشد. از دوستان و همكارانم در صدا و سيما خواستم تا تاريخچه و در واقع داستاني مختصر از زندگي پيامبر را برايم تهيه كنند. پس از مطالعه خيلي از آن بهره گرفتم. و چهار بخش سمفوني را براساس چهار دوره از تفكرات پيامبر و رويدادهاي زندگي ايشان تقسيم كردم.در بخش اول فانفار تم هاي اصلي زندگي پيامبر(ص)مورد نظر قرار گرفته. اساساً در سمفوني هاي بزرگ نيز بخش اول مهمترين بخش و داراي بيشترين پيام است. و برايم مهم بود كه اين كار از كار قبلي بهتر باشد.
* و در مورد سمفوني پيامبر(ص)اين اتفاق افتاده است؟
- خوشبختانه براي من اضطراب بد شدن و خوب از كار درنيامدنش زياد دوام نياورد. چون اصل هر كار ايده است، وقتي آهنگساز آن را پسنديد بقيه كارها از قبيل تكنيك و تنظيم درست مي شود. بخش نخست اين سمفوني، فانفاري است كه به عنوان تم اصلي برگزيده شده دل نشين بود و اين موضوع به من اميد و شوقي داد كه با نيروي تمام اين كار را به سرانجام برسانم.
* سمفوني پيامبر مثل برخي سمفوني ها اپيزوديك(بخش بخش)است. بخش اول را كه گفتيد فانفار يا اعلام است، يعني برانگيزش. بخش هاي بعدي شامل چه مواردي است؟
- پيامبر اعظم(ص)همه عشق و علاقه اش انسان ها بودند. اين انسان هاي بزرگ براي رسيدن به خدا و نجات انسان ها رنج مي كشند.بخش دوم در باره ارتباط و راز و نياز پيامبر(ص)با خداوند است. بخش سوم بخشي توصيفي است كه در يكي از سي دي هاي ارائه شده اين بخش با شعري از ساعد باقري اجرا و ضبط شده است. بخش چهارم يك فوگ است و قطعه بسيار مشكلي است. من سعي كرده ام قطعات و بخش هاي مشكل را در اين كار تجربه و ارائه كنم كه اگر روزي روزگاري اين اثر جلوي رهبر يك اركستر بزرگ قرار گرفت، از آن به عنوان يك سمفوني كامل ياد شود.
از اين گذشته در باره زندگي و شخصيت حضرت پيامبر(ص)تا به حال سمفوني اي ساخته نشده است. موريس ژار در فيلم محمد رسول الله براساس فيلم به اين شخصيت بزرگ پرداخته است، اما در اين وسعت تا به حال كاري انجام نگرفته، از طرفي فكر مي كنم موسيقي بايد آن قدر جذابيت و زيبايي داشته باشد كه شنونده از آن لذت ببرد حتي اگر داستانش را نداند.
*موسيقي انتزاعي ترين هنرهاست و در واقع داراي بعد چهارم. چه طور مي توانيم ثابت كنيم كه اين سمفوني براي پيامبر ساخته شده. مثلاً اگر بخواهيم مقايسه اي نه برابر انجام دهيم، مي توانيم بگوييم موريس ژار در موسيقي متن فيلم الرساله يا محمدرسول الله از تم هايي مشخص در بخش هايي از اين موسيقي بهره گرفته و از برخي قراردادها از انديشه  ديني اسلام استفاده كرد، تا بتواند هر قدر مي تواند به موضوع اصلي نزديك شود.
-مثلاً از چه نوع قرارداد هايي؟
*مثلاً از اذان. خيلي از تم ها و در واقع بخش قابل توجهي از اين موسيقي تحت تاثير و حتي همسو با موسيقي اذان  است؟
- من در آغاز اين سمفوني، در بخش فانفار يا اعلام از آن موسيقي مورد نظر شما يعني موسيقي اذان الهام گرفته ام. اذان، دعوت به حق پرستي و نماز است. در همان بخش اين دعوت انجام مي گيرد و بلافاصله وارد تم اصلي زندگي پيامبر مي شويم. عطوفت، مهرباني، صفت معلمي و خيلي ديگر از صفات حضرت پيامبر(ص)در اين موسيقي مورد توجه قرار گرفته است.
در بخش چهارم كه يك فوگ است و فوگ  همان طوري كه مي دانيد روشي از چند صدايي نويسي است كه فكر كردم با اين فرم مشكلات، جنگ ها، مبارزه ها، اتفاقات و در نهايت پيروزي را مي توانم متجلي كنم. چون هر انسان والا كه به جهان ديگر عزيمت مي كند ايده اش پيروز است. حضرت محمد(ص)انساني والا و پيروز بود و ايدئولوژي و انسان دوستي اش سرمشق بشريت است.
* در نگاهي كلي به اين سمفوني مي توان گفت؛ بيان انديشه اي اسلامي است در فرمي غربي. آيا به عنوان يك ايراني موسيقي ايراني را هم كه جزيي از موسيقي اسلامي است وارد اين كار كرده ايد؟
- در باره پرسش و نگاه نخست شما بايد بگويم به راحتي به سازها پاسپورت و مليت نمي دهم. شما مي دانيد مثلاً پيانو از كجا آمده، يا ترومپت مثلاً مال كدام كشور است؟ در حالي كه لازم هم نيست بدانيد.
اگر سازي بتواند زير و بم هاي يك موسيقي را بيان كند آن ساز مي تواند چند مليتي باشد.
مثلاً فرم سونات از زندگي بشر گرفته شد؛ از كودكي، نوجواني، جواني، ميان سالي و كهنسالي و در آن موسيقيدان از يك جا آغاز مي كند، تم اصلي را گسترش مي دهد و سپس در فرود بازمي گردد به اول و قطعه هاي اولش را مرور مي كند. اگر يك موسيقيدان ايراني فكور قطعه اي را براي شما مثلا در شور بنوازد، ناخودآگاه از همين فرم استفاده مي كند، يعني آغازي دارد و گسترش و شور و حالي و سپس فردي و مروري بر نغمه هايي كه نواخته.
* اما در باره سمفوني تهران ظاهراً اين سمفوني هم در دست تهيه و ساخت است.
- سمفوني تهران، كاري است كه تازه نوشتن آن را آغاز كرده ام. من هر جاي تهران كه قدم مي گذارم، برايم حسي نوستالژيك به همراه مي آورد. من معمولا در ايام نوروز تعطيلات عيد جايي نمي روم، چون در اين 15 روز تهران واقعا تهران است. منزل پدري من در ميدان بهارستان بود. وقتي از خانه بيرون مي آمديم فارغ از اين همه ساختمان بلند و آسمان خراش امروز، كوه دماوند را مي ديديم و لذت مي برديم. با اين حال تهران هنوز زيباست. پيشتر براي يك فيلم، سويتي به نام تهران شهر من ساختم. اين كار را براي دل خودم و براي شهر خودم ساخته ام. هنوز متاسفانه براي آن اسپانسري پيدا نشده، ولي فكر مي كنم براي اين كار هم كسي پيدا مي شود.شهرهاي بزرگ جهان، اصولا سمفوني هاي بزرگي را در ذهن آهنگسازان بزرگ برانگيخته اند؛ مثلا سمفوني پاريس(اثر موتسارت)، سمفوني لندن(ويليام )، يا 12 سمفوني آخر هايدن به نام سمفوني لندن است. جاي خالي يك سمفوني براي پايتخت ايران حس مي شد و بنابراين تحت تاثير اين شهر و فولكلور مردمي كه در آن زندگي مي كنند، اين قطعه را ساخته ام.
* تهران دو روي دارد: روي زيبا و روي زشت كه دومي به دليل شلوغي، آلودگي و برخي عوامل ناخوشايند بر چهره اين شهر تاثير گذاشته. در اين اثر آيا به روي زشت تهران هم پرداخته ايد؟
- بله. اين سمفوني هم چهار بخش دارد كه در بخش سوم به ترافيك و گرفتاري هاي اهالي تهران نظر داشته ام. مسئله ترافيك در زندگي ما تهراني ها خيلي تاثير دارد. ما وقتي از در خانه به بيرون مي رويم با يك جنگ مواجه مي شويم، وقتي باز مي گرديم خدا را شكر مي كنيم كه امروزمان بي اتفاق بد طي شده و سالم به خانه رسيده ايم.
*آيا اين كار را هم با يك گروه خارجي اجرا مي كنيد؟
- بله. اما اميدوارم روزي بتوانم با يك گروه ايراني كار اجرا كنم و خوشبينم به اين كه روزي برسد كه مثل همه جاي دنيا با چنين فرهنگ و پيشينه اي اركسترهاي بزرگ و استانداردي داشته باشيم. آرزويم اين است كه بتوانم با هنرمندان كشورم برنامه اجرا كنم.]]>
</TEXT>
</DOC>
<DOC>
<DOCID>HAM2-860130-115</DOCID>
<DOCNO>HAM2-860130-115</DOCNO>
<ORIGINALFILE>/1386/860130/world/_musicw.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[سر بانگ
چرا آواز موازي؟]]>
</TITLE>
<TEXT>
<![CDATA[سيد ابوالحسن مختاباد
چندي پيش از اعتراض آقاي مجيد كياني به برگزاري كلاس آقاي شجريان در معاونت هنري فرهنگستان هنر، نوشتيم و گفتيم كه اين سخن در چارچوبي اداري و بوروكراتيك قولي به صواب است. در اين نوشته كه خوشبختانه با استمرار جدي و تاثيرگذار كلاس آقاي شجريان همراه است، اما مي خواهيم در اين باره سخن بگوييم كه چرا آقاي شجريان و يا ديگر نحله هاي موسيقي براي برگزاري اين كلاس ها ابتدا با بخش موسيقي فرهنگستان هنر هماهنگ نكردند تا كار از مجراي درست(از نظر اداري)آن صورت پذيرد؟
پاسخ اصلي اين پرسش بازمي گردد به نگاه متفاوت اين دو بزرگوار به موسيقي ايراني. اگر بخواهيم صريح تر سخن بگوييم بايد اعتراف كنيم كه نه آقاي شجريان تصلب و سخت آييني جناب كياني را درموسيقي برمي تابد و نه آقاي كياني روش و شيوه موسيقايي آقاي شجريان را. اين هر دو چهره شناخته شده موسيقي سنتي و به خصوص آقاي كياني(به دليل داشتن سمتي اداري در نهادي دولتي)حق دارند كه از يكديگر انتقاد كنند و نيز به شيوه اي مرضيه و علمي نگاه طرف مقابل به موسيقي را مورد نقد و بررسي قرار دهند، اما هنگامي كه هر يك از اين دو در نهادي دولتي، آن هم مانند فرهنگستان هنر قرار مي گيرند، بايد نگاه شخصي خود را به كناري نهاده و نگاهي ملي را بر جاي آن بنشانند. به تعبير دقيق تر اگر هر يك از اين دو بزرگوار سمتي دولتي را بپذيرند كه در چارچوب آن استفاده از تمامي ظرفيت هاي موسيقي ايراني براي ارتقاي آن نهاد توصيه شده باشد، آن مسئول و سرپرست بايد گرايش ها و علايق شخصي خود به موسيقي را به كناري نهاده و پژواك تمامي صداهايي باشد كه نوعي خاص از موسيقي را نمايندگي مي كنند. در ميان اين دو تن، آقاي شجريان تاكنون سمتي دولتي نداشته و رئيس و مرئوس جايي و شخصي نبوده است، اما آقاي كياني و گذشته كاري و مديريتي اش نشان مي دهد كه تقريبا كمتر نهاد دولتي بوده است كه وي در آن يا سمتي مديريتي و يا سمتي مشورتي نداشته است. از جمله اين بخش ها كه در گذشته نهادي نام آور بود و بخشي از تحولات دورانساز موسيقي سنتي ايران از دل آن بركشانيده شده است، مركز حفظ و اشاعه موسيقي صدا و سيما است كه با نام تازه مركز حفظ و پژوهش موسيقي صدا و سيما مدتي رياست جناب كياني را بر خود تجربه كرد و متاسفانه به گواه اكثر قريب به اتفاق اهل موسيقي يكي از ضعيف ترين دوران كاري اين مركز در طول حياتش بود.
دوراني كه برخي از نمادهاي هنر موسيقي كه صبغه اي جهاني دارند كمتر به همكاري با آن رضايت دادند و برونداد آن هم محصول يا توليدي خاص كه بتواند تاثيري جدي و محسوس بر موسيقي و جريانات آن، حداقل در صدا و سيما بنهد، نبود. حال همين بزرگوار با همان نگاه، به بخشي ديگر از نهادي دولتي همانند فرهنگستان هنر آمده است و چند سالي است كه مديريت موسيقي اين نهاد را عهده دار شده است. طبيعي است كه اگر قرار باشد همان نگاه در اينجا هم تسري و تسلط يابد، تبعات آن نگاه، كه از جمله آن عدم همكاري برخي از منتقدان اين نگاه است، را هم بايد بپذيريم و از اينجاست كه مدير بالادست نهادي همانند فرهنگستان هنر به دليل آنكه وجود هر دو اين گرايش ها را در موسيقي ايراني امري لازم مي داند و شايد هم از اختلاف نگاه اين دو بزرگوار هم خبر دارد، تصميم مي گيرد كه فضايي خارج از چارچوب هاي اداري را در اختيار چهره اي همانند شجريان قرار دهد. و اين گونه است كه كاري موازي صورت مي گيرد و البته آقاي كياني هم معترض مي شوند. اما اگر اعتراض آقاي كياني را در چارچوب هاي اداري بپذيريم، اعتراض ايشان در نفس كار درست است؟ آيا آقاي كياني به عنوان مسئول بخش موسيقي تاكنون ديداري با آقاي شجريان داشته اند و از ايشان خواسته اند كه با بودجه و هزينه فرهنگستان هنر روايت خود از رديف آوازي را بيان كنند؟
همه ما مي دانيم كه محمدرضا شجريان، و آوازش، سرمايه اي ملي است، و امروز هويت موسيقايي ما ايرانيان و معرف موسيقي  كه چندين بار تا مرز دريافت معتبرترين جايزه جهاني پيش رفته است، آقاي شجريان اند و گروهي از موسيقي دانان كه چند سالي بود با ايشان كار مي كردند. حال اگر نهادي كه نام فرهنگستان هنر را برخود نهاده است، از چنين سرمايه اي چشم پوشي كند، ديگراني كه از بيرون بر كار اين نهاد نظارت مي كنند بر آن خرده نخواهند گرفت؟
نگارنده همچنان معتقد است كه برگزاري كلاس آواز آقاي شجريان در شرح وظايف اين نهاد نيست و بايد به نحوي اساسي تر از تجربه هاي ارزشمند اين چهره نامي و جهاني موسيقي ايراني(مثل ثبت و ضبط رديف آوازي و شيوه آوازي آقاي شجريان)استفاده شود. اما اگر اين كار فرهنگستان هنر و جناب مهندس موسوي اسبابي را فراهم مي آورد و بستري مي شود براي آنكه آقاي شجريان آن كار اساسي را صورت دهد، بايد به اين وضعيت تن داد و منتظر ماند و شخص آقاي شجريان را تحريص كرد كه چنين كار ماندگاري را صورت دهد؛ كاري كه بايد از طرف مدير بخش موسيقي فرهنگستان هنر پيشنهاد مي شد و بر انجام آن توسط آقاي شجريان هم اصرار و ابرام صورت مي گرفت. اميد كه فضاي موسيقي فرهنگستان هنر به سمتي حركت كند كه بتوان روزي پژواك تمامي صداهاي موسيقي ايراني در گونه   هاي مختلف آن را شاهد باشيم و فرهنگستان براي تمامي نحله هاي موسيقي نظريه پردازي كند و پشتوانه تئوريك بسازد.]]>
</TEXT>
</DOC>
<DOC>
<DOCID>HAM2-860130-116</DOCID>
<DOCNO>HAM2-860130-116</DOCNO>
<ORIGINALFILE>/1386/860130/world/_mycity.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تأملي در سال مولانا و وظيفه نهادهاي آموزشي و گردشگري
رو سر بنه به بالين، تنها مرا رها كن]]>
</TITLE>
<TEXT>
<IMAGE>/1386/860130/world/012063.jpg</IMAGE>
<![CDATA[
در سال 2005، روزانه چهار هزار نفر گردشگر به قصد زيارت مقبره مولانا و آشنايي با انديشه هاي او و نيز شركت در مراسم ويژه سماع، وارد شهرقونيه شده اند
آشنا ساختن دانش آموزان با چهره هاي شاخص عرصه فرهنگ و تمدن و خزائن فرهنگي، از جمله وظايف نهادهاي فرهنگي در هر كشوري است. در كشور ما، به دليل تمركزي كه در نظام برنامه ريزي درسي حاكم است، اين وظيفه بيش از ساير نهادها، بر دوش آموزش و پرورش سنگيني مي كند. از اين رو، آموزش و پرورش سعي مي كند از طريق برنامه  ها و كتاب هاي درسي رسمي و نيز فعاليت هاي پرورشي كه از برنامه هاي غيررسمي تبعيت مي كنند، دانش آموزان را با ميراث فرهنگي گرانسنگ كشورمان آشنا سازد. در اين ميان، آشنايي با دانشمندان، عارفان و شاعران نامي، به ويژه آنها كه چون ابوعلي سينا، مولانا، حافظ و... در عرصه جهاني مطرحند، از جمله فعاليت هايي است كه مي توان در سطح مدرسه ها انجام داد.
در واپسين روزهاي سال 2006 و چند روزي پيش از آن كه سال جهاني مولانا آغاز شود، به دعوت وزارت فرهنگ و توريسم تركيه، فرصت يافتم در برنامه هاي ويژه اي كه همه ساله از اول تا هيجدهم دسامبر و همزمان با ايام درگذشت مولوي شاعر بزرگ ايراني در شهر قونيه برگزار مي شود، شركت كنم. فرصت مغتنمي بود. هم فال بود و هم تماشا، و هم دريافت نكته هايي كه مي توان در كار آموزش ميراث فرهنگي و اشاعه هويت ملي- اسلامي از آنها بهره برد.
مرتضي مجدفر
قونيه شهري است مذهبي با يك ميليون و دويست هزار نفر جمعيت، با آثاري تاريخي كه به طور عمده به جاي مانده از دوران حاكميت سلاجقه روم، به ويژه سلطان علاءالدين كيقبادند. كيقباد، همان كسي است كه خانواده مولانا را به قونيه دعوت كرد و با غنچه گل سراي سلجوقيان را به بها ءالدين ولد(سلطان العلما)، پدر مولانا هديه داد و او در آن سكنا گزيد و همان جا وفات كرد. پس از او، پسرش مولانا جلال الدين در همان مكان زندگي كرد و آن گاه كه وفات يافت، پسر مولانا، سلطان ولد، بنابه خواسته مديران، روي مقبره، بارگاهي ساخت. اين بارگاه با بناهاي اطرافش و تغييراتي كه به مرور زمان به خود ديده، اكنون به موزه اي بزرگ تبديل شده است. همچنين محل دفن مولانا، پدرش، فرزندش و بسياري از مريدان، به مثابه زيارتگاهي با شكوه، در كنار موزه رونق دارد و هر آن زائران عاشق در رواق هاي آن در حال گذر و ذكرگويي هستند. علاوه بر اين، همواره برنامه هاي فرهنگي ويژه اي در شهر و مركز فرهنگي مولانا كه در 2 كيلومتري بارگاه قرار دارد، اجرا مي شود. بدين ترتيب، قونيه به يكي از جاذبه هاي گردشگري تركيه تبديل شده است.
در گفت وگو با مسئولان شهرداري قونيه كه ميزبانان ما در مراسم بودند، متوجه شديم كه تنها در سال 2005، روزانه چهار هزار نفر گردشگر به قصد زيارت مقبره مولانا و آشنايي با انديشه هاي او و نيز شركت در مراسم ويژه رقص سماع، وارد شهر شده اند. اين اقدام، لااقل در 250 روز از سال، با شدت و حدت دوام داشته است. به گفته مسئولان شهر، از قِبَل آمد و رفت اين يك ميليون نفر، قونيه قريب 400 ميليون دلار درآمد ارزي به دست آورده است كه البته نتايج اين درآمد را در زندگي مردم، توسعه شهر، گسترش امكانات رفاهي و... مي توان به عينه ديد.
يك ميليون نفر، آمار سال 2005 بود. در سال 2006(و با اطلاعاتي كه بعد از اتمام سال 2006 به دست آورديم)، تعداد گردشگران خارجي بازديد كننده از قونيه، به رقمي بيش از يك ميليون و دويست هزار نفر(يعني در مقابل هر قونيه اي يك گردشگر)رسيده است. البته بديهي است در سال 2007 هم به يمن تشخيص و تصميم يونسكو، درآمد ارزي از سراسر جهان به اين شهر سرازير خواهد شد. بخش عمده اي از اين بخشش ارزي، از دولتي سر گردشگران ايراني عائد قونيه و بالطبع اقتصاد تركيه مي شود؛ گردشگراني كه مي توان آنها را در چند دسته طبقه بندي كرد:
* عاشقان واقعي مولانا، افراد فرهنگي و كساني كه با قبول همه سختي ها و حتي با كمترين هزينه و طي مسافت طول و دراز ايران تا قونيه، با اتوبوس، خود را كنار مزار مولانا مي رسانند. اينان عمدتاً كساني هستند كه به مانايي رحمانيت، خرد و تخيل مولانا ايمان دارند. برخي از مولوي شناسان، تعدادي از استادان دانشگاه ها و محققان، هرچند به جاي اتوبوس، با هواپيما طي طريق كرده باشند نيز، در اين بين جاي مي گيرند. البته برخي گردشگران فرهنگي را نيز مي توان در اين زمره قرار داد كه حتماً دل هاي آنها در پايان ربوده مي شود، منتها به كمند توريسم. در واقع اينها به مثابه آن اعرابي هستند كه آب از چاه مي كشد، ولي ممكن است يوسف نيز نصيب اش شود.
* پولدارهاي ناآشنا و افرادي كه به قول يكي از مولوي شناسان حاضر در قونيه، با جرأت مي توان گفت 80 درصدشان چند بيتي از اشعار مولانا را هم نخوانده اند؛ خود نماها و ادا درآورندگان و كساني كه با تورهاي گران قيمت و 900-800 هزار توماني، از قونيه هم به مانند يك فرصت گشت و گذاري بهره مي برند.
* تاجرها، سوءاستفاده چي ها و كساني كه به دنبال گرفتن ماهي از آب گل آلود هستند. اين گروه، عمدتاً افراد دسته دوم را طعمه خود مي كنند. در قونيه، يكي از تورهايي كه از ايران آمده بود، صبح ها در لابي هتل محل اقامت خود، با اشعار مولانا مراسم مديتيشن برگزار مي كرد؛ بيچاره مولانا!
از اين تقسيم بندي ها كه بگذريم، برخورد كارگزاران فرهنگي تركيه با مولانا نيز جالب است. در تابلوي بزرگي كه در مركز فرهنگي مولانا از ديوار آويزان شده بود و در آن به ده زبان به حاضران در مراسم سماع خواني خوشامد گفته مي شد، خوش آمديد فارسي وجود نداشت. در سي دي منتشر شده از سوي شهرداري قونيه كه به چهار زبان تهيه شده، نيز گفتار بخش فارسي آن، آن چنان مغلوط و آشفته است كه آدمي تعجب مي كند چه طور اين كار اجازه انتشار يافته است. در اين لوح فشرده، به غير از آشفتگي زباني، اشعاري از مولانا قرائت مي شود كه ناآشنا و بدون وزن و قافيه اند. از قرار، به جاي آن كه اين اشعار را از روي ديوان مولانا بردارند، از روي متن تركي وي سي دي ترجمه كرده اند. در واقع، شعرها يك بار از فارسي به تركي رفته و دوباره از تركي به فارسي برگردانده شده اند. علاوه بر اين، در مجموع 6 دفتر مثنوي كه شهرداري قونيه به شكل نفيسي منتشر كرده، هيچ اشاره اي به محل تولد و جزئيات زندگي مولانا نشده است. در گفت وگويي كه با يكي از مسئولان مركز فرهنگي مولانا داشتم، در اعتراض به اين كه شما ايراني بودن مولانا را انكار مي كنيد، گفت: سندي بياوريد كه اين ادعا را اثبات كند.
هر چند سند به اندازه كافي در دسترس بود و در سطور پيش به چند مورد آن هم اشاره كردم، ولي بقيه حرف هاي وي آن قدر منطقي بود كه به جاي ادامه گفت وگو با او، لزوم طرح پرسش هايي با مسئولان فرهنگي خودمان ضروري مي نمود.
وي مي گفت: شانس ما اين است كه مولانا در قونيه مدفون است. به غير از ايجاد جاذبه هاي گردشگري و جلب درآمد از قِبَل مولانا، براي ايجاد و ارائه هويت و الگوسازي از طريق مولانا براي دانش آموزان خود نيز تلاش مي كنيم.
درستي گفته هاي وي را در مقبره مولانا و آن هنگام كه دانش آموزان ترك بازديد كننده ياهو  كنان به داخل موزه مي رفتند(و شايد هم معني هو و ياهويي را كه مي گفتند، نمي دانستند)به عينه ديدم و درست همان جا بود كه با خود انديشيدم راستي اگر مقبره مولانا در ايران بود، ما چه مي كرديم؟ آيا به غير از كاري كه با حافظ، عطار، خيام، سعدي و فردوسي بزرگ كرده ايم، انجام مي داديم؟ آيا قرار بود كاري به غير از آن چه كه براي 86 شاعر مدفون در مقبره الشعراي تبريز از جمله خاقاني، قطران و همام انجام داده ايم، براي مولوي هم انجام دهيم؟ دانش آموزان ما چگونه قرار است آموزه هاي فكري و نقش هاي اين بزرگان را از آن خود سازند؟ برنامه هاي آموزش و پرورش ما براي اين قبيل فعاليت هاي پرورشي چيست و چگونه مي خواهيم دانش آموزان مان با ميراث فرهنگي پربار كشورشان در سا ل هاي دور و نزديك آشنا شوند؟
وا اسفا سر نمي دهم و نمي گويم كه مولوي از دست رفت، چرا كه گنجينه اي به وسعت مولوي و انديشه هاي او، به راحتي از دست رفتني و مصادره شدني نيست. ولي شايسته است قبل از آن كه ديگر چهره هاي شاخص و ميراث داران فرهنگ ايراني- اسلامي ما از سوي ديگران و به نفع خودشان مصادره شوند، با عزمي ملي و طراحي برنامه هايي منسجم و همه جانبه براي آموزش هويت  ملي و نهادينه ساختن اين فرهنگ، ثروت هاي معنوي و ملي خود را بار ديگر دريابيم. اين گونه باد.]]>
</TEXT>
</DOC>
<DOC>
<DOCID>HAM2-860130-117</DOCID>
<DOCNO>HAM2-860130-117</DOCNO>
<ORIGINALFILE>/1386/860130/world/_mycity.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جاذبه هاي گردشگري در منظر گردشگران]]>
</TITLE>
<TEXT>
<IMAGE>/1386/860130/world/012060.jpg</IMAGE>
<![CDATA[
مريم السادات محمدي
در سال هاي اخير ايراني و ايرانگردي تبديل به دو مقوله جداناشدني شده اند كه هركدام از ما در جهت رسيدن به اهداف گردشگري خود داراي سلايق و تيپ هاي مختلف گردشگري شده ايم.
هركدام از شهرهاي ايران ما داراي تنوع و ويژگي  خاص گردشگري خود هستند. تيپ ها و گروه هاي گردشگري با توجه به مكان هاي تفريحي به صورت مكان هايي جهت طبيعت گردي كه شامل جاذبه هاي خاصي چون كويرنوردي، كوه نوردي، رفتن به پارك هاي ملي، غارنوردي و ديگر منابع طبيعي مي باشد، ديدن آثار باستاني و تاريخي، خريد از بازارهاي سنتي و مدرن، رفتن به اماكن زيارتي از ديگر جاذبه هاي موجود هستند.
براي مثال مي توانيم با توجه به اين كه ويژگي و ذائقه يك ايراني را به عنوان گردشگري كه در داخل مرزهاي ايران به گردشگري مي خواهد بپردازد را مي دانيم مي توانيم اين تيپ ها را به طور كلي تقسيم بندي كنيم چرا كه مهيا كردن شرايط مورد نظر در صورتي نتيجه مثبت و رو به  رشد خواهد داشت كه يك ايراني ايرانگرد بداند كه كدام مناطق از اين سرزمين با ذائقه اش هماهنگي دارد تا آن را زير قدم هاي كنجكاو و حساسش طي كند.
در ابتدا شيراز و سپس اصفهان از جمله شهرهايي هستند كه هم از ديدگاه طبيعت گردي و هم به لحاظ منابع تاريخي و باستاني و مراكز خريد در ابتداي امر مورد توجه گردشگري  ايراني هستند.
يزد در رتبه بعد قرار مي گيرد چرا كه از ديدگاه طبيعت نوردي و طبيعت گردي خاص تر است، زيرا كه رسيدن به كوير و اماكن تاريخي آن و فاصله از شهر و... مسائل عبوري كه دارد ايرانگرد خاصي را مي طلبد.
غرب ايران به طور كلي از اروميه، كرمانشاه و كردستان گرفته تا ايلام و سنندج و لرستان هم از ديدگاه تاريخي و طبيعت گردي و هم از لحاظ تهيه و توليد صنايع دستي درخور توجه هستند.
از طرفي ديگر در محدوده شرقي كشور از خراسان مركزي و جنوبي تا سيستان و چابهار ساختارهاي كله قندي و طبيعت گردي كه دارد باز هم جذب ايرانگرد و توريست  خاص را پذيرا است.
گلستان در شمال ايران تا قشم در جنوبي ترين نقطه ايران همگي داراي جاذبه طبيعي خاصي هستند اما رسيدن به اين نوع از گردشگري كه خود در جهت رشد و نمو صنعت توريسم، راه بسيار مانده.
ارائه و نشان دادن تيپ هاي گردشگري ايران ما را در جهت رسيدن به ويژگي و ذائقه يك ايراني كه مهمترين ركن موفقيت ما در صنعت گردشگري است، مي تواند براي يك ايراني كه داخل ايران است، بهترين مقصد گردشگري به شمار آيد. اين نشان دادن و توجه به سلايق افراد در جهت پيشرفت و جذب يك تيپ خاص از گردشگر ما را كمك خواهد كرد.
از اين راه و با توجه به ذائقه  ايراني مي توانيم از ذائقه ملل مختلف الگو بگيريم و برسيم به نتيجه بهتري كه هم در رشد فرهنگي و هم در رشد صنعت گردشگري ما نقش به سزايي خواهد داشت.
نيويورك نمونه اي است از اين مكان ها كه از نظر گردش هاي درون شهري، افراد را جذب مي كند. تعداد زياد رستوران ها، گوناگوني و تنوع غذاهايي كه در اين مكان عرضه مي شود، موزه ها، سالن هاي موسيقي، سينماها، هنرهاي بصري، وجود قوميت هاي مختلف و آثار تاريخي از جمله عواملي هستند كه موجب افزايش تعداد توريست ها و ميزان بازديدها مي شود.
ژاپني ها و كره اي هايي كه به گردشگري مي پردازند، ارزش گردشگري خود را در اين مي بينند كه هنگام تفريح به بازي گلف بپردازند، به اين علت كه در اين كشورها اين بازي موجب افزايش حيثيت و اعتبار نيست و فقط نوعي سرگرمي يا تفريح به حساب مي آيد. وجود امكانات زياد براي اين بازي در استراليا، باعث مي شود كه گردشگران اين كشور در خارج از وطن خود به اين تفريح توجه نكنند.
جهانگردان عرب، برعكس اروپاييان كمتر فعال هستند و در سفر همواره در پي استراحت و آرامش مي باشند. در سفر و تفريح ترجيح مي دهند كه گرد هم جمع شوند و به استراحت بپردازند و همواره خواستار چيزي هستند كه آن را راحتي يا آرامش مطلق مي نامند.
براي مردم ژاپن يا چين خدماتي كه در زمينه غذا ارائه مي شود، اهميت زيادي دارد و اين شيوه مسافرت با نوع رفتار مردم كانادا و آمريكا در سفر مغاير است. عامل فرهنگي باعث مي شود كه توريست هاي چيني، فرانسوي، ژاپني و ايتاليايي به نوع غذا و خدماتي كه در اين زمينه ارائه مي شود، توجه زيادي نمايند. در حالي كه اهالي كشورهاي آمريكاي شمالي ترجيح مي دهند كه غذاهاي باب طبع جامعه ميزبان را تجربه كنند. راهنمايان مسافران بر اين باورند كه مليت هاي مختلف داراي رفتارهاي مختلف اند. آنها تفاوت رفتار اين جهانگردان را در روابط متقابلي كه بين خود و ديگران برقرار مي كنند و اين كه برخي به گرفتن عكس علاقه نشان مي دهند،مي شمارند.
توريستي كه از كانادا مي آيد به جهت اين كه كشورش، كشور 72 مليت است و به نوعي با تمامي مليت ها برخورد دارد به راحتي خود را با شرايط هر كشوري كه به عنوان توريست وارد آنجا مي شود وفق مي دهد و همچون ايتاليايي ها و آمريكايي ها از اين نظر گرايش اجتماعي يا گروه گرايي بيشتري دارند.
توريست فرانسوي، چيني، ژاپني علاقه زيادي به جوشش و آميزش با مردمان متعلق به فرهنگ هاي ديگر از خود نشان نمي دهند. توريست فرانسوي به كوهنوردي مي پردازد و از مكان هاي باستاني ديدن مي كند زيرا كه اين كشور كوه هاي كم ارتفاع دارد كه كوهنوردي به صورت يك ابزار دست نيافتني براي اين افراد شده كه با سفر به كشورهايي چون ايران اين تفريح را انتخاب مي كنند.
چنين تصور مي شود كه جهانگردان ژاپني به صورت گروهي مسافرت مي كنند، در حالي كه فرانسويان ترجيح مي دهند به صورت انفرادي به مسافرت و تفريح بروند و علاقه اي به مسافرت و رفتن به گردش با هموطنان خود يا با افراد متعلق به فرهنگ هاي ديگر ندارند.
گردشگران و مسافران به علت ديدن سختي ها و مشكلات سفر، آب ديده تر شده اند؛ به طوري كه اكنون آنها ريسك هاي گردش و مسافرت را بيشتر از گذشته مي پذيرند. لذا مي توان گفت كه صنعت گردشگري به خصوص ايرانگردي مجدداً در حال رونق گرفتن است.]]>
</TEXT>
</DOC>
<DOC>
<DOCID>HAM2-860130-118</DOCID>
<DOCNO>HAM2-860130-118</DOCNO>
<ORIGINALFILE>/1386/860130/world/_mycity.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[دريچه]]>
</TITLE>
<TEXT>
<![CDATA[قرباني ديگري در راه است
تنها سد سيوند نيست كه قرباني مي گيرد. از قرار و به گفته طاها هاشمي در حدود صد سد اين سرنوشت را بر محدوده هاي تاريخي مان تحميل مي كند. تازه يكي دو روزي از آبگيري رسمي سد سيوند گذشته است كه ماجرايي ديگر به آرامي شنيده مي شود. اينكه قرار است طي عملياتي دو ساله براي نخستين بار تپه اي به ارتفاع 22 متر در محدوده آبگيري سد كلان ملاير مورد كاوش قرار گيرد. اين تپه 6 هزار سال قدمت دارد و بزرگترين تپه اي است كه تاكنون در عمليات نجات بخشي مورد كاوش قرار گرفته است. اين تپه  به ارتفاع 22 متر در محدوده سد كلان غرق  خواهد  شد.
كاوش هاي نجات بخشي در پشت سد كلان ملاير در حالي آغاز شده كه براي نخستين بار باستان شناسان با تپه اي به ارتفاع 22 متر مواجه مي شوند كه بيش از 6 هزار سال قدمت دارد. اين تپه بزرگ در مسير آبگيري سد كلان واقع شده است. ميراث خبر طي مصاحبه اي با حسن رضواني، سرپرست هيات كاوش در عمليات نجات بخشي پشت سد كلان ملاير نوشت: سد كلان در 30 كيلومتري جنوب غرب ملاير واقع شده و به شكل سد خاكي روي رودخانه كلان ساخته مي شود. طول تاج اين سد 826 متر و ارتفاع آن 46 متر است. اين سد در حوزه آبگيري خود تپه اي پيش از تاريخي و تاريخي را به ارتفاع 22 متر غرق مي كند. وي گفت: حدود 20 روز عمليات بررسي و شناسايي پشت سد كلان انجام گرفت و 14 محوطه باستاني شناسايي شد. از ميان اين 14 محوطه دو محوطه پاتپه و شط غيله در محدوده آبگيري سد كلان واقع شده اند كه آبگيري سد آن ها را غرق مي كند.
پاتپه محوطه اي باستاني به ارتفاع 22 متر طول و عرض 138 در 95 متر است كه مطالعات باستان شناسي نشان مي دهد اين تپه باستاني اطلاعات فراواني از دوره پيش از تاريخي تا دوره اسلامي و سده هاي اخير را در خود نهفته دارد.
از سوي ديگر محوطه گورستاني شط غيله، محوطه اي پيش از تاريخي بوده كه يك دوره استقراري داشته و همزمان باستان شناسان روي هر دو محوطه فعاليت مي كنند.
توسعه گردشگري در برونئي
مثل اينكه يك رقابت جدي شروع شده است. تمام كشورها ي جهان انگار در يك مسابقه پرحرارت شركت كرد ه اند و مهم نيست كه در كجاي اين صنعت قرار گرفته اند. هركس مي خواهد از اين بازار براي خود كلاهي بدوزد. در اين ميان كشورهاي كوچك نيز از اين رقابت عقب ننشسته اند. آنان نيز هر كدام به اندازه توانايي هاي خود سعي دارند تا در اين بازار براي خود گردشگراني فراهم كنند. ماجراي كشور برونئي نيز از اين دست است. انجمن سرمايه گذاران جوان برونئي با هدف توسعه بخش  هاي خصوصي و دولتي، با مقامات سازمان گردشگري به گفتگو نشستند.
اين نشست با همكاري شيخ جمال الدين مدير اجرايي اداره گردشگري برونئي و نمايندگان اين سازمان و اعضاي انجمن سرمايه گذاران جوان تشكيل شد.در اين نشست عملكرد سازمان و فعاليت هاي بخش گردشگري ارزيابي شد و استفاده از فرصت هاي موجود براي توسعه اين بخش مورد تاكيد قرار گرفت. انجمن سرمايه گذاران جوان برونئي نقش بسيار مهمي در اجراي موفق پروژه هاي گردشگري ايفا مي كند. انجمن سرمايه گذاران جوان در راستاي دستيابي به تجربيات لازم براي توسعه بخش گردشگري و ديگر بخش هاي كشور، در نظر دارد با سازمان كشاورزي و شيلات نيز به گفتگو بنشيند.
]]>
<IMAGE>/1386/860130/world/012057.jpg</IMAGE>
<![CDATA[
هلندي ها مشتاق سفر به تركيه
فقط ما نيستيم كه به هنگام عيد نوروز يا تعطيلات تابستان هر روزه در نشريات مختلف تب سفر به تركيه را مي بينيم. اين ماجرا انگار به تمام كشورهاي جهان و به ويژه اروپا نيز سرايت كرده است. به ويژه اينكه آنان با نامگذاري سال مولانا در فراهم آوردن بهانه اي براي جذب گردشگران نيز بسيار موفق بوده اند.
كمپاني هاي فعال هلندي،  با ساخت ويلاها و بناهاي متعدد در تركيه قصد دارند شمار گردشگران اين كشور را افزايش داده و ميزبان شهروندان خود باشند. برك گودن مديركل كمپاني گورندون و سرپرست صنعت گردشگري هلند، گفت: اين كمپاني رويدادهاي متنوع، فعاليت هاي گوناگون و ورزش هايي چون گلف، تنيس، اسب سواري و كوهنوردي را در تركيه فراهم كرده است.
وي افزود: سال گذشته حدود 3500 بازيكن گلف وارد آنتاليا شدند. در سال هاي اخير گردشگري گلف در آنتاليا از رشد چشمگيري برخوردار بوده، اما هنوز جاي رشد دارد. بر اين اساس، براي شهروندان انگليسي ويلاهايي در منطقه آژيان ساخته شده و در نظر است ويلاهايي نيز براي گردشگران ديگر كشورها بنا شود. وي افزود: تاكنون 200 ويلاي لوكس در سواحل بدروم ساخته و به شهروندان هلندي واگذار كرده ايم؛ البته اين پروژه هنوز تكميل نشده است و ويلاها پس از فروش از سال 2009 قابل سكونت خواهند بود.كمپاني مذكور كه رتبه خوبي در هلند داراست قصد دارد شهروندان ثروتمند هلندي را روانه تركيه كند؛ از اين رو تورهايي را براي بازديد اين افراد راه اندازي كرده  است. اين كمپاني در سال 2005، 4ميليون يورو صرف بازاريابي كرد و سال موفقي را داشت.]]>
</TEXT>
</DOC>
<DOC>
<DOCID>HAM2-860130-119</DOCID>
<DOCNO>HAM2-860130-119</DOCNO>
<ORIGINALFILE>/1386/860130/world/_mycity.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه
ما در كجاي اين ناكجاييم؟]]>
</TITLE>
<TEXT>
<![CDATA[با توجه به اينكه هنوز در بسياري از بخش هاي گردشگري مانند زيرساخت ها، سيستم حمل و نقل و... مشكلات فراواني داريم اما مهم ترين اصل در جذب توريست، نحوه برخورد با گردشگران است. لذا، بهتر است تا برطرف شدن تمامي اين موانع و مشكلات گردشگران را به كشور دعوت نكنيم چون در اين صورت حضور آنان نه تنها باعث رونق صنعت توريسم نمي شود بلكه ضد تبليغ نيز محسوب مي شود.
بايد براي ورود گردشگران به كشور ابتدا شرايط لازم فراهم شود و امكانات براي ارائه خدمات به آنان در بخش هاي مختلف به حد كافي مهيا باشد و سپس منتظر حضور توريست ها در ايران باشيم.
در حال حاضر مراكز اقامتي و پذيرايي موجود در كشور نياز گردشگران را برآورده نمي كند و براي حضور و استفاده آنها مناسب نيست؛ به طوري كه از مجموع 625 هتل موجود در كشور تنها 65 هتل مورد استفاده گردشگران خارجي و تورها قرار مي گيرد كه البته برخي از بهترين هتلهاي ايران بيش از 30 سال از عمر مفيدشان مي گذرد.
اين در حالي است كه عمر مفيد هتل بر اساس استانداردهاي جهاني 15 سال در نظر گرفته شده است، بنابراين وضعيت مراكز اقامتي و پذيرايي به هيچ وجه مناسب نيست و به شدت نيازمند بازسازي و احداث هتلهاي جديد براساس استانداردهاي جهاني هستيم. همچنين عدم استاندارد بودن خدمات گردشگري در بخشهاي مرتبط با اين صنعت از ديگر مشكلاتي است كه مانع توسعه اين صنعت شده به طوري كه ارائه خدمات بر اساس استانداردهاي موجود در كشور حتي براي استفاده گردشگران داخلي نيز مناسب نيست چه برسد به گردشگران خارجي.]]>
</TEXT>
</DOC>
<DOC>
<DOCID>HAM2-860130-120</DOCID>
<DOCNO>HAM2-860130-120</DOCNO>
<ORIGINALFILE>/1386/860130/world/_sciew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[آيا چيزهايي كه واقعاً سلامت ما را تهديد مي كنند، همان هايي هستند كه فكرشان را مي كنيم؟
عبور از چراغ قرمز با چشم بسته]]>
</TITLE>
<TEXT>
<IMAGE>/1386/860130/world/012075.jpg</IMAGE>
<![CDATA[
به گفته دانشمندان، بيماري هاي ناشناخته ترسناك تر از آنهايي است كه براي شخص مانوس و شناخته شده است. براي مثال بروز باكتري اي كولاي(e- coli)در روده، براي بار اول فرد را بسيار نگران و ناآرام مي كند، اما در دفعات بعدي تحمل فرد نسبت به اين نوع بيماري بيشتر مي شود
با سايه خطري كه هميشه به دنبال داريم، فكر  مي كنيم كه قادر به تشخيص خطرات احتمالي ناشي از بيماريها، كه سابقه آماري بالايي دارد هستيم. اما اشتباه  مي كنيم. مثلا تاكنون هيچ گزارشي از مرگ ومير آمريكايي ها در اثر بيماري آنفلوانزاي مرغي كه اين همه باعث نگراني ما شده، داده نشده است. يا مثلا ما دستهايمان را پس از آلودگي با گوشت گاوي كه از آن همبرگر تهيه  مي كنيم و ممكن است ناقل بيماري جنون گاوي باشد مي شوييم اما به چربي موجود در آن كه به بيماري قلبي كمك  مي كند و ساليانه700هزار نفر را  مي كشد توجهي نمي كنيم.
ترجمه: مرجان رودبار محمدي
زندگي خيلي راحت تر و لذت بخش تر بود، اگر خيلي از مواردي كه در روز عامل مرگ و مير انسانها مي شود وجود نداشت. بسياري از مشكلات درست زماني كه شما خواب هستيد شروع  مي شود. مثلا فقط مرگ هايي كه در خواب اتفاق  مي افتد ساليانه 600 آمريكايي را  مي كشد و تعداد حملات قلبي كه در صبح زود اتفاق  مي افتد، 40درصد بيشتر از آنهايي است كه در طول روز رخ مي دهد.افتادن از پله ها، تكه غذايي كه در گلوي شما باقي  مي ماند و راه گلوي شما را مسدود  مي كند، راننده اتومبيلي كه شما را به هنگام عبور از عرض خيابان به دليل داشتن سرعت بالا تهديد مي كند، سر خوردن در پياده رو به هنگام بيرون آمدن از منزل، مصرف كردن غذاي فاسد و عواقب ناگوار آن، داشتن سرعت غير مجاز در اتوبان و جاده، همگي اتفاقات مرگباري است كه روزانه در زندگي شما رخ  مي دهد.
مشتري ها هنوز به هنگام خريد، ضمن اينكه سبدهاي خود را با سيب زميني هاي سرخ كرده و شور پر مي كنند، در خريد سبزيجات به دليل آنكه حامل يك نوع باكتري به نام اي كولاي(e-(coli است تامل مي كنند.(اين باكتري در آب وجود دارد و در روده انسان رشد مي كند)يا اين كه براي جلوگيري از هر گونه خطرات احتمالي ما در خانه بر روي شيرهاي ظرفشويي صافي قرار مي دهيم، از دستگاه يونيزه جهت تهويه هوا استفاده مي كنيم و بدنمان را با صابون آنتي باكتري مي شوييم.
وان مك گين عضو انجمن پارلمان ايالتي آمريكا مي گويد سابقا آلودگي هاي موجود را با معيار ppm(يك قسمت در ميليون)محاسبه مي كردند و اكنون به علت افزايش آلودگي دقت عمل را بالا بردند و آن را با معيار pbm(يك قسمت در بيليون)مي سنجند. همزمان با اين همه وسواس درباره آلودگي موجود در محيط زيست، 20 درصد از افراد بزرگسال سيگار مي كشند، حدود 20درصد از رانندگان و بيشتر از 30درصد از سرنشينان اتومبيلها از كمربند ايمني استفاده نمي كنند و دو سوم از جمعيت دنيا اضافه وزن دارند.
علاوه بر موارد ذكر شده به بسياري از نكات ايمني هم بي توجه هستيم. به طور مثال بدون توجه به چراغ قرمز سرچهارراه از عرض خيابان با سرعت عبور مي كنيم، خانه هايمان را در مناطقي كه در معرض باد و طوفان است مي سازيم و هنگامي كه در اثر طوفان نابود مي شود، آنها را دوباره در همان نقطه بازسازي مي كنيم.
محاسبه خطراتي كه دنياي ما را تهديد مي كند، يك مسئله رياضي پيچيده اي است كه به نظر مي رسد در تصورات ما نمي گنجد. اينگونه به نظر مي رسد كه ما در مقابل خطرات خوب عمل نمي كنيم. خطرات بزرگي هستند كه به آنها توجه نمي كنيم و خطرات كوچكي هستند كه براي آنها خودمان را به آب و آتش مي زنيم.
ترس چيست؟
دانشمندان مي گويند مشكل بزرگي كه براي ارزيابي خطرات داريم اين است كه ما به سوي دنياي مدرني حركت مي كنيم كه ذهن افراد آن جامعه، در مقابل مدرنيته شدن دنيا عاجز و ناتوان است. ما تصور مي كنيم در جايي كه زندگي مي كنيم و به آن انس گرفته ايم عاري از هر گونه خطرات جدي است و مي توانيم براحتي از خطرات ناشي از آن نجات پيدا كنيم، اما ذهن ما به سرعت قادر به تشخيص اينگونه خطرات نيست.
جوزف لدركس، پروفسور علوم اعصاب از دانشگاه نيويورك جهت بررسي كردن مكانيسم ذهن انسان در برابر خطر، مكان ترس را در حيوانات آزمايشگاه مورد مطالعه قرار مي دهد. او توضيح مي دهد كه حساس ترين قسمت از مغز موش و انسان به نام آميگدال، يك توده بادامي شكل از بافتي است كه دقيقا در بالاي ساقه مغز قرار گرفته است و احساسات فرد را كنترل مي كند.
هنگامي كه شما محل خطر را تشخيص مي دهيد براي مثال وقتي كه ماري را در چمن مي بينيد يا دزدي را مي بينيد كه سايه اش بر روي ديوار افتاده است و قصد زدن كيف شما را دارد در حقيقت اين آميگدال است كه بطور شگرفي بيشترين عكس العمل را در برابر خطر نشان مي دهد. اين عكس العمل توأم با پمپ كردن آدرنالين مغز و فعال كردن ساير هورمونهاي داخل خون است.
طولي نمي كشد كه به فاصله چند ثانيه نواحي بالاتر مغز علائم را دريافت و شروع به فعاليت مي كند كه آيا خطر جدي است يا خير. اما ترس به سرعت بر ما غلبه نمي كند، تا در برابر آن واكنش نشان دهيم. مكانيسم مغز انسان به شكلي تنظيم شده است كه سيگنالهاي عصبي بلا فاصله از آميگدال به نواحي بالاتر مغز منتقل مي شود.
پاول اسلويك، پروفسور روان شناسي دانشگاه اورگان مي گويد محل درك و شناخت خطر در سيستم حسي ماست كه به هنگام خطر فعال مي شود و عكس العمل نشان مي دهد. به اين ترتيب ترس حاصل مي شود و فرد مي ترسد. ترس مزايايي دارد كه باعث مي شود آن فرد در مقابل خطرات واكنش نشان دهد و از موضع خطر، فرار كند. واكنش ترس براي افرادي كه در جنگ داوطلب مي شوند و مبارزه مي كنند، براي آنهايي كه به شكار مي روند و مخاطره و هيجان را دوست دارند نيز وجود دارد. اجداد ما خود را به خطر مي انداختند و حيوانات زيادي را جهت استفاده از گوشت و پوست آن شكار مي كردند. مردها قدرت جسماني شان را در جنگيدن با افراد ديگر نشان مي دادند؛ به اين ترتيب كه دوست داشتند وارد مبارزه اي شوند كه منجر به مرگ يكي از آنها و بقاي ديگري شود. اما خطراتي كه امروزه جامعه ما را تهديد مي كند همچون گذشته در پشت شاخ و برگ درختان و بوته زارها واقع نشده است.
چرا ما قادر نيستيم تشخيص دهيم كدام يك از خطرات بسيار جدي هستند و ما را تهديد مي كنند؟ شايد مهمترين عامل آن ترس باشد. مرگ براي بيشتر موجودات روي زمين به يك طريق است. چه ما بوسيلة يك شير بلعيده شويم و يا در يك رودخانه غرق شويم در هر دو صورت مرگ اتفاق افتاده است. به طور كلي هر چيزي كه سبب درد و رنجش ما شود زمينه اي براي ترس و وحشت ايجاد مي كند و به تسريع بخشيدن مرگ ما كمك مي كند. اسلويك مي گويد ترس ما از بيماري سرطان بسيار بيشتر از حادثه اي است كه به هنگام رانندگي اتفاق مي افتد و صرفا موجب زخمي شدن و جراحت ما مي شود. به عبارت ديگر هر چقدر كه ما بيشتر بترسيم استرس و نگراني بيشتري به ما وارد مي گردد، در نتيجه دقت عمل ما را براي تشخيص خطرات احتمالي كه در اطراف ما اتفاق مي افتد كم مي كند و اين امر طبق گفته كاس سانشين پروفسور دانشگاه شيكاگو موجب غفلت و سهل انگاري ما مي شود.
برخلاف بيماري قلبي كه در عرض چند ثانيه موجب مرگ يك فرد مي شود، بيماري ايدز يك مرگ تدريجي است. با اين حال در آمريكا تعداد افرادي كه از بيماري قلبي مي ميرند، پنج برابر بيشتر از افرادي است كه ساليانه از بيماري ايدز تلف مي شوند. بر خلاف آن دسته از بيماري هاي مزمن كه موجب مرگ افراد در دراز مدت مي شود، خطرات فاجعه انگيز و مرگباري وجود دارد كه سبب مرگ عدة زيادي تنها در اثر يك ضربه كوچك مي شود.
به گفته دانشمندان، بيماري هاي ناشناخته ترسناك تر از آنهايي است كه براي شخص مانوس و شناخته شده است. براي مثال بروز باكتري اي كولاي(e- coli)در روده، براي بار اول فرد را بسيار نگران و ناآرام مي كند، اما در دفعات بعدي تحمل فرد نسبت به اين نوع بيماري بيشتر مي شود، به عبارت ديگر به آن بيماري عادت مي كند. كلاً ما به هر گونه حادثه و اتفاق ناگوار، عوامل ناخوشايند نظير غم و غصه يا حتي بوق ممتد يك اتومبيل عادت مي كنيم و اين عادت ايجاد نگراني مي كند.
به طور مثال طوفان كاترينا دولت آمريكا را مجبور به ساختن ديوارهاي بسيار سخت و محكمي براي جلوگيري از وقوع دوبارة چنين فجايعي كرد، اما علي رغم اين گونه تمهيدات، باز هم چنين حوادث ناگواري اتفاق مي افتد و تكرار آن موجب عادت مي شود. دكتر ايروين ردلنر استاد دانشگاه كلمبيا و رئيس مركز ملي حوادث غيرمترقبه معتقد است مردم به اين گونه بحرانها و حوادث ناگوار زنگ خطر مي گويند اما اين زنگهاي خطر موقت هستند و پس از مدت زمان كوتاهي فراموش مي شوند.
عدم توانايي ما در كنترل خطرات
ما معمولا قادر به كنترل و تشخيص خطراتي كه تهديدمان مي كند نيستيم. يك نمونه، تصميم گرفتن سفر با اتومبيل به جاي هواپيما است. معمولا خلبانان جنگنده اتومبيل را جهت سفر انتخاب مي كنند بدون توجه به اين حقيقت كه در سال حداكثر صد نفر در سقوط هواپيماهاي خطوط هوايي آمريكا مي ميرند؛ در حاليكه در تصادفات اتومبيل تعداد تلفات 44000 نفر در سال است.
چيزي كه ديويد روپيك و ديگران به آن اعتقاد دارند فرضية خوش بيني است. مثلا وقتي يك فرد به هنگام رانندگي با تلفن همراه صحبت مي كند، ما اين را يك عمل خطرناك فرض مي كنيم، اما. وقتي خودمان اين عمل را انجام مي دهيم آن را اينگونه توجيه مي كنيم كه مدت زمان تلفن ما كوتاه و ضروري است و يا اينكه ما آنقدر مهارت داريم كه به هنگام رانندگي با تلفن همراه نيز صحبت كنيم. فرضية خوش بيني معتقد بر اين اصل است كه خطر مرگ در كمين ديگران است و هرگز ما را تهديد نمي كند.
نكته ديگر اين است كه همة مردم در مقابل خطرات واكنش هاي يكساني ندارند. بعضي از افراد از ترن هاي هوايي و چتر بازي لذت مي برند بعضي ديگر هرگز به آنها نزديك نمي شوند و تصور چنين وسايل پر خطري برايشان امكان پذير نيست. بعضي از افراد هميشه بدنبال شور و شوق و هيجان هستند، در حالي كه عامل ترس عده اي ديگر را وحشت زده و مايوس مي كند. جان آدامز كارشناس و تحليل گر خطرات و استاد دانشگاه لندن مي گويد يك نوع ترموستات در ذهن هر فردي وجود دارد كه شدت و هيجان او را كنترل مي كند.
هيچ كس نمي داند اين نوع وسيله در بدن بر چه مبنايي تنظيم شده است، اما شواهد حاكي از اين است كه سيستم ژنتيك آن فرد و محيطي كه در آن زندگي مي كند در تغيير و تنظيم درجة آن ترموستات موثر است. در يك مطالعه در دانشگاه دلاوير در سال 2000، محققان از بررسي هاي انجام شده بر روي شخصيت افراد براي ارزيابي كردن روحيات پرهيجان و مخاطره جو دانشجويان استفاده كردند. آنها همچنين بر روي ساختار مغز و خون افرادي كه داراي روحيات پرهيجان بودند تحقيق كردند. نتيجه تحقيقات نشان داد كه حدود 40 درصد از افراد، تند خويي و داشتن روحيات پر هيجان را ياد مي گيرند و 60درصد بقية افراد آن را به ارث مي برند و ذاتا داراي چنين روحياتي هستند. يك نوع تركيب شيميايي به نام سروتونين در مغز انسان وجود دارد كه هيجانات و احساسات بيش از حد و اغتشاش موجود در ذهن فرد را كنترل مي كند. اين نوع مادة شيميايي در مغز افرادي كه داراي روحيات پرهيجان هستند به مقدار كمتري توليد مي شود.
آيا مي توانيم بهتر عمل كنيم؟
با توضيحاتي كه در مورد روحيه افراد داده شد، آيا مي توان در مقابل خطرات واكنش منطقي داشت؟ اگر فرض كنيم كه قادر به تشخيص خطراتي كه ما را تهديد مي كند هستيم چه تدبيري به كار ببريم تا جان ما را تضمين كند و از خطرات محفوظ نگه دارد؟
يك روش ساده ارزيابي كردن خطرات با اعداد و ارقام است. اگر ما احتمال وقوع يك خطر را يك در ميليون در نظر بگيريم درصد اين كه آن خطر رخ دهد به مراتب بيشتر است تا اينكه احتمال وقوع خطر يك در 10 باشد.
حال اين اعداد و ارقام را با معيار درصد در نظر بگيريد. در طي تحقيقاتي كه اسلويك انجام داد به اين نتيجه رسيد كه مردم از خريدن لوازم و تجهيزات ايمني براي خطوط هوايي بيشتر استقبال مي كنند؛ اگر به آنها گفته شود كه 98درصد از افراد يك هواپيما كه 150 نفر سرنشين دارد جانشان تضمين مي شود تا اينكه به آنها صرفا تعداد افرادي كه نجات پيدا مي كنند اعلام شود. اسلويك مي گويد كارشناسان با استفاده از ابزارهاي بسيار دقيق و تحليل گر جهت ارزيابي خطرات موافق هستند. اين گونه ابزارها، عكس العمل و حساسيت مردم را نسبت به خطر بيشتر مي كند و سبب مي شود آنها نسبت به خطراتي كه تهديدشان مي كند هوشيارتر باشند.
روش ديگر ارزيابي خطرات مقايسه كردن آنها با يك ديگر است. كارشناسان تحليلگر خطرات احتمالي، بسيار مشتاقند كه مردم را در جريان خطرات قرار دهند. به طور مثال خطر غرق شدن در وان حمام كه ساليانه 320 آمريكايي را مي كشد، بيشتر مردم آمريكا را تهديد مي كند تا بيماري جنون گاوي كه تاكنون هيچ گزارشي از مرگ و مير افراد از اين نوع بيماري در آمريكا داده نشده است.
البته ما قادر به پيش بيني خطرات ناگهاني نيستيم. تنها كاري كه مي توانيم انجام دهيم اين است كه وقت بيشتري را بگذاريم، تا اطلاعات بيشتري دربارة خطرات جدي كسب كنيم. فيسچوف پروفسور علوم اجتماعي در دانشگاه ملون اخيرا پس از يك تحقيق كه در يك جلسه پرسش و پاسخ از كارشناسان علوم ارتباطات و مالي دربارة انتقال آنفلوانزاي مرغي از يك انسان به انسان ديگر انجام داد به اين نتيجه رسيد كه احتمال انتقال آن از يك انسان به انسان ديگري در سه سال آينده 60درصد است. اما كارشناسان پزشكي به اين نتيجه رسيدند كه احتمال انتقال آن 10درصد است.
كارشناسان و تحليلگران خطرات مي گويند مهمترين مسئله اي كه بايد به آن توجه شود اين است كه ذهن مردم را با خطرات جدي آماده سازيم. مردم مي دانند كه زمين در حال گرم شدن است، با اين وجود با اتومبيل هايي رانندگي مي كنند كه سوخت آن گازوئيل است. آنها به نيروگاه هسته اي بيشتر اعتراض مي كنند تا نسبت به كارخانه هايي كه دخانيات توليد مي كنند، اما در واقع مصرف بيش از حد سيگار است كه در روز 1200 آمريكايي را مي كشد.
منبع: تايم‎/ نوامبر2006]]>
</TEXT>
</DOC>
<DOC>
<DOCID>HAM2-860130-121</DOCID>
<DOCNO>HAM2-860130-121</DOCNO>
<ORIGINALFILE>/1386/860130/world/_sciew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
كودكي از دست رفته]]>
</TITLE>
<TEXT>
<IMAGE>/1386/860130/world/012072.jpg</IMAGE>
<![CDATA[
صدف كوه كن
وقتي به دنيا مي آيي، كسي از تو سؤال نمي كند كجا را دوست داري؟ كدام مادر،كدام پدر،كدام سرزمين را مي پسندي؟ مي آيي و بعدتر ياد مي گيري، راهت را انتخاب كني. اما گاهي اين انتخاب را هم از تو مي گيرند، وقتي كه نيامده پشت سر نبودنت آب مي ريزند.
به گفته مقامات سازمان جهاني بهداشت، روزانه بيش از 12 هزار كودك در كشورهاي آفريقايي به دلائل مختلف جانشان را از دست مي دهند. فقر، سوء تغذيه، گرسنگي و بيماري هاي ايدز، مالاريا و ديگر بيماري ها از عوامل اصلي مرگ كودكان در آفريقا اعلام شده است.
صندوق حمايت از كودكان سازمان ملل(يونيسف)نيز در گزارشي كه اخيراً منتشر كرده است، گزارش داده كه طي شش ماه گذشته 139 هزار نوزاد مبتلا به ايدز در موزامبيك متولد شده اند و با تشخيص ابتلاي 146 هزار زن باردار به ايدز در موزامبيك، يك برنامه درمان دارويي براي پيشگيري از انتقال ويروس hiv از مادر به نوزاد به اجرا درآمده است.
بر اساس آمار وزارت بهداشت موزامبيك، در سال گذشته حدود 20 هزار كودك كمتر از پنج سال در اين كشور بر اثر ابتلا به ايدز جان باختند.
آفريقا با حدود 25 ميليون نفر مبتلا به ويروس ايدز، 8/2 ميليون عفونت جديد و 1/2ميليون نفر مرگ و مير در سال گذشته، در وضعيتي ياس آور قرار دارد كه در اين ميان، حدود 5/1 ميليون نفر(حدود 2/16 درصد)از اين افراد موزامبيكي هستند.
البته اين كشور نيز مانند بسياري از كشورهاي جنوب آفريقا در حال مبارزه با ايدز است و به گزارش خبرگزاري رويترز، با وجود اين چشم انداز تاريك، پس از سال ها اخبار بد در مورد اين بيماري مهلك در آفريقا، امسال كارشناسان بهداشتي ابراز اميدواري مي كنند كه ممكن است در سال هاي آينده با انجام اقدامي ساده مثل ختنه كردن مردان بشود نتايج بهتري در اين مبارزه گرفت. سازمان جهاني بهداشت مي گويد اين اقدام مي تواند در 20 سال آينده در آفريقاي حاشيه صحرا تقريباً از 6 ميليون عفونت جديد hiv جلوگيري كند و جان سه ميليون نفر ر ا نجات دهد و يكي از نويددهنده ترين مداخلات بر ضد بيماري ايدز باشد كه نه علاج قطعي براي آن وجود دارد و نه اميد قريب الوقوع براي ساختن واكسن آن. در حالي كه داروهاي ضد رترو ويروسي بسيار گران قيمت هستند و كشورهاي آفريقايي بسيار فقير.
در حالي كه دانشمندان در كشورهاي توسعه يافته هر روز به راهكارهاي جديدي براي كاهش وزن دست مي يابند و رسانه هاي گروهي اخبار مرتبط با چاقي را در صدر خبرهاي خود قرار مي دهند، هنوز در آفريقا كودكاني از گرسنگي جان مي بازند تا قاعده كلي تعادل در اين جهان حفظ شود.
بنا به گفته جيمز موريس، مدير اجرايي برنامه جهاني غذا، از هر 3 نفر در كشورهاي آفريقايي يك نفر از بحران سوءتغذيه رنج مي برد.كه اكثر اين گرسنگان و قربانيان بيماري و فقر در آفريقا، كودكان هستند. به گفته وي، در حال حاضر 4 ميليون نفر در زيمبابوه، 3 ميليون نفر در سودان، 1 ميليون و 600 هزار نفر در مالاوي، 1 ميليون و 200 هزار نفر در زامبيا و 900 هزار نفر در موزامبيك به شدت به مواد غذايي نياز دارند.]]>
</TEXT>
</DOC>
<DOC>
<DOCID>HAM2-860130-122</DOCID>
<DOCNO>HAM2-860130-122</DOCNO>
<ORIGINALFILE>/1386/860130/world/_sciew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
عوامل خطرساز براي آفتاب سوختگي]]>
</TITLE>
<TEXT>
<![CDATA[همشهري آنلاين: آفتاب سوختگي نوعي سوختگي پوست است. اگر آفتاب سوختگي از نوع سوختگي درجه يك باشد علائم آن قرمزي، تورم خفيف و درد است. سوختگي درجه دو كه خطرناك تر است، دردناك تر از سوختگي درجه يك است و قرمزي، تورم و تاول هاي بيشتري دارد. سوختگي درجه يك معمولا در عرض 2 تا 5 روز بهبود مي يابد ولي بهبودي سوختگي درجه دو ممكن است 2 هفته طول بكشد.
ساير علائم يك سوختگي خطرناك عبارتند از تب يا درد شديد يا استفراغ، لرز يا هذيان. اگر كودك مدت زيادي در معرض آفتاب قرار داشته است ممكن است در معرض خطر گرما زدگي نيز قرار داشته باشد.
برخي افراد به خاطر سن، نوع پوست يا داروهايي كه مصرف مي كنند، به آفتاب سوختگي حساس ترند.
از جمله عواملي كه حساسيت فرد را به آفتاب سوختگي افزايش مي دهند، اينها هستند:
نوزادان و كودكان نسبت به بزرگسالان پوست حساس تري دارند، بنابراين در صورتي كه بي حفاظ بمانند با احتمال بيشتري دچار آفتاب سوختگي شديد مي شوند.
افرادي با پوست روشن با احتمال بيشتري نسبت به افراد با پوست تيره تر دچار آفتاب سوختگي مي شوند- البته همه انواع پوست ممكن است دچار آفتاب سوختگي شوند.
برخي داروها از جمله بعضي از آنتي بيوتيك ها و قرص هاي ضدبارداري باعث افزايش احتمال آفتاب سوختگي مي شوند.
استفاده از تخت هاي برنزه كردن ممكن است باعث آفتاب سوختگي هاي خطرناك  شود.
بيرون از خانه بودن در ساعت اوج آفتاب 10 صبح تا 4 بعدازظهر و وجود آب يا ماسه هاي بازتاب دهنده نور ممكن است باعث افزايش خطر آفتاب سوختگي هاي شديد شود.]]>
</TEXT>
</DOC>
<DOC>
<DOCID>HAM2-860130-123</DOCID>
<DOCNO>HAM2-860130-123</DOCNO>
<ORIGINALFILE>/1386/860130/world/_sciew.htm</ORIGINALFILE>
<ISSUE>پنجشنبه 30 فروردين 1386</ISSUE>
<DATE calender="Western">2007-04-19</DATE>
<DATE calender="Persian">1386/01/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
326]]>
</TITLE>
<TEXT>
<IMAGE>/1386/860130/world/012078.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>

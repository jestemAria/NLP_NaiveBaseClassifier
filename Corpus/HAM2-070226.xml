<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851207-001</DOCID>
<DOCNO>HAM2-851207-001</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[محل دائمي نمايشگاه ها ديگر پذيراي يار مهربان نيست
مصلاي تهران، ميزبان بيستمين نمايشگاه بين المللي كتاب]]>
</TITLE>
<TEXT>
<IMAGE>/1385/851207/news/015414.jpg</IMAGE>
<![CDATA[
گروه ادب و هنر- بيستمين نمايشگاه بين المللي كتاب تهران در محل شركت سهامي نمايشگاه ها و مصلاي بزرگ تهران برگزار و ثبت نام ناشران بخش داخلي از تاريخ دوازدهم اسفند آغاز مي شود . در همين حال اعلام شده است كه به منظور تسهيل دسترسي مخاطبان به كتاب ارزان، در صورتي كه ناشران داخلي كتاب هاي خود را با تخفيف بيش از 10 درصد مصوب دوره هاي گذشته عرضه كنند به ازاي هر 10 درصد تخفيف اضافي مي توانند از 30 درصد تخفيف در هزينه هاي ثبت نام برخوردار شوند. ثبت نام ناشران بخش داخلي اين نمايشگاه از 12 تا 22 اسفندماه در مؤسسه نمايشگاه هاي فرهنگي صورت مي گيرد.
به گزارش روابط عمومي معاونت امور فرهنگي با توجه به توسعه صنعت نشر و كمبود فضاي نمايشگاهي مناسب در مكان شركت سهامي نمايشگاه هاي بين المللي و براساس ارزيابي هاي متعدد توسط ستاد برگزاري بيستمين نمايشگاه بين المللي كتاب تهران در خصوص مكان هايي كه امكان برگزاري نمايشگاه بين المللي كتاب تهران در آنها وجود دارد، مقرر شد بيستمين نمايشگاه بين المللي كتاب تهران در محل شركت سهامي نمايشگاه ها و مصلاي بزرگ تهران برگزار شود.
بر اساس مصوبات دهمين نشست شوراي سياست گذاري بيستمين نمايشگاه بين المللي كتاب تهران مقرر شد ثبت نام ناشران بخش داخلي بيستمين نمايشگاه بين المللي كتاب تهران از تاريخ دوازدهم اسفند تا بيست و دوم اسفندماه توسط مؤسسه نمايشگاه هاي فرهنگي صورت گيرد. ضمن آنكه ثبت نام ناشران بخش خارجي نمايشگاه مدتي است كه آغاز شده و روبه اتمام است. بنابراين گزارش با توجه به تأكيدات رياست جمهوري اسلامي ايران مبني بر حمايت از ناشران داخلي و در راستاي سياست هاي جديد وزارت فرهنگ و ارشاد اسلامي در سال 86، به منظور تسهيل دسترسي مخاطبان به كتاب ارزان، در صورتي كه ناشران داخلي كتاب هاي خود را با تخفيف بيش از ده درصد مصوب دوره هاي گذشته عرضه كنند به ازاي هر ده درصد تخفيف اضافي مي توانند از 30 درصد تخفيف در هزينه هاي ثبت نام برخوردار شوند. به اين ترتيب چنانچه ناشري كتاب هاي خود را با چهل درصد تخفيف عرضه كند. فقط ده درصد هزينه هاي نمايشگاهي را پرداخت خواهد كرد. هزينه مزبور توسط معاونت امور فرهنگي وزارت ارشاد اسلامي پرداخت خواهد شد. البته تصميم مذكور شامل ناشران كمك آموزشي نخواهد شد.
محسن پرويز،معاون امور فرهنگي وزير فرهنگ و ارشاد اسلامي كمتر از يك هفته قبل اعلام كرده بود مكان برگزاري نمايشگاه بين المللي تهران در سال 1386 هنوز مشخص نشده و اين يكي از مشكلاتي است كه مانع از انجام برنامه ريزي هاي لازم به منظور افزايش سطح كيفي آن مي شود.
همچنين وي گفته بود ثابت ماندن مكان برگزاري نمايشگاه بين المللي كتاب باعث ثبت اين رويداد در تقويم بين المللي نمايشگاه ها شده و ناشران جهان مي توانند براي حضور در آن برنامه ريزي كنند.
اما وي ديروز در گفت وگو با ايسنا با بيان اين كه اقدامات انجام شده در سال هاي اخير براي فراهم آوردن مكان مناسب و ثابت به منظور برپايي نمايشگاه بين المللي كتاب تهران به نتيجه نرسيده است، گفت: ما براي برگزاري نمايشگاه هاي كتاب در سراسر ايران ميهمان هستيم و ميزبان ها هم كساني هستند كه گاهي همكاري خوبي با ما مي كنند و گاهي هم در اين باره توجيه نيستند. در طي اين سال ها هم اتفاق خاصي نيفتاده و ما همچنان ميهمان هستيم.
پرويز در پاسخ به اين سؤال كه چه زماني نمايشگاه بين المللي كتاب تهران داراي يك مكان ثابت و به اصطلاح صاحب خانه مي شود، گفت: معلوم نيست.سال گذشته هم رئيس جمهوري در اين باره توضيحي دادند، با اين حال از اين فرصت و از اين امكان به خوبي استفاده نشد.
معاون امور فرهنگي وزير فرهنگ و ارشاد اسلامي با اشاره به اين كه فضاي نمايشگاه هاي دائمي تهران براي فعاليت هاي اقتصادي تعريف شده است، گفت: اين فضا خيلي با اهداف نمايشگاه بين المللي كتاب منطبق نيست، طبيعي است مسئولان آن نتوانند همكاري و هماهنگي كافي با ما داشته باشند و زماني كه امكانات كافي در اختيار ما نباشد، برنامه ريزي و اجراي مطلوب برنامه ها هم مشكل مي شود.]]>
</TEXT>
</DOC>
<DOC>
<DOCID>HAM2-851207-002</DOCID>
<DOCNO>HAM2-851207-002</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره هنري طلاب در قم]]>
</TITLE>
<TEXT>
<![CDATA[قم- خبرنگار همشهري: نخستين جشنواره هنر آسماني ويژه طلاب هنرمند سراسر كشور در قم برگزار مي شود.
رئيس حوزه هنري استان قم با بيان اين مطلب گفت: جشنواره در چهار رشته هنرهاي تجسمي، تصويري، ادبيات و پژوهش و يك رشته ويژه با موضوع پيامبر اعظم(ص)از 10 اسفند آغاز مي شود. فرجي با اشاره به ارسال يك هزار و 81 اثر هنري از 19 استان كشور به جشنواره اظهار داشت: آثار توانمند و خوبي از سوي طلاب هنرمند بويژه خواهران به دبيرخانه جشنواره رسيده است.]]>
</TEXT>
</DOC>
<DOC>
<DOCID>HAM2-851207-003</DOCID>
<DOCNO>HAM2-851207-003</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با سينما
طرح مناقشه برانگيز انجمن سينماداران]]>
</TITLE>
<TEXT>
<![CDATA[گروه ادب و هنر- سينما در هفته اي كه گذشت تحت تأثير درخواست انجمن سينماداران قرار داشت.
انجمن سينماداران خواستار افزايش 10 درصدي سهم سينمادار از فروش فيلم ها شده و اين را اقدامي براي جلوگيري از تعطيلي سالن هاي سينما دانسته است. همان طور كه پيش بيني مي شد طرح سينماداران با واكنش هاي گسترده تهيه كنندگان سينما روبه رو شد. تهيه كنندگان سينما كه در يك سال اخير دائماً در حال جبهه بندي عليه يكديگر بوده اند و هم اكنون در سه تشكل صنفي انشعاب كرده اند، در مقابل طرح سينماداران اتحادي استراتژيك را از خود نشان دادند. اين گونه بود كه حرف هاي حسين فرح بخش از جناح اتحاديه تهيه كنندگان با مواضع منوچهر محمدي از جناح كانون تهيه كنندگان فيلم ايران، كاملاً همسان بود. تهيه كنندگان سينما معتقدند اگر سهم صاحب فيلم 10 درصد كاهش يابد، عملاً بخش خصوصي امكان توليد فيلم را از دست خواهد داد و اگر سينمادار در شرايط فعلي متضرر شده، اين ضرر بايد توسط دولت جبران شود، نه اين كه سهم صاحب فيلم كاهش يابد.
در شرايطي كه بسياري از صاحب نظران، طرح انجمن سينماداران را غيرقابل اجرا مي دانند، گويا اكران نوروزي هم تحت الشعاع اين طرح قرار گرفته و هنوز قرارداد فيلم هاي نوروزي با سينماداران به امضا نرسيده است.
با اين همه خبرگزاري ها به نقل از منبعي آگاه از قطعي شدن اكران فيلم هاي اخراجي ها، ميهمان، خون بازي و شب بخير فرمانده خبر داده اند.
سينما در حالي در تدارك اكران نوروزي است كه پس لرزه هاي جشنواره فجر همچنان ادامه دارد. بعد از عقب نشيني آشكار يكي دو نفر از معترضان به داوري هاي جشنواره كه در واكنش به اعتراض هاي محافل غيرسينمايي صورت گرفت، 4 نماينده مجلس شوراي اسلامي با ارسال نامه اي به وزير ارشاد خواستار رسيدگي به امور داوري  جشنواره  شدند. واكنش اين نمايندگان مصادف شد با نامه سرگشاده شديداللحن مشاور هنري رئيس جمهور. شمقدري در اين نامه با زيرسؤال بردن عملكرد معاونت سينمايي در جشنواره فجر، مديريت سينما را به ناهوشياري و بدسليقگي متهم كرد؛ نامه اي كه البته با سكوت مديران سينما مواجه شد.]]>
</TEXT>
</DOC>
<DOC>
<DOCID>HAM2-851207-004</DOCID>
<DOCNO>HAM2-851207-004</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[9 نمايش به تئاتر شهر مي آيند]]>
</TITLE>
<TEXT>
<![CDATA[گروه ادب و هنر- 9 نمايش از اين هفته هر روز در تالارهاي مختلف مجموعه تئاتر شهر به روي صحنه مي ژروند.
به گزارش واحد اطلاع رساني مجموعه تئاتر شهر در اين هفته نمايش بدرود امپراطور علي پويان ساعت 19:30 در تالار اصلي به روي صحنه مي ژرود. در تالار چهار سو نيز از اين هفته نمايش همسايه آقا نوشته و كار حسين كياني ساعت 19 به روي صحنه مي ژرود. در تالار قشقايي هم نمايش شب نشيني باشكوه آقاجون نوشته و كار حسين فرخي ساعت 18 به اجرا در مي ژآيد، در همين تالار نمايش منظومه مور بي ملكه نوشته و كار ناصح كامكاري ساعت 19:30 پذيراي علاقمندان تئاتر است. در تالار سايه هم نمايش حياط خلوت، نوشته و كار چيستا يثربي ساعت 18 پذيراي علاقمندان به تئاتر است ضمن اين كه در همين تالار نور زمستاني نوشته و كار سعيد شاپوري ساعت 20 به روي صحنه خواهد رفت. در كارگاه نمايش هم نمايش زخمه بر رمل نوشته و كار  ژآتيلا پسياني ساعت 20 به روي صحنه خواهد رفت. نمايش روز به خير آقاي وزير نوشته حميدرضا نعيمي و كارگرداني محسن ابراهيمي ساعت 18 در تالار نو به روي صحنه خواهد رفت. در همين تالار هم نمايش عيد پاك نوشته آگوست استريندبرگ به كارگرداني حسن باستاني ساعت 19:45 ميزبان دوستداران تئاتر است.]]>
</TEXT>
</DOC>
<DOC>
<DOCID>HAM2-851207-005</DOCID>
<DOCNO>HAM2-851207-005</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پايان فيلمبرداري زن دوم]]>
</TITLE>
<TEXT>
<IMAGE>/1385/851207/news/015417.jpg</IMAGE>
<![CDATA[
گروه ادب و هنر- فيلمبرداري زن دوم تازه ترين فيلم سيروس الوند امروز در شيراز به پايان مي رسد.
الوند آخرين نماهاي زن دوم را در شاهچراغ و حافظيه فيلمبرداري خواهد كرد تا كار بعد از 70 روز به انتها برسد.
در زن دوم كه نوزدهمين ساخته سيروس الوند است محمدرضا فروتن، نيكي كريمي، سحر زكريا، آناهيتا نعمتي، زهرا داودنژاد، مهتاج نجومي و امير آقايي حضور دارند.
اين فيلم كه مضموني عاشقانه دارد ابتدا قرار بود توسط احمد اميني مقابل دوربين برود، منتها در نهايت سيروس الوند آن را كارگرداني كرد. فيلمنامه زن دوم توسط فرشته طائرپور و مينو كريم زاده و براساس داستاني از كريم زاده به نگارش درآمده است.
در خلاصه داستان فيلم چنين آمده است: زندگي عاشقانه مهتاب با رسيدن خبري به بحران كشيده مي شود، آدم هايي از گذشته فراموش شده هر كدام پا به ماجرا مي گذارند كه هر يك تعريفي متفاوت از عشق و حق را با خود آورده اند. حادثه بر همه چيز سايه مي افكند. بهرام و مهتاب در موقعيت انتخابي دشوار قرار مي گيرند، انتخاب ميان خود و ديگري، عشق و خودخواهي، خواستن، نخواستن... الوند در همان روزهاي اول آغاز فيلمبرداري اعلام كرد: ترجيح مي دهم در 55 سالگي بيشتر با دلم فيلم بسازم تا عقلم.
پس از شكست تجاري برگ برنده و رستگاري در 20/8، الوند كوشيد تا به سينماي مخاطب محور بازگردد. حاصل اين بازگشت كارگرداني فيلم تله   بود كه تاكنون بيش از470 ميليون تومان فروخته و به نظر مي رسد كه زن دوم هم به اميد دستيابي به گيشه اي پررونق ساخته شده است. تهيه كنندگي زن دوم   را فرشته طائرپور برعهده دارد.]]>
</TEXT>
</DOC>
<DOC>
<DOCID>HAM2-851207-006</DOCID>
<DOCNO>HAM2-851207-006</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره موسيقي آواي باستاني برگزار مي شود]]>
</TITLE>
<TEXT>
<![CDATA[گروه ادب و هنر- جشنواره موسيقي آواي باستاني با حضور هنرمندان موسيقي مقامي ، از 21تا 24 فروردين در كرمانشاه برگزار مي شود.
اين جشنواره با حضور هنرمنداني از استان هاي كرمانشاه، لرستان، كردستان، همدان و ايلام با محوريت هوره خواني كه از آوازهاي باستاني منطقه غرب كشور است در بخش هاي اصلي، پژوهشي و نمايش كتاب و جنبي برگزار مي شود.
بخش جنبي اين جشنواره به مسابقه اختصاص دارد كه در آن هنرمندان به صورت گروه نوازي، تكنوازي و تك خواني در حوزه هاي آواز و سازهاي تنبور، دف، سرنا، دهل، ديوان، نرمه ناي، شمشال، دوزله، كمانچه محلي، دايره، آوازهاي محلي، سياه چمانه و مولودي خواني به رقابت مي پردازند.
بنابراين گزارش در بخش جنبي جشنواره نيز تعدادي از هنرمندان برجسته اين استان ها به اجراي موسيقي مقامي منطقه خود مي پردازند.
بخش پژوهشي و نمايش كتاب نيز از بخش هاي ديگر اين جشنواره است كه در كنار بخش اجرايي برپا مي شود. در اين جشنواره از پيشكسوتان موسيقي مقامي غرب ايران تجليل مي شود.]]>
</TEXT>
</DOC>
<DOC>
<DOCID>HAM2-851207-007</DOCID>
<DOCNO>HAM2-851207-007</DOCNO>
<ORIGINALFILE>/1385/851207/news/_adabh.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[بدترين هاي سينماي آمريكا: مراسم انتخاب بدترين هاي سال 2006 سينماي آمريكا در لس آنجلس برگزار شد و فيلم غريزه اصلي 2 تمشك طلايي بدترين فيلم را از آن خود كرد. اين فيلم همچنين تمشك طلايي بدترين بازيگر نقش اول زن را براي شارون استون به همراه آورد. غريزه اصلي 2 همچنين در بخش فيلمنامه  و فيلم دنباله  دار نيز بدترين اثر شناخته شد. در رده دوم بدترين فيلم آمريكا، فيلم كمدي مرد كوچك  به كارگرداني برادران وايانز قرار دارد كه سه جايزه تمشك طلايي از جمله بدترين بازيگر نقش اول مرد را براي مارلسون وايانزبه همراه آورد. همچنين كارمن الكترا براي فيلم date movie جايزه بدترين بازيگر نقش مكمل زن را بدست آورد.
افتتاح خانه موزه دكتر شريعتي : خانه موزه دكتر علي شريعتي امروز با حضور رئيس شوراي اسلامي شهر تهران افتتاح مي شود. منزل دكتر شريعتي به عنوان خانه موزه با هدف حفظ آثار اين انديشمند و جامعه شناس مبارز و آشنايي با افكار وي به همت معاونت هنري سازمان فرهنگي هنري شهرداري تهران افتتاح مي شود. در اين خانه موزه آثار دكتر علي شريعتي شامل كتب و آثار وي براي آشنايي عموم با شخصيت وي فراهم آمده است.
بررسي موسيقي ايران در راديو: برنامه چهار مضراب راديو فرهنگ فردا با حضور فريدون حافظي آهنگساز و نوازنده تار، موسيقي در راديو را مورد بررسي قرار مي دهد. رضا مهدوي،رئيس مركز موسيقي حوزه هنري و سردبير برنامه  چهار مضراب و برنامه نيستان، هر هفته دوشنبه ها با يكي از بزرگان موسيقي كشور درباره آسيب شناسي موسيقي ايران به طور زنده گفت وگو مي كند.
سمفوني پيامبر اعظم ص در جشنواره ترنم: سمفوني پيامبر اعظم ساخته شاهين فرهت روز گذشته در اختتاميه جشنواره ترنم رحمت نواخته شد. اين سمفوني كه در پي نامگذاري سال جاري به نام پربركت حضرت
خاتم الانبياء محمد مصطفي به سفارش مركز موسيقي و سرود صدا و سيما ساخته شده است، در اختتاميه جشنواره ترنم رحمت توسط اركسترسمفونيك صدا و سيما به رهبري محمد بيلگري پور و با صداي علي تفرشي در جشنواره ترنم رحمت در سالن كوثر صدا و سيما اجرا شد.
آغاز تدوين حس پنهان: با به نيمه رسيدن فيلمبرداري حس پنهان مرتضي رزاق كريمي در منزلي مسكوني در خيابان ديباجي، عباس گنجوي تدوين فيلم را به تازگي آغاز كرده است. حس پنهان نخستين ساخته بلند سينمايي مرتضي رزاق كريمي بعد از سال ها فعاليت در زمينه توليد آثار مستند و نيمه بلند است. اين فيلم اثري اجتماعي راجع به غفلت در زمانه ماست. امير و سيمين زوجي جوان در بحراني ناخواسته گرفتار شده اند. آيا تقدير برگ تازه اي در زندگي آنها مي گشايد؟محمدرضا فروتن، مهتاب كرامتي، آتيلا پسياني، شهره سلطاني و نيوشا ضيغمي بازيگران اصلي اين فيلم هستند. فريدون فرهودي و مصطفي رزاق كريمي نويسندگان فيلمنامه، حس پنهان هستند.]]>
</TEXT>
</DOC>
<DOC>
<DOCID>HAM2-851207-008</DOCID>
<DOCNO>HAM2-851207-008</DOCNO>
<ORIGINALFILE>/1385/851207/news/_akhar.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851207/news/015501.jpg</IMAGE>
<![CDATA[
عكس: همشهري‎/ جواد گلزار
تهران، پارك نياوران- مجموعه كتاب هاي پژوهشي پيرامون تاريخ ادبيات كودك و نوجوان ايران در سال آينده منتشر مي شود. اين مجموعه مروري بر تاريخ ادبيات كودك كشور در فاصله سال هاي 1340 تا 1357 خواهد بود.]]>
</TEXT>
</DOC>
<DOC>
<DOCID>HAM2-851207-009</DOCID>
<DOCNO>HAM2-851207-009</DOCNO>
<ORIGINALFILE>/1385/851207/news/_akhar.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[بازگشت سرما
سرما كه به نظر مي رسيد از شهر هاي كشور رخت بر بسته يك بار ديگر مناطقي از كشور را تحت تأثير قرار داد. علاوه بر بروز سرماي شديد در استان گيلان كه براي نمونه دماي شهر رشت را?? درجه كاهش داد، ستاد حوادث پيش بيني نشده استان اردبيل نيز با صدور اطلاعيه اي نسبت به برف گرفتگي راه هاي كوهستاني استان و احتمال سقوط بهمن هشدار داد. اين ستاد با اعلام اين كه به سبب نفوذ جريانات سرد شمالي، بارش سنگين برف و بروز اختلال در تردد در راه هاي كوهستاني استان دور از انتظار نيست، رانندگان و مسافران را به رعايت اصول ايمني فراخواند. همچنين دماي هواي بخش وسيعي از استان اردبيل بين?? تا?? درجه سانتيگراد كاهش يافت.
جريمه سيگاري ها
درحالي كه حتي با رانندگان مسافر بر ي كه حين جابجايي مسافر سيگار مي كشند برخورد چنداني صورت نمي گيرد غيرسيگاري ها اميدوارند اداره راهنمايي و رانندگي به صحبت هاي مويد علويان معاون سلامت وزارت بهداشت در سال آينده جامه عمل بپوشد. به گفته وي بر اساس آيين نامه قانون جامع كنترل دخانيات كه تا آخر امسال ابلاغ مي شود، رانندگاني كه حين رانندگي سيگار بكشند، جريمه مي شوند. بر اساس اين آيين نامه جريمه هاي تنبيهي و بازدارنده متعددي براي افرادي كه در انظار عمومي سيگار مي كشند در نظر گرفته شده است.
جين ايراني
اغلب خريداران شلوار  ها ي جين به دنبال مارك هاي خارجي هستند و اين موضوع باعث كسادي بازار توليد كنندگان شلوار جين در داخل كشور شده است. با اين وجود به نظر مي رسد اتحاديه خياطان زنانه  و مردانه تهران براي نمايشگاه بهاره البسه و پوشاك امسال برنامه هايي دارد و مي خواهد نمونه هاي با كيفيت توليدات داخل را براي جلب نظر خريداران در اين نمايشگاه عرضه كند.
شتر سواري در نائين
تنوع جاذبه هاي گردشگري دست كم در سطح اخبار به نسبت سال هاي پيش بيشتر شده است، براي نمونه از شهر نائين خبر مي رسد اين شهر براي استقبال متفاوت از گردشگران نوروزي، در بافت تاريخي شهر، تور شتر سواري به راه انداخته است. همچنين با ثبت نام از علاقه مندان به بناهاي تاريخي، تور گردشگري در بافت تاريخي شهر نائين و محمديه از توابع نائين به صورت روزانه صورت مي گيرد. اين بازديد به صورت پياده روي از?? بناي تاريخي است. اجراي موسيقي محلي و شاهنامه خواني در موزه مردم شناسي كوير نائين از ديگر برنامه هاي اداره ميراث فرهنگي شهرستان نائين در تعطيلات نوروزي است.
افتتاح زيرگذر
پروژه زيرگذر عابر پياده ميدان نماز تبريز ديروز به بهره برداري رسيد. طرح زيرگذر عابرين براي افزايش امنيت و فضاي بازار با قابليت دسترسي آسان شهروندان ساخته شده است. با افتتاح اين پروژه از حجم ترافيك در يكي از پرترددترين نقاط شهر تبريز در محدوده بازار كاسته مي شود. مساحت اين طرح 5 هزار و??? متر مربع بوده كه در فضاي اين زيرگذر??? باب مغازه، فعاليت تجاري و اقتصادي خواهند داشت. اين عابرگذر داراي 7 ورودي و خروجي است و 4 پله برقي در مبادي آن نصب شده است.]]>
</TEXT>
</DOC>
<DOC>
<DOCID>HAM2-851207-010</DOCID>
<DOCNO>HAM2-851207-010</DOCNO>
<ORIGINALFILE>/1385/851207/news/_akhar.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار
گراني آجيل كليد خورد]]>
</TITLE>
<TEXT>
<IMAGE>/1385/851207/news/015513.jpg</IMAGE>
<![CDATA[
روند آهسته اما صعودي قيمت آجيل در بازار خشكبار نشان مي دهد خريد هاي عيد آغاز شده و به گفته فروشنده  ها، اين افزايش باز هم ادامه خواهد داشت. در حال حاضر قيمت هر كيلو پسته از5400 تا 9000 تومان متغير است و بستگي به نوع و كيفيت آن دارد.
قيمت هر كيلو تخمه كدو كه تا ماه گذشته 4500 تومان بوده هم اكنون به 5000 تومان رسيده و قيمت بادام هم بين 8000 تا 9000 در نوسان است. بنابراين مي توان گفت گراني آجيل شب عيد همزمان با آغاز اسفند ماه كليد خورد. سيد مصطفي حسيني رئيس اتحاديه خشكبار نيز مي گويد: قيمت آجيل و خشكبار براي عيد امسال نيز براساس نرخ هاي مصوب سال هاي گذشته تعيين شده است. در قيمت آجيل و خشكبار به دليل تأثير خشكسالي و ديگر عوامل طبيعي و تفاوت كيفيت اجناس، رسيدن به قيمت قطعي ممكن نيست. به دليل افزايش تقاضا در ماه هاي آخر سال و ايام نوروز هر ساله مشكل گراني پيدا مي شود. درحال حاضر نحوه قيمت گذاري خشكبار طبق مصوبه مجمع امور صنفي با احتساب 15 درصد سود براي خرده فروش ها و 5 درصد سود براي عمده فروش هاست كه بر حسب فاكتور خريد و با نظر كارشناسان اتحاديه تعيين مي شود.]]>
</TEXT>
</DOC>
<DOC>
<DOCID>HAM2-851207-011</DOCID>
<DOCNO>HAM2-851207-011</DOCNO>
<ORIGINALFILE>/1385/851207/news/_akhar.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[قصه هاي مادر و پدر بزرگ ها
خانه فرهنگ ميعاد به منظور ترويج فرهنگ قصه گويي و حفظ فرهنگ اصيل ايراني اقدام به برگزاري برنامه قصه گويي پدر بزرگ ها و مادر بزرگ ها كرده است. در اين برنامه پدر و مادر بزرگ ها، ضمن حضور در خانه فرهنگ، قصه هاي قديمي و شيرين ايراني خود را براي كودكان حاضر در مراسم تعريف مي كنند. اين برنامه روزهاي پنجشنبه هر هفته از ساعت 15 تا 17 برگزار مي شود. خانواده هاي علاقه مند مي توانند براي شركت فرزندانشان در اين برنامه به نشاني: خاني آبادنو- 20 متري ميعاد- كوچه 35 خانه فرهنگ ميعاد مراجعه كنند و يا براي كسب اطلاعات بيشتر با شماره تلفن 55032500 تماس بگيرند.
ويژه برنامه هفته درختكاري
فرهنگسراي طبيعت به مناسبت فرارسيدن روز درختكاري و با هدف ترغيب و تشويق شهروندان به كاشت و نگهداري درخت، اقدام به برگزاري ويژه برنامه اي از تاريخ 12 اسفند ماه به مدت يك هفته خواهدكرد. اهداي نهال رايگان، كارگاه هاي آموزشي شيوه صحيح كاشت نهال، كارگاه تشخيص سن درختان، كارگاه آموزش روشهاي انتخاب گياه مناسب براي كاشت در تهران، كارگاه حفظ و نگهداري گل و گياه آپارتماني و گل آرايي با گل هاي طبيعي در محوطه تراس آپارتمان ها، صدور شناسنامه سبز و نامگذاري درختان به نام شهدا، نخبگان علمي و ورزشي در مدارس منتخب سطح منطقه، كاشت درخت به نام برگزيدگان كنكور 85 در محوطه فرهنگسرا و مسابقه تلفني بهترين جمله ائمه اطهار درباره فوايد درخت از برنامه هاي تدارك ديده شده در هفته درختكاري است. علاقه مندان براي كسب اطلاعات بيشتر و شركت در اين برنامه ها مي توانند به نشاني: فلكه دوم تهرانپارس- انتهاي خيابان جشنواره- فرهنگسراي طبيعت مراجعه كنند و يا با شماره تلفن 77354735 تماس بگيرند.]]>
</TEXT>
</DOC>
<DOC>
<DOCID>HAM2-851207-012</DOCID>
<DOCNO>HAM2-851207-012</DOCNO>
<ORIGINALFILE>/1385/851207/news/_akhar.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/34]]>
</TITLE>
<TEXT>
<![CDATA[كدام وسيله؟
كداميك از وسايل نقليه درآلودگي هواي شهرهاي بزرگ بيشتر سهم دارند؟
a)قطارc)تاكسي گازسوز
b)اتوبوس درون شهريd)موتورسيكلت
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.(علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه 33
]]>
<IMAGE>/1385/851207/news/015522.jpg</IMAGE>
</TEXT>
</DOC>
<DOC>
<DOCID>HAM2-851207-013</DOCID>
<DOCNO>HAM2-851207-013</DOCNO>
<ORIGINALFILE>/1385/851207/news/_bourse.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[گزارش لحظه به لحظه از بازگشايي و سقوط قيمت سهام غدير
ارزش كل سهام غدير در رويدادي بي سابقه ظرف يك ساعت،500 ميليارد تومان كاهش يافت]]>
</TITLE>
<TEXT>
<IMAGE>/1385/851207/news/015423.jpg</IMAGE>
<![CDATA[
گروه بورس- شركت سرمايه گذاري غدير روز گذشته بي سابقه ترين سقوط قيمت در تاريخ بازار سرمايه را به نام خود ثبت كرد. روز گذشته سهامداران، پس از ماه ها انتظار طاقت فرسا شاهد نمايش نام شركت  سرمايه گذاري غدير بر روي تابلوي بورس بودند. از زمان توقف نماد اين شركت در بازار سهام، سهامداران اين شركت گذشته از راكد ماندن سرمايه شان، با كاهش شديد ارزش دارايي هايشان مواجه بوده اند.
ديروز در ساعت 30/11 دقيقه يعني بلافاصله پس از صدور مجوز بازگشايي نماد غدير، ارزش صف فروش سهام اين شركت به يك ميليارد و 400 ميليون تومان رسيد. برآوردهاي اوليه نشان مي دهد، در پايان معاملات ديروز ارزش سهام غدير بيش از 5 هزار ميليارد ريال كاهش يافت. تاريخ بازار سرمايه به ياد ندارد، ارزش بازار شركتي تنها در طول يك ساعت به اين ميزان كاهش يافته باشد. شركت سرمايه گذاري غدير تا دي ماه امسال با 21 هزار ميليارد ريال ارزش، بزرگترين شركت بورس تهران محسوب مي شد، در حالي كه با افت 5 هزار ميليارد ريالي اين سهم در روز گذشته ارزش روز غدير به 16 هزار ميليارد ريال كاهش يافت و به اين ترتيب اين شركت به رده هاي پايين تر در جدول بورس سقوط كرد.
اين گزارش حاكي است: نيم ساعت پس از تشكيل صف هاي فروش طولاني، بازارگردان غدير بخش عمده اين صف را جمع كرد و ميزان صف هاي فروش را كاهش داد. در نهايت حجم معاملات اين شركت در پايان مبادلات ديروز به 600 ميليون تومان رسيد و قيمت هر سهم اين شركت 114 تومان معادل 28 درصد كاهش يافت. عده اي از فعالان بازار در پي جمع آوري سهام و اقدام بازارگردان، از فروش سهام بر روي نرخ هاي پايين تر خودداري كردند ديروز هر سهم غدير در نرخ 270 تا 370 تومان دادوستد شد. 80 هزار سهامدار شركت غدير پس از پذير ه نويسي پرهياهوي سال 83 اين شركت، به قيمت 570 تومان روز به روز با سقوط شديد قيمت سهام خود روبه رو بوده اند و توقف طولاني مدت اين سهم نارضايتي گسترده اي را در سطح بازار سرمايه ايجاد كرده بود.
همچنين غدير يك ماه پيش در يك گزارش سؤال برانگيز، سود هر سهم خود را از 67 تومان به 37 تومان كاهش داد كه اين موضوع نارضايتي هاي عمومي را گسترده تر كرد. سازمان بورس تاكنون هيچ واكنشي در خصوص اين انحراف و پيش بيني غلط در سود هر سهم از خود نشان نداده است. در حالي كه براساس قانون، اين سازمان موظف است در صورتي كه رقم پيش بيني درآمد هر سهم شركت انحراف نامعقولي داشته باشد با آن شركت برخورد كند.
نظر كارشناسان
نصرالله برزني عضو هيأت مديره شركت بورس اوراق بهادار در باره توقف طولاني نماد شركت سرمايه گذاري غدير و دلايل آن گفت: سازمان بورس به هيچ عنوان در توقف طولاني نماد اين شركت در بورس مقصر نيست بلكه اين مديران و سهامداران عمده شركت غدير بودند كه هر بار از ارايه اطلاعات مورد نياز بازار سرمايه به بورس اكراه داشتند. وي افزود: مديران اين شركت فكر مي كردند با بازگشايي نماد غدير قيمت سهام غدير به سطح نازلي خواهد رسيد و يا اين كه آنها متحمل هزينه هاي سنگيني خواهند شد. برزني در خصوص سياست توقف نمادها در شركت بورس گفت: مهم ترين اولويت كاري شركت بورس اين است كه فاصله بين باز و بسته شدن نمادها را به حداقل ممكن برساند. عضو هيأت مديره شركت بورس تأكيد كرد: شوراي بورس، سازمان بورس و شركت بورس هر سه متفق القول، معتقدند،  زمان توقف نمادها بايد به حداقل ممكن برسد.
موضع غدير
در همين حال مدير مالي شركت سرمايه گذاري غدير اعتراف كرد: علت پايين بودن سود شركت نامتوازن بودن تركيب سود است. افشين بنايي ادامه داد: علت عمده در انحراف از بودجه قبلي غدير اين بود كه پيش بيني ها محقق نشد و باعث شد سود 67 توماني به 37 تومان تقليل يابد. بنايي تصريح كرد: در اين اتفاق 3 علت عمده دخالت داشت، اول: تغيير و تحقق نيافتن بودجه در برنامه شركت هاي زير مجموعه؛ دوم: كاهش سودآوري شركت ها در كل بازار سرمايه و سوم: به نتيجه نرسيدن طرح هاي پيش بيني شده در داخل شركت غدير.]]>
</TEXT>
</DOC>
<DOC>
<DOCID>HAM2-851207-014</DOCID>
<DOCNO>HAM2-851207-014</DOCNO>
<ORIGINALFILE>/1385/851207/news/_bourse.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آخرين صف هاي خريد و فروش سهام]]>
</TITLE>
<TEXT>
<IMAGE>/1385/851207/news/015420.jpg</IMAGE>
<![CDATA[
گروه بورس در معاملات روز گذشته بار ديگر سهام خودرو در كانون توجه بازار قرار گرفت.
براساس اين گزارش در مبادلات روز گذشته بورس تهران شركت هاي ايران خودرو، پارس خودرو و سايپا از پرطرفدارترين سهام بازار بودند و پس از شركت چادرملو با 197 خريدار مكان هاي دوم تا چهارم جدول معاملات بورس را به لحاظ بيشترين تعداد خريدار به خود اختصاص دادند. در مبادلات ديروز 2 شركت دارويي امين و سبحان به جدول تقاضاي بازار پيوستند و سهامداران براي خريد سهام اين شركت ها صف بستند. صف  هاي خريد پارسيان نيز روزبه روز بيشتر مي شود و اغلب سهامداران بورس در صف هاي خريد سهام اين شركت مي ايستند.
در مبادلات ديروز بار ديگر 2هزار و 505 تقاضا براي خريد 25 ميليون سهم اين شركت به ثبت رسيد. شركت هاي گلوكوزان و تكنوتار نيز كه در روزهاي گذشته در جدول تقاضاي بازار قرار گرفته بودند همچنان با دستور خريد سهامداران مواجه بودند. ديروز همچنين 141 تقاضا براي خريد يك ميليون و 200هزار سهم پتروشيمي شيراز در كارگزاري ها به ثبت رسيد. صف هاي فروش شركت هاي معدني نيز همچنان پابرجا بود.]]>
</TEXT>
</DOC>
<DOC>
<DOCID>HAM2-851207-015</DOCID>
<DOCNO>HAM2-851207-015</DOCNO>
<ORIGINALFILE>/1385/851207/news/_bourse.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نزول شاخص، سوار بر سرسره غدير]]>
</TITLE>
<TEXT>
<![CDATA[گروه بورس- شاخص بورس تهران ديروز در نتيجه كاهش ارزش سهام غدير با افت شديدي مواجه شد.
بر اساس اين گزارش، شاخص كل بورس تهران كه در طول هفته هاي گذشته با حركت آرامي روند صعودي به خود گرفته بود در مبادلات ديروز با 71 واحد كاهش به 9 هزار و 893 رسيد و بار ديگر از مرز 10 هزار واحد فاصله گرفت.
در اين ميان شركت سرمايه گذاري غدير كه پس از بازگشايي نماد به كار خود ادامه مي داد بيشترين نقش را در سقوط شاخص داشت؛ به طوري كه كاهش ارزش سهام اين شركت شاخص بورس را 92 واحد پايين كشيد. ديروز شاخص هاي بازده بازار و صنعت نيز هركدام به ترتيب با 222 و 62 واحد كاهش به كار خود پايان دادند اما شاخص واسطه گري هاي مالي 17 واحد رشد كرد. اين گزارش حاكي است، ديروز شركت هاي چادرملو، سرمايه گذاري شاهد، ايران خودرو و سايپا بيشترين نقش را در افزايش شاخص داشتند؛ به طوري كه افزايش ارزش سهام اين شركت منجر به رشد شاخص تا سقف 17 درصد شد، اما اين افزايش در نهايت منجر به جلوگيري از سقوط شاخص نشد.]]>
</TEXT>
</DOC>
<DOC>
<DOCID>HAM2-851207-016</DOCID>
<DOCNO>HAM2-851207-016</DOCNO>
<ORIGINALFILE>/1385/851207/news/_bourse.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نماد حق تقدم 5 شركت روي تابلو رفت]]>
</TITLE>
<TEXT>
<![CDATA[گروه بورس تالارهاي بورس اوراق بهادار در آستانه پايان سال، طبق سنت هرسال روزهاي پر خبري را شاهد هستند. اما يكشنبه روزي ويژه در بازار سهام بود.
ديروز روند بازگشايي نمادها طبق وعده مسئولان بازار ادامه يافت و حتي در اين ميان نماد شركت بزرگي چون غدير بار ديگر به چرخه معاملات بازگشت. ديروز مديران بازار، نماد معاملاتي 7 شركت بورس را باز كردند به اين ترتيب نماد شركت هايي چون توليد مواد اوليه داروپخش،  داروسازي كوثر، غدير، بين المللي توسعه ساختمان و روز دارو پس از تعديل پيش بيني سود و شركت شاهد پس از افزايش سرمايه و شركت نورد و لوله اهواز پس از ارائه گزارش حسابرسي شده باز شد.
در اين روز هم چنين نماد معاملاتي حق تقدم ناشي از افزايش سرمايه پنج شركت باز شد. براين اساس حق تقدم ناشي از افزايش سرمايه شركت هاي چيني ايران، پتروشيمي اراك، صنعتي چادرملو، دوده صنعتي پارس و صنايع كاشي ايران به تابلوي معاملات اضافه شد. در ديگر رويداد ديروز سرانجام پس از سه روز رقابت، سهام فولاد كاويان به فروش رسيد. شركت سرمايه گذاري توسعه و معادن و فلزات 3/73 درصد معادل 73 ميليون و 336 هزار سهم از سهام شركت فولاد كاويان را به قيمت پايه چهار هزار و 500 ريال عرضه كرد كه پس از سه روز به قيمت شش هزارو 544 ريال براي هر سهم معامله شد. مجموع ارزش اين معامله 479 ميليارد ريال اعلام شده است.]]>
</TEXT>
</DOC>
<DOC>
<DOCID>HAM2-851207-017</DOCID>
<DOCNO>HAM2-851207-017</DOCNO>
<ORIGINALFILE>/1385/851207/news/_bourse.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[هشدارهاي بورس به سرمايه گذاران]]>
</TITLE>
<TEXT>
<![CDATA[گروه بورس- سازمان بورس به سرمايه گذاران در بازار سهام توصيه كرد؛ وجوه خريد سهام را فقط به حساب بانكي شركتهاي كارگزاري واريز كنند.
به گزارش اطلاع رساني بورس، حسين فهيمي، معاون حقوقي سازمان بورس و اوراق بهادار در اين باره گفت: پرداخت پول به عوامل واسطه به عنوان وكالت يا دلال يا كارمندان و كاركنان شركتهاي كارگزاري پرداخت به كارگزاري تلقي نمي شود و در صورتي كه چنين پرداختي انجام شود امكان اقامه دعوا عليه كارگزاري براي سرمايه گذار وجود نخواهد داشت. وي با اشاره به اين كه روال سرمايه گذاري در بورس منتهي به پرداخت يا دريافت وجه از كارگزاري ها مي شود تصريح كرد: در برخي موارد مشتريان و سرمايه گذاران وجوه سرمايه گذاري را به جاي واريز به حساب بانكي كارگزاري ها به صورت وجه نقد يا چك مسافرتي پرداخت كرده اند يا پيشنهادهاي اغوا كننده بر آنها تأثير گذاشته است تا وجوه خود را به واسطه هاي غيرمعتبر پرداخت كنند و هم اكنون به علت واريز نشدن نهايي وجوه به حساب كارگزاري برايشان مشكل ايجاد شده است.]]>
</TEXT>
</DOC>
<DOC>
<DOCID>HAM2-851207-018</DOCID>
<DOCNO>HAM2-851207-018</DOCNO>
<ORIGINALFILE>/1385/851207/news/_bourse.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[17 اسفند مجمع مؤسسان بورس كالا برگزار مي شود]]>
</TITLE>
<TEXT>
<![CDATA[گروه بورس- مجمع مؤسسان شركت بورس كالاي ايران 17 اسفند برگزار مي شود. به گزارش اطلاع رساني بورس، هيأت اجرايي تأسيس شركت بورس كالاي ايران مقرر كرد، اين مجمع در سومين هفته اسفند برگزار  شود.]]>
</TEXT>
</DOC>
<DOC>
<DOCID>HAM2-851207-019</DOCID>
<DOCNO>HAM2-851207-019</DOCNO>
<ORIGINALFILE>/1385/851207/news/_cinema.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با محمدرضا كريمي صارمي، دبيرپنجمين جشنواره پويانمايي
هنرآرام و رام
عكس: گلناز بهشتيالهام اناري]]>
</TITLE>
<TEXT>
<IMAGE>/1385/851207/news/015411.jpg</IMAGE>
<![CDATA[
پنجمين دوره جشنواره بين المللي پويانمايي تهران از 6 تا 10 اسفند در تهران برگزار مي شود و طي اين پنج روز پويانمايي هاي ايراني و خارجي بسياري در پنج سالن سينما براي علاقمندان به نمايش درمي آيد.ده سال پيش وقتي اولين دوره اين دوسالانه برگزار مي شد، شايد كمتر كسي گمان مي كرد اين جشنواره پيشرفت چنداني كند، اما حالا محمدرضا كريمي صارمي، دبير جشنواره بين المللي پويانمايي تهران به جرات مي گويد جشنواره پويانمايي تهران در كنار جشنواره هاي پوسان كره، زاگرب، انسي و كن جزو پنج جشنواره معتبر جهاني انيميشن است. امسال 61 كشور در جشنواره پويانمايي تهران شركت كرده اند. 137 فيلم از 61 كشور جهان به همراه 24 فيلم ايراني در بخش مسابقه بين الملل اين جشنواره با يكديگر رقابت مي كنند. امسال آثار قابل توجهي از انيماتورهاي برجسته جهان در جشنواره حضور دارند و...با محمدرضا كريمي صارمي، دبير پنجمين جشنواره بين المللي پويانمايي تهران از ويژگي هاي اين دوره جشنواره، پيشرفت ها و اهداف پيش رو گفتيم كه در زير مي خوانيد.
***
*در ابتدا بگوييد، ايده برگزاري جشنواره پويانمايي تهران چگونه شكل گرفت؟
- براي پاسخ به اين سؤال بايد به فضاي يك دهه قبل بازگرديم و تصويري از آن ارائه دهيم. رجعت به يك دهه قبل ما را در فضايي قرار مي دهد كه تحولات سريع جهان در دهه پاياني قرن بيستم شتابي دو چندان گرفته و جامعه بشري را در آستانه ورود به عصر جديدي قرار داده بود. پيشي گرفتن مناسبات فرهنگي از ديگر مناسبات جهاني براي در اختيار گرفتن رهبري جهان آينده و تعيين سرنوشت ملت ها، گسترش پيشرفت و جهاني شدن و شكل گيري رقابت هاي فشرده در كليه بخش هاي زندگي، پيشرفت اعجاب آور علوم و وسايل ارتباطي، انفجار اطلاعات و اهميت روزافزون رسانه ها در همه ابعاد زندگي انسان نمايي از چهره جديد جهان برون مرزي بود كه ساكنين آن را متاثر از يكديگر ساخته و سرنوشت آنها را به يكديگر پيوند زده بود. ماندگاري و ايفاي نقش ملت ها در اين جهان پيچيده مستلزم حضور مداوم و تاثيرگذار در حوزه هاي سرنوشت ساز بشري است و كانون با چنين رويكردي و با مطالعه دقيق و پيگيري تحولات فرهنگي و تاثير آن در تغيير سريع، مطالبات و نيازهاي كودكان و نوجوانان با شناسايي چالش ها، فرصت ها و تهديدهاي فراروي اين نسل به اين نتيجه رسيد كه حضور قوي و تاثيرگذار فرهنگ ايران در عرصه فرهنگ جهاني از طريق معرفي و اشاعه مظاهر و ويژگي هاي فرهنگ اصيل ايران محقق مي گردد و توليد محصولات فرهنگي متناسب با نيازها و مطالبات كودكان و با استفاده از زبان جهان شمول هنر، مناسب ترين شيوه بياني است. تجانس هنر پويانمايي با فرهنگ پر از رمز و راز، ايجاز و جذاب ايراني و دنياي فانتزي كودكان نياز حوزه فرهنگ و هنر كودك به توجه بيشتر به هنر پويانمايي را مشخص مي كرد.
از سوي ديگر توانمندي هاي هنر پويانمايي در حوزه هاي علمي، آموزشي، تجاري، اقتصادي، اجتماعي و... جهان امروز حاكي از نياز فكري جامعه به هنر پويانمايي و توانمندي هاي آن بود.
با تشخيص اين ضرورت و با توجه به اعتبار كانون در مجامع فرهنگي و هنري و همچنين اهميت ميزباني از هنرمندان برجسته، برگزاري جشنواره بين المللي پويانمايي تهران در دستور كار قرار گرفت و در اسفند ماه 77 نخستين دوره آن برگزار شد.
* حالا كه در آستانه پنجمين دوره اين جشنواره هستيم، با مروري بر دوره هاي گذشته، چهار دوره قبلي را به لحاظ كيفي چگونه ارزيابي مي كنيد؟
- اگر بخواهيم دوره هاي گذشته جشنواره را در جملاتي كوتاه مرور كنيم بايد بگويم، جشنواره نخست در حقيقت اداي ديني به پويانمايي ايران و كندوكاوي در زواياي مختلف و نقطه هاي روشن و تاريك اين هنر بود. ويژگي جشنواره دوم معرفي و شناسايي جشنواره تهران به فستيوال هاي بزرگ جهاني است. جشنواره پويانمايي تهران در سومين دوره برگزاري موفق به تثبيت خود در مجامع هنري شد و در شمار فستيوال هاي برگزيده جهاني جاي گرفت. دستاورد بزرگ سه دوره نخست باز كردن راه ارزيابي و بهره جستن از ظرفيت هاي حاصل از آن بود، به اين معنا كه با برگزاري هدفمند جشنواره تهران فاصله و گستره پويانمايي جهان با وضعيت توليد پويانمايي ايران به نمايش گذاشته شده است؛ سپس با افزايش انگيزه و ظرفيت، بستري فراهم شد تا استعدادهاي شكوفا شده براي پركردن فاصله ها به حركت در آيند. اين حركت كه از تكاپوي هنرمندان جوان و جوياي نام نيرو مي گرفت جشنواره چهارم را به يك فرصت تاريخي تبديل كرد تا هنرمندان ما انبوه آثار خود را به قضاوت بسپارند. جشنواره چهارم در حقيقت آغاز فصل جديد حيات پويانمايي ايران بود كه نسل جديد هنرمندان را به جهان هنر معرفي نمايد.
* و حالا هنر انيميشن در كشور ما چه جايگاهي دارد؟
- انيميشن يك هنر صنعت است و جايگاه آن در كشور را بايد مستقل از يكديگر بررسي كنيم. در حال حاضر هنر پويانمايي ايران با توليد آثار مستقل و كوتاه و با حمايت سازمانهاي دولتي و سرمايه گذاري دولت و حضور در جشنواره هاي جهاني در جاده پيشرفت قرار داشته و از جايگاه قابل توجهي برخوردار است، اما صنعت پويانمايي ايران جايگاه شايسته خود را به دست نياورده است و علت آن عدم حضور در بازار جهاني است. حضور در بازار جهاني نيازمند سرمايه گذاري جدي و گسترده بخش خصوصي، توليد آثار بلند و جذاب است. حال آنكه بخش خصوصي به دليل عدم اطمينان براي بازگشت سرمايه و كسب درآمد كه خود ناشي از نبود سينماي اكران و فقر مخاطب عام در سينماي انيميشن است، علاقه اي براي سرمايه گذاري ندارد.
* اكنون جشنواره پويانمايي چه اهدافي را در بلند مدت دنبال مي كند؟
- از اهداف جشنواره تهران در دهه دوم حيات خود، تعميق و گسترش تعامل ميان جشنواره و جامعه پويانمايي كشور در راستاي ارتقاي جايگاه هر دو خواهد بود. ايجاد تحولات سازنده و ارتقاي كيفي و كمي آثار و هنرمندان پويانمايي رونق جشنواره را در پي خواهد داشت و پيشرفت و تكامل جشنواره تهران نيز باعث معرفي بيشتر آثار و هنرمندان ما در مجامع هنري جهاني و افزايش اعتبار هنر پويانمايي ايران خواهد بود.
از مهم ترين اهداف جشنواره در دهه آينده، ايجاد زمينه مناسب براي ورود و سرمايه گذاري بخش خصوصي در عرصه پويانمايي است. حيات هنر پويانمايي ايران در حال حاضر بدون سرمايه گذاري دولت به مخاطره خواهد افتاد. اين سرمايه گذاري محدود است و تنها مي تواند چراغ عمر پويانمايي را روشن نگاه دارد. پويانمايي هنر- صنعت گراني است كه حيات پوياي آن وجود سينماي پويانمايي، توليد فيلم هاي بلند و اكران عمومي آنها و حضور در بازار جهاني پويانمايي است، كه با حضور فعال بخش خصوصي، توليد آثار جذاب و بازگشت سرمايه ميسر خواهد شد. از اهداف بلند و آرماني جشنواره در آينده ايجاد سينماي اكران در هنر پويانمايي است. آرماني كه يكي از مهم ترين كمبودها و كاستي ها يعني عدم اقبال عمومي و فقر مخاطب عام را كه سد محكم فراروي رونق اقتصادي هنر- صنعت پويانمايي است مرتفع مي كند. اين توفيق بزرگ عزم جمعي جامعه هنر پويانمايي كشور را طلب مي كند تا شرايط حضور پويانمايي ايران در بازار جهاني پويانمايي فراهم آيد.
از اهداف ديگر جشنواره در دوره هاي آينده، كمك براي ايجاد بستري مناسب در جهت ورود هنرمندان پويانماي ايران به بازار جهاني توليد بازي هاي رايانه اي است. با توجه به اينكه بخش اعظمي از بازي هاي رايانه اي از طريق فيلم هاي پويانمايي و توانايي هاي آن توليد مي شود و اين بازي ها در شمار پرمخاطب ترين محصولات فرهنگي ويژه كودكان و نوجوانان هستند، حضور پررنگ پويانمايي ايران در اين بازار و كسب موفقيت در آن انقلابي بزرگ در اقتصاد فرهنگي خواهد بود.
* آثار ارسالي به جشنواره پنجم چه ويژگي هايي دارند كه آن را از چهار دوره قبلي متمايز مي كند؟
- در اين خصوص مي توانم به تنوع تكنيك و موضوع در آثار بين الملل ارسالي، استفاده از ادبيات كلاسيك و اقتباس در بعضي از آثار شاخص مثل my love اثر پتروف در بخش بين الملل اشاره كنم. در بخش داخلي توليدات همچنان از رشد كمي برخوردارند، اما از نظر فني عدم درك صحيح از جايگاه صدا در پويانمايي و ضعف فيلمنامه و پرداخت نامناسب باعث شده آثار ارسالي فاقد جذابيت لازم باشند. با توجه به نقاط ضعف توليدات ايراني در جشنواره پنجم يعني كيفيت بد فيلمنامه و صدا تصميم گرفتيم در بخش چشم انداز و نمايش ويژه فيلم هايي شاخص از هنرمندان بين المللي كه از كارگرداني ممتاز صدا برخوردار بوده و داراي متن قوي هستند، به نمايش درآيد تا اين ضعف جبران شود و به روند رو به رشد پويانمايي كشور كمك كنيم.]]>
</TEXT>
</DOC>
<DOC>
<DOCID>HAM2-851207-020</DOCID>
<DOCNO>HAM2-851207-020</DOCNO>
<ORIGINALFILE>/1385/851207/news/_cinema.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گزارش گيشه
زمستان است]]>
</TITLE>
<TEXT>
<![CDATA[گروه ادب و هنر- در روزهايي كه سينماداران آن را فصل مرده اكران مي دانند، گيشه سينما كم رونق تر از هميشه به نظر مي رسد. در ميان فيلم هاي روي پرده تله با گذشت نزديك به70 روز از نمايش اش از 470 ميليون تومان گذر كرده و سازندگانش مي توانند اميدوار باشند كه فيلم تا پايان اكرانش به رقم نيم ميليارد تومان دست پيدا كند. در غيبت فيلم هاي جذاب، هنوز هم تله به يمن حضور بازيگراني چون گلزار، مهناز افشار و امين حيايي، بيش از هر فيلم ديگري توجه مخاطب را به خود جذب مي كند.
در ميان فيلم هايي كه به تازگي اكران شده اند، رازها وضعيت بهتري دارد. اين ساخته محمد رضا اعلامي كه با دو سال تأخير به نمايش عمومي درآمده روزانه بيش از يك ميليون تومان مي فروشد تا نسبت به بقيه فيلم ها، چشم انداز اميدواركننده تري داشته باشد.
رازها اولين بار در بيست و سومين دوره جشنواره فيلم فجر به نمايش درآمد و منتقدان آن را يك كمدي ناخواسته خواندند. اعلامي البته در گفت وگوهايش اعلام كرد كه بسياري از منتقدان بدون ديدن رازها اقدام به كوبيدن آن كرده اند. او رازها را اثري در اداي دين به هيچكاك خوانده است. در اين فيلم ميترا حجار، ايرج نوذري و امين تارخ نقش  هاي محوري را بازي كرده اند و به نظر مي رسد كه يكي از دلايل توفيق نسبي فيلم در گيشه حضور بازيگران شناخته شده در آن باشد.
روياي خيس   ساخته پوران درخشنده ديگر فيلم روي پرده است كه بايد آن را از شكست خورده هاي امسال بدانيم. اين فيلم كه ملودرامي درباره مصائب و مشكلات روز نوجوانان است در 45 روز نمايش به زحمت به مرز 100 ميليون تومان رسيده است. جايي در دوردست دومين قسمت از سه گانه خسرو معصومي در حالي به نمايش درآمده كه او در حال ساخت آخرين بخش اين تريلوژي است. خسرو معصومي بعد از ساخت چند فيلم تجاري چون پر پرواز تصميم گرفت كه به روزهاي دوران سربي بازگردد و فيلم خودش را بسازد. حاصل اين رويكرد رسم عاشق كشي بود كه با وجود تحسين منتقدان، گيشه چندان قابل قبولي نداشت. جايي در دوردست هم كه در حال و هوايي نزديك با رسم عاشق كشي ساخته شده، روزانه به طور متوسط نزديك به يك ميليون تومان فروخته كه براي فيلمي كه بازيگر سرشناس و داستان گيشه پسندي ندارد، خيلي هم بد نيست، هر چند بعيد به نظر مي رسد كه فيلم با اين روند در نهايت به فروش بالاتر از 50 ميليون دست پيدا كند.
محكومين بهشت ساخته حجت الله سيفي هم فروشي نزديك به جايي در دوردست دارد و بعد از گذشت دو هفته از اكرانش به زحمت از 10 ميليون تومان عبور كرده است. من و نگين دات كام هم تنها فيلم كودك و نوجوان روي پرده است كه فروش جالب توجهي هم ندارد. جالب اينكه فيلم كينه با نمايش تك سانس از بعضي از فيلم هاي ايراني كه چندين سالن در اختيار دارند، فروش بهتري داشته است.]]>
</TEXT>
</DOC>
<DOC>
<DOCID>HAM2-851207-021</DOCID>
<DOCNO>HAM2-851207-021</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ساماندهي جشن هاي ملي آخر سال ضروري است]]>
</TITLE>
<TEXT>
<IMAGE>/1385/851207/news/015432.jpg</IMAGE>
<![CDATA[
گروه اجتماعي- نهادهاي فرهنگي، اجتماعي، انتظامي و قضايي بر ساماندهي جشن هاي ملي آخر سال به ويژه چهارشنبه سوري تأكيد كردند.
بنا بر اين گزارش، اين نهادها ضمن تأكيد بر در پيش گرفتن رويكردي فرهنگي در اين مناسبت ها،دستگاه  هاي مختلف را از برخورد سلبي و نفي پرهيز دادند.
در همين زمينه مديركل دفتر پيشگيري از آسيب ژهاي اجتماعي آموزش و پرورش گفت: برخورد با پديده چهارشنبه آخر سال نيازمند رويكردي فرهنگي است و قطعاً نمي ژتوان با برخورد قهري و پليسي جوانان و دانش ژآموزان را مهار كرد.محسن فريدي، در گفت وگو با ايلنا، افزود: امسال در خصوص پيشگيري از حوادث چهارشنبه آخر سال بخشنامه ژاي تهيه و به مدارس ارسال شده است كه در اين بخشنامه به هماهنگي آموزش و پرورش با نهادهاي فرهنگي تأكيد شده است.
وي با اشاره به اين كه در مدارس بايد با دانش ژآموزان برخوردهاي مناسب و فرهنگي صورت گيرد، خاطرنشان كرد: رؤساي آموزش و پرورش، مديران مناطق و مديران مدارس كشور موظف هستند دانش ژآموزان را كنترل و هدايت كنند. فريدي افزود: از همه مدارس خواسته ژايم كه در چهارشنبه آخر سال با انجام فعاليت ژهاي جايگزين مانند مسابقات ورزشي، جشنواره ژها و... زمينه تخليه انرژي دانش ژآموزان را فراهم كنند.
مديركل دفتر پيشگيري از آسيب ژهاي اجتماعي آموزش و پرورش، در خصوص بازرسي كيف دانش ژآموزان به بهانه جمع ژآوري مواد محترقه خاطرنشان كرد: ما پليس نيستيم كه دانش ژآموزان را از گيت رد كنيم، بلكه بايد به نوعي در مدارس فرهنگ ژسازي شود كه دانش ژآموزان نسبت به حفظ اموال مدرسه تلاش كرده و مدرسه را خانه خود بدانند. وي در پايان گفت: برخورد با دانش ژآموزان بايد فرهنگي و مبتني بر اصول تربيتي باشد، زيرا اين ژگونه برخوردهاي انضباطي خشن نتيجه ژبخش نيست. از سوي ديگر يك جامعه شناس معتقد است:جشن هاي ملي ايران پس از هزاران سال ، از صافي اعتقادات مردم گذشته و آن دسته از جشن هايي كه مانند نوروز و چهارشنبه سوري باقي مانده است، در برابر اعتقادات مردم مشكلي نداشته اند.
دكتر حسين ايماني ، جامعه شناس، درگفت و گو با مهر گفت: اين قبيل آيين ها ، ايراني ها را به هم پيوند مي دهد و اگر مراقب نباشيم جشن هاي غربي مانند ولنتناين جايگزين جشن ها و آيين هاي باستاني ايراني مي شود.
ايماني؛ درگيري دستگاه بوروكراسي با يك سنت ريشه دار در جامعه را باعث برخي ناهنجاري ها در برگزاري اين مراسم دانست و تأكيد كرد: آييني كه همواره در ايران به صورت خانوادگي برگزار مي شده است و فرصتي براي تعاملات اجتماعي بوده است به صحنه تقابل با دستگاه بوروكراسي تبديل شده است و جنبه هاي خوب اين آيين تحت شعاع حركت هاي هيجاني قرار مي گيرد.
اين استاد جامعه شناسي دانشگاه تهران با تأكيد بر اينكه بايد به سنت هايي كه براي جامعه كاركرد دارند احترام گذاشته شود، افزود: بايد در كنترل اين مراسم به خانواده ها اعتماد كرد و از آنان كمك گرفت و همچنين مديريت شهري بايد وارد عمل شود و شبي را كه همه مي خواهند تفريح كنند به رسميت بشناسد. وي با اعتقاد بر اينكه مي توان برنامه هاي اين شب را با مشاركت جوانان و نهادهاي مردمي به صورت ايمن برگزار كرد،گفت: ايجاد فضاهاي مشخص و در اختيار قرار دادن اقلام استاندارد و به رسميت شناختن حق تفريح و شادي براي مردم مي تواند از بروز بسياري از آسيب ها جلوگيري كند. دادستاني و پليس نيز هفته گذشته ضمن تاكيد بر ساماندهي مراسم چهارشنبه آخر سال خواستار تعيين مكان هايي براي برگزاري جشن مردم به دور از آسيب هاي اجتماعي شدند.]]>
</TEXT>
</DOC>
<DOC>
<DOCID>HAM2-851207-022</DOCID>
<DOCNO>HAM2-851207-022</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مجازات اعدام براي تهيه و توزيع كنندگان سي دي هاي مستهجن]]>
</TITLE>
<TEXT>
<![CDATA[ايسنا: عضو كميسيون اجتماعي مجلس با اعلام اين كه طرح تشديد مجازات تهيه و پخش كنندگان سي دي هاي مستهجن، به تاييد شوراي نگهبان رسيد، گفت: طرح فوق جهت اجرا به قوه قضائيه ابلاغ شده است.
موسي الرضا ثروتي افزود: چندي پيش مقرر شد تا كميسيوني براي بررسي موضوع از نظر قانوني تشكيل شود كه در نهايت با همكاري كميسيون قضايي طرحي مبني بر تشديد مجازات تهيه كنندگان و توزيع كنندگان سي دي هاي مستهجن و ورود به حريم خصوصي اشخاص حتي تا مرحله اعدام، تهيه و در كميسيون اجتماعي مجلس به تصويب رسيد.]]>
</TEXT>
</DOC>
<DOC>
<DOCID>HAM2-851207-023</DOCID>
<DOCNO>HAM2-851207-023</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس مركز امور زنان و خانواده:
هيچ كس به برخورد فيزيكي با بدحجاب اعتقاد ندارد]]>
</TITLE>
<TEXT>
<![CDATA[گروه اجتماعي - هيچ كس در نظام جمهوري اسلامي به برخورد فيزيكي با بدحجاب مقلد و ناآگاه اعتقاد ندارد.
زهره طبيب زاده نوري، رئيس مركز امور زنان و خانواده ضمن اعلام اين مطلب افزود: زيربناي فكري و روش تفكر افراد جامعه در ظاهر و پوشش آنها تأثيرگذار است و پوشش به نوعي نشانگر شخصيت و اعتقاد فرد و جامعه محسوب مي شود. به گزارش پايگاه اطلاع رساني مركز امور زنان و خانواده، وي تصريح كرد: در بحث پوشش، فرهنگ سازي صحيح و زيربنايي براي كل افراد جامعه از اهميت خاصي برخوردار است و چنانچه جامعه اي به سلامت فكري خود معتقد باشد، بايد سرمايه گذاري درخور و شايسته در اين زمينه انجام دهد.
طبيب زاده در ادامه با بيان اين كه بهتر است ما نيز مانند آنچه در اسلام وجود دارد، حدود دقيق حجاب را براي افراد مشخص كنيم، گفت: انتخاب نوع و طرح پوشش، چنانچه با اصول مغاير نباشد، از طرف افراد محترم شمرده مي شود.
رئيس مركز امور زنان و خانواده خاطرنشان كرد: البته در بحث پوشش اولويت هايي نيز مطرح است و به عنوان مثال چادر به عنوان حجاب برتر و حد كمال پوشش نسبت به انواع پوشش هاي ديگر به شمار مي رود، ولي دليلي ندارد كه همه را مجبور به استفاده از چادر بنماييم و اين مسئله به خود افراد بازمي گردد.
مشاور رئيس جمهور در امور زنان گفت: معضل بدحجابي در جامعه ريشه هاي متعدد و متنوعي دارد؛ اما بحث فرهنگي به عنوان مبناي اين معضل و نابهنجاري به شمار مي رود و البته بحث هاي سياسي و امنيتي هم در اين مسئله دخيل است.
مشاور رئيس جمهور در امور زنان افزود: انتظار مي رود نيروي انتظامي با اين افراد برخورد ارشادي داشته و ارگان هاي فرهنگي نيز به وظايف خود درباره مقابله با بدحجابي عمل كنند. ضمن اينكه تكليف افرادي كه عملاً قصد سياسي كردن مسئله حجاب را دارند و آن را به ابزار مخالفت با نظام مبدل كرده اند با افراد ناآگاه جداست و بايد مرزبندي درستي در راستاي برخورد با اين دو گروه انجام شود.]]>
</TEXT>
</DOC>
<DOC>
<DOCID>HAM2-851207-024</DOCID>
<DOCNO>HAM2-851207-024</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مركز پژوهش هاي مجلس:
مشكلات حقوق بازنشستگان در بودجه 86 حل شود]]>
</TITLE>
<TEXT>
<![CDATA[گروه اجتماعي- مركز پژوهش هاي مجلس شوراي اسلامي خواستار تعيين تكليف 6 مشكل عمده بودجه اي مربوط به حقوق بازنشستگان در لايحه بودجه 1386 كل كشور شد.
به گزارش دفتر اطلاع رساني مركز پژوهش ها، دفتر مطالعات اجتماعي اين مركز در پاسخ به درخواست كميسيون اجتماعي مجلس طي اظهار نظري در مورد وضعيت بخش رفاه و تأمين اجتماعي در لايحه بودجه 1386 كل كشور متذكر شد كه امور بازنشستگي در سال 1385 با 6 مسئله عمده از نظر بودجه اي رو به رو بوده كه لايحه بودجه در سال 1386 بايد تكليف آنها را به طور مشخص و معين روشن كند.
مركز پژوهش ها سپس بر لزوم پيش بيني اعتبار لازم براي پرداخت حقوق بازنشستگان متناسب با نرخ تورم در لايحه بودجه سال 1386 كل كشور، پيش بيني اعتبار لازم به منظور پرداخت افزايش كمك هزينه عائله مندي و حق اولاد بازنشستگان 60 سال و بالاتر و از كارافتادگان در سال هاي 1385 و 1386 و پيش بيني بار مالي ناشي از اجراي فصل تأمين اجتماعي لايحه مديريت خدمات كشوري در لايحه بودجه سال 1386 كل كشور تأكيد كرد و افزود: اين موارد سه مشكل عمده بودجه  اي بازنشستگان در سال 85 بوده اند.
مركز پژوهش ها سپس سه مشكل ديگر موجود در اين زمينه را برشمرد و افزود: در همين حال پيش بيني منابع مالي لازم براي بخش حمايتي نظام بازنشستگي(افزايش حداقل حقوق)به ويژه براي بازنشستگان سازمان تأمين اجتماعي، اتخاذ تمهيدات لازم به منظور بازپرداخت بدهي دولت به سازمان هاي بيمه اي و اصلاح موارد مرتبط با نظام بازنشستگي نيز ضرورت دارد]]>
</TEXT>
</DOC>
<DOC>
<DOCID>HAM2-851207-025</DOCID>
<DOCNO>HAM2-851207-025</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برگزار ي دومين نشست علمي كاربردي آشنايي با مهارت هاي زندگي در قم]]>
</TITLE>
<TEXT>
<![CDATA[گروه اجتماعي - دومين نشست علمي - كاربردي آشنايي با روش هاي ترويج مهارت هاي زندگي با حضور 180 امام جمعه كشور و جمعي از اساتيد حوزه و دانشگاه در قم برگزار مي شود.حجت الاسلام سيد محمد رضا طباطبايي نسب، سرپرست معاونت فرهنگي شوراي سياست گذاري ائمه جمعه با اعلام اين خبر افزود: اين نشست به مدت دو روز و از فردا صبح در سالن اجتماعات مدرسه عالي
دارالشفاء قم برگزار مي شود.
وي در ادامه به محورهاي اصلي اين همايش اشاره كرد و گفت: مهارت هاي مديريت زمان، مهارت هاي تقويت باورهاي ديني، مهارت افزايش نشاط و شادي در خانواده، مهارت هاي خود آرام سازي و كسب رضايت، مهارت درك زيبايي هاي زندگي در سايه عمل و مهارت هاي ايجاد چرخه همدلي، همكاري و آرامش در شهر و روستا از جمله محورهايي است كه در طول اين همايش توسط ائمه جمعه و اساتيد حوزه و دانشگاه مورد بررسي و تحليل قرار مي گيرد.]]>
</TEXT>
</DOC>
<DOC>
<DOCID>HAM2-851207-026</DOCID>
<DOCNO>HAM2-851207-026</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اعلام دلايل جلوگيري از معافيت دانشجويان غير كنكوري]]>
</TITLE>
<TEXT>
<![CDATA[مهر: مدير مشمولان ستاد كل نيروهاي مسلح در ارتباط با برخي شبهه هاي پديد آمده پيرامون ممنوعيت معافيت دانشجويان بدون كنكور، اظهار داشت: جلوگيري از معافيت تحصيلي دانشجوياني كه بدون كنكور وارد دانشگاه مي شوند، كاملا بر اساس قانون و رعايت مسائل اجتماعي است.
سردار سرتيپ دوم پاسدار موسي كمالي اعلام كرد: ماده 31 قانون وظيفه عمومي در ارتباط با معافيت تحصيلي، به برگزاري آزمون صراحت دارد و اين در صورتي است كه دانشجويان بدون كنكور فاقد اين شرط از قانون هستند.
مدير مشمولان ستاد كل نيروهاي مسلح تصريح كرد: از سوي ديگر، با بررسي هايي كه صورت گرفته، اساسا دانشگاه هايي مانند پيام نور يا پودماني ها، ويژه قشر جوان و سن مشمولان خدمت وظيفه عمومي نيستند.اين مقام نظامي در تشريح سخنان خويش، گفت: اين مركزهاي آموزشي براي افراد شاغل و كساني كه ميانسال هستند و متعاقب آن دوران سربازي را گذرانده اند در نظر گرفته شده است.مدير مشمولان ستاد كل نيروهاي مسلح افزود: تنها نخبگاني كه مورد تاييد بنياد ملي نخبگان باشند، مي توانند بدون شركت در كنكور دانشگاه هاي سراسري و يا آزاد، از معافيت تحصيلي بهره مند شوند.]]>
</TEXT>
</DOC>
<DOC>
<DOCID>HAM2-851207-027</DOCID>
<DOCNO>HAM2-851207-027</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ مسئولان
 به شبكه آب تهران وصل نيست]]>
</TITLE>
<TEXT>
<![CDATA[عطف به مطلب مندرج در همشهري مورخ 85.10.28 صفحه 6، ستون با مردم با عنوان آب آشاميدني غيرقابل شرب به اطلاع مي رساند: آب شرب شهرك مذكور با شبكه توزيع تهران اتصال ندارد.
روابط عمومي و آموزش همگاني شركت آب و فاضلاب شهر تهران]]>
</TEXT>
</DOC>
<DOC>
<DOCID>HAM2-851207-028</DOCID>
<DOCNO>HAM2-851207-028</DOCNO>
<ORIGINALFILE>/1385/851207/news/_ejtem.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[حقوق جانباز
جانباز و ساكن شهر گرگانم. از آغاز سال 1385 حقوق دريافت نكرده ام، در حالي كه در سال 1384 حقوق يك ساله من به طور كامل و يكجا پرداخت شده بود.
رضايي- گرگان
حقوق معلمان حق التدريسي
@ ما معلمان حق التدريسي 5 ماه است حقوق دريافت نكرده ايم، آيا نبايد براي تأمين معاش اين قشر زحمتكش، مساعدتي شود؟
ساناز. م- كرج
دانش آموختگان كشاورزي
در كشور چند هزار نفر دانش آموخته رشته كشاورزي جوياي كارداريم كه در هيچ سازمان و موسسه اي امكان اشتغال براي آنها فراهم نشده است. بايد ترتيبي داده شود كه امكان جذب اين نيروها فراهم گردد.
اسعد بابايي لنگرود
هزينه تلفن
با توجه به قطع بودن پنج ماهه تلفن ثابت اينجانب، درخواست انصراف و برگرداندن تلفن مذكور را كردم اما اداره مخابرات ضمن درخواست اشتراك اين چند ماه كه قانوني است براي هر قبض هزينه 200 پالس را نيز طلب مي كند در حالي كه در اين مدت خط قطع بوده و هيچ مكالمه اي انجام نگرفته است.
بهرام خاكسار اسلامشهر
تاريكي بخشي از جاده قديم كرج
در جاده قديم كرج از كيلومتر5 تا كيلومتر 14 در وسط جاده تيرهاي چراغ برق كار گذاشته اند اما شب ها روشن نمي كنند. همين كمبود موجب تصادفات شديد به خاطر ديد ضعيف رانندگان به ويژه در محدوده سه راه شهريار مي شود.
حميد حياتي كرج
اين جاده ضروري است؟!
چون طرح احداث جاده لواسان به نور مازندران در دست مطالعه و بررسي است، پيشنهاد مي كنم با توجه به پيامدهاي سوء زيست محيطي اين جاده، از احداث آن صرفنظر شود، زيرا زيباترين زيستگاه هاي گياهي- جانوري البرز را به نابودي مي كشاند. با توجه به وجود جاده هاي هراز، فيروزكوه و حتي آزادراه تهران- شمال با همه معضلات آن، احداث جاده نور- لواسان ضروري به نظر نمي رسد.
محمد مستعد‎/ كارشناس محيط زيست- بروجرد
شير نامرغوب
@ از 2 هفته پيش در جنت آباد تهران شير يارانه اي توسط يك شركت كه نام و سابقه  اي هم ندارد، توزيع مي شود و فاقد كيفيت لازم است. از وزارت جهاد كشاورزي خواستاريم به اين مسئله رسيدگي شود.
جمعي از اهالي جنت آباد تهران
نام و نياز
در مورد مدارس دوره ابتدايي، مهم تر از نام و عنوان اين دوره كه بحث هايي در مورد تغيير آن پيش آمده، ايجاد امكانات لازم براي مدارس به ويژه مدارس دولتي است كه از هر لحاظ نياز به حمايت دارند. اما به جاي ابتدايي مي توان از عناويني مثل پيشگامان هم استفاده كرد.
فرزين عنايتي- تهران
مشكلات يك خيابان
خيابان هاي شهرك لاله واقع در 500 متري ميني سيتي در شمال شرق تهران، هنوز فاقد آسفالت است و اين وضعيت در هنگام بارش برف و باران مشكلات زيادي به بار مي آورد.
علي كريمي- تهران
افزايش ناگهاني بهاي امتياز كنتور
از دي ماه 1385 قيمت امتياز كنتور آب در شهر رشت از 285 هزار تومان ناگهان به 595 هزار تومان افزايش يافته است. آب و فاضلاب رشت نيز در پاسخ مراجعان، تنها سكوت مي كند. اين گراني شديد و ناگهاني خواه ناخواه بر هزينه مسكن و همچنين اجاره بها تأثير منفي خواهد گذاشت.
مازيار محمدي- رشت
پيشنهاد براي پياده روهاي وليعصر
در طرح بهسازي پياده روهاي خيابان وليعصر تهران كه يك اقدام مهم به شمار مي آيد، بندكشي نكردن حد فاصل موزائيك ها از لحاظ فني صحيح به نظر نمي رسد. چون به دليل برف و باران يا شست وشوي سطح پياده رو ممكن است به مرور، ماسه هاي بين موزائيك ها شسته و پياده رو تخريب شود. اگر استدلالي در اين باره وجود دارد، بهتر است براي آگاهي همگان اعلام گردد.
سعيد كلاهي- تهران
براي كاهش اجاره مسكن
سير صعودي اجاره  بها، بيش از همه به اقشار كم درآمد و حقوق بگيران فشار وارد كرده است. مسلماً كاهش اجاره بها، نيازمند توليد مسكن، كنترل نحوه فروش و اجاره دادن مسكن است كه بايد با معيارهاي كارشناسي به اجرا درآيد، در غير اين صورت، اقشار كم درآمد بيش از بيش، براي تأمين هزينه هاي مربوط به اجاره خانه در مضيقه قرار خواهند گرفت.
م. قربان- شهريار
سيم كارت و هزينه هاي جنبي
@ در مورد خدمات سيم كارت، دريافت مبالغ گوناگون از قبيل عوارض و ماليات كه يك بار هنگام فروش از خريدار دريافت مي شود يا خدمات ويژه، نياز به توجيه و استدلال دارد. چون گاهي هزينه هاي جنبي از هزينه  مكالمه بيشتر است!
ه. خراساني زاده- كاشان
سنگك بدون سبوس؟!
به تازگي سبوس كه از افزودني هاي حياتي و مهم نان سنگك به شمار مي آيد، از اين نان حذف شده در حالي كه بنا به گفته كارشناسان تغذيه وجود سبوس براي سلامتي انسان و بخصوص پيشگيري از بيماري سرطان روده لازم و ضروري است. متوليان نان كشور بايد واحدهاي پخت سنگك را ملزم به استفاده از سبوس كنند.
يلدا حيدري- تهران]]>
</TEXT>
</DOC>
<DOC>
<DOCID>HAM2-851207-029</DOCID>
<DOCNO>HAM2-851207-029</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[60 درصد تصدي گري دولت، به بخش خصوصي واگذار مي شود
در صورت تصويب الحاق تبصره ويژه سياست هاي اصل 44 به بودجه 86، تصدي گري ذيل اصل در اختيار بخش خصوصي قرار مي گيرد]]>
</TITLE>
<TEXT>
<IMAGE>/1385/851207/news/015510.jpg</IMAGE>
<![CDATA[
گروه اقتصادي رئيس كميسيون ويژه سياست هاي كلي اصل 44 در مجلس شوراي اسلامي اعلام كرد: تبصره اي را با همكاري مركز پژوهش هاي مجلس و مجمع تشخيص مصلحت نظام به كميسيون تلفيق بودجه 86 ارائه كرده ايم كه در صورت تصويب نهايي آن دولت بايد تا پايان سال  آتي، حداقل 60 درصد فعاليت هاي اقتصادي ذيل اصل 44 را به بخش خصوصي واگذار نمايد.
الياس نادران كه روز گذشته در يك كنفرانس مطبوعاتي در مجلس سخن مي گفت به برخي تناقض هاي بودجه سال آتي با سياست هاي ابلاغ شده اشاره كرد و گفت: شركت هاي دولتي صدر اصل 44 در بودجه حجيم تر شده و گردش مالي آنها افزايش يافته است و در ذيل اصل 44 هم حجم شركت هاي دولتي كاهش معناداري پيدا نكرده و از اين منظر ما پيگير مسئله هستيم تا دولت وضعيت اين شركت ها را به طور مجزا در جدولي به مجلس ارائه دهد.
به گزارش خبرنگار ما اين تكليف پيش از اين به صورت كلي در ماده 7 برنامه چهارم و بخش اول بند الف سياست هاي كلي اصل 44 قانون اساسي ابلاغي از سوي مقام معظم رهبري به صورت مشخص مورد تأكيد قرار گرفته بود. بر اساس اين بند دولت موظف است تا پايان برنامه چهارم سالانه 20 درصد از تصدي گري خود در بخش هاي اقتصادي ذيل اصل 44 را به بخش غيردولتي واگذار كند. اين واگذاري ها تا پايان سال 86 بايد به 60 درصد برسد. هنوز گزارش مدون و مشخصي از ميزان كاهش تصدي گري دولت بر اساس اين تكليف منتشر نشده و انتظار مي  رود در گزارش نظارتي سال اول برنامه چهارم كه با تأخير طولاني مواجه است، اين موضوع روشن شود. اما شواهد و قرائن بيانگر عدم توفيق در تحقق تكاليف مشخص شده در اين زمينه است. به اين ترتيب كه تا پايان سال 85، بايد 40 درصد حجم تصدي گري دولت در ذيل اصل 44 كاهش يابد. عدم برنامه ريزي مشخص و چارچوب هاي قانوني عامل اصلي در تحقق اين اهداف است و ظاهراً تصميم كميسيون ويژه اصل 44 مجلس براي الحاق تبصره اي به لايحه بودجه با هدف عملياتي كردن تكاليف برنامه چهارم و بند الف سياست هاي كلي نظام در اصل 44 است. موارد ذيل اصل 44 شامل بخش هايي مي شود كه در انحصار دولت نيست و بخش هاي غيردولتي امكان فعاليت در آن را دارند.
رئيس كميسيون ويژه اصل 44 مجلس همچنين ادامه داد: بخشي از علت اجراي كند سياست هاي اصل 44 اين است كه برخي افراد از وضعيت فعلي سود مي برند و با پيوندخوردن با بخشي از حاكميت از رانت هاي نفتي در شركت هاي دولتي و غيردولتي بهره مي برند و لذا تغيير وضعيت فعلي را به نفع خود نمي دانند و دوست ندارند شفاف سازي صورت پذيرد.
وي مخالفت با مباني نظري سياست هاي اعلام شده را از ديگر موانع اجراي سريع اين امر دانست و گفت: برخي افراد ابهام هايي را دارند و لذا در اين راستا مقاومت مي كنند.
نادران تأكيد كرد: ما آنچه درخور سياست هاي كلي ابلاغ شده بوده در مجلس گام برنداشتيم ولي آنچه در وسع ما بود انجام داديم و در حوزه تقنين سعي كرديم بستر مناسب را در اين زمينه فراهم آوريم اما دولت به دلايلي در ارائه لايحه اي كه در اين زمينه با همكاري چند نهاد تدوين شده است، سرعت لازم را ندارد و درصورتي كه دولت اين لايحه را به مجلس نفرستد پس از رفع ايرادات قانون اساسي، آن را در قالب طرح به صحن علني خواهيم آورد تا پس از اتمام بررسي بودجه با قيد يك فوريت در دستور كار نمايندگان قرار گيرد.
وي علت تأخير دولت را ابهام هيأت دولت به تصميم مجلس در خصوص لايحه اصل 44 دانست و افزود: ما با در نظر گرفتن منافع ملي كشور در خصوص اين لايحه اقدام مي كنيم و سعي مي كنيم نظر دولت را نيز مدنظر قرار دهيم. نماينده تهران با اشاره به نگراني هاي مقام معظم رهبري در خصوص شتابزدگي در واگذاري ها و يا كندبودن سرعت اجرايي كردن سياست ها گفت: براي رفع اين دو نگراني لازم است، لايحه اي كه در جلسات 4جانبه، تدوين شده در اسرع وقت به مجلس ارائه شود. البته دولت نيز عزم لازم را در اين زمينه دارد.
نادران همچنين با اشاره به واگذاري شركت مس اين قبيل اقدامات را بدون اخذ مجوز لازم دانست و گفت: اين كارها ما را با چالش مواجه مي كند. وي همچنين در خصوص درنظرگرفتن 7 هزار ميليارد تومان واگذاري شركت هاي دولتي در بودجه سال آتي افزود: واگذاري ها يا در اين حجم محقق نخواهد شد يا به صورت شتابزده صورت خواهد گرفت.]]>
</TEXT>
</DOC>
<DOC>
<DOCID>HAM2-851207-030</DOCID>
<DOCNO>HAM2-851207-030</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با نفت كمتر از 43 دلار هيچ پولي براي حساب ذخيره ارزي نمي ماند]]>
</TITLE>
<TEXT>
<![CDATA[مهر: رئيس كميسيون تلفيق بودجه مجلس نسبت به اتكاي بالاي بودجه سال 86 به درآمدهاي نفتي ابراز نگراني كرد و گفت: برآوردها نشان مي دهد اگر قيمت هر بشكه نفت در سال آينده از 43 دلار كمتر شود، هيچ پولي به حساب ذخيره ارزي واريز نخواهد شد.
رضا عبداللهي با بيان اين كه لايحه بودجه سال 86 نسبت به لايحه بودجه 85 از لحاظ اعداد و ارقام و عملكرد بودجه سال جاري انقباضي است، تصريح كرد: البته چنانچه آمارها همچون سال 85 تحقق نيابد و متمم هاي زيادي توسط دولت ارائه شود، بودجه سال 86 نيز از حالت انقباضي خارج خواهد شد.
وي با اشاره به پيشنهادات مختلفي كه براي قيمت بنزين و گازوئيل در سال آينده مطرح شد و در نهايت قيمت 150 تومان براي بنزين در هر ليتر و قيمت 45 تومان براي گازوئيل در كميسيون تلفيق به تصويب رسيد، گفت: البته اين بحث كاملا قطعي نيست و در حال تلاش براي جايگزين كردن گزينه هاي بهتر هستيم.]]>
</TEXT>
</DOC>
<DOC>
<DOCID>HAM2-851207-031</DOCID>
<DOCNO>HAM2-851207-031</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت و گوي امروز
احتمال افزايش قيمت بليت هواپيما در سال آينده]]>
</TITLE>
<TEXT>
<![CDATA[گروه اقتصادي- در بند الحاقي به تبصره  5 قانون بودجه  سال 86، يارانه  سوخت شركت  هاي هواپيمايي حذف و مقرر شده تا نرخ بليت بر اساس عرضه و تقاضا، كشش بازار و ميزان سرمايه گذاري و ارايه  خدمات كيفي، تنظيم و به تصويب شوراي عالي هواپيمايي برسد. با مصوبه كميسيون تلفيق و حذف يارانه سوخت، بليت هواپيما در سال آينده افزايش خواهد يافت. با مهدي علياري دبير انجمن شركت هاي هواپيمايي گفت و گو كرده ايم.
***
تأثير تصويب نهايي مصوبه كميسيون تلفيق بر قيمت بليت هواپيما در سال آينده چگونه خواهد بود؟
در صورتي كه اين مصوبه به تصويب نهايي رسيده و هدف آن عرضه قيمت بنزين هواپيما به قيمت هاي رايج منطقه يا افزايش نرخ سوخت شركت هاي هواپيمايي بيش از 80 تومان باشد، اين امر موجب واقعي و گران شدن قيمت بليت هواپيما در سال آينده خواهد شد چرا كه وقتي قيمت سوخت به يك باره بيش از 6 برابر افزايش يابد قيمت هر ساعت صندلي پرواز كه اكنون 24 هزار و 700 تومان است بايد به 60 دلار افزايش يابد. معتقدم اكنون كشش لازم براي افزايش يك باره قيمت سوخت و بليت هواپيما در شركت هاي هواپيمايي و مسافرين وجود ندارد. راهكار مناسب آن است كه آزادسازي قيمت بنزين و نرخ بليت هواپيما به طور همزمان و در يك برنامه سه ساله انجام شود تا به يك باره به بازار شوك وارد نشود.
حذف يارانه سوخت هواپيما چه تأثيري در ادامه فعاليت شركت هاي هواپيمايي خصوصي خواهد داشت؟
با حذف يارانه سوخت و آزادسازي يك باره قيمت بليت هواپيما و در صورتي كه دولت يارانه اي به منظور جبران مابه التفاوت قيمت سوخت به ايرلاين ها پرداخت نكند، موجب خواهد شد تا فعاليت برخي شركت ها كه از هواپيما هاي با مصرف سوخت بيشتر استفاده مي كنند، مختل يا متوقف شود. اكنون 30 درصد ناوگان هوايي كشور از هواپيماهاي با مصرف سوخت بالا مانند توپولوف استفاده مي كنند.
آيا اين مصوبه تأثير مثبتي بر كاهش مصرف سوخت و بهسازي ناوگان هوايي كشور نخواهد داشت؟
حذف يك  باره يارانه سوخت موجب مي شود تا با توجه به اعمال تحريم ها عليه ناوگان هوايي كشورمان روند بازسازي و نوسازي اين ناوگان با مشكلات بيشتري مواجه شود چراكه با كاهش درآمد و افزايش نرخ سوخت، شركت هاي هواپيمايي قادر به خريد هواپيماي جديد نخواهند بود.]]>
</TEXT>
</DOC>
<DOC>
<DOCID>HAM2-851207-032</DOCID>
<DOCNO>HAM2-851207-032</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خصوصي سازي شركت هاي وزارت نفت، در دستوركار دولت]]>
</TITLE>
<TEXT>
<![CDATA[گروه اقتصادي - لايحه خصوصي سازي شركت هاي تحت پوشش شركت نفت براساس سياست هاي اصل 44 در وزارت نفت تدوين شده و به دولت ارائه شده است كه اين هفته تصويب خواهد شد.
وزير نفت ديروز در نخستين مراسم ديدار سالانه وزير نفت با بازنشستگان اين صنعت، با بيان اين مطلب، گفت: با تصويب اين لايحه در مجلس شوراي اسلامي، سازمان بازنشستگي صنعت نفت و ديگر سازمان هاي بازنشستگي و مردم مي توانند در اين بخش سرمايه گذاري كنند و در آمد بيشتري كسب كنند.
علي كاردر مسئول ستاد اصل 44 در وزارت نفت نيز ديروز در گفتگو با خبرنگار ما افزود: جزئيات اين پيش نويس با توجه به تغييرات انجام شده در هيات دولت و تا زمان تصويب مشخص نيست ولي در سال آينده مقدمات واگذاري شركت هاي زيرمجموعه وزارت نفت به مردم و بخش خصوصي فراهم مي شود. در اين فرايند هر شركتي كه از آمادگي بيشتري براي واگذاري برخوردار باشد زودتر واگذار خواهد شد. وي پيش بيني كرد: امكان واگذاري ها تا بهمن ماه سال آينده ممكن شود.]]>
</TEXT>
</DOC>
<DOC>
<DOCID>HAM2-851207-033</DOCID>
<DOCNO>HAM2-851207-033</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
برنامه منسجم؛ ضرورت حل معضل بنزيندكتر محمد خوش چهره]]>
</TITLE>
<TEXT>
<![CDATA[با وجود دلايل نسبتا منطقي و عالمانه اي كه براي حل معضل بنزين مطرح مي شود، به علت فشارهاي ناشي از عوارض جانبي آن بر روي مجلس و دولت، تاكنون تصميمات منطقي لازم و شجاعانه درباره بنزين اتخاذ نشده است.
البته دولت در لايحه بودجه 86 با ظرافت ويژه اي خصوصا با عدم ذكر قيمت مشخص براي بنزين و به كار بردن واژه قيمت مناسب همه درها را به روي خود باز گذاشته و مسئوليت تصميم گيري درباره بنزين را متوجه مجلس ساخته است و در عين حال، مجوز سهميه بندي و واردات را نيز از مجلس طلب نموده است.آنچه درباره بنزين مورد اتفاق نظر موافقان و مخالفان مصوبه كيمسيون تلفيق بودجه مي باشد، اين است كه وضعيت موجود واردات بي رويه و نوع استفاده نامطلوب از بنزين در داخل كشور و روند افزايش مصرف به هيچ وجه قابل پذيرش نيست.از سوي ديگر، الگوي مصرف و استفاده در بخش حمل ونقل در كشور بسيار نامناسب است. مثلا در كلانشهرها 70 درصد جابجايي توسط وسائط شخصي و 30 درصد توسط وسائط عمومي صورت مي گيرد كه دقيقا برعكس مدل هاي متعارف و موفق اكثر كلانشهرهاي دنياست و اين نوع مصرف و الگوي آن به هيچ وجه قابل دفاع نيست.
راه حل هاي ارائه شده براي بنزين مستلزم نگرش هاي متفاوت و برحسب اقدامات كوتاه مدت، ميان مدت و بلندمدت است. هنوز يك برنامه ميان مدت منسجم وجود ندارد. بنابراين، اقدامات لايحه بودجه سال 86 كماكان انفعالي است و نمي تواند از يك پشتوانه و دفاع منطقي برخوردار باشد. به هر حال براي تغيير الگوي جاري مصرف بنزين و جلوگيري از واردات بالاي بنزين و مهار مصرف، در مجموع چهار راه حل ارائه مي شود: مكانيزم افزايش قيمت، نظم دادن و ساماندهي تقاضاي سفرهاي شهري و بين شهري، سهميه بندي و نهايتا تلفيقي از سه گزينه فوق.منطقي بودن هر نوع پيشنهاد براي بنزين حتي در صورت طرح در صحن علني مجلس، منوط به اين است كه اقدامي كوتاه مدت 6 ماهه تا يك ساله در چارچوب يك برنامه جامع 3 تا 5 ساله باشد كه ضمن ساماندهي حمل ونقل و اولويت دادن به حمل ونقل عمومي كارآ و لحاظ آثار تورمي افزايش قيمت بنزين باشد.
از سوي ديگر، تمام تلاش ها براي حل معضل بنزين اين است كه بايد راه حلي ارائه گردد كه داراي كمترين هزينه اجتماعي و اقتصادي باشد و دولت بايد الزام واقعي نسبت به ساماندهي وضعيت بنزين در قالب يك برنامه 3 ساله در چارچوب بودجه هاي 86 تا 88 داشته باشد و يا مجلس آن را موظف به اجراي چنين برنامه اي كند و در چنين حالتي است كه مي توان اظهارنظر منطقي نسبت به تغييرات قيمت و سهميه بندي بنزين داد.اگرچه فضاي مجلس حتي فضاي بيروني آن براي افزايش محدود قيمت بنزين، مناسب به نظر مي رسد ولي حتي اين اقدام نيز مستلزم پيش شرط فوق(طرح ميان مدت)است.از اين رو، مصوبه كميسيون تلفيق دريك فضاي مبهم و غيرشفاف صورت گرفته و تصميم آنها نيز بالتبع غيرشفاف است، چرا كه كميسيون تلفيق ساده ترين را ه را كه الزاما بهترين راه نيست يعني افزايش 100 درصدي قيمت بنزين در پيش گرفته است كه قطعا بر ميزان مصرف و حتي الگوي مصرف بنزين تاثيري نخواهد داشت و صرفا آثار تورمي ايجاد خواهد كرد، كه البته اين سخن به معناي تاييد شرايط فعلي نيست.]]>
</TEXT>
</DOC>
<DOC>
<DOCID>HAM2-851207-034</DOCID>
<DOCNO>HAM2-851207-034</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[چهارمين همايش جايزه ملي بهره وري و تعالي سازماني]]>
</TITLE>
<TEXT>
<![CDATA[گروه اقتصادي - چهارمين همايش جايزه ملي بهره وري و تعالي سازماني از امروز آغاز مي شود و تا فردا ادامه خواهد يافت.
رئيس مؤسسه مطالعات بهره وري و منابع انساني با اعلام اين مطلب ،گفت: در اين مراسم، جايزه ملي بهره وري و تعالي سازماني با هدف تشويق واحدهاي توليدي اهدا مي شود. جايزه ملي بهره وري و تعالي سازماني به عنوان يك ابزار موثر و با ابتكار وزارت صنايع و معادن و هماهنگي سازمان ملي بهره وري ايران از سال 82 به اين واحدها اعطا شده است.]]>
</TEXT>
</DOC>
<DOC>
<DOCID>HAM2-851207-035</DOCID>
<DOCNO>HAM2-851207-035</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تأسيس 7 نهاد پولي و مالي جديد با مالكيت غيردولتي]]>
</TITLE>
<TEXT>
<![CDATA[گروه اقتصادي- معاون امور بانكي، بيمه و شركت هاي دولتي وزارت اقتصاد از تأسيس 7 نهاد پولي و مالي جديد با مالكيت بخش خصوصي به منظور تحقق اهداف سياست هاي اصل 44 خبر داد.
سيد حميد پورمحمدي گفت: در همايش الزامات اجراي سياست هاي ابلاغي اصل 44 و نهادهاي پولي و مالي جديد كه 15 اسفند ماه سال جاري در تالار الغدير دانشكده مديريت دانشگاه تهران برگزار خواهد شد، پيشنهاد تشكيل 7 نهاد پولي و مالي جديد با مالكيت غيردولتي مطرح مي شود. به گفته پورمحمدي، اين نهادها از چندي قبل در كارگروه هايي متشكل از كارشناسان زبده وزارت امور اقتصادي و دارايي، بانك ها، بيمه ها و شركت هاي سرمايه گذاري مورد بررسي قرار گرفته و زمينه هاي اجرايي آنها بررسي شده است.وي بانك سرمايه گذاري(شركت تامين سرمايه امين)، مؤسسه اعتبار سنجي و رتبه بندي، مؤسسه ساماندهي مطالعات معوق، مؤسسه تضمين اعتباري، بانك جامع اطلاعاتي اعتباري، گروه هاي مشاوره مالي و سرمايه گذاري، و بانك قرض الحسنه را 7 نهاد مالي پولي عنوان كرد كه در چارچوب الزمات اجرايي سياست هاي ابلاغي اصل 44 قانون اساسي در آينده نزديك تاسيس خواهند شد.
وي ياد آوري كرد: كليه موسسات مذكور با سرمايه، مشاركت و سهام حداكثري بخش خصوصي تاسيس خواهند شد و ممكن است شركت هاي دولتي چون بانك ها و بيمه ها هم در آن سرمايه گذاري كنند. پورمحمدي اضافه كرد: در همايش الزامات اجرايي سياست هاي ابلاغي اصل 44 تمام موارد پيش گفته، طرح و مورد نقد و بررسي صاحبنظران قرار خواهند گرفت و سپس سازوكارهاي قانوني به منظور اجرايي شدن آنها لحاظ خواهد شد.]]>
</TEXT>
</DOC>
<DOC>
<DOCID>HAM2-851207-036</DOCID>
<DOCNO>HAM2-851207-036</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[دارايي هاي خارجي ايران به 58.8 ميليارد دلار رسيد]]>
</TITLE>
<TEXT>
<![CDATA[گروه اقتصادي- دارايي هاي خارجي ايران در پايان آبان ماه امسال با 38 درصد رشد نسبت به مدت مشابه سال قبل به 8/58 ميليارد دلار افزايش يافت. اداره بررسي ها و سياست هاي اقتصادي بانك مركزي، دارايي هاي خارجي كشور در پايان آبان ماه را 529 هزار و 338 ميليارد ريال اعلام كرد كه نسبت به رقم 383 هزار و 470 ميليارد ريالي آبان ماه سال 84 رشد 38 درصدي نشان مي دهد.دارايي هاي خارجي بانك مركزي در پايان آبان ماه امسال نسبت به ابتداي سال جاري كه رقمي حدود 428 هزار ميليارد ريال بود نيز از رشد 6/23 درصدي برخوردار شده است.
همچنين حجم نقدينگي كشور در پايان آبان ماه با بيش از 19 هزار ميليارد تومان افزايش نسبت به ابتداي سال جاري به 111 هزار و 398 ميليارد ريال رسيد. حجم نقدينگي كشور از 1/92 هزار ميليارد ريال در ابتداي سال جاري به 111 هزار و 398 ميليارد ريال در پايان آبان ماه امسال رسيده است. رشد نقدينگي كشور در 12 ماهه منتهي به آبان ماه سال جاري به 36 درصد رسيده است و حجم نقدينگي در پايان آبان ماه نسبت به ابتداي سال جاري نيز رشد 21 درصدي نشان مي دهد.]]>
</TEXT>
</DOC>
<DOC>
<DOCID>HAM2-851207-037</DOCID>
<DOCNO>HAM2-851207-037</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رتبه اول كشور براي پست خراسان جنوبي]]>
</TITLE>
<TEXT>
<![CDATA[بيرجند- خبرنگار همشهري: مديركل پست خراسان جنوبي گفت: در 10 ماهه سال جاري اين اداره كل با 2/60 درصد رشد ترافيك و درآمد، رتبه اول كشور را به دست آورده است.اصغري افزود: امسال ميانگين رشد ترافيك و درآمد پست در كل كشور 19 درصد بوده است.به گفته وي سال گذشته نيز اين اداره كل در كسب درآمد رتبه اول كشور را كسب كرده بود.]]>
</TEXT>
</DOC>
<DOC>
<DOCID>HAM2-851207-038</DOCID>
<DOCNO>HAM2-851207-038</DOCNO>
<ORIGINALFILE>/1385/851207/news/_eqtes.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با حذف يارانه سوخت در كميسيون تلفيق، پيش بيني مي شود
احتمال دو برابر شدن قيمت بليت هواپيما]]>
</TITLE>
<TEXT>
<![CDATA[گروه اقتصادي- با تصويب كميسيون تلفيق بودجه، يارانه سوخت هواپيما از سال آينده حذف خواهد شد.
محمد مهدي مفتح مخبر كميسيون تلفيق ديروز در جمع خبرنگاران با تشريح مصوبات اين كميسيون، با بيان اينكه يارانه سوخت هواپيما در سال آينده حذف مي شود، افزود: از اين محل 500 ميليارد ريال درآمد حاصل شده كه 300 ميليارد آن به فرودگاه امام خميني(ره)و 200 ميليارد ريال آن نيز به راه هاي روستايي اختصاص خواهد يافت.
به گزارش خبرنگار ما، اين مصوبه كميسيون تلفيق در صورت تصويب نهايي در صحن مجلس، موجب افزايش تقريبا دوبرابري قيمت بليت هواپيما در سال آينده خواهد شد.
وي افزود: بر اساس مصوبه ديگر كميسيون تلفيق، در سال آينده 475 ميليارد تومان براي اعطاي تسهيلات در امر اشتغال و مسكن جوانان به شوراي عالي اشتغال اختصاص خواهد يافت و همچنين 120 ميليارد تومان تسهيلات قرض الحسنه نيز در اختيار ستاد مردمي  رسيدگي به ديه قرار خواهد گرفت تا نسبت به آزادسازي زندانيان سرپرست خانوار اقدام نمايند.
مفتح خاطرنشان كرد: 500 ميليارد تومان از بازگشت وام هاي بانك كشاورزي كه از محل اعتبارات حساب ذخيره ارزي پرداخت شده بابت بدهي دولت به اين بانك نزد آن باقي خواهد ماند و همچنين، 180 ميليارد تومان براي پوشش 300 هزار خانوار كه در نوبت كميته امداد امام خميني هستند در اختيار اين كميته قرار خواهد گرفت. وي اضافه كرد: 50 ميليارد تومان از منابع قرض الحسنه بانك هاي دولتي در سال آينده با معرفي كميته امداد امام خميني پرداخت خواهد شد.
امتيازات جانبازي براي جانبازان 20 درصد به بالا
مفتح افزود: بر اساس يكي از مصوبات كميسيون تلفيق بودجه، كليه احكام صادره در بودجه 85 كه امتيازاتي به جانبازان 25 درصد به بالا داده بود در بودجه سال 86 به جانبازان 20 درصد به بالا تعلق مي گيرد و وزارت مسكن مكلف شد حداقل 30 درصد آپارتمان هاي مسكوني اجاره اي خود را به ايثارگران و جانبازان اختصاص دهد.
60 ميليارد ريال براي آموزش متقاضيان وام هاي زودبازده
به گفته مفتح، با توجه به مشكلي كه در رابطه با وام هاي زودبازده و اشتغال زا وجود دارد براي كساني كه اين وام ها را مي گيرند جهت آموزش كسب وكار و كارآفريني، در بودجه سال 86 بالغ بر60 ميليارد ريال براي آموزش متقاضيان وام هاي زودبازده در اختيار سازمان آموزش فني و حرفه اي قرار مي گيرد. مخبر كميسيون تلفيق اضافه نمود: در راستاي تشويق بخش غيردولتي به احداث سيلو و انبارهاي گندم، كميسيون تلفيق مقرر كرد تا وزارت بازرگاني در ازاي هر ماه نگهداري گندم توسط بخش غيردولتي، كشاورزان و يا كارخانجات آردسازي تا 2 درصد قيمت تضمين گندم را به آنها پرداخت كند. وي افزود: براي ايجاد اشتغال براي فارغ التحصيلان كشاورزي 3 تا 5 درصد اعتبارات عمراني هر استان براي احداث گلخانه، دامداري و شيلات با روش هاي نوين تخصيص خواهد يافت. مفتح ادامه داد: مقرر شد 150 ميليارد تومان اعتبار به مناطق محروم به صورت 100 درصد تخصيص يافته اختصاص داده شود تا به آسفالت راههاي روستايي، بهسازي روستاها، آموزش و بهداشت اين مناطق اختصاص يابد.مخبر كميسيون تلفيق اضافه كرد: در راستاي اجراي قانون تامين مسكن فرهنگيان دولت مكلف به پرداخت 6 درصد سود و كار مزد تسهيلات مسكن فرهنگيان شد، كه اين امر شامل وام هايي كه در گذشته نيز پرداخت شده مي شود.]]>
</TEXT>
</DOC>
<DOC>
<DOCID>HAM2-851207-039</DOCID>
<DOCNO>HAM2-851207-039</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[فرمانده پليس استان تهران بيان كرد:
جزئيات 5 جنايت سياه در قعرچاه 80 متري]]>
</TITLE>
<TEXT>
<IMAGE>/1385/851207/news/015480.jpg</IMAGE>
<IMAGE>/1385/851207/news/015483.jpg</IMAGE>
<IMAGE>/1385/851207/news/015486.jpg</IMAGE>
<![CDATA[
گروه حوادث- فرمانده پليس استان تهران روز گذشته به تشريح جزئيات هولناك ترين حادثه جنايت بار خانوادگي سال در رباط كريم پرداخت. در جريان اين جنايت وحشتناك يك جوان افغان، 5 عضو خانواده  خواهرش را در محل يك انبار قتل عام كرد و اجسادشان را به قعر چاه 80 متري انداخت.
صبح يكم اسفند ماه، پس از آن كه مأموران تجسس كلانتري 14 ابوطالب با تماس يك مرد افغاني احتمال وقوع جنايتي خونين در يك انبار در روستاي ده حسن رباط كريم را دادند، به محل انبار رفته و در آنجا با تعقيب رد لكه هاي خون كه به يك چاه ختم مي شد، توانستند اجساد 5 انسان را از عمق 80 متري چاه خارج كنند.
با پرس وجو از اهالي مشخص شد كه اجساد متعلق به نگهبان 28 ساله انبار به نام غلام، همسر جوان او به نام فاطمه و 2 كودك 3 و 4 ساله  آنها به نام هاي حسين و ميثم و برادر فاطمه به نام رضا است كه همگي با ضربات چاقو به طرز فجيعي از پاي درآمده بودند.
وقتي در بررسي هاي محلي مشخص شد ساعاتي قبل از پيدا شدن اجساد، يكي از برادران زن جوان كه جوان معتادي به نام هاشم است اقدام به حمل مقداري از اسباب و وسايل خانه كرده است، عمليات پليسي براي دستگيري وي آغاز شد.
ساعاتي بعد مرد جوان در حالي كه هنوز لبا س هاي خوني اش را به تن داشت در روستاي ده حسن دستگير شده و به ارتكاب جنايتها اعتراف كرد.
سردار زارعي- فرمانده پليس استان تهران- روز گذشته با بيان جزئيات اين خبر گفت: در بازرسي مرد جوان كه اعتياد شديدي دارد400، هزار تومان پول به همراه ساعت مچي خواهرش و همسر وي، كشف شد و وي در توضيح انگيزه جنايتها در اعترافات خود گفت: ساعت 24 روز يكشنبه به همراه 3 جوان افغاني ديگر به نام هاي علي، نبي سياه و احمد، پس از مصرف كراك و مواد روانگردان با انگيزه سرقت به خانه خواهرم رفتيم. من سگهاي داخل انبار را كه با من آشنا بودند مشغول كردم و سه همدستم با زدن نقاب با چماق و چاقو وارد خانه خواهرم شدند، اما با پارس ناگهاني سگ ها، شوهر خواهرم و برادرم از خواب بيدار شدند كه با ضربات چاقو به قتل رسيدند.
در همين زمان فاطمه را نيز كه مرا شناسايي كرده بود به همراه فرزندان خردسالش به قتل رسانديم. بدين ترتيب علي 19 ساله و نبي سياه 23 ساله دستگير و تحقيقات جهت دستگيري ديگر متهم فراري اين پرونده ادامه دارد.]]>
</TEXT>
</DOC>
<DOC>
<DOCID>HAM2-851207-040</DOCID>
<DOCNO>HAM2-851207-040</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بازپرس دادسراي صادقيه خبر داد:
كلاهبردار ناشي به مدرسه پسرش زد]]>
</TITLE>
<TEXT>
<IMAGE>/1385/851207/news/015489.jpg</IMAGE>
<![CDATA[
گروه حوادث اشتباه كلاهبردار ناشي كه آخرين بار به سراغ مسئولان مدرسه فرزندش رفته بود باعث شد راز 15 كلاهبرداري او فاش شود.
مدتي پيش گزارش محرمانه اي در اختيار قاضي حسن جراحي، بازپرس شعبه 15 دادسراي ناحيه 5 قرار گرفت كه از فعاليت مجرمانه يك مامور قلابي پليس حكايت داشت.
در اين گزارش آمده بود كه پدر يكي از دانش آموزان مدرسه اي در غرب تهران با معرفي خود به عنوان مامور پليس، مسئولان مدرسه را فريب داده و به بهانه خريد خودرو و فراهم كردن تسهيلات ويژه براي معلمان اقدام به كلاهبرداري از آنان كرده است.
با صدور دستور قضايي، بررسي هاي پليسي براي شناسايي مامور قلابي آغاز شد و ماموران در نخستين اقدام به تحقيق از مدير مدرسه پرداختند. اين مرد به كارآگاهان گفت: مدتي پيش پدر يكي از دانش آموزان كه ادعا مي كرد از ماموران با نفوذ پليس است با مراجعه به دفتر مدرسه مدعي شد مي تواند تسهيلات ويژه اي مانند خريد خودروهاي مزايده اي، دريافت سكه از بانك مركزي و طرح ترافيك با قيمت دولتي براي معلمان فراهم كند و به اين ترتيب توانست با چرب زباني ما را فريب دهد.
او با نشان دادن چند خودرو در يكي از پاركينگ هاي پليس، به بهانه تحويل دادن آنها از تعدادي از معلمان مبالغ مختلفي دريافت كرد، اما پس از گذشت مدتي در حالي كه از تحويل خودروها امتناع مي كرد، متوجه شديم كارت هاي طرح ترافيك تهيه شده از سوي او نيز جعلي است. پس از به دست آمدن اين اطلاعات، ماموران به بررسي سوابق مرد كلاهبردار پرداختند و متوجه شدند او نه تنها مامور پليس نيست بلكه از افراد ديگري نيز به بهانه هاي مختلف كلاهبرداري كرده است. با صدور دستور بازداشت اين مرد، پليس به راحتي و از طريق سوابق موجود در مدرسه توانست محل زندگي او را شناسايي و در يك عمليات ضربتي وي را دستگير كند.
با كشف مقدار زيادي مدارك شناسايي و كارت هاي طرح ترافيك جعلي در خانه اين مرد، وي به دادسراي ناحيه 5 انتقال يافت و در بازجويي هاي به كلاهبرداري از بيش از 15 نفر با اين شگرد اعتراف كرد. او مدعي شد تمامي مدارك جعلي را خودش تهيه كرده و نقشه دقيقي براي كلاهبرداري از افراد مختلف كشيده است، اما در آخرين بار تنها اشتباهش اين بود كه مسئولان مدرسه فرزندش را طعمه قرار داده بود كه آنها گول نخوردند. بازپرس جراحي روز گذشته با بيان اين خبر از كساني كه از سوي اين مرد مورد كلاهبرداري قرار گرفته اند،خواست براي شناسايي به دادسراي ناحيه 5 در فلكه دوم صادقيه مراجعه كنند.]]>
</TEXT>
</DOC>
<DOC>
<DOCID>HAM2-851207-041</DOCID>
<DOCNO>HAM2-851207-041</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سرپرست دادسراي ناحيه 9 فرودگاه:
بازگرداندن خانواده جزايري امكان پذير است]]>
</TITLE>
<TEXT>
<![CDATA[گروه حوادث- سرپرست دادسراي ناحيه 9 فرودگاه گفت: اگر اتهامي متوجه خانواده شهرام جزايري باشد،بازگرداندن آنها امكان پذير است.
محمد جعفر صابري ظفرقندي گفت: تا آنجايي كه اطلاع دارم خانواده متهم دخالتي در پرونده نداشته و از طرف قاضي قرار ممنوع الخروج براي آنان صادر نشده بود؛بنابراين ممانعت از خروج آنان وجاهت قانوني نداشت. وي در عين حال متذكر شد:در صورتي كه اتهامي متوجه خانواده جزايري باشد،استرداد همه آنان(همسر،فرزند،پدر و مادر)امكان پذير است. خانواده شهرام جزايري(همسر، فرزند،پدر و مادر)چند روز قبل از فرار متهم به يكي از كشورهاي هم جوار سفر كرده اند. سرپرست دادسراي ناحيه 9 فرودگاه همچنين خاطرنشان كرد: دادستان تهران بلافاصله پس از اعلام فرار شهرام جزايري از دست ماموران، دستور ويژه اي به اين دادسرا داد كه تا زماني كه موضوع را از طريق اداره گذرنامه به تمام زير مجموعه اطلاع مي  دهد، مراقبت شود تا متهم فراري از كشور خارج نشود، كه ما هم اين دستور را اعلام كرديم، اما در اين مدت زمان اتفاق خاصي نيفتاد و كسي با مشخصات متهم شناسايي نشد.]]>
</TEXT>
</DOC>
<DOC>
<DOCID>HAM2-851207-042</DOCID>
<DOCNO>HAM2-851207-042</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل مرموز 5 عضو خانواده در خانه روستايي]]>
</TITLE>
<TEXT>
<IMAGE>/1385/851207/news/015471.jpg</IMAGE>
<![CDATA[
اروميه- خبرنگار همشهري: با مرگ مرموز 5 عضو يك خانه در يك خانه روستايي كه بر روي ديوار آن با خون قربانيان نوشته شده بود:(در اين مورد هيچ كس دخالت ندارد)، پليس جنايي ماكو با پرونده پيچيده اي مواجه شده است، نكته پيچيده در اين جنايت دستان بسته پدر خانواده است.
نخستين روز اسفند ماه، كارآگاهان پليس ماكو از حادثه اي فجيع در خانه اي در روستاي دياريم قيه از مناطق عشاير نشين اين شهرستان مطلع شدند. با گزارش اين جنايت فجيع،كارآگاهان به اين خانه روستايي قدم گذاشته و در آنجا بود كه با اجساد 3 كودك خردسال 2 تا 7 ساله و مادرشان كه همگي سر از بدنشان جدا شده بود مواجه شدند، اين در حالي بود كه كمي آن طرف تر جسد حلق آويز شده پدر كودكان قرار داشت. سرگرد رضايي مسئول اطلاع رساني پليس استان آذربايجان غربي، روز گذشته در توضيح اين خبر گفت: ماموران در بررسي صحنه قتل با ديوار نوشته خونيني مواجه شدند كه مي توانست سرنخي براي گشودن راز جنايت باشد، بر روي ديوار با خون قربانيان نوشته شده بود(در اين مورد هيچ كس دخالت ندارد،رضا ).
در حالي كه اين نوشته مي توانست اين فرضيه را كه پدر خانواده مرتكب اين جنايت فجيع شده و پس از كشتن همسر و فرزندانش خود را حلق آويز كرده است، قوت بخشد، ماموران در مرحله بعدي تحقيق متوجه شدند پدر خانواده با دستاني بسته حلق آويز شده است و اين مسئله فرضيه وقوع 4 جنايت از سوي مرد خانواده و سپس خودكشي وي را كمرنگ مي كند. سرگرد رضايي مسئول اطلاع رساني فرماندهي انتظامي استان آذربايجان غربي با تاييد اين خبرگفت: در حال حاضر كارآگاهان بر روي اين موضوع كه آيا اين مرد دست به اين اقدام فجيع زده و يا پاي شخص ديگري در ميان بوده است در حال تحقيق هستند.]]>
</TEXT>
</DOC>
<DOC>
<DOCID>HAM2-851207-043</DOCID>
<DOCNO>HAM2-851207-043</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تعقيب و گريز مرگبار پليسي در جنوب پايتخت]]>
</TITLE>
<TEXT>
<![CDATA[گروه حوادث- در جريان تعقيب و گريز پليسي، مأموران به سمت 3 سرنشين يك خودروي پژو 405 شليك كردند كه بر اثر آن يك نفر از سرنشينان جان باخت و يك نفر ديگر مجروح شد.
در اولين ساعات ششم اسفند، مأموران گشت آگاهي در حوالي ميدان جهاد به 3 سرنشين يك خودرو پژو 405 مشكوك شده و دستور ايست صادر كردند، اما راننده خودرو با ديدن الگانس پليس سعي كرد بگريزد، اين عكس العمل سرنشينان خودرو سرآغاز تعقيب و گريز پليسي براي دستگيري آنها بود. در حالي كه سرنشينان خودرو با استفاده از ميخ هاي مهار كننده سعي داشتند خودرو پليس را از تعقيب بازدارند، مأموران كه احتمال مي دادند آنها از متهمان حرفه  اي باشند، به تعقيب و گريز آنها از بزرگراه آزادگان تا بيمارستان شماره 2 ادامه دادند و در آن هنگام بود كه پليس براي مهار متهمان شروع به تيراندازي كرد كه شليك هاي پليسي باعث مجروح شدن 2 نفر از سرنشينان خودرو و توقف آن شد. بازپرس بهروز هنرمند رئيس شعبه 4 دادسراي جنايي تهران روز گذشته با تأييد اين خبر به همشهري گفت: در حالي كه مأموران پليس ادعا مي كنند، احتمال داده اند سرنشينان خودرو مواد مخدر به همراه داشته اند، پرونده اين حادثه براي تحقيقات تكميلي و مشخص شرن موضوع به دادسراي نظامي ارسال شد و بازجويي ها آغاز شده است.]]>
</TEXT>
</DOC>
<DOC>
<DOCID>HAM2-851207-044</DOCID>
<DOCNO>HAM2-851207-044</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل هاي ورامين زنجيره اي نيست]]>
</TITLE>
<TEXT>
<![CDATA[گروه حوادث- قتل  5 زن در ورامين زنجيره اي نيست، عامل آخرين جنايت شوهر مقتول بوده است
سردار زارعي- فرمانده انتظامي استان تهران- روز گذشته درباره قتل 5 زن در ورامين گفت:اگر چه اخباري درباره قتل 5 زن از مدتي قبل شايع شده و مطرح شده بود قتل ها زنجيره اي است، اما در بررسي هايي كه پليس جنايي ورامين انجام داده است، مشخص شد قتل ها هيچ ربطي به هم نداشته و زنجيره اي نيستند.]]>
</TEXT>
</DOC>
<DOC>
<DOCID>HAM2-851207-045</DOCID>
<DOCNO>HAM2-851207-045</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[5 بار قصاص براي 2 نقابدار سياه]]>
</TITLE>
<TEXT>
<IMAGE>/1385/851207/news/015468.jpg</IMAGE>
<IMAGE>/1385/851207/news/015474.jpg</IMAGE>
<![CDATA[
گروه حوادث- سردسته باند نقابداران سياه و همدست او كه در جريان 4 جنايت خونين، 4 مرد را با شليك گلوله از پاي درآورده بودند، جمعاً به 5 بار قصاص- اعدام- محكوم شدند.
اين در حالي است كه سومين متهم پرونده، از اتهام قتل تبرئه شد. بنا به اين گزارش، روز گذشته 5 قاضي شعبه 71 دادگاه كيفري استان تهران، حكم سردسته و يك عضو باند نقابداران سياه را صادر كردند. بر اساس اين حكم سردسته باند كه جوان 34 ساله اي به نام سيامك است، به اتهام 4 قتل به 4 بار قصاص و متهم رديف دوم به نام سعيد.الف به اتهام مشاركت در يك فقره قتل عمدي به يك بار قصاص محكوم شدند ولي متهم رديف سوم به نام مهران، از اتهام مشاركت در قتل عمدي تبرئه شد.]]>
</TEXT>
</DOC>
<DOC>
<DOCID>HAM2-851207-046</DOCID>
<DOCNO>HAM2-851207-046</DOCNO>
<ORIGINALFILE>/1385/851207/news/_havad.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نقشه انتقامدختر جوان را از چاله به چاه انداخت]]>
</TITLE>
<TEXT>
<![CDATA[گروه حوادث- دختر جواني كه پس از شكست عشقي در دوستي اينترنتي تصميم گرفته بود از پسر مورد علاقه اش انتقام بگيرد، ناخواسته در دام يك مامور قلابي افتاد، اين مامور قلابي با ادعاي اينكه مي تواند دوست فراري دختر را پيدا كند، او را فريب داده و دست به اخاذي از وي زد.
چند روز پيش دختر 23 ساله اي به نام مينا به شعبه 6 بازپرسي در دادسراي ناحيه 5 رفت و از جواني كه با معرفي خود به عنوان مامور وزارت اطلاعات از او اخاذي مي كرد شكايت كرد. وي به بازپرس يونسي گفت: چند ماه پيش در حالي كه در اينترنت به دنبال يك دوست واقعي مي گشتم، با جواني به نام كامران آشنا شدم كه ادعا مي كرد دانشجوي فوق ليسانس است. او مدعي بود كه در اينترنت به دنبال يك دوست واقعي مي گردد، پس از مدتي چت كردن كم كم به او و تفكراتش علاقمند شدم.
مدتي بعد در حالي كه دوستي من و كامران هر روز بيشتر مي شد او گفت مي خواهد مرا ببيند و به اين ترتيب در يكي از رستوران هاي غرب تهران قرار گذاشتيم. در آن روز كامران غمگين و افسرده به نظر مي رسيد. او ادعا مي كرد پدرش فوت كرده و قرار است مادرش به زودي در بيمارستان عمل شود، اما پول كافي براي تهيه هزينه عمل ندارد و هيچ كس نيست كه به او كمك كند. من گول حرفهايش را خوردم و با فروش سيم كارت و گوشي تلفن همراهم مبلغ 600 هزار تومان تهيه كرده و به او دادم، اما از آن روز به بعد ديگر خبري از كامران نشد و هر چقدر سعي كردم با او تماس بگيرم موفق نشدم. پس از مدتي در حالي كه از اين ماجرا سرخورده شده بودم تصميم گرفتم هر طوري شده كامران را پيدا كنم و از او انتقام بگيرم. به همين خاطر جست و جو براي پيدا كردن ردي از او را آغاز كردم، در اين حين با پسر جواني آشنا شدم كه ادعا مي كرد مامور وزارت اطلاعات است و مي تواند به راحتي كامران را پيدا كند.
من كه فكر مي كردم با كمك اين فرد مي توانم كامران را گوشمالي بدهم، 40 هزار تومان به او دادم و قرار شد پس از تمام شدن كار نيز مبلغ ديگري به وي بدهم، اما مرد جوان هر روز به بهانه هاي مختلف از دادن اطلاعات درباره كامران طفره مي رفت و وقتي ديد به او شك كرده ام، با ترفندي گوشي مادرم را كه همراهم بود گرفته و حافظه آن را به سرقت برد. از آنجا كه تعداد زيادي از عكس هاي شخصي و خانوادگي امان در حافظه گوشي بود، از او خواستم حافظه را پس بدهد، اما او براي پس دادن حافظه و عكسهاي داخل آن از من پول مي خواست و قصد اخاذي داشت، بنابراين تصميم گرفتم ماجرا را به پليس اطلاع دهم. پس از اظهارات دختر جوان بازپرس يونسي دستور دستگيري مامور قلابي را صادر كرد و ماموران توانستند او را شناسايي و دستگير كنند. با انتقال اين مرد جوان به دادسراي ناحيه 5، وي مدعي شد قصد كمك به دختر جوان را داشته و تنها براي آنكه اعتماد او را جلب كند خود را مامور معرفي كرده است.]]>
</TEXT>
</DOC>
<DOC>
<DOCID>HAM2-851207-047</DOCID>
<DOCNO>HAM2-851207-047</DOCNO>
<ORIGINALFILE>/1385/851207/news/_informatic.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[همشهري در گفت و گو با كارشناسان، امكان عرضه اينترنت رايگان به شهروندان را بررسي مي كند
يك ميليارد تومان، سود ماهانه دولت از فروش اينترنت]]>
</TITLE>
<TEXT>
<IMAGE>/1385/851207/news/015429.jpg</IMAGE>
<![CDATA[
گروه دانش- وزير ارتباطات گفته است: ارائه اينترنت با پهناي باند بالا و به صورت رايگان به همه مردم وظيفه ماست و اين اظهارنظر همزمان با اقدام چند كشور اروپايي مانند انگلستان كه در حال ارائه اينترنت رايگان به شهروندان هستند بيان شده است. اين درحالي است كه هفته گذشته شهردار لس آنجلس هم اعلام كرد ساكنان اين شهر تا سال 2009 ميلادي صاحب اينترنت پرسرعت رايگان خواهند شد. با همه اين اوصاف، اين سوال مطرح است كه آيا ايران قادر به ارائه سرويس خدمات اينترنت رايگان به شهروندان خود خواهد بود و آيا اصولا چنين اراده اي در دولتمردان وجود دارد؟
حسين سلطاني، كارشناس ارتباطات الكترونيك و اينترنت معتقد است: ارائه اينترنت رايگان به شهروندان ايراني خوشبينانه ترين طرح وزارت ارتباطات است. مديرمسئول دوماهنامه اينترنت با اشاره به قيمت هاي خريد و فروش پهناي باند يا stm1 كه معادل با 155 مگابيت در ثانيه است، مي گويد: هزينه كل مصرف اينترنت ايران در هر ماه حدود 900 ميليون تومان است كه دولت اين پهناي باند را با يك ميليارد تومان سود مي فروشد. در واقع اگر دولت قصد ارائه رايگان خدمات اينترنت را داشته باشد بايد از يك سود يك ميليارد توماني در هر ماه صرف نظر كند.
اين كه دولت مي خواهد يا مي تواند از چنين سودي صرفنظر كند، اولين چالش اينترنت رايگان در كشور است. اما علاوه بر سود كلان دولت در فروش stm1 مانع ديگري نيز پيش روي است. كاربران خدمات خود را از شركت هاي ارائه دهنده خدمات اينترنت(isp و icpها)دريافت مي كنند و سودي نيز نصيب اين شركت ها مي شود كه با ارتباط مستقيم دولت و شهروندان و ارائه رايگان اينترنت، براي اين شركت ها نيز بايد در پي راه حلي براي بقا بود.
سلطاني در اين باره مي  گويد: فاصله نابرابر هر ميگ(واحد پهناي باند)كه حدود 47 ميليون تومان است و فروش آن توسط دولت به شركت هاي اينترنتي كه 76 ميليون تومان است قابل توجه است. در واقع دولت از فروش هر ميگ، 29 ميليون تومان سود مي كند.
آيا دولت حاضر است از چنين سود كلاني براي فراهم آوردن تسهيلات اينترنت براي شهروندان چشم پوشي كند؟ كارشناسان مي گويند شايد دولت بتواند با تامين بخشي از هزينه هاي شركت هاي خصوصي به كاهش هزينه هاي خدمات اينترنتي كمك كند. اما آيا از بهترين معاملات خود با شركت هاي خدمات اينترنت چشم پوشي خواهد كرد؟
سودي 5/5 برابر
مصطفي محمدي، رييس انجمن صنفي شبكه هاي اينترنتي ايران مي گويد: قيمت تمام شده هر ميگ براي دولت 365دلار است در حالي كه يك ميليون و 900هزار تومان به شركت هاي خصوصي فروخته مي شود. در واقع دولت به ازاي هر ميگ 5/5برابر سود مي كند. او تاكيد مي كند: يك شركت خصوصي در هر ماه حدود 10 درصد سود مي كند و اين در حالي است كه شركت فناوري اطلاعات(ديتا)ماهانه 550 درصد سود به دست مي آورد.
هر چند جواد رادمان كه از ارديبهشت امسال مديريت عامل شركت فن آوري اطلاعات(ديتا)را بر عهده دارد، اين رقم را صحيح نمي داند و در مقابل اظهارات ذكر شده مي گويد كه دولت براي ارائه اينترنت بايد هزينه هاي ديگري هم متقبل شود.
از سوي ديگر برخي كارشناسان معتقدند شايد از نظر دولت، ارائه خدمات رايگان مقدور نباشد، اما مي توان با خدمات ارزان و سطح كيفيت مطلوب به كاربران در كاهش سبد هزينه هايشان كمك كرد.
سرانه كمتر از 30 دقيقه در ماه
طبق تحقيقات انجمن شركت هاي اينترنتي ايران، سرانه مصرف اينترنت هر ايراني كمتر از 30 دقيقه در ماه است. به اين ترتيب هر كاربر ايراني كمتر از يك دقيقه در روز از اينترنت استفاده مي كند. به گفته محمدعلي نيكسار، عضو هيات مديره انجمن شركت هاي اينترنتي ايران، اين رقم در كشورهاي ديگر براي هر كاربر بيش از 50ساعت در ماه است. اين در حاليست كه 80 درصد جمعيت اين كشور ها جزو كاربران اينترنت هستند. براي مثال آمريكا كه در صدر كشورهاي استفاده كننده اينترنت قرار دارد، 2/19درصد از جمعيت كاربران جهان را به خود اختصاص داده است. ايران با ضريب نفوذ 60درصدي(البته به گفته وزير ارتباطات)تنها داراي 16 ميليون كاربر است.
بنابر اظهارات نيكسار، در صورت خريد گران ترين كارت اينترنتي، اگر قيمت را ساعتي 400 تومان فرض كنيم، حق السهم سرانه هزينه هر كاربر ايراني در ماه 2هزار ريال است.
وي در ادامه تاكيد مي كند:وقتي كه هر كاربر ايراني روزي كمتر از يك دقيقه به شبكه جهاني وصل مي شود، مي توان گفت در كشوري مثل ايران استفاده از اينترنت هنوز جزء نيازمندي هاي ضروري روزمره شهروندان محسوب نمي شود.
ميدان نابرابر
محمدي، رييس انجمن صنفي شبكه هاي اينترنتي ايران، در مورد ارائه اينترنت ارزان قيمت مي گويد: شركت مخابرات نبايد در بازار فروش پهناي باند حضور داشته باشد يا حداقل قيمت هر ميگ(پهناي باند اينترنت)را به همان قيمت تمام شده به شركت هاي خصوصي ارائه دهد. متاسفانه اينطور نيست و رقابت كنوني شركت مخابرات با شركت هاي خصوصي يك رقابت نابرابر و ناعادلانه است.
در همين حال، خسرو سلجوقي، عضو هيات علمي سازمان مديريت و برنامه ريزي كشور اذعان مي كند: تمايل و علاقه مردم به استفاده از خدمات اينترنتي زياد است، ولي برنامه هاي آن محدود است و رشد اينترنت نيز در كشور از وضعيت مطلوبي برخوردار نيست.
با اين اوصاف و با توجه به روند كنوني كه در شركت مخابرات حاكم است، آيا مي توان به وعده وزير ارتباطات درباره ارائه اينترنت رايگان اميدوار بود؟
همشهري در گزارش هاي آينده خود اين موضوع را دنبال خواهد كرد.]]>
</TEXT>
</DOC>
<DOC>
<DOCID>HAM2-851207-048</DOCID>
<DOCNO>HAM2-851207-048</DOCNO>
<ORIGINALFILE>/1385/851207/news/_informatic.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[نوت بوك هايي با 2 صفحه  نمايش]]>
</TITLE>
<TEXT>
<IMAGE>/1385/851207/news/015426.jpg</IMAGE>
<![CDATA[
گروه دانش- امسال در نمايشگاه فناوري اطلاعات و ارتباطات ces2007، نوت بوك خاصي به بخش نهايي راه يافت كه با دو صفحه نمايش توجه بسياري از بازديدكنندگان را به خود جلب كرد.
اين نوت بوك علاوه بر صفحه 1/12  اينچي همانند ساير نوت بوك ها يك صفحه نمايش دوم هم در پشتش دارد. هدف از تعبيه اين صفحه نمايش، استفاده از نوت بوك بدون مصرف انرژي زياد باتري است. از صفحه نمايش دوم مي توان براي ده ها ساعت از نوت بوك براي كارهايي مانند پخش موسيقي، اينترنت، مديريت برنامه هاي اداري و تقويم، بازي  و مشاهده تصاوير استفاده كرد، بدون اينكه انرژي زيادي از باتري مصرف شود و كاربر كامپيوتر بدون نياز به بوت شدن كامل، مي تواند از آن استفاده كند.]]>
</TEXT>
</DOC>
<DOC>
<DOCID>HAM2-851207-049</DOCID>
<DOCNO>HAM2-851207-049</DOCNO>
<ORIGINALFILE>/1385/851207/news/_informatic.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ وآموزش]]>
</TITLE>
<TEXT>
<![CDATA[توزيع كارت بيش از531 هزار داوطلب
گروه اجتماعي - توزيع كارت ورود به جلسه آزمون  كارشناسي  ارشد
سال 1386 و همچنين  دوازدهمين دوره  المپياد علمي ـ  دانشجويي  كشور از امروز در سراسر كشور آغاز مي شود.
بر اساس اين گزارش آزمون كارشناسي ارشد سال 86 دانشگاه ها و مؤسسات آموزش عالي كشور و دوازدهمين دوره المپياد علمي- دانشجويي كشور از روز چهارشنبه(9 اسفند)به صورت همزمان در 38 شهر برگزار مي شود.
كارت هاي ورود به جلسه آزمون بر اساس شهرستان محل اقامت و سال تولد داوطلبان، صبح و بعد از ظهر امروز و فردا در 38 شهرستان توزيع مي شود و داوطلبان بايد شخصاً براي دريافت كارت ورود به جلسه مراجعه كنند. 20 درصد ظرفيت پذيرش در آزمون كارشناسي ارشد سال 86 به رزمندگان اختصاص دارد و داوطلبان ممتاز نيز مي توانند با كسب 90 درصد از نمره علمي آخرين فرد قبول شده به مقطع كارشناسي ارشد راه يابند.
انتقاد از ميزان اعتبار وام صندوق رفاه دانشجويان
ايسنا: رئيس صندوق رفاه دانشجويان وزارت علوم از افزايش نيافتن اعتبار وام شهريه دانشجويي سال آينده انتقاد كرد.
مهرداد فولادي نژاد گفت: با توجه به افزايش تعداد دانشجويان و ناكافي بودن ميزان اعتبار وام شهريه دانشجويان نوبت دوم در سال جاري، متأسفانه اعتبار وام شهريه براي سال آينده، افزايش نيافته است.
اعلام نتايج آزمون دانشگاه علميكاربردي
گروه اجتماعي - اسامي نهايي پذيرفته شدگان دوره هاي آزمون دار و بدون آزمون دانشگاه جامع علميكاربردي بر روي سايت سازمان سنجش قرار گرفت.
اعلام اسامي پذيرفته شدگان نهايي و چند برابر ظرفيت دانشگاه جامع علمي - كاربردي سال 1385، اسامي پذيرفته شدگان نهايي رشته هاي متمركز و معرفي شدگان چند برابر ظرفيت رشته هاي تحصيلي نيمه متمركز آزمون دانشگاه جامع علمي - كاربردي سال 1385 روز سه شنبه به صورت ويژه نامه از طريق نشريه پيك سنجش منتشر خواهد شد.
معلمان نبايد چند شغله باشند
گروه اجتماعي- يكي از اعضاي كميسيون آموزش و تحقيقات مجلس گفت: بايد كاري كرد كه معلمان 2 يا 3 شغله نباشند و فرصت براي مطالعه، تفكر بيشتر و ارائه راهكارهاي عملي بهتر براي تدريس داشته باشند.
هاجر تحريري نيك صفت با بيان اين كه بايد معلم در رفاه باشد تا وقت خود را صرف شغل هاي ديگر نكند، اظهار داشت: برخي از معلمان ناچار هستند كه هم در مدارس دولتي و هم در مدارس غيرانتفاعي كار كنند. حتي بعضي از معلمان به شغل هايي غير از معلمي مي پردازند.
در اين كه معلمان نبايد چند شغله باشند هيچ شك و ترديدي نيست، نكته اين است چه ساز و كاري براي اين موضوع وجود دارد. يكي از اين راهكارها هم طرازشدن حقوق معلمان با ساير كاركنان دولت است. زيرا در حال حاضر فرهنگيان با ميانگين حقوق 250 تا 300 در بين كاركنان دولت كمترين ميزان دريافتي را دارند و اجراي اين لايحه انگيزه مضاعفي در بين معلمان ايجاد خواهد كرد. ذكر اين نكته نيز خالي از لطف نيست كه چند شغله شدن معلمان و خروج نيروهاي زبده از عمده ترين پيامدهاي پايين بودن ميزان حقوق فرهنگيان است.
آموزش سلامت در كتاب درسي
مهر: مديركل سلامت و تندرستي وزارت آموزش و پرورش اعلام كرد: در صورت پذيرش شوراي عالي آموزش، آموزش موضوع سلامت به عنوان يك درس در مدارس نهادينه مي شود.
حسن ضياء الديني افزود: بناي آموزش و پرورش پيشگيري از تمام رفتارهاي خطر آفرين و بيماري هاي دوره دانش آموزي است.
در پي طرح سؤالات موهن به ساحت مقدس نبي مكرم اسلام صورت گرفت
عذرخواهي وزير آموزش و پرورش
از مراجع عظام و مردم
گروه اجتماعي- در پي طرح سؤالات موهن به ساحت مقدس نبي اكرم(ص)در آموزش ضمن خدمت فرهنگيان و واكنش تند مراجع عظام و حوزه هاي علميه، وزير آموزش و پرورش طي نامه اي از مراجع عظام و مردم عذرخواهي كرد.
براساس اين گزارش وزير آموزش و پرورش در اين نامه مرتكبان را مستحق مجازات سنگين دانست و درباره چگونگي بروز اين مشكل اعلام كرد: مسئول مستقيم اين آزمون از كار بركنار شده و پرونده وي براي بررسي به مقامات ذي صلاح قضايي و امنيتي، ارجاع شده است.
واكنش حوزه هاي علميه
در همين زمينه مدير حوزه علميه  قم با اشاره به طرح سؤالات موهن در آزمون ضمن خدمت فرهنگيان تاكيد كرد همان گونه كه مراجع عظام تقليد نسبت به انتشار كاريكاتور موهن در دانمارك موضع گيري مي كنند نمي توان نسبت به مسايلي كه در داخل اتفاق مي افتد سكوت كرد.
وي با اشاره به ارسال نامه  عذرخواهي وزير آموزش و پرورش از محضر مراجع عظام تقليد و حوزه هاي علميه، بيان داشت: با توجه به شناختي كه از وزير دارم ايشان را فردي متدين مي دانم، اما شخصاً معتقدم كه وزير بايد حضوري جدي تر در رسانه ها مي داشت و مسئولان بايد به دغدغه هاي مراجع معظم تقليد به عنوان پاسداران دين و شريعت توجه كنند. از سوي ديگر مجمع مدرسين و محققين حوزه علميه قم با انتشار بيانيه اي درباره آزمون ضمن خدمت فرهنگيان كه در آن به ساحت مقدس پيامبر اسلام توهين شده بود، اين آزمون را محكوم كرد .
در بخشي از اين بيانيه آمده است : وهن به اسلام و ساحت مقدس پيامبر گرامي و مقدسات اسلامي چند گاهي است كه در جرايد غرب آغاز گشته است و متاسفانه اين بار در داخل كشور، ندانسته و يا به عمد به گونه ديگري صورت گرفت. پرسش هايي كه اخيرا از سوي آموزش و پرورش در رابطه با پيامبر اكرم براي آموزش ضمن خدمت معلمان طرح شد، به قدري موهن است كه هر مسلماني را به شگفتي و تاسف وا مي دارد و در تحير مي ماند.
همچنين آيت الله العظمي صانعي با صدور بيانيه اي توهين به پيامبر عظيم الشأن اسلام(ص)را به شدت محكوم و تاكيد كرد كه مجازات مباشر در اين مورد بدون تنبيه سبب مقتدر كه اقوي از مباشر است، راه مقابله با اين هتاكي ها نيست. وي تاكيد كرد بيژاحترامي به پيامبر عظيمژالشأن(صلي الله عليه و اله و سلم)در چنين شرايطي جرمي بزرگ و گناهي نابخشودني است كه اميد است با مجازات دولتمرداني كه زمينه ساز چنين مسايلي بودهژاند ديگر شاهد چنين مصيبت هاي بزرگ براي اسلام و جمهوري اسلامي نباشيم.
اعتراض نمايندگان مجلس
علي عباسپور تهراني فرد رئيس كميسيون آموزش و تحقيقات مجلس شوراي اسلامي، با اشاره به آزمون ضمن خدمت فرهنگيان و حضور وزير آموزش و پرورش و مسئولان اين وزارتخانه در جلسه  اخير كميسيون متبوعش، گفت: كميسيون معتقد بود كه نحوه  تهيه سؤال ها و پاسخ ها، خطاي سهوي نبوده و قصد و جرياني در كار است و لذا وزارتخانه نبايد به برخورد با طراح يا مسئول مستقيم امر اكتفا كند.
وي با بيان اين كه البته اين حداقل كاري بود كه بايد صورت مي گرفت، افزود: پيشنهاد كميسيون به وزارت آموزش و پرورش، ريشه يابي موضوع بود و لذا قرار شد وزارتخانه بررسي بيشتري انجام داده و كميسيون را در جريان اقدامات خود قرار دهد. عماد افروغ نيز گفت: مسببين اين حادثه بايد به مجازات كافي برسند. وي افزود: البته ممكن است ذهن هاي ساده بگويند به اين ترتيب دولت يا وزارت آموزش و پرورش تضعيف مي شود. بايد از اين ذهن هاي ساده پرسيد آيا اگر جايگاه پيامبر تضعيف شده و مقام بلند و منيع ايشان خدشه دار شود بلااشكال است؟ اما اگر وزيري زير سؤال برود محل اشكال؟
رئيس كميسيون فرهنگي مجلس شوراي اسلامي گفت: اي كاش وزير استعفا مي داد و با اين استعفاي خود متوجه عمق فاجعه مي شد و ديگران را نيز متوجه آن مي كرد.]]>
</TEXT>
</DOC>
<DOC>
<DOCID>HAM2-851207-050</DOCID>
<DOCNO>HAM2-851207-050</DOCNO>
<ORIGINALFILE>/1385/851207/news/_iran.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مراكز غير دولتي مشاوره تلفني مي دهند]]>
</TITLE>
<TEXT>
<![CDATA[گروه اجتماعي- سازمان بهزيستي كشور در راستاي گسترش خدمات خط تلفن مشاوره 148 و كاهش بار تعداد متقاضيان، به مراكز مشاوره غيردولتي،  ايجاد خط تلفن مشاوره مي دهد.مينو رفيعي، مدير كل دفتر مشاوره معاونت امور فرهنگي و پيشگيري، سازمان بهزيستي با اعلام اين خبر گفت: مراكز غير دولتي مي توانند پس از كسب مجوز از سازمان بهزيستي با مراجعه به شركت مخابرات، خط تلفن مشاوره دريافت كنند.به گزارش اداره كل روابط عمومي سازمان بهزيستي، رفيعي با اشاره به شماره تلفن هاي در نظر گرفته شده براي اين كار كه 10رقمي است، افزود: سه رقم ابتدايي اين تلفن ها 111 است و با استفاده از سيستم هوشمند در شهرهاي تهران، مشهد و زاهدان راه اندازي شده و در حال حاضر اين خطوط در تهران راه اندازي شده است.]]>
</TEXT>
</DOC>
<DOC>
<DOCID>HAM2-851207-051</DOCID>
<DOCNO>HAM2-851207-051</DOCNO>
<ORIGINALFILE>/1385/851207/news/_iran.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در همايش اخلاق و رسانه ها تاكيد شد
رعايت اخلاق حرفه اي؛ شاخص رسانه استاندارد]]>
</TITLE>
<TEXT>
<![CDATA[گروه اجتماعي - خبرگزاري دانشجويان ايران،  ايسنا، ديروز ميزبان همايشي با موضوع اخلاق،  فرهنگ و رسانه بود كه با حضور شماري از مديران فعلي و سابق مطبوعات و ديگر فعالان عرصه رسانه برگزار شد.
در اين همايش كه با قدرداني از برخي از روزنامه ها همراه بود، مدعوين نظريات خود را درباره مقوله اخلاق در رسانه بيان كردند. نادعليزاده مدير عامل ايسنا در سخنان خود خواستار رعايت دو موضوع در مطبوعات شد. اول آنكه هيچ خبر و گزارشي بدون ذكر منبع درج نشود و دوم آنكه مطبوعات به خصوص روزنامه ها روزانه بخش يا صفحه اي را به طور ثابت به بازتاب دستاوردهاي علمي و پژوهشي دانشمندان ايراني اختصاص دهند. وي ذكر منبع را براي اعتمادسازي نزد مخاطبان حياتي خواند.
محمد عطريانفر رئيس شوراي سياستگزاري روزنامه كارگزاران نيز در سخنان خود، التزام به اخلاق رسانه اي را از عوامل موفقيت در كار رسانه اي دانست. وي اخلاق را فراتر از ايدئولوژي، مرزهاي جغرافيايي و فصل مشترك شهروند جهاني توصيف كرد. عطريانفر و رضا مقدسي به خاطر توفيق همشهري به خصوص در عرصه اجتماعي و شهري از ايسنا لوح تقدير دريافت كردند. عطريانفر موفقيت همشهري را به ميزان 70 درصد ناشي از موقعيت شناسي در زمان انتشار و پاسخگويي به نيازهاي مخاطبان و30 درصد ناشي از مديريت اين موسسه دانست.
صحفي معاون مطبوعاتي سابق وزارت فرهنگ و ارشاد اسلامي از ديگر سخنرانان اين همايش بود كه به پيشينه تلاش براي تدوين اصول اخلاق حرفه اي براي روزنامه نگاران پرداخت. وي خواهان قرار گرفتن فعاليتهاي رسانه اي در چارچوب استانداردهاي جهاني شد كه به گفته وي دربرگيرنده رعايت اصول اخلاق حرفه اي كار است.
رضا مقدسي قائم مقام مدير مسئول روزنامه همشهري نيز در سخنان خود به ضرورت پيروي از اصول اخلاق در زندگي پرداخت و بحث اخلاق رسانه اي را ضرورت هميشگي رسانه ها دانست كه بايد با تلاش براي تدوين نظام نامه اخلاقي رسانه ها ادامه يابد. وي عدم ذكر منبع و درج خبرهاي آگهي را از ديگر مصاديق بي اخلاقي در مطبوعات توصيف كرد. مقدسي گفت يك آيين نامه كاري از قبل در همشهري تدوين شده بود كه اكنون تلاش مي شود كاربرد آن نهادينه شود.]]>
</TEXT>
</DOC>
<DOC>
<DOCID>HAM2-851207-052</DOCID>
<DOCNO>HAM2-851207-052</DOCNO>
<ORIGINALFILE>/1385/851207/news/_iran.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[وضعيت قرمز در پرسپوليس
دنيزلي: اگر اخراج هم شوم ناراحت نمي شوم]]>
</TITLE>
<TEXT>
<IMAGE>/1385/851207/news/015465.jpg</IMAGE>
<![CDATA[
مصطفي دنيزلي پس از شكست سنگين مقابل پيكان اظهار داشت: نمي خواهم در مورد پيكان صحبت كنم. هر 15 سال يك بار چنين اتفاقي براي يك تيم مي افتد كه اين مسئله نيز در زمان مربيگري من اتفاق افتاد.
وي در ادامه افزود: بعضي از بازيكنان تيم ما به نفع پرسپوليس و برخي ديگر به ضرر تيم ما بازي مي كنند. سعي داريم تيم بشويم اما بايد بازيكناني داشته باشيم كه بتوانيم تيم را تغيير دهيم كه دست من در اين مورد بسته است.
دنيزلي تصريح كرد: بازي مي توانست نتيجه اي غير از اين داشته باشد اما متأسفانه بازي به سود ما نشد. از اخراج خودم ناراحت نمي شوم چون تيم هايي كه مرا كنار گذاشته اند از عملكرد خودشان در پايان ابراز پشيماني كرده اند ضمن اين كه هدف من در اين مدت درست كردن تيم بوده است.
همشهري ورزشي - تا قبل از دقيقه 60، ابهت پرسپوليس كاملاً شكسته شده بود، آنچه بعد از اين اتفاق افتاد فقط مرهمي كوچك بر زخمي بود كه از دقيقه 14 سر باز كرده بود.
پرسپوليس با نيت رسيدن به نبرد قهرماني بازي را آغاز كرد، اما هرگز گمان نمي بردند كه طي 60 دقيقه اول بازي رنگ صورت نيمكت نشينان به رنگ پيراهن شان نزديك شود.آتش اين بازي در دقيقه 14 با ضربه ديدني ميثم خسروي از گوشه محوطه جريمه پرسپوليس آغاز شد.
11 دقيقه بعد محسن بياتي نيا از فاصله 40متري توپ را از بالاي دستان فرشيد كريمي وارد دروازه پرسپوليس كرد تا نيمه اول با حساب دو بر صفر، به سود پيكان به اتمام برسد. گل بياتي نيا فوق العاده زيبا بود. پيكان در ابتداي نيمه دوم و در دقيقه 48 روي شوت محكم ايمان حيدري به گل سوم رسيد.
چهارمين گل اين تيم اما توسط محمدرضا طهماسبي از روي نقطه پنالتي به ثمر رسيد.
پس از اين گل پرسپوليسي ها فشار حملات خود را روي دروازه حريف بيشتر كردند و سرانجام مهرزاد معدنچي در دقيقه 60 از روي نقطه پنالتي گل اول پرسپوليس را به ثمر رساند.
اين در حالي بود كه باقري در نيمه اول(دقيقه 18)يك پنالتي را براي پرسپوليس از دست داد و توپ را به اوت فرستاد.در دقيقه 83 و در شلوغي دروازه پيكان، فراز فاطمي گل دوم را به ثمر رساند تا اميدواري هاي پرسپوليس براي مساوي كردن بازي بيشتر شود.
در دقيقه 1+90 سومين گل پرسپوليس روي شوت باقري به ثمر رسيد و اين پايان كار بود تا پيكان در نهايت با حساب چهار بر سه برنده از زمين خارج شود.
در اواسط اين بازي تماشاگران پرسپوليس به مصطفي دنيزلي اعتراض كردند. آنها زماني كه پرسپوليس با سه گل از حريف عقب بود عليه سرمربي تركيه اي پرسپوليس شعار دادند. البته دامنه اين اعتراض به بازيكنان پرسپوليس هم رسيد. اين پنجمين شكست پرسپوليس در اين فصل بود. آرزوي رسيدن پرسپوليس به بالاي جدول، تبديل به يك كابوس بزرگ شده است.]]>
</TEXT>
</DOC>
<DOC>
<DOCID>HAM2-851207-053</DOCID>
<DOCNO>HAM2-851207-053</DOCNO>
<ORIGINALFILE>/1385/851207/news/_iran.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رسيدن به يك متر مربع سرانه فضاي ورزشي مدارس بعيد است]]>
</TITLE>
<TEXT>
<![CDATA[مهر: بر اساس برنامه چهارم توسعه سرانه فضاي ورزشي مدارس كشور بايد تا پايان برنامه، به يك متر مربع افزايش يابد.
معاون پرورشي و تربيت بدني وزارت آموزش و پرورش ديروز در جمع خبرنگاران در ساري افزود: با توجه به روند بودجه اي كه براي تربيت بدني مدارس در نظر گرفته شد بعيد به نظر مي رسد بتوانيم در راستاي اهداف برنامه پيش برويم و به حد استاندارد يك متر مربع دست يابيم.
سيد باقر پيشنمازي تصريح كرد: براي ايجاد مدارس جديد الاحداث دستورالعملي تعريف شده است كه بر اساس آن سرانه فضاي ورزشي مدارس افزايش خواهد يافت.معاون پرورشي و تربيت بدني وزارت آموزش و پرورش افزود: نسبت به سال گذشته شاهد توسعه روند فضاي آموزشي و ورزشي در مدارس كشور بوده ايم.
وي عدم استفاده از انرژي عظيم دانش آموزي و توجه نكردن به رويكرد دانش آموز محوري را از عمده ضعف هاي آموزشي در دوره هاي قبلي عنوان و افزود: در طرح دانش آموز محوري بيشتر هدف ما استفاده از پتانسيل هاي دانش آموزان و بهره گيري از انرژي عظيم اين قشر است و در اين طرح شخصيت و كرامت دانش آموزان ارج نهاده مي شود.
پيشنمازي در پاسخ به سئوال خبرنگار مهر مبني بر اينكه آيا با ايجاد معاونت پرورشي نوعي موازي كاري در مراكز و هسته هاي مشاوره صورت نمي گيرد، اظهار داشت: هدايت و راهنمايي تحصيلي جزء لاينفك نظام متوسطه است و اگر از اين مقطع حذف شود به نوعي آسيب به حوزه هاي ديگر وارد خواهد كرد.]]>
</TEXT>
</DOC>
<DOC>
<DOCID>HAM2-851207-054</DOCID>
<DOCNO>HAM2-851207-054</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست هفت كشور اسلامي در اسلام آباد]]>
</TITLE>
<TEXT>
<IMAGE>/1385/851207/news/015492.jpg</IMAGE>
<![CDATA[
گروه بين الملل - نشست وزارت امور خارجه هفت كشور اسلامي براي بررسي وضعيت خاورميانه از جمله اوضاع عراق، پرونده هسته اي ايران و اشاعه تروريسم در سطح منطقه درحالي ديروز با سخنان شوكت عزيز، نخست وزير پاكستان در اسلام آباد، پايتخت اين كشور آغاز به كاركرد كه گمان مي رود مباحث مطرح در اين نشست دستور كار نشست رهبران كشورهاي مسلمان در مكه را مشخص كند.
وزراي امور خارجه مصر، اندونزي، اردن، مالزي، عربستان سعودي، تركيه و پاكستان به علاوه اكمل الدين احسان اوغلو، دبيركل سازمان كنفرانس اسلامي(oic)در نشست اسلام آباد حضور يافته اند. اگرچه تا پيش از برگزاري اين نشست كه عصر ديروز فعاليت خود را شروع كرد هيچ دستوركار رسمي براي آن تعيين نشده بود اما بررسي راهكارهاي پايان دادن به خشونت ها در عراق، مسأله هسته اي ايران و اوضاع سرزمين هاي فلسطيني در زمره موضوعاتي است كه در صدر فهرست دستور كار اين نشست خواهد بود.
وزراي امور خارجه ايران، سوريه و دولت خودگردان فلسطيني به نشست اسلام آباد دعوت نشدند اما مقامات ارشد پاكستان اعلام كرده اند آنان را در جريان محتواي مذاكرات قرار خواهند داد.
اين نشست به دنبال سفر منطقه اي اخير پرويز مشرف، رئيس جمهور پاكستان به كشورهايي كه وزراي خارجه شان به اسلام آباد دعوت شدند به علاوه ايران، امارات عربي متحده و سوريه با هدف يافتن راه حلي براي پايان دادن به مناقشات كنوني خاورميانه برگزار مي شود.
رجب طيب اردوغان، نخست وزير تركيه روز گذشته تأكيد كرد هدف از برگزاري نشست مقامات بلندپايه كشورهاي سني مذهب منطقه در اسلام آباد -كه همگي سياست هايي همسو با طرح صلح خاورميانه اي آمريكا موسوم به نقشه راه دارند- ايجاد ائتلاف عليه ايران نيست.
او كه با شبكه خبري الجزيره مصاحبه مي كرد بر اين نكته پاي فشرد كه اين نشست براي منزوي كردن هيچيك از كشورهاي منطقه برنامه ريزي نشده است.
اردوغان كه روز گذشته براي شركت در نشست اقتصادي جده به عربستان سعودي سفر كرده بود در ديدار با عبدالله بن عبدالعزيز، پادشاه عربستان سعودي درمورد مسائل مختلف منطقه اي گفت وگو كرد.
پيش از اين تسنيم اسلم، سخنگوي وزارت امور خارجه پاكستان نيز تصريح كرده بود هدف برگزاري كنفرانس اسلام آباد ايجاد ائتلافي سني نيست و پيگيري چنين رويكردي را از سوي مقامات دعوت شده به اين نشست رد كرده بود.]]>
</TEXT>
</DOC>
<DOC>
<DOCID>HAM2-851207-055</DOCID>
<DOCNO>HAM2-851207-055</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رهبر كره شمالي، نظام رهبري جديدي براي جانشيني  مستقر مي كند]]>
</TITLE>
<TEXT>
<![CDATA[گروه بين الملل - خبرگزاري يونهاپ كره جنوبي كه معمولا تنها منبع خبري از تحولات در كره شمالي است  روز گذشته اعلام كرد: رهبر كره شمالي در حال آماده كردن نظام رهبري تحت امر ارتش است تا بعد از مرگ او اداره كره شمالي را به عهده بگيرد.
خبرگزاري يونهاپ كره  جنوبي به نقل از منابع ديپلماتيك نامشخص در پكن اعلام كرد: كيم جونگ ايل رهبر كره شمالي كه 65 سال سن دارد و بعد از مرگ پدرش به اين سمت رسيده، از تعيين جانشين براي خود به دلايل مختلف امتناع كرده است.
يكي از اين منابع اعلام كرد، كيم جونگ ايل، كه پيشتر جونگ نام پسر بزرگش را به عنوان جانشين خود تعيين كرده بود، چند سال پيش تصميم خود را عوض كرد و در حال آماده كردن يك نظام رهبري جمعي تحت امر ارتش اين كشور است. اين منابع همچنين تصريح كردند: بعضي از رهبران در كره شمالي مخالف تحويل قدرت از پدر به پسر(كيم جونگ ايل به فرزندانش)هستند.
يكي از اين منابع اظهار داشت: به خوبي مي دانم كه رهبر كره شمالي در حال آزمايش يك نظام رهبري جمعي با حضور مقامات ارتش اين كشور به عنوان هسته اصلي و مركزي آن است.
رسانه هاي مختلف گمانه زني كرده اند كه جانشين كيم جونگ ايل پس از مرگش چه كسي خواهد بود و اين رسانه ها يكي از سه پسر وي را جانشين احتمالي رهبر كره  شمالي معرفي كرده اند.
اعتبار جونگ نام، پسر بزرگ رهبر كره شمالي كه طي سه سال گذشته زندگي راحتي در ماكائو داشته و در اوايل ماه جاري در پكن ديده شده است به دنبال دستگيري اش در زماني كه قصد داشت با يك پاسپورت جعلي وارد ژاپن شود، خدشه دار شده است.]]>
</TEXT>
</DOC>
<DOC>
<DOCID>HAM2-851207-056</DOCID>
<DOCNO>HAM2-851207-056</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[مسعودبارزاني:
با طرح تقسيم درآمد نفت عراق، موافقيم]]>
</TITLE>
<TEXT>
<![CDATA[گروه بين الملل - مسعود بارزاني، رئيس دولت خودمختار كردستان عراق روز گذشته با حضور در نشست خبري مشتركي با زلمي خليل زاد، سفير ايالات متحده در اين كشور از موافقت كردهاي عراق با طرح پيشنهادي دولت نوري المالكي، نخست وزير براي مديريت و تقسيم ثروت هاي نفتي عراق خبر داد.
براساس پيش نويس اين طرح درآمدهاي نفتي عراق براساس فرمولي كه در آن جمعيت مناطق مختلف و پراكندگي جغرافيايي حوزه هاي نفتي لحاظ مي شود بين استان هاي مختلف تقسيم شده و راه براي سرمايه گذاري گسترده شركت هاي خارجي در صنعت نفت عراق هموار خواهد شد.
بارزاني تصريح كرد: پس از ديدار و گفت وگو با جلال طالباني، رئيس جمهور عراق تصميم به موافقت با اين طرح گرفته است. هيأت دولت عراق پنجشنبه گذشته بررسي اين طرح را آغاز كرد اما نتوانست درمورد آن به اتفاق نظر دست پيدا كند.
علت اصلي بروز اختلاف نظر بر سر اين طرح كه مي تواند نگراني اهل سنت عراق از محروم شدن از درآمدهاي نفتي كه منابع آن بيشتر در مناطق كردنشين و شيعي اين كشور متمركز است را برطرف كند چگونگي واگذاري مسئوليت عقد قراردادهاي نفتي با طرف هاي خارجي است.
بارزاني پيشتر پس از ديدار روز شنبه با طالباني با هرگونه مداخله نظامي تركيه در شمال عراق به بهانه تعقيب و سركوب عناصر حزب كارگران كردستان مخالفت كرده بود. وي با يادآوري اين كه گزارش هايي از احتمال حمله نظامي تركيه به مناطق كوهستاني شمال عراق منتشر شده تأكيد كرد با اين اقدام مخالف است.]]>
</TEXT>
</DOC>
<DOC>
<DOCID>HAM2-851207-057</DOCID>
<DOCNO>HAM2-851207-057</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتخابات رياست جمهوري در سنگال]]>
</TITLE>
<TEXT>
<![CDATA[گروه بين الملل انتخابات رياست جمهوري ديروز در سنگال برگزار شد.
به گزارش خبر گزاري فرانسه پنج ميليون از مردم كشور??ميليوني سنگال، براي شركت در انتخابات رياست جمهوري به پاي صندوق هاي راي رفتند.
سنگال كه در سال????ميلادي به استقلال رسيد از معدود كشورهاي قاره سياه است كه تاكنون شاهد كودتاي نطامي نبوده است.
عبدالله واد رئيس جمهوري??ساله كنوني سنگال، در كنار??نامزد ديگر در رقابت انتخاباتي اين كشور شركت كرده اند.
وي در انتخابات سال????ميلادي توانست با اختلاف كم آرا از رقباي خود پيشي بگيرد.]]>
</TEXT>
</DOC>
<DOC>
<DOCID>HAM2-851207-058</DOCID>
<DOCNO>HAM2-851207-058</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[يادداشت
رايس و دستگاه هاي اطلاعاتي عربمحمدعلي مهتدي]]>
</TITLE>
<TEXT>
<![CDATA[در سفر اخير كاندوليزا رايس، وزير امور خارجه  ايالات متحده  آمريكا، به خاورميانه تحول جالب و شگفت انگيزي رخ داد كه چندان مورد توجه  رسانه ها قرار نگرفت يا اين كه رسانه ها عمداً آن  را ناديده گرفتند و از كنار آن گذشتند.
اين تحول همانا ملاقات مستقيم رايس با رؤساي دستگاه هاي اطلاعاتي و امنيتي4 كشور عربي مصر، اردن، عربستان سعودي و دولت امارات متحده  عربي بود. عرف ديپلماتيك حكم مي كند كه شخصيت هاي بازديد كننده از كشورهاي ديگر معمولاً با همتاهاي خود ملاقات و مذاكره مي كنند و قاعدتاً اگر خانم رايس بحثي در زمينه مسائل امنيتي دارد بايد با وزراي امور خارجه  اين كشورها مذاكره كند و پس از انجام توافق، آنها نتيجه را به اطلاع مسئولان امنيتي مي رسانند و اقدامات عملي در همان چهارچوبي كه توافق شده صورت مي پذيرد. بنابراين چه اتفاقي افتاده و به چه دليل وزير امور خارجه  آمريكا عرف ديپلماتيك را زير پا گذاشته و مستقيماً با رؤساي دستگاه هاي اطلاعات و امنيت  كشورهاي ياد شده تشكيل جلسه داده است؟ و چه شده كه مسئولان سياسي و وزراي امور خارجه اين كشورها به چنين اهانتي تن داده اند؟ آيا نهادهاي سياسي در اين كشورها دنباله رو نهادهاي امنيتي اند و اين مسئولان امنيتي هستند كه در نهايت تصميم مي گيرند و حرف آخر را مي زنند و لذا رايس صلاح را در آن ديده كه واسطه ها را حذف كند و مستقيماً طرح هاي اطلاعاتي و امنيتي را با مسئولان اين نهادها مورد بحث قرار دهد؟ يا اين كه نهادهاي امنيتي اين كشورها مستقيماً با سيستم سياسي امنيتي ايالات متحده  آمريكا مرتبط هستند و لزومي ندارد مسئولان نهادهاي سياسي در جريان توافق هاي امنيتي با آمريكا قرار گيرند؟!
سؤال ديگر اين است كه چه مسئله مهمي در ميان بوده كه كاندوليزا رايس چاره اي جز تشكيل جلسه با رؤساي نهادهاي امنيتي كشورهاي ياد شده نداشته است؟ در خبرها از قول يكي از همراهان خانم رايس گفته شده كه موضوع اين جلسه بحث درباره  كابينه  وحدت ملي فلسطين بوده است. به نظر مي رسد كه اين سخن كسي را قانع نمي كند و بيشتر به هدف منحرف كردن اذهان عمومي گفته شده و گرنه اين موضوع چه ارتباطي به مثلاً- رئيس دستگاه اطلاعات و امنيت امارات متحده  عربي دارد؟!
عبدالباري عطوان، روزنامه نگار و تحليلگر معروف فلسطيني مقيم لندن در اين باره قاطعانه مي گويد: آنها ما را احمق تصور مي كنند و فكر مي كنند ما بچه هستيم و نمي فهميم. من ترديدي ندارم كه آن چه در اين جلسه مورد بحث قرار گرفته راهكارهاي مربوط به ضربه زدن به ايران و گسترش دادن فتنه  فرقه اي و كشمكش سني- شيعي در منطقه بوده و اگر هم بحثي درباره كابينه  وحدت ملي فلسطين مطرح شده باشد، مربوط به چگونگي به شكست كشاندن اين كابينه يا چگونگي واداشتن حماس به شناسايي اسرائيل و پذيرش توافق اسلو و كنار گذاشتن مقاومت بوده است.
پاسخ اين سؤال ها هرچه باشد يك نكته مسلم است و آن اين كه ايالات متحده آمريكا براي پيشبرد طرح هاي شيطاني خود در منطقه روي دستگاه هاي اطلاعاتي و امنيتي كشورهاي به اصطلاح ميانه رو عرب حساب مي كند. اما اين دستگاه ها قاعدتاً بايد بدانند كه آن چه در اين منطقه براي آمريكا مهم است امنيت و ثبات كشورها نيست بلكه آمريكا در خاورميانه فقط به نفت و تضمين امنيت اسرائيل مي انديشد و بس!]]>
</TEXT>
</DOC>
<DOC>
<DOCID>HAM2-851207-059</DOCID>
<DOCNO>HAM2-851207-059</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[چاوز: بوش نمي تواندوحدت كشورهاي آمريكاي لاتين را برهم زند]]>
</TITLE>
<TEXT>
<![CDATA[گروه بين الملل- در آستانه سفر ماه آينده رئيس جمهوري آمريكا به آمريكاي لاتين، رئيس جمهوري ونزوئلا هوگو چاوز گفت كه جرج بوش نمي تواند روند همگرايي و وحدت كشورهاي آمريكاي لاتين را برهم زند.
خبرگزاري ايتارتاس از كاراكاس گزارش داد كه چاوز در يك كنفرانس خبري گفت كه يكي از هدفهاي سفر ماه آينده  بوش به آمريكاي لاتين به انزوا كشيدن ونزوئلا است.وي همچنين گفت كه واشنگتن فشار شديدي را بر كشورهاي آمريكاي لاتين وارد مي كند تا مانع همگرايي آنها با ونزوئلا شود، اما بوش قادر نخواهد بود مانعي در برابر روابط ونزوئلا با آرژانتين و برزيل ايجاد كند.]]>
</TEXT>
</DOC>
<DOC>
<DOCID>HAM2-851207-060</DOCID>
<DOCNO>HAM2-851207-060</DOCNO>
<ORIGINALFILE>/1385/851207/news/_kharj.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[جهان سياست]]>
</TITLE>
<TEXT>
<![CDATA[محكوميت سياست هاي نژادپرستانه اسرائيل
از سوي سازمان ملل
گروه بين الملل- كميسارياي عالي حقوق بشر روز گذشته اسرائيل را به اعمال سياست هاي نژادپرستانه در كرانه باختري رود اردن و نوار غزه متهم كرد.
به گزارش خبرگزاري آسوشيتدپرس در گزارشي كه توسط جان دوگارد، گزارشگر ويژه حقوق بشر سازمان ملل متحد در سرزمين هاي اشغالي تهيه شده، تصريح شده اسرائيل در كرانه باختري و نوار غزه همان قوانين و سياست هاي نژادپرستانه را دنبال مي كند كه قبلاً در جنوب آفريقا اعمال مي شد.در اين گزارش فهرستي از اتهامات عليه اسرائيل از جمله تخريب منازل مسكوني و نيز رفتارهاي تبعيض آميز مطرح شده است. دوگارد در اين گزارش يادآور شده هدف از اين اقدامات را مي توان در راستاي حفظ سلطه يك گروه نژادپرست(يهودي)بر گروهي ديگر(فلسطيني  ها)دانست كه دائماً مورد تظلم قرار مي گيرند.
88 كشته و زخمي در عمليات انتحاري در بغداد
ايسنا: حمله يك عامل انتحاري به دانشكده اقتصاد دانشگاه المستنصريه در شهر بغداد به كشته و مجروح شدن 53 دانشجوي عراقي منجر شد.
منابع امنيتي وزارت كشور عراق اعلام كردند: حمله يك عامل انتحاري كه با كمربند انتحاري خود را در محوطه دانشكده اقتصاد دانشگاه المستنصريه بغداد منفجر كرد، به كشته شدن 41عراقي و مجروح شدن 47 تن ديگر منجر شد. پليس عراق نيز از انفجار يك خودروي بمب گذاري شده در يك خيابان تجاري در منطقه الكراده در مركز بغداد خبر داد كه بر اثر اين حادثه دست كم 5 غير نظامي مجروح شدند. بنا بر گفته شاهدان عيني اين انفجار در پاركينگ خودرو صورت گرفت. پيش از اين نيز انفجار يك خودروي بمب گذاري شده در بازار الشورجه در بغداد به كشته شدن يك غير نظامي و مجروح شدن هفت تن ديگر منجر شده بود.
پيشنهاد مالزي براي قطع رابطه كشورهاي اسلامي  با اسرائيل
گروه بين الملل - مالزي از سازمان كنفرانس اسلامي خواست از اسرائيل به دليل تخريب مسجدالاقصي به دادگاه بين المللي لاهه شكايت كند.
به گزارش شبكه تلويزيوني الجزيره به دنبال نشست روز پنج شنبه گذشته وزيران خارجه كشورهاي اسلامي كه درآن از شوراي امنيت سازمان ملل متحد خواستند جلوي تخريب مسجدالاقصي توسط اسراييل را بگيرد سيدحامد البار،  وزير خارجه مالزي كه كشورش رياست دوره اي سازمان كنفرانس اسلامي را به عهده دارد گفت: از دبير كل سازمان كنفرانس اسلامي خواستيم راهكارهاي قطع رابطه كشورهاي اسلامي با اسراييل را بررسي كند. وي افزود: كشورهاي عضو سازمان كنفرانس اسلامي از پيشنهاد قطع رابطه با اسراييل استقبال كردند. بر اساس اظهارات البار از كشورهاي اسلامي خواسته شده در ابتدا سفيران خود را از اسراييل فرا بخوانند تا امكان اعمال فشار بر رژيم صهيونيستي فراهم آمده و جلوي تخريب مسجدالاقصي گرفته شود.
حمايت فرانسه از دولت ائتلافي جديد فلسطيني
گروه بين الملل - محمود عباس، رئيس تشكيلات خودگردان فلسطيني شامگاه روز شنبه درحالي سفر اروپايي خود را به پايان برد كه پاريس به عنوان آخرين توقفگاه او براي حمايت از دولت ائتلافي جديد حماس فتح اعلام آمادگي كرد.
به گزارش خبرگزاري فرانسه حمايت فيليپ دوست بلازي، وزير امور خارجه فرانسه از دولت ائتلافي جديد حماس در حالي اعلام شده كه ساير كشورهايي كه عباس به آنها سفر كرده بود رويكرد محتاطانه تري را در قبال درخواست او براي همكاري با دولت جديد درپيش گرفتند.دوست بلازي روز گذشته گفت: اگر دولت جديد بر مبناي تفاهمنامه مكه تشكيل شود فرانسه براي همكاري با آن آمادگي خواهد داشت. وي افزود: علاوه بر اين تلاش خواهيم كرد تا به نيابت از اين دولت در اتحاديه اروپا و ساير شركاي مان در جامعه بين المللي زمينه همكاري با اين دولت را فراهم آوريم.دوست بلازي به گستره اين همكاري ها و ميزان حمايت پاريس از دولت جديد فلسطيني اشاره نكرد.]]>
</TEXT>
</DOC>
<DOC>
<DOCID>HAM2-851207-061</DOCID>
<DOCNO>HAM2-851207-061</DOCNO>
<ORIGINALFILE>/1385/851207/news/_learning.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهي به ضرورت اختصاص پول توجيبي به كودكان
بانك كوچك من]]>
</TITLE>
<TEXT>
<IMAGE>/1385/851207/news/015402.jpg</IMAGE>
<IMAGE>/1385/851207/news/015405.jpg</IMAGE>
<![CDATA[
پول توجيبي، هر چند اندك، نه تنها به كودك احساس استقلال مي بخشد، بلكه به او مي آموزد كه چگونه تصميم گرفته و پولي را كه از آن او است خرج كرده و يا پس انداز كند.
روانشناسان معتقدند پول توجيبي درس عملي اندوخته كردن، بخشندگي و آينده نگري است و والدين بايد مبلغي را به عنوان پول توجيبي به كودك بدهند تا او بتواند با آن، آن چه را كه دوست دارد، خريده و آن چه را كه بايد، بياموزد.
مديريت سرمايه
مفهوم سرمايه و پول زماني براي كودكان معناي حقيقي مي يابد كه كودك با داشتن پول توجيبي براي خريد يا پس انداز اقدام كند. از طرفي دريافت مبلغي مشخص به كودكان اجازه مي دهد تا براي آينده برنامه ريزي كنند. اين برنامه ريزي مي تواند براي جمع كردن پول به قصد پس انداز و يا خريد هديه باشد، كه در هر دو صورت احساس شخصيت، هويت و اعتماد به نفس را در او ايجاد و تثبيت مي كند.
چگونه و چه ميزان؟
براي كودكان، تا پيش از ورود به مقطع راهنمايي، بهترين شيوه تعيين مقرري هفتگي است. اين مبلغ مي  تواند تا حدي باشد كه كودك بتواند بعضي از نيازهاي خود مانند خريد لوازم التحرير، لوازم شخصي نه چندان گران قيمت مثل وسايل زينتي، كتاب و... برخي خوراكي هاي مورد علاقه و... را برطرف كند؛ اما نبايد به حدي باشد كه به او امكان خريد اقلام گران قيمت را بدهد.
روانشناسان معتقدند در پايان ماه در صورتي كه كودك پول هفتگي اش را به درستي خرج يا پس انداز كرده باشد، مي توان مبلغي را به عنوان جايزه ويژه علاوه بر مبلغ پول توجيبي به او هديه داد تا كودك متوجه شود كه رفتار درست او مورد توجه والدين قرار گرفته است تا به تكرار رفتار خوب خود تشويق شود.
پول توجيبي مي تواند به صورت ماهيانه نيز پرداخت شود؛ اما روانشناسان به دو دليل اين روش را چندان مناسب نمي دانند. نخست اين كه كودك با در اختيار داشتن مبلغ زيادي پول به صورت يك جا، خريدهاي نامناسبي كرده و يا به راه هاي نامناسب كشيده مي شود و اين به دليل كاهش كنترل والدين بر روي پول پرداختي به او است و دوم اين كه اگر پول پرداختي پيش از پايان ماه تمام شود و از والدين پول طلب كند، پرداختن يا نپرداختن پول به او، تبعات ناخوشايندي را به دنبال دارد. بنابر اين پرداخت پول توجيبي به صورت هفتگي بيشتر توصيه مي شود.
براي تعيين مبلغ پول توجيبي بايد ابتدا خرج هاي ضروري مثل هزينه رفت و آمد، خريد برخي لوازم ضروري و... در نظر گرفته شده و پول به صورتي تعيين شود كه مقداري براي پس انداز و خريدهاي اضافه به دلخواه كودك، باقي بماند. فراموش نكنيم براي كودكاني كه براي رفت و آمد يا خريدهاي مختلف خود نيازي به پول ندارند،(با سرويس مدرسه يا والدين به مدرسه رفته و برمي گردند و كليه لوازم مورد نياز آنها توسط والدين خريداري مي شود)باز هم به پول توجيبي نياز دارند تا احساس استقلال و كنترل دخل و خرج را تجربه كرده و فرا بگيرند.
ترديدي نيست كه با افزايش سن كودك، بايد مبلغ پول توجيبي افزايش يابد؛ اين افزايش بايد پيش از اين كه كودك پول توجيبي خود و همسالانش را مقايسه كرده و از والدين درخواست كند تا پول توجيبي او را افزايش دهند، صورت بگيرد.
به قوانين پاي بند باشيم
اشاره كرديم مبلغ پول توجيبي بايد طوري تعيين شود كه فرزندتان بتواند علاوه بر رفع نيازهاي ضروري خود، مبلغي را به خريد آن چه دوست دارد، اختصاص دهد. بنابر اين از ارائه مبلغي اضافه بپرهيزيد و بگذاريد او به آن چه براي او مقرر شده است، عادت كرده و برنامه زندگي خود را با همان مبلغ تنظيم كند.
روانشناسان توصيه مي كنند براي جلوگيري از آن كه كودك به دليل نياز براي تهيه پول مورد نيازش دست به رفتارهاي نادرست بزند، مي توانيد به او پول قرض بدهيد، نه آن كه به او پول بدهيد. به اين معني كه به او بگوييد اين پول را به تو قرض مي دهم و تو بايد با پس انداز اين مبلغ را به من بازگرداني. اين رفتار به او مي آموزد كه اولاً درآمد- در اين جا پول توجيبي- خود را به درستي خرج و پس انداز كند و در ثاني در صورت نياز، فقط مي تواند از فردي مطمئن پول قرض كرده و در اسرع وقت قرض خود را ادا كند.
رفتار قاطع والدين در مقابل فرزند باعث مي شود تا اقتصاد صحيح را آموخته و براي آينده به درستي برنامه ريزي كند.
سن و پول توجيبي
برخي از روانشناسان افزايش پول توجيبي را مقارن با هر سال ارتقاي مقطع تحصيلي و برخي ديگر افزايش يك سال سن كودك مي دانند؛ كه موافقان گروه دوم بيشتر هستند چرا كه عقيده دارند افزايش مقدار پول توجيبي همزمان با سال روز تولد، تأكيدي بر آن است كه با هر سال افزايش سن نه تنها كودك استحقاق دريافت سرمايه بيشتري را دارد، بلكه به طور غيرمستقيم به او مي فهمانيم كه از نظر عقلي و رفتاري نيز بايد بزرگانه تر رفتار كند و تصميم هاي بهتري را با سرمايه بيشتر خود بگيرد.
روانشناسان افتتاح حساب بانكي، از سن 10 سالگي براي دخترها و 12 سالگي براي پسرها را ضروري دانسته و آن را شيوه اي عملي براي آموزش پس انداز و كنترل و تنظيم دخل و خرج مي دانند؛ اما در اين سن رفع نيازهاي مورد علاقه كودك بايد مقدم بر پس انداز قرار بگيرد تا كودك به خساست عادت نكند؛ حتي بايد به او آموخت كه بايد براي خريد هديه براي تولد دوستان يا اعضاي خانواده پس انداز كرد و مبلغي را به اين امور اختصاص داد. در حقيقت آموزش ها بايد تعادلي منطقي ميان پس انداز و خرج كردن برقرار كند.
ارزش پول را به او بياموزيم
براي آن كه كودك ارزش پول را فهميده و آن را به درستي خرج و پس انداز كند، بايد به شيوه صحيح ارزش پول و كارايي هاي پول را به او آموخت. براي اين منظور، اين نكته ها را به خاطر بسپاريم؛
- درباره پول توضيح بدهيم؛ با عبارت هايي ساده و قابل فهم سن او، ارزش و اهميت پول را براي او توضيح بدهيم. روانشناسان مثال كيك را بهترين گزينه براي شرح دادن ارزش پول و دامنه عملكرد آن مي دانند. به اين ترتيب كه والدين با تشبيه هر برش كيك به بخشي از مخارج زندگي، مي توانند دقيقاً كاربرد و ارزش پول را براي فرزندشان شرح دهند. به اين ترتيب كودك نه تنها از نيازهاي اقتصادي زندگي واقعي مطلع مي شود، بلكه كنترل دخل و خرج را نيز مي آموزد.
- با او به خريد برويد؛ هنگام خريد براي او توضيح بدهيد كه قيمت هر جنسي كه مي خرد چه ميزان است. بهتر است ابتدا مبلغ پولي را كه همراه برده ايد به او بگوييد و به تدريج در حين خريد شرح بدهيد كه چه مقدار از مبلغ اوليه اي كه به همراه داشته ايد كسر شده است. با مراجعه به چند فروشگاه، مقايسه قيمت ها را به او بياموزيد تا متوجه شود كه گاه مبلغ اجناس در فروشگاه هاي مختلف متفاوت بوده و براي انتخاب بهترين كيفيت و بهترين قيمت بايد كمي صبر كرد.
روانشناسان توصيه مي كنند برخي خريدهاي آسان منزل را به نوجوانان بسپاريد تا با شيوه درست خريد كردن آشنا شوند.
- همراه هم به بانك برويد؛ براي انجام امور بانكي خود، او را همراه خود ببريد؛ تا نه تنها عمليات بانكي را بياموزد، بلكه ببيند چگونه مي توان با پس انداز كردن، به تدريج پول جمع آوري كرد و اجناس بزرگ تر و با ارزش تر خريد. بهتر است در همان بانكي كه حساب داريد، براي او نيز حساب بانكي افتتاح كنيد تا به جمع  كردن پول تشويق شود؛ اما براي پس انداز كردن به او اجبار نكنيد. پس انداز كردن را مي توانيد بدون هيچ توضيح و پافشاري با خريد قلكي زيبا به او آموزش بدهيد و به تدريج قلك را به حساب بانكي تبديل كنيد.
- خريد كردن را به او بياموزيد؛ همان طور كه به او پس انداز را ياد مي دهيد، خريد كردن و درست خريد كردن را هم به او آموزش دهيد. مثلاً به او بياموزيد كه براي تولد خواهر و برادر كوچك ترش بايد هديه بخرد. براي اين كار هنگامي كه براي همسر يا اقوام هديه مي خريد، او را همراه خود ببريد تا ببيند چگونه بايد هديه انتخاب كرده و آن را بخرد. به او بياموزيم كه براي خريد هديه بايد ابتدا اندكي پول پس انداز كرده و سپس براي خريد هديه، در حد و اندازه خود و پول توجيبي اش اقدام كند.
و در جمع بندي آن چه گفته شد، روانشناسان اختصاص مبلغي به كودك، به عنوان پول توجيبي را ضروري دانسته و معتقدند اين مبلغ هر چند اندك، تمريني براي ورود كودك به زندگي حقيقي و آموزش عملي اقتصاد، به عنوان شاخصي براي موفقيت آتي او در زندگي و آينده است و عقيده دارند با حذف اين آموزش، كودك بخشي از مهارت هاي زندگي و شايد يكي از مهم ترين آنها را نخواهد آموخت.
منبع: بي بي سي
مترجم: مهتاب صفرزاده خسروشاهي]]>
</TEXT>
</DOC>
<DOC>
<DOCID>HAM2-851207-062</DOCID>
<DOCNO>HAM2-851207-062</DOCNO>
<ORIGINALFILE>/1385/851207/news/_learning.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
خبري مربوط به ده سال پيش!مرتضي مجدفر]]>
</TITLE>
<TEXT>
<IMAGE>/1385/851207/news/015408.jpg</IMAGE>
<![CDATA[
دبيركل شوراي عالي آموزش و پرورش اعلام كرده است از سال تحصيلي آينده امتحانات پاياني دانش آموزان سال سوم راهنمايي به شكل هماهنگ استاني و در محل مدرسه تحصيل افراد برگزار مي شد ند.
دكتر بهرام محمديان در گفت وگويي كه با يكي از خبرگزاري ها داشته، افزوده است كه تاكنون دانش آموزان پايه سوم راهنمايي با رسيدن زمان امتحانات پاياني، از مدرسه اي به مدرسه ديگر منتقل مي شدند.
ظاهراً اين خبر، حكايت از يك اتفاق خوش در حوزه آموزش و پرورش و اصلاح فرآيند ارزشيابي از آموخته هاي دانش آموزان دارد.
ولي واقعيت اين است كه اين اتفاق، از 10 سال پيش، يعني از سال تحصيلي 77 76 در مدارس راهنمايي تحصيلي كشور جاري و ساري شده و دانش آموزان مدارسي كه تعداد كلاس هاي پايه سوم آنها بيش از 3 باب باشد، در مدرسه محل تحصيل خود امتحان مي دهند و جابه جا شدن دانش آموزان، تنها شامل مدارسي مي شود كه فراگيرندگان آنها در كمتر از 3 كلاس به تحصيل بپردازند.
اين كه اين خبر غلط و يا بهتر است بگوييم كهنه يا ناقص چگونه از تلكس اين خبرگزاري سر درآورده است، چند احتمال وجود دارد:
* در روزها و ماه هاي اخير، اعلام اخباري كه بتوان از طريق آنها به نحوي رضايت مردم را برآورده كرد، فزوني يافته است. احتمالاً دكتر محمديان هم خواسته است خبري از اين جنس را در حوزه آموزش و پرورش به مردم اعلام و آن ها را خوشحال كند.
به نظر شما، شنيدن اين كه مدرسه فرزندان ما در هنگام امتحانات عوض نشود و آن ها در هنگام امتحان دادن استرس نداشته باشند، خبر خوبي نيست؟ پس زنده باد پوپوليسم خبري در حوزه گسترده آموزش و پرورش!
* احتمالاً دكتر محمديان، از وجود چنين مصوبه اي خبر نداشته اند كه با توجه به شخصيت علمي و محققانه اي كه از ايشان سراغ داريم، غيرممكن به نظر مي رسد.
* احتمالاً عوض نشدن محل امتحان دانش آموزان در 10 سال اخير، همواره به صورت غيرقانوني اجرا شده و يا در 10 سال اخير، اين طرح در حال اجراي آزمايشي بوده است.
* احتمالاً خبرنگار، خبر را اشتباه تنظيم كرده و افزوده شدن مدارسي كه كمتر از 3 كلاس دارند را به تمامي مدارس تعميم داده است.
* احتمالاً...
در هر صورت، خيلي ذوق زده نشويد، اتفاق خاصي نيفتاده است: يك فعاليت تكراري، دوباره از زبان مسئولي ديگر به عنوان تصميمي در جهت رفاه حال مردم و نيز دانش آموزان عزيز! در مطبوعات منتشر شده كه 10 سال است اجرا مي شود. با اين اوصاف، بايد به ما انصاف بدهيد كه از خير بسياري از خبرهاي تكراري روابط عمومي ها، راديو و تلويزيون، سايت هاي اينترنتي، خبرگزاري ها و... بگذريم و خبرها و مطالب را تنها در صورتي چاپ كنيم كه در صحت آنها هيچ شك و شبهه اي نداشته باشيم.]]>
</TEXT>
</DOC>
<DOC>
<DOCID>HAM2-851207-063</DOCID>
<DOCNO>HAM2-851207-063</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نجات چهارباغمترو اصفهان تغيير مسير مي دهد]]>
</TITLE>
<TEXT>
<IMAGE>/1385/851207/news/015459.jpg</IMAGE>
<![CDATA[
گروه شهري:تعيين مرز و توازن ميان ضرورت هاي توسعه و حفظ هويت ملي و تاريخي و نيز حفظ سيماي طبيعي فضاهاي شهري از اولويت هاي برنامه ريزي در كشورهاي درحال توسعه به شمار مي رود.
شهرهاي قديمي ايران با هويت فرهنگي،تاريخي و مذهبي خاص خود همواره با انتخاب ميان ضرورت هاي توسعه يا ضرورت حفظ هويت پيش گفته مواجه اند.شهر اصفهان نمونه بسيار خوبي از اين ترديد و تعارض است.
بلند مرتبه سازي در برابر حفظ حريم ميدان تاريخي نقش جهان و ساخت مترو در برابر حفظ خيابان زيباي چهارباغ،دومثال از اين دست است.
رئيس سازمان ميراث فرهنگي،صنايع دستي و گردشگري استان اصفهان گفت: با منتفي شدن مسير عبور مترو اصفهان از چهار باغ، تعيين مسير مترو از دو گزينه " باغ گلدسته" و"شمس آبادي" به عهده شوراي عالي حمل و نقل و ترافيك كشور گذاشته شده است.
سعيد بكتاش در جلسه " هم انديشي با كارشناسان و متخصصين سازمان نظام مهندسي و تشكلهاي غيردولتي اصفهان" افزود: پرونده مترو چند سالي بود به دليل نبودن زبان مشترك بين مسئولين و صاحبان انديشه به مباحث غيرتخصصي تبديل شده بود.
وي اضافه كرد: مطالعاتي كه از سوي كارشناسان و متخصصين صورت گرفت نشان داد مسير مترو از چهار باغ عباسي به بافت تاريخي چهار باغ عباسي لطمه وارد خواهد كرد. وي با اشاره به اينكه سازمان نظام مهندسي به عنوان سازمان غير انتفاعي مرجع مناسب و رسمي براي قضاوت فني و داوري بود،افزود: ميراث فرهنگي، مطالعات انجام گرفته توسط قطار شهري را تحليل نموده و با جمع بندي گزينه هاي مختلف در حوزه هاي مطروحه توسط تيم كارشناسي و با نظارت فني و مديريتي سازمان نظام مهندسي اعلام نظر كرده است.]]>
</TEXT>
</DOC>
<DOC>
<DOCID>HAM2-851207-064</DOCID>
<DOCNO>HAM2-851207-064</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در آستانه سفرهاي نوروزي صورت مي گيرد
معاينه فني رايگان خودروها در مراكز 6 گانه شهر تهران]]>
</TITLE>
<TEXT>
<![CDATA[گروه شهري: در آستانه فرارسيدن تعطيلات سال نو و شروع سفرهاي نوروزي كارشناسان بر ضرورت انجام معاينات فني و اطمينان از ايمني خودروها پيش از اقدام به سفرهاي برون شهري تاكيد كردند.
در همين باره مراكز6 گانه معاينه فني خودروي شهرداري تهران آمادگي خود را به منظور خدمات رساني به شهروندان اعلام كرد.به گفته محمد رضا اميري صفت مديرعامل ستاد مركزي معاينه فني خودروهاي تهران مراكز معاينه فني خودرو در روزهاي معمول از ساعت 5/7 صبح تا 16، پنج شنبه ها تا ساعت 12 و فقط مركز فني بيهقي در روزهاي جمعه آماده خدمات رساني به شهروندان تهراني است.
اين درحالي است كه ساعات كار مراكز معاينه فني خودرو در ايام نوروز درصورت مواجهه با افزايش مراجعات مردمي افزايش خواهد يافت.وي با اشاره به اين كه داشتن برگه و برچسب معاينه فني براي خودروها الزامي است گفت: نيروي انتظامي در ايام نوروز نسبت به خودروهاي فاقد برگه معاينه فني سختگيري بيشتري اعمال خواهد كرد.
مديرعامل ستاد مركزي معاينه فني خودروهاي تهران با تأكيد بر اين كه شهروندان همچنين مي توانند براي استفاده از خدمات معاينه فني در تهران وقت قبلي بگيرند گفت: شماره تلفن گوياي 44824471 آماده پاسخگويي به شهروندان در اين باره است.وي با اشاره به اين كه معاينه فني خودروها از سال 79 در تهران آغاز شده است، گفت: خوشبختانه روز به روز بر تعداد مراجعات براي معاينه فني خودرو اضافه مي شود به طوريكه بر اساس آمارهاي موجود از ابتداي سال 85تا كنون570 هزار مراجعه به مراكز معاينه فني صورت گرفته كه اين رقم نسبت به سال گذشته حدود 40 درصد افزايش يافته است.
اميري صفت با بيان اين كه 55 درصد خودروها در مرحله اول و 47 درصد از خودروها در مرحله دوم مراجعه موفق به دريافت معاينه فني مي شوند، اظهار داشت: در مجموع 97درصد خودروها توانايي گرفتن معاينه فني را دارند و تنها 3درصد در اين تستها رد مي شوند.
به گفته وي 34 درصد خودروها به علت ميزان بالاي گازهاي آلاينده، 20 درصد عيوب ظاهري، 10 درصد ميزان نبودن فرمان، 10 درصد نقص در سيستم ترمز و 4 درصد در كمك فنر موفق به دريافت معاينه فني نمي شوند.
اميري صفت ازبرنامه ژهاي ستاد مركزي براي استفاده از سرمايه ژگذاري ژهاي خصوصي جهت احداث مراكز معاينه فني سخن گفت و افزود: براساس برنامه چهارم موظف هستيم كه تعداد خطوط معاينه فني را از 26 خط موجود به 80خط برسانيم كه اين مهم با استفاده از سرمايه ژگذاري بخش خصوصي ايجاد خواهد شد. به گفته وي تعداد اندكي از سرمايه ژگذاران براي احداث مراكز معاينه فني اعلام آمادگي كرده ژاند كه اين امر به دليل نوپايي اين صنعت در تهران و ميزان كم تعرفه ژهاي دريافتي است.
رئيس ستاد مركزي معاينه فني خودروها در جمع خبرنگاران با اشاره به اين كه آ لودگي هوا در تهران بحث جدي است، گفت: طرح جامع كاهش آلودگي در برنامه سوم 7 محور و در برنامه چهارم 8 محور دارد، در طرح كاهش آلودگي هواي تهران بحث معاينه فني خودرو يكي از محورهاي اصلي محسوب مي شود و امروزه جزء سياست هاي اصلي كلانشهرهاي دنيا است
اميري صفت با اشاره به اجراي طرح كنترل آلاينده تاكسي ها در تهران گفت: تاكنون در اين طرح 12 هزار و 700 تاكسي از اواسط آذر  به مراكز معاينه فني خودرو مراجعه كرده اند.]]>
</TEXT>
</DOC>
<DOC>
<DOCID>HAM2-851207-065</DOCID>
<DOCNO>HAM2-851207-065</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[فارس، آماده پذيرش 4 ميليون گردشگر نوروزي]]>
</TITLE>
<TEXT>
<![CDATA[شيراز خبرنگار همشهري: مسئولان گردشگري استان فارس اعلام كردند كه امسال آماده پذيرايي از 4 ميليون مسافر نوروزي هستند كه اين رقم نسبت به آمار نوروز گذشته 300 هزار نفر رشد نشان مي دهد.بنا بر اين گزارش، ستادهاي تسهيلات نوروزي از مدت ها قبل در استان فارس خود را آماده ساماندهي و خدمات رساني به مسافران تعطيلات نوروز كرده اند.ساماندهي شبكه هاي راه و محورهاي ارتباطي با استان فارس و راهسازي و اجراي طرح پيش فروش بليت هاي نوروزي كه از اول اسفند آغاز شده، از آن جمله است.قرار است شركت هاي حمل ونقل شيراز نيز پرسنل خود را تا 5/1 برابر از 15 اسفند تا 15 فروردين ماه افزايش دهند.هرچند، سال گذشته حجم ورودي مسافران نوروزي به استان فارس در ايام نوروز، كيلومترها صف خودرو در بين محورهاي ارتباطي ايجاد كرد، اما اميد است امسال با اطلاع رساني و برنامه ريزي دقيق تر، اين استان موفق به تأمين حقوق مسافران خود باشد.]]>
</TEXT>
</DOC>
<DOC>
<DOCID>HAM2-851207-066</DOCID>
<DOCNO>HAM2-851207-066</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در صورت تصويب شوراي عالي ترافيك، در سال آينده اجرا مي شود
افزايش محدوده طرح ترافيك و ممنوعيت تردد خودروهاي تك سرنشين]]>
</TITLE>
<TEXT>
<IMAGE>/1385/851207/news/015507.jpg</IMAGE>
<![CDATA[
سما: مديرعامل سازمان حمل ونقل و ترافيك شهرداري تهران از بررسي كارشناسي محدوديت هاي جديد ترافيكي قابل اجرا در سال 86 براي ارسال به شوراي عالي ترافيك به منظور تصويب نهايي خبر داد و گفت: در صورت تصويب شوراي عالي ترافيك اين طرحها به عنوان راهكارهاي جديد براي بهبود وضعيت ترافيك پايتخت از سال آينده به اجرا گذاشته خواهد شد.
محمود صفارزاده با اشاره به طرحها و محدوديت هاي جديد ترافيكي كه از سوي تيم كارشناسي سازمان حمل ونقل و ترافيك شهرداري تهران به عنوان راهكارهاي پيشنهادي جديد براي كنترل و بهبود وضعيت ترافيك كلان شهر تهران براي اجرا در سال آينده هم اكنون در حال طي مراحل مطالعات كارشناسي خود براي ارسال به شوراي عالي ترافيك است، گفت: افزايش محدوده طرح ترافيك در پايتخت و ادغام محدوده زوج و فرد و محدوده طرح ترافيك از جمله طرح هاي ترافيكي پيشنهادي است كه هم اكنون توسط تيم كارشناسي ويژه سازمان حمل ونقل و ترافيك مراحل مطالعاتي خود را طي مي كند. وي ممنوعيت تردد خودروهاي تك سرنشين را يكي از مهمترين طرح هاي ترافيكي در دست مطالعه اين سازمان برشمرد و افزود: ممنوعيت تردد خودروهاي فرسوده در پايتخت، ممنوعيت تردد خودروهاي فاقد برگه معاينه فني و ممنوعيت تردد خودروهاي با آلايندگي بالا از ديگر طرح هاي ترافيكي در دست مطالعه سازمان حمل و نقل و ترافيك است.
صفارزاده تصريح كرد: در صورتي كه بتوانيم ظرف هفته هاي آينده به نظر و اجماع كلي در زمينه طرح هاي پيشنهادي مذكور برسيم اميدواريم تا قبل از پايان سال پيشنهادهاي جديد حوزه ترافيك شهرداري تهران به عنوان طرح هاي پيشنهادي قابل اجرا براي بهبود وضعيت ترافيك كلان شهر تهران براي بررسي و تصويب نهايي به شوراي عالي ترافيك ارسال شود.]]>
</TEXT>
</DOC>
<DOC>
<DOCID>HAM2-851207-067</DOCID>
<DOCNO>HAM2-851207-067</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كرمانشاه صاحب هنرستان صنايع دستي مي شود]]>
</TITLE>
<TEXT>
<![CDATA[كرمانشاه خبرنگار همشهري: براساس تفاهم نامه منعقدشده بين سازمان آموزش و پرورش و سازمان ميراث فرهنگي، صنايع دستي و گردشگري استان كرمانشاه، نخستين هنرستان صنايع دستي ايران در كرمانشاه سال آينده به بهره برداري مي رسد.معاون صنايع دستي ميراث فرهنگي كرمانشاه با اعلام اين خبر افزود: سازمان آموزش و پرورش طبق دستورالعملي كه دارد، هنرستان را جايگزين دبيرستان رشته هاي نظري مي كند. به گفته نصرت الله سپهر اين هنرستان در شهرستان هاي كنگاور و صحنه راه اندازي خواهد شد. وي افزود: در اين هنرستان، هنرجويان در رشته هاي تذهيب و نقاشي ايراني در واحد صنايع دستي، رشته  مرمت آثار و ابنيه تاريخي در واحد ميراث فرهنگي و رشته هاي مديريت غذا و اقامت آموزش مي بينند.]]>
</TEXT>
</DOC>
<DOC>
<DOCID>HAM2-851207-068</DOCID>
<DOCNO>HAM2-851207-068</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نخستين مركز مكانيزهنقل و انتقال ملكي در تبريز]]>
</TITLE>
<TEXT>
<![CDATA[تبريز- خبرنگار همشهري: اولين مركز مكانيزه نقل و انتقال قطعي املاك تبريز به بهره برداري رسيد. با بهره برداري از اين مركز، هرگونه نقل و انتقال املاك و دارايي هاي غيرمنقول موديان در شهرهاي تبريز، سردرود و باسمج در كوتاه ترين زمان ممكن انجام مي شود. در سيستم جديد احتمال هرگونه تخلف به حداقل كاهش مي يابد و از بهترين شيوه امور اداري براي تكريم ارباب رجوع استفاده مي شود.]]>
</TEXT>
</DOC>
<DOC>
<DOCID>HAM2-851207-069</DOCID>
<DOCNO>HAM2-851207-069</DOCNO>
<ORIGINALFILE>/1385/851207/news/_shari.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انتقاد معاون شهردار از روند رسيدگي به زباله هاي بيمارستاني]]>
</TITLE>
<TEXT>
<![CDATA[گروه شهري معاون خدمات شهري شهرداري تهران از روند رسيدگي به وضعيت زباله هاي بيمارستاني ابراز نارضايتي كرد. مسعود كرباسيان در همايش دوسالانه انجمن متخصصان محيط زيست ايران گفت: انواع آلودگي ها در كلان شهرها وجود دارد كه يكي از آنها توليد 7 هزار و 700 تن زباله در روز و تأثير آن در كلان شهري مانند تهران است.
معاون خدمات شهري شهرداري تهران از وضعيت رسيدگي به زباله هاي بيمارستاني ابراز نارضايتي كرد و افزود: در حال حاضر با 6 هزار واحد درماني در شهر تهران، روزانه 70 تن زباله بيمارستاني جمع آوري مي شود كه بايد به صورت بهداشتي دفن شود و همه ارگان هاي ذيربط بايد همكاري كرده و اين مشكل را به كمك هم به سرانجام برسانند.
تكليف زباله هاي بيمارستاني مشخص شد
از سوي ديگر رئيس سازمان حفاظت محيط زيست از تعيين تكليف نهايي زباله هاي بيمارستاني و عفوني در كشور خبر داد.
فاطمه واعظ جوادي درباره تصميم گيري نهايي براي روش امحاي زباله هاي بيمارستاني گفت: جلسه نهايي را با وزارت بهداشت برگزار كرده ايم كه قرار شد روش تلفيقي را براي امحاي زباله هاي بيمارستاني استفاده كنيم.
وي در توضيح روش تلفيقي افزود: يعني به تناسب جمعيت شهرها و روستاها هم سيستم اتوكلاو(بي خطرسازي زباله)  و هم زباله سوز مركزي را داشته باشيم چون مديريت شهر بزرگي مثل تهران با داشتن بيمارستانهاي بسيار با روستايي كه در آن هيچ عمل جراحي صورت نمي گيرد و زباله هاي عفوني چنداني ندارد، متفاوت است.
وي گفت: با تشكيل كارگروه مشتركي بين سازمان محيط زيست و وزارت بهداشت تا پايان سال براي هر يك از استان هاي كشور دستورالعمل خاص براي روش امحاي زباله هاي بيمارستاني صادر مي شود.
مديريت علمي در پسماندها
از سوي ديگر مشاور شهرداري در امور محيط زيست در ششمين همايش دوسالانه انجمن محيط زيست ايران گفت: شهرداري درصدد مديريت علمي در پسماند هاي شهري است. اما براي عملي شدن اين روند نياز به زيرساخت هاي مهمي است كه حمايت قانوني از اين جمله اند.
حيدرزاده با اشاره به پژوهش هاي انجام گرفته گفت: شهرداري مصمم است مديريت علمي را در پسماندهاي شهري به اجرا درآورد اما بايد وظيفه دستگاه هاي مربوطه مانند وزارت بهداشت و آموزش پزشكي، سازمان محيط زيست تعيين شود.]]>
</TEXT>
</DOC>
<DOC>
<DOCID>HAM2-851207-070</DOCID>
<DOCNO>HAM2-851207-070</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:
حركت ايران در فناوري هسته اي، متوقف نمي شود]]>
</TITLE>
<TEXT>
<IMAGE>/1385/851207/news/015462.jpg</IMAGE>
<![CDATA[
گروه سياسي- رئيس جمهوري اظهار داشت: ايران به فناوري توليد سوخت هسته اي دست پيدا كرده و حركت ايران در اين مسير مانند قطاري است كه روي يك ريل يك طرفه حركت مي كند و در آن توقف، دنده عقب و ترمز جايي ندارد.
محمود احمدي نژاد كه صبح ديروز در ششمين همايش سراسري روحانيون و مسئولان سازمان عقيدتي سياسي ناجا سخن مي گفت و ايسنا خبر آن را منتشر كرد، افزود: ما به فضل الهي چندي پيش دنده عقب و ترمز اين قطار را كنديم و دور انداختيم و به آنها نيز اعلام كرديم؛ قطار ملت ايران در اين مسير ترمز و دنده  عقب ندارد.
احمدي نژاد همچنين تاكيد كرد: ملت ايران اهل منطق و فكر است. ما معتقديم كه فكر بشر به سمت جلو حركت كرده و دوران زورگويي و اسلحه به پايان رسيده است.
به گزارش مهر، محمود احمدي نژاد اظهار داشت:دشمنان ايران هرازگاه موضوعي را به عنوان نقطه برخورد استكبار با ملت بزرگ ما دستاويز قرار مي دهند كه اين بار موضوع هسته اي محور اين چالش قرار گرفته است.
وي افزود: ايرانيان هر قله را كه فتح مي كنند دشمنان عصباني مي شوند و با همه توان وارد عمل مي شوند اما فناوري هسته اي تنها يك دانش نيست بلكه عرصه رويارويي همه توانمندي هاي دنياي استكبار با توانمندي سياسي و مديريت انقلابي است.
رئيس جمهوري ادامه داد: آنها به ما مي گويند كه خواستار مذاكره هستند؛ در حالي كه اسلام دين منطق و ما نيز اهل گفتگو هستيم ولي اين مورد پذيرش ما نيست كه برخي مانند دوران اوليه تاريخ بشر با اسلحه و زور بخواهند بر دنيا حكومت كنند.
احمدي نژاد در عين حال متذكر شد: سلاح غرب سلاحي از كار افتاده است و اگر سلاح آنها در دوران جديد بشريت كه دوران تفكر انديشه است اثر داشت شوروي از سقوط نجات پيدا مي كرد، استراتژي بوش با شكست مواجه نمي شد و امروز آمريكايي ها در باتلاق عراق زمين گير نمي شدند.
وي تاكيد كرد: آنها به برخي از افراد كه همسو با دشمن مي انديشند و زمزمه تسليم و ساز حقارت سر مي دهند دل بسته اند؛ آنها به كساني دلخوش دارند كه بر اساس خودخواهي و دنيا طلبي سقوط كرده و به جاي آن كه از دشمنان ملت سؤال كنند چرا زور مي گويند ملت را مورد پرسش قرار مي دهند كه چرا ايستادگي مي كنند ولي همان طور كه در 28 سال گذشته دستاوردي نصيب آنها نشد اكنون نيز راه به جايي نخواهند برد.
رئيس جمهوري خاطرنشان كرد: سياست هاي هسته اي جمهوري اسلامي توسط مقام معظم رهبري ترسيم و تبيين شده و مسئولان اجرايي بايد همان را اجرا نموده و به سوي جلو گام بردارند و قطعاً دشمن را مأيوس و دست هاي خائنين به كشور را قطع خواهيم كرد.
به گزارش ايرنا، رئيس جمهوري خطاب به شركت كنندگان در اين همايش گفت: نيروي انتظامي امروز در كشور در برابر مردم نيست بلكه در خدمت و براي مردم است.
احمدي نژاد از نيروي انتظامي به عنوان يكي از تأثيرگذارترين و مهمترين نيروهاي كشور نام برد كه با توجه به تنوع و وسعت حوزه مأموريت وظيفه بسيار مهم و سنگيني در حوزه انتظامي و همچنين فرهنگي بر عهده دارد.
پيش از سخنان رئيس جمهوري، محمدعلي رحماني، رئيس سازمان عقيدتي - سياسي نيروي انتظامي در گزارشي اهداف، برنامه ها و رويكردهاي عقيدتي - سياسي نيروي انتظامي در سال پيامبر اعظم را تشريح كرد.]]>
</TEXT>
</DOC>
<DOC>
<DOCID>HAM2-851207-071</DOCID>
<DOCNO>HAM2-851207-071</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تأكيد رسانه هاي  غربي پيش از نشست لندن
بن بست آمريكا در برابر برنامه هسته اي ايران
شوراي امنيت به دنبال تعليق موقت است]]>
</TITLE>
<TEXT>
<![CDATA[مهر: سفيرچين در تهران ضمن حمايت كشور متبوعش از دستيابي جمهوري اسلامي به انرژي هسته اي براي اهداف صلح آميز تاكيد كرد: هدف شوراي امنيت تعليق موقت برنامه هسته اي ايران براي برطرف شدن شبهات است.
ليو شن تانگ درگفتگو با شبكه خبري العالم افزود: رويكرد يكجانبه آمريكا در جهان را سياستي اشتباه خواند و گفت: هرگونه رويكردي براي ظلم، سلطه گري و قلدري در جهان به ويراني جهان منجر خواهد شد. بنابراين كشورهاي صلح طلب بايد با صداي واحدي سخن گفته و براساس قوانين بين المللي عليه هرگونه سلطه گري و ظلمي اقدام كنند.
در همين حال بان كي مون، دبيركل سازمان ملل درگفتگو با روزنامه زوددويچه سايتونگ آلمان درباره برنامه هسته اي ايران و گفتگوي مستقيم تهران - واشنگتن اظهار داشت: آمريكا در جريان بررسي موضوع هسته اي ايران در كنار كشورهاي اروپايي قراردارد و اصول و قواعد ديپلماسي ايجاب مي كند كه تمام مسائل از راه مذاكره و گفتگو حل و فصل شود.
گروه سياسي- با افزايش اظهارنظرها درباره چگونگي واكنش غرب در قبال برنامه هسته اي ايران پس از ارائه گزارش البرادعي و با توجه به مبهم بودن عملكرد آتي 1+5 و به ويژه آمريكا در قبال ايران، در حال حاضر حجم گسترده اي از اظهارنظرها در اين خصوص از جانب محافل رسانه اي و خبري و به صورت غيررسمي ابراز مي شود.
بي اطلاعي سيا
روزنامه لس آنجلس تايمز روز گذشته نوشت: ديپلمات هاي حاضر در آژانس بين المللي انرژي اتمي معتقدند آمريكا اطلاعات چنداني درباره فعاليتهاي هسته اي صلح آميز ايران در اختيار ندارد. به نوشته اين روزنامه مأموران سازمان جاسوسي آمريكا(سيا)از سال 2002 ميلادي سرگرم جمع آوري اطلاعات درباره برنامه هسته اي ايران هستند، اما با وجود تمام تلاش هاي خود هنوز نتوانسته اند اطلاعات چنداني در اين باره كسب كنند.
به اعتقاد ديپلمات هاي حاضر در وين، اطلاعات آمريكا درباره برنامه هسته اي ايران نمي تواند اين نكته را ثابت كند كه ايران در پي دستيابي به سلاح هاي هسته اي است.
ادعاي جديد هرش
اما سيمور هرش، گزارشگر مجله آمريكايي نيويوركر كه پيش از اين با طرح موضوع حمله نظامي آمريكا به ايران جنجال هاي بسياري را پديد آورده بود، در تازه ترين گزارش خود با طرح ادعاهايي نوشته  است: با وجود موضع دولت بوش مبني بر عدم وجود طرحي براي جنگ با ايران، هيأتي در پنتاگون ايجاد شده كه مي تواند طي?? ساعت پس از دريافت دستور از رئيس جمهوري  آمريكا، حمله اي به ايران صورت دهد.
به گزارش ايسنا، سيمور هرش به نقل از يك مقام اطلاعاتي سابق آمريكا و همچنين مشاورين نيروي هوايي و پنتاگون ادعا مي كند: اين گروه ويژه كه در ماه هاي اخير در ستاد مشترك نيروي نظامي آمريكا تشكيل شده است در ابتدا بر تخريب تأسيسات هسته اي ايران متمركز بود، اما اخيراً دستور گرفت كه اهدافي را كه ممكن است در كمك به شبه نظاميان عراقي درگير باشند، شناسايي كند.
برايان وايتمن، سخنگوي پنتاگون در واكنش به اين  گزارش گفت: آمريكا قصد جنگ با ايران را ندارد و صحبت كردن از حمله نظامي گمراه كننده و مغرضانه است.
استعفاي فرماندهان
در حالي كه ادعاهاي هرش مطرح مي شود روزنامه تايمز لندن به نقل از مقامي كه روابط نزديكي با مقامات اطلاعاتي انگليس دارد نوشت: هيچ جسارت و تمايلي براي حمله به ايران در پنتاگون وجود ندارد و افراد زيادي نسبت به مؤثر بودن و يا حتي امكان پذيري چنين تهاجمي، ترديد دارند.
به گزارش ايرنا مقام  يادشده افزود: اگر دولت آمريكا از نيروي نظامي برضد ايران استفاده كند، شماري از فرماندهان ارتش آمريكا احتمالاً كناره گيري خواهند كرد.
راه حل ديپلماتيك
روزنامه آبزرور نيز نوشت: كشورهاي غربي با وجود تمام تلاش هاي خصمانه آمريكا و اظهارات جنگ طلبانه معاون رئيس جمهور اين كشور، خواهان حل ديپلماتيك و مسالمت آميز موضوع هسته اي ايران هستند.
به گزارش خبرگزاري مهر، اين روزنامه انگليسي نوشت: با وجود گفته هاي اخير ديك چني، معاون رئيس جمهور آمريكا، كه احتمال حمله نظامي به ايران را رد نكرد و حمايت لندن از افزايش تحريم ها عليه تهران به منظور توقف فعاليت هسته اي ايران، كشورهاي غربي همچنان خواهان استفاده از ديپلماسي و مذاكره براي حل پرونده هسته اي ايران هستند.]]>
</TEXT>
</DOC>
<DOC>
<DOCID>HAM2-851207-072</DOCID>
<DOCNO>HAM2-851207-072</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير كشور:  تعطيلي 28 اسفند منوط به تصويب دولت است]]>
</TITLE>
<TEXT>
<![CDATA[مهر: وزيركشور درباره احتمال تعطيلي 28 اسفند كه بين تعطيلات 27 و 29 اسفند قرار دارد، گفت: تا كنون در اين باره تصميمي گرفته نشده و اين روز، روز كاري است اما تصميم گيري در خصوص تعطيل شدن يا نشدن آن، منوط به نظر رئيس جمهوري و هيات وزيران است.
مصطفي پورمحمدي در پاسخ به سئوالي در خصوص معرفي استانداران جديد گلستان و هرمزگان اظهار داشت: گزينه هايي براي تصدي اين سمت ها مطرح هستند و مشغول بررسي و رايزني هستيم كه اميدواريم تا پايان سال نهايي و معرفي شوند. لازم به ذكر است، شيخ الاسلامي استاندار هرمزگان به سمت رئيس دفتر رئيس جمهور و شاعري استاندار گلستان به سمت معاونت وزير كشور منصوب شده اند.
پورمحمدي همچنين با رد شايعه استعفاي استاندار يزد، تصريح كرد: وي و نه هيچ استانداري از سمت خود استعفا نكرده و همگي با جديت مشغول كار هستند.]]>
</TEXT>
</DOC>
<DOC>
<DOCID>HAM2-851207-073</DOCID>
<DOCNO>HAM2-851207-073</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پرتاب موفقيت آميز راكت فضايي ايران]]>
</TITLE>
<TEXT>
<![CDATA[خبر آزمايش موفقيت آميز راكت فضايي ايران، ديروز بعد از ظهر تيتر اول بسياري از خبرگزاري ها و سايت هاي خبري خارجي شد. درحالي كه تقريبا هيچك از خبرگزاري هاي ايراني تا ساعت هاي پاياني ديروز توجهي به اين سوژه نشان ندادند، خبرگزاري هاي خارجي، به نقل خبري از قول محسن بهرامي رئيس پژوهشگاه هوا فضا پرداختند كه در آن به پرتاب موفق يك راكت فضايي كه محصول همكاري وزارت علوم، تحقيقات و فناوري و وزارت دفاع و پشتيباني نيروهاي مسلح است و موادي را جهت تحقيقات علمي حمل مي كند، اشاره شده  بود.
بقيه از صفحه اول
جزئيات ديگري از اين موفقيت منتشر نشد، اما كارشناسان خارجي فناوري بالستيك مورد استفاده در اين طرح را محصول توسعه فناوري به كار رفته در موشك هاي دوربرد شهاب 3 دانستند.
در همين حال، ديروز عصر علي اكبر گلرو معاون اجرايي پژوهشگاه هوا و فضاي ايران در گفت وگو با يكي از خبرگزاري ها، با بيان اينكه پرتاب اين راكت  فقط جنبه آموزشي، علمي و تحقيقاتي دارد و جزئي از فعاليت هاي جاري پژوهشگاه هوا فضاست، خاطر نشان كرد: اين راكت  در مدار قرار نمي گيرد و بعد از پرتاب با چتر نجات به زمين بر مي گردد.
وي اضافه كرد: هدف از پرتاب اين راكت  كه تا ارتفاع حداكثر 150 كيلومتري جو بالا مي رود، كمك به توسعه دانش و تحقيقات براي دانشجويان دانشگاه ها و پژوهشگاه هاست. گلرو گفت: برخي خبرگزاري ها به نقل از وي اعلام كرده اند كه موشكي به صورت آزمايشي به فضا پرتاب شده كه اين موضوع كذب است و آنچه رئيس پژوهشگاه هوافضا اعلام كرده، خبر پرتاب همين راكت كاوشي(soudig rockets)است.
اين درحالي است كه بهرامي، رئيس پژوهشگاه هوا فضا، روز شنبه در مراسم افتتاحيه ششمين كنفرانس انجمن هوا فضا اعلام كرده بود كه محموله اين راكت در پي توافق بين دو وزارت دفاع و پشتيباني نيروهاي مسلح و وزارت علوم، تحقيقات و فناوري درقالب طراحي فراسازماني با كارفرمايي مؤسسه آموزشي و تحقيقاتي صنايع دفاعي طراحي و ساخته شده و با راكت پژوهشكده جهاد مهندسي پرتاب شده است.
گفتني است راكت هاي فضايي با استفاده از يك موتور پرقدرت و از طريق تزريق اكسيژن مي توانند به فضاي بالاي جو بروند و ماموريت هايي از قبيل حمل ماهواره ها و قرار دادن آنها در مدار، مقابله با تهديدات ماهواره اي و يا انجام بسياري از پروژه هاي تحقيقاتي هوايي و فضايي را انجام دهند. آنچه ديروز حساسيت رسانه هاي خارجي را برانگيخته بود، دستيابي ايران به فناوري ساخت موشك هايي براي عبور از جو بود كه البته به گفته معاون پژوهشگاه هوا و فضاي ايران، راكت تحقيقاتي ايران تا ارتفاع حداكثر 150 كيلومتري جو بالا مي رود.]]>
</TEXT>
</DOC>
<DOC>
<DOCID>HAM2-851207-074</DOCID>
<DOCNO>HAM2-851207-074</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبير شوراي عالي امنيت ملي خبر داد
واكنش متقابل جمهوري اسلامي در برابر افزايش تهديدات]]>
</TITLE>
<TEXT>
<![CDATA[دبير شوراي عالي امنيت ملي تأكيدكرد: واكنش جمهوري اسلامي ايران در برابر رفتار كشورهايي كه درصدد تشديد مسئله هسته اي ايران هستند، متقابل خواهد بود.
به گزارش ايرنا،علي لاريجاني روز گذشته پيش از ديدار با رئيس جمهور آفريقاي جنوبي در گفت وگويي خبري در فرودگاه ژوهانسبورگ افزود: رفتارهاي تشديدكننده،عوارض پيراموني را به دنبال خواهد داشت و ديگران بايد بدانند كه اينگونه رفتارها يكطرفه نيست و به طور حتم با واكنش متقابل جمهوري اسلامي ايران روبرو خواهد شد.
لاريجاني با تاكيد بر سياسي شدن مسئله هسته اي ايران گفت: اين مسئله به طور ذاتي خيلي پيچيده نيست و ايران آماده است اختلافات موجود را از طريق مذاكرات سازنده و دقيق حل و فصل كند.
وي در عين حال گفت: طرفهاي مذاكره بايد از طرح درخواستهاي غيرمنطقي پرهيز كنند و به دنبال جستجوي يك راه حل عقلايي باشند.
دبير شوراي عالي امنيت ملي با اشاره به رايزنيهاي اخيرش با سران دولتهاي اروپايي و محمد البرادعي، دبيركل آژانس بين المللي انرژي اتمي افزود: آنهايي كه از تيزبيني كافي برخوردارند، مي دانند كه رفتارهاي تند و تنش آفرين زمان دستيابي به راه حل را به عقب مي راند. لاريجاني در واكنش به نشست معاونان وزيران خارجه 1+5 در لندن اظهار اميدواري كرد: آنها از رفتارهاي گذشته خود درس بياموزند و دست از رفتارهاي خصمانه خود بر ضد جمهوري  اسلامي ايران بردارند. وي دربخش ديگري از سخنانش گفت: حضور آفريقاي جنوبي در شوراي امنيت مي تواند تا حدودي به تقويت نقش اين كشور در حل و فصل مسايل هسته اي ايران كمك كند.]]>
</TEXT>
</DOC>
<DOC>
<DOCID>HAM2-851207-075</DOCID>
<DOCNO>HAM2-851207-075</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فرمانده سپاه:
كاهش بودجه نيروهاي مسلح در شرايط كنونيغيرقابل قبول است]]>
</TITLE>
<TEXT>
<![CDATA[گروه سياسي - فرمانده كل سپاه پاسداران انقلاب اسلامي، كاهش بودجه نيروهاي مسلح در شرايط كنوني را اقدامي غيرقابل قبول دانست.
به گزارش دفتر ويژه رئيس ستاد كل نيروهاي مسلح، سرلشكر پاسدار سيد يحيي رحيم صفوي در گردهمايي تخصصي واحدهاي طرح و برنامه و بودجه نيروهاي مسلح، بر نقش اساسي واحدهاي طرح، برنامه و بودجه در ارتقاي آمادگي رزمي و توان دفاعي كشور تاكيد كرد.
مسئولان طرح و برنامه و بودجه نيروهاي مسلح نيز در اين گردهمايي، اهم فعاليت ها و دستاوردهاي سازمان خود را در يك سال گذشته تشريح كردند.
در اين گردهمايي نمايندگان واحدهاي طرح و برنامه ستاد كل نيروهاي مسلح، ارتش جمهوري اسلامي ايران، سپاه پاسداران، نيروي انتظامي جمهوري اسلامي و وزارت دفاع و پشتيباني نيروهاي مسلح حضور داشتند.]]>
</TEXT>
</DOC>
<DOC>
<DOCID>HAM2-851207-076</DOCID>
<DOCNO>HAM2-851207-076</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[رياست جمهوري: رئيس جمهوري از ملت ايران بعنوان ملتي صلح طلب و خواستار سعادت و رفاه براي همه انسانها نام برد و گفت: ملت ايران نسبت به مردم آمريكا هيچ احساس تنفر و مخالفتي ندارد و به نظر ما همه انسانها محترم هستند و مي توانند با توجه به اشتراكات و حفظ كرامت انسانها براي برقراري صلح و عدالت در جهان تلاش كنند. محمود احمدي نژاد شنبه شب در ديدار گروهي از كشيشان مسيحي و فعالان مذهبي آمريكا كه خبر آن را دفتر امور رسانه هاي رياست جمهوري منتشر كرد،  با بيان اينكه دولت آمريكا آغاز كننده و ادامه دهنده دشمني عليه ملت ايران است، يادآور شد: پس از پيروزي انقلاب اسلامي، ملت ايران به رهبري امام خميني(س)با بزرگواري فرصت جبران اشتباهات و جنايتهاي قبلي سردمداران آمريكا در قبال ملت ايران را به آنها داد، اما در مقابل با توطئه هاي مختلف آنها عليه انقلاب مردمي ايران مواجه شد. رئيس جمهوري همچنين در ديدار وزير امور خارجه كنيا و پس از دريافت پيام كتبي رئيس جمهوري اين كشور تاكيد كرد: پيشرفت، رفاه و آباداني كشورهاي مختلف فقط با تلاش و فعاليت مردم آنها و استفاده از تجربيات كشورهاي دوست، مستقل و آزاديخواه محقق مي شود. رافائل توجو وزير امور خارجه كنيا نيز در اين ديدار مواضع شجاعانه مسئولان جمهوري اسلامي در دفاع از حقوق ملت ايران و ملتهاي مستضعف جهان را مايه دلگرمي و افتخار كشورهاي مستقل دانست.
شوراي هماهنگي تبليغات اسلامي: شوراي هماهنگي تبليغات اسلامي با صدور اطلاعيه اي ضمن اشاره به نشست كشورهاي عضو گروه 1+5 درباره پرونده هسته اي ايران كه امروز در لندن برگزار مي شود، اعلام كرد: آژانس بين المللي انرژي اتمي و غرب بايد بدانند ارائه گزارشات و قطعنامه هاي نادرست و غيراصولي جز ايجاد چالش هاي جديد در صحنه بين الملل و تضعيف اين نهاد بين المللي و عدم اعتماد كشورها به سازمانها و نهادهاي بين المللي هيچ سود ديگري براي آنان در بر نخواهد داشت.
مجلس شوراي اسلامي: رولاند دوما وزير خارجه اسبق فرانسه كه براي انجام يك ديدار از جمهوري اسلامي ايران در تهران به سر مي برد پيش از ظهر ديروز با حضور در مجلس شوراي اسلامي با علاءالدين بروجردي رئيس كميسيون امنيت ملي و سياست خارجي مجلس شوراي اسلامي ديدار و گفت وگو كرد. به گزارش مهر، رئيس كميسيون امنيت ملي و سياست خارجي مجلس شوراي اسلامي با يادآوري پيشنهاد جمهوري اسلامي ايران مبني بر انجام كنسرسيوم و همكاري هاي مشترك و حضور ساير كشورها و شركتهاي خارجي در پروسه غني سازي اورانيوم ضمن استقبال از مشاركت فرانسه در اين عرصه آن را مسيري منطقي و اعتمادساز و راهي معقول براي خروج از بن بست اين بحران توصيف كرد.
وزارت خارجه: منوچهر متكي وزير امور خارجه  در ديدار با رافائل توجو همتاي كنيايي خود تأكيد كرد: مذاكره و به رسميت شناختن حق ايران بر اساس مفاد معاهده،pt راه حل برنامه صلح آميز هسته اي ايران است  و تهران آماده مذاكره است. به  گزارش اداره  كل اطلاعات و مطبوعات وزارت امور خارجه، متكي در اين ديدار كه پيش از ظهر ديروز برگزار شد، سياست كاربرد زور از سوي آمريكا در عراق را بي نتيجه ارزيابي كرد و گفت: مردم عراق از سقوط صدام خوشحال شدند اما سياست هاي غلط آمريكا در اين كشور شيريني سقوط استبداد را به كام مردم تلخ كرده است. وزير امور خارجه ايران، بحث شيعه و سني در عراق را ساخته و پرداخته بيگانگان دانست و ضمن حمايت از وحدت ملي و سرزميني عراق، از اشغال و عدم ثبات در اين كشور به عنوان معضل اساسي ياد كرد. وي به سياست خارجي ايران در قبال آفريقا اشاره كرد و اظهار داشت: زمينه گسترش مناسبات ايران و آفريقا مهياست. وزير امور خارجه كنيا نيز به  اهميت متنوع نمودن همكاري هاي تجاري و سياسي ايران و كنيا تأكيد كرد و گفت: ايران يكي از مهمترين مؤلفه ها در مراودات نايروبي است.
سياست خارجي: جمعي از كشيش هاي مسيحي و فعالان مذهبي آمريكا روز گذشته با سيد محمد خاتمي رئيس جمهوري سابق ايران ديدار و گفت وگو كردند. خاتمي در اين ديدار با بيان اين كه دو ملت ايران و آمريكا از عقلانيت و شعور برخوردار هستند گفت: دولت آمريكا با اشغال عراق اشتباهات بزرگي را مرتكب شد كه تنها نتيجه اين اقدام هم توسعه فرهنگ راديكاليزم بود. خاتمي گفت: آمريكا مغرورانه تمام نظرات خيرخواهانه را رد كرد و امروز منطقه شاهد است كه صدام نيست ولي تروريسم و ناامني در عراق وجود دارد؛ آمريكا مشكلات زيادي در منطقه ايجاد كرده است و افراط گرايي را افزايش داده است. رئيس جمهور سابق كشورمان افزود: اميدوارم مسئله هسته اي ايران با تدبير پيگيري و حل شود و بحران جديدي در منطقه به وجود نيايد چون هر بحراني به ضرر خاورميانه، ايران و آمريكا خواهد بود. خاتمي تصريح كرد: مذاكره حسن نيت مي خواهد و پيش شرط ندارد، دولت آمريكا بايد همانند ملتش شجاعانه و خردمندانه براي حل مشكلات راه حل پيدا كند.]]>
</TEXT>
</DOC>
<DOC>
<DOCID>HAM2-851207-077</DOCID>
<DOCNO>HAM2-851207-077</DOCNO>
<ORIGINALFILE>/1385/851207/news/_siasi.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
آينده بيني و آينده يابياسدالله بادامچيان]]>
</TITLE>
<TEXT>
<![CDATA[در آغاز امسال تحليل كردم كه سال جاري سال بحران براي بوش خواهد بود و امروز بحران چنان بوش را در بر گرفته است كه ياراني چون رامسفلد و بولتون را به ناچار كنار گذاشته و تنها رايس براي او مانده است و كنگره و سنا عليه او هستند و مردم آمريكا از او برگشته اند. اكنون بر اين باورم كه بوش راهي جز استعفا ندارد. زيرا طرح هاي او در عراق و افغانستان، فلسطين اشغالي و لبنان شكست خورده اند و مردان خاكستري آمريكا هرچه زودتر براي او تصميم نهايي را بگيرند به نفع آمريكاست. بوش براي نجات از سرنوشت محتوم خود دست و پا مي زند. آخرين طرح بوش براي نجات خود طرح امنيت عراق است. لذا خواهد كوشيد كه امنيت را حداقل در بغداد برقرار نمايد تا چيزي براي ادامه داشته باشد. اما اين طرح نيز به شدت شكست خواهد خورد، زيرا مشكل عراق، اشغال نظامي و استعماري كشورشان است.
فشار آمريكا بر كشورهايي نظير اردن، مصر و اسرائيل افزايش يافته و بيشتر خواهد شد تا آنها سهمي بيشتر از گذشته در تأمين خواست اربابان فعلي كاخ سفيد به عهده بگيرند. فشار آمريكا به كشورهاي مستقل منطقه مثل ايران نيز از جهتي ديگر افزايش مي يابد. زيرا غير از بهانه جويي ها، آنها در اوضاع عراق مي توانند اثرات مثبت و منفي داشته باشند كه مثبت يا منفي مورد پسند آمريكا و منطبق با سياست هاي آمريكا نيست. مانند توده هواي پرفشار، اين فشارها به مناطق همجوار به ويژه مناطق مساعد منتقل مي گردد. ايران اسلامي در اين موقعيت، ويژگي خاصي دارد. ايران قدرت مؤثر و بزرگ منطقه است. هر شكست آمريكا در منطقه به علت سياست غلط آمريكا در ستيز با ايران اسلامي، پيروزي ايران تلقي مي گردد. در حالي  كه شكست آمريكا در منطقه پيروزي براي كشورهاي مستقل محسوب نمي شود. هرچند به نفع آنها خواهد بود. ايران اسلامي بايد خود را براي دو موقعيت آماده سازد؛
1 - شدت فشار آمريكا بر ايران و ساير كشورهاي منطقه و تدبير آن. 2 - سقوط سياست آمريكا در منطقه، با شكست آن و پر كردن خلأ يي كه از آن حاصل مي گردد. طبيعي است آينده بيني و آينده يابي، بهترين راهكار براي حل مسائل و مشكلات حال و آينده است.]]>
</TEXT>
</DOC>
<DOC>
<DOCID>HAM2-851207-078</DOCID>
<DOCNO>HAM2-851207-078</DOCNO>
<ORIGINALFILE>/1385/851207/news/_theatre.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[خرما،كوير را نجات مي دهد!
غلامرضا رفيع]]>
</TITLE>
<TEXT>
<IMAGE>/1385/851207/news/015435.jpg</IMAGE>
<![CDATA[
بر اساس شواهد باستان شناختي كشت نخل، در ايران پيشينه اي 6 هزار ساله دارد و تاكنون حدود 400 گونه نخل شناسايي شده است، هرچند كه ارزش اقتصادي متفاوتي با يكديگر دارند.
دكتر محمد سلماني، استاد دانشكده جغرافياي دانشگاه تهران ضمن انتقاد از قطع برخي نخل هاي بومي منطقه و جايگزيني آنها با برخي گونه هاي ديگر به بهانه نامرغوبي و آفت زدگي مي گويد:  مشكل نخلستان هاي منطقه نه گونه هاي آن بلكه مسائلي ديگر از جمله رهايي و عدم حفظ و نگهداري و نبود متولي مشخص و بي توجهي ناشي از مهاجرت و كاهش جمعيت است، زيرا تا همين چند سال اخير گونه هاي مرغوب خرما در روستاهايي همچون بياضه، مهرجان، گرمه، عروسان جندق و چاه ملك و فرخي به وفور يافت مي شد كه در بين آنها خارك، بياضه، قصب، مهرجان، كرماني، گرمه و عروسان و خدشكن، خور شهرت بيشتري دارد.
وي مي افزايد: در حالي كه برخي كشورهاي اروپايي از جمله فرانسه براي توليد گونه هاي مختلف بومي درختان ساير مناطق جهان و حتي گونه هاي مورد استفاده فضاي سبز خيابان ها، اقدام به تاسيس بانك هاي اطلاعاتي ژنتيك و مجموعه هاي آزمايشگاهي كرده اند و انواع گونه هاي گياهي را در آنها پرورش مي دهند، همزمان در كشور شاهد برخي تلاش هاي غير كارشناسي و به تبع آن از بين بردن برخي گونه هاي بومي نخل به ويژه در اين منطقه هستيم.
سلماني در اين باره مي گويد: رويش خرما به طور معمول در عرض جغرافيايي(29 تا 39 درجه عرض شمالي)خاصي امكان پذير است و هم اكنون در كشورهاي اروپايي از جمله ايتاليا و فرانسه انجمن هاي دوستداران نخل تشكيل شده است و انواع نخل ها را در باغ هاي بتانيك(گياه شناسي)داير كرده اند.
اين استاد دانشگاه مي افزايد: در منطقه خور و بيابانك با سابقه چند هزارساله كشت و نگهداري  نخل، در گذر زمان گونه هايي سازگار با محيط و اقليم منطقه توليد شده كه به لحاظ تنوع نيز بسيار متنوع هستند و براي نمونه بيش از 60گونه خرما در بياضه شناسايي شده و بسياري از روستاهاي ديگر نيز وضعيتي مشابه دارند. وي با اشاره به نقش خرما از ابعاد مختلف مي گويد: برخي انواع خرما بار فرهنگي خاصي داشته و براي نمونه سمنوي ايام عيد نوروز از يك نوع خرماي مخصوص تهيه مي شده و علاوه بر اين ذخيره خرما براي طول سال و حتي سال هاي بعد با استفاده از نوعي خاص امكان پذير بوده و همين عامل قرن ها باعث بقا و ماندگاري مردم در منطقه شده است. تنوع گونه هاي مختلف خرما در منطقه مزاياي ديگري نيز داشت و چنانچه يك نوع خرما دچار آفت مي شد، نوع ديگر بدون آفت باقي مي ماند و نياز مردم برطرف مي شد. معمولا نخل هاي مرغوب در برابر آفات آسيب پذيرتر و به نگهداري و مراقبت بيشتر نيازداشتند و گونه هاي نامرغوب نيز مقاومتر بوده و به مراقبت كمتري نياز داشتند. از اين رو همين تنوع شرايطي را فراهم مي كرد تا طبقات مختلف هر يك به فراخور درآمد و توان مالي بتوانند خرماي مورد نياز خود را انتخاب و تهيه كنند. به اين معنا كه افراد توانمندتر، خرماي قصب و كرماني و خارك و سايرين نيز از انواع ارزانتر مانند خدشكن و مشكي و زارشكي استفاده مي كردند.
درخت خرما همواره از اهميت و بار فرهنگي، اقتصادي و معيشتي برخوردار بوده و علاوه بر مصارف غذايي از شاخ و برگ آن ده ها محصول ديگر از جمله، حصير، بادبزن، كلاه، طناب، ظروف نگهداري مواد غذايي و حتي سوخت تهيه مي شده است. از اين رو احياي دوباره صنايع جانبي و استفاده از شاخ و برگ آن در صنايع نئوپان سازي، از يك سو در امر اشتغال زايي و از سوي ديگر هرس شدن طبيعي و تدريجي ناشي از توسعه اين صنايع، در سالم سازي و آفت زدايي نخلستان هاي منطقه موثر خواهد بود.
وي با اشاره به نقش درخت خرما در زندگي مردم منطقه به نقل از حكمت يغمايي نويسنده و پژوهشگر در زندگي و امور مربوط به كويرنشينان مي گويد: ما از بدو تولد و دوران كودكي كه در گهواره هاي تهيه شده از شاخ و برگ درخت خرما مي خوابيم و تا دم مرگ كه با چوب جريدتين تهيه شده از ساقه درخت خرما در قبر آرام مي گيريم، با درخت خرما همراه هستيم و نقش آن را در زندگي مان احساس مي كنيم. درخت خرما نسبت به ساير درختان، يك حالت تقدس براي مردم داشته و حتي در برخي نقاط كشور براي شمارش درخت خرما در كنار اصله حتي از واژه نفر نيز استفاده مي شود و اين موضوع در برخي مناطق جنوب كشور معمول است و علاوه بر اين در بسياري مناطق براي قطع درخت، واژه هايي همچون كشتن، قرباني كردن و سربريدن به كار مي رود.
به گفته وي مردم همواره براي نخل احترام فوق العاده اي قائل بودند و براي نمونه اگر نخلي در زميني قرار داشت كه مي خواستند در آن خانه سازي كنند، نخل قطع نمي شد و قطع درخت مانند كشتن انسان حرمت داشت. تصاويري كه از طبس قبل از زلزله وجود دارد، نشان مي دهد كه در مواردي نخل حتي معماري ساختمان را تعيين مي كرد و به همين خاطر ساختمان را به گونه اي طراحي و بنا مي كردند كه نخل هم جاي خودش را داشته باشد. در مواردي نخل حتي بيرون از سقف برخي ساختمان ها ديده مي شد و معماري تابع نخل بود و نمونه هاي اين را در كتاب طبس شهري كه بود مي توان ديد.
سلماني فراتر از اين، كشاورزي منطقه خور و بيابانك را نيز متاثر از درختان نخل مي داند و مي گويد: كشاورزي اين منطقه از نوع مطبق مي باشد، به اين معنا كه ابتدا درختان نخل توليد شده و در سايه آنها درختان ميوه رشد كرده و سپس ساير غلات و حبوبات و گياهان در سايه آنها صورت مي گرفت و به بيان ديگر بقاي همه آنها به حيات نخل بستگي داشت.
علاوه بر اين درختان خرما در منطقه به عنوان يك بادشكن جلوي آسيب هاي ناشي از هجوم باد و شن هاي روان به مزارع را مي گيرد و حتي با فرض اينكه برخي درختان فاقد ارزش غذايي باشند، ولي از اين لحاظ براي مزارع اهميت دارند و باعث مي شوند تا درختان مرغوب خرما و حتي ساير درختان در سايه آنها بتوانند رشد كنند و كشاورزي امكان پذير شود.
وي معتقد است كه نابودي درختان بومي سبب از بين رفتن فرهنگ نخل در منطقه خواهد شد و با از بين رفتن گونه هاي مختلف درخت خرما، اسامي خرما و اجزاي آن، تنوع واژگان مربوط به نخل به عنوان واژگاني كه همواره بار فرهنگي با خود به همراه داشته نيز از بين مي رود.
به اعتقاد وي، خرما در دوره هاي خشكسالي و ترسالي، همواره نقش تنظيم كننده در زندگي مردم منطقه داشته و نخل هاي هميشه سبز(به طور طبيعي)مانند جزايري سبز در كوير زرد خودنمايي مي كرده و سبزي كوير ناشي از همين درختان است. علاوه بر اين خرما، درختي متعادل است، يعني بين برگ ها و چتر و تنه آن نوعي قرينه وجود دارد كه معمولا در ساير درختان اين ويژگي ديده نمي شود و همين تعادل روحي، چشم نوازي خاصي را به وجود مي آورد كه تاثير بسيار خوبي بر روح و روان انسان مي گذارد.
وي معتقد است واريته  ها و گونه هاي مختلف نخل و تنوع آن در طبيعت، خود به خود و به طور اتوماتيك در طول تاريخ انجام شده كه اگر بخواهيم اين گونه ها را در آزمايشگاه توليد كنيم، شايد با صرف ميليارد ها تومان هزينه هم امكان پذير نباشد و حتي با فرض توليد، تضميني براي كيفيت و كميت و سازگاري گونه هاي جديد با محيط و اقليم منطقه وجود ندارد.وي مي افزايد: آسيب ديدگي برخي گونه هاي ارزشمند نخل كه به صورت ذخاير و ميراث ژنتيكي گياهي در منطقه وجود دارد، بر اثر پيامدهاي ناشي از مهاجرت و كاهش جمعيت روستاها و تغيير معيشت مردم و از هم پاشيدگي نظام اداره روستاها و نبود متولي مشخص، چند سالي است كه تشديد شده و به دليل برخي بي توجهي ها نسبت به قطع گونه هاي بومي و جايگزيني آنها با برخي گونه هاي غير بومي، رو به نابودي است. سلماني مي افزايد: اكنون جاي اين سوال باقي است كه وقتي دولت براي تثبيت شن و بيابان زدايي به عنوان يك كار ارزشمند با صرف هزينه هاي فراوان اقدام به تاغ كاري مي كند، چگونه است كه توجهي به اين گنجينه ژنتيكي گياهي موجود در منطقه ندارد.
سلماني مي گويد:  مشكل كنوني نخل هاي منطقه نوع و گونه درختان موجود نيست زيرا همين درختان تا چند سال پيش محصول بسيار مرغوبي توليد مي كردند، ولي به دنبال رهايي و تا حدودي بي صاحب ماندن نخل ها و هرس نشدن به موقع آنها دچار انواع آفت ها شدند و به تدريج مرغوبيت محصول آنها كاهش يافت. بنابراين با وجود چنين مشكلي، چه تضميني وجود دارد كه با قطع گونه هاي بومي و جايگزيني گونه هاي جديد، آنها نيز دوباره دچار انواع آفات نشوند. از اين رو بايد به جاي معلول، علت را از بين برد و براي دفع آفات خرما نياز به هرس يكپارچه و همزمان درختان منطقه است و شايد لازم باشد كه دولت براي اين كار حتي سوبسيد بپردازد. زيرا براي حفظ و نگهداري گونه هاي موجود با توجه به پيامدهاي اكوسيستمي، تنها سود اقتصادي نبايد مد نظر باشد. يادآوري نقش دولت در اين زمينه از جوانب مختلف از جمله توزيع جمعيت و تاثير آن در برقراري امنيت نيز اهميت دارد،  به اين معنا كه دولت بايد براي هدايت برنامه اي مدون به منظور جلوگيري از نابودي نخل هاي منطقه به عنوان سربازان بي جيره و مواجب كوير كه قرن ها در برابر بيابان زايي و هجوم شن هاي روان مقاومت كرده و در گذر زمان ياور مردم كوير بوده و ساكنان را در منطقه نگه داشتند و به تبع آن موجب برقراري امنيت در پهنه كوير مركزي ايران شدند، ياري برساند و نگذارد نخل هاي وفادار، از فرط آفت و بيماري، با قامتي ايستاده بميرند و يا به ضربه تبر در دل كوير تفتيده بر خاك بيفتند.
به گفته وي، با احياي اكوتوريسم خرما در منطقه و احياي صنايع و فرآورده هاي توليدي از شاخ و برگ درختان نخل، مانند بادبزن، حصير، كلاه، جارو، طناب و زنبيل و... به شكل سنتي و فروش آن مي توان شاهد ايجاد نوعي اشتغال و همچنين سلامت نخل هاي كوير بود و براي صنعت توريسم نيز نوعي جذابيت ايجاد كرد.
چشم انداز
دكتر محمد سلماني استاد دانشكده جغرافياي دانشگاه تهران با اشاره به اهميت حفظ و نگهداري نخلستان هاي بومي، از گونه هاي نخل منطقه خور و بيابانك(از توابع شهرستان نايين)به عنوان ميراث ژنتيكي ارزشمند نخل هاي كوير ياد مي كند و مي گويد: در اين منطقه گونه هايي از نخل هاي مرغوب و سازگار با محيط وجود دارد ولي چند سالي است مورد بي مهري قرار گرفته و دچار آسيب جدي شده است و تداوم اين روند در آينده منجر به از بين رفتن آنها خواهد شد كه در اين صورت، حتي با صرف ميليارد ها تومان هزينه و سال ها تلاش، نمي توان اين گونه هاي بومي را در آزمايشگاه ها توليد كرد.]]>
</TEXT>
</DOC>
<DOC>
<DOCID>HAM2-851207-079</DOCID>
<DOCNO>HAM2-851207-079</DOCNO>
<ORIGINALFILE>/1385/851207/news/_theatre.htm</ORIGINALFILE>
<ISSUE>دوشنبه 7 اسفند 1385 - سال چهاردهم - شماره4216 - Feb 26, 2007</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[تكنولوژي هاي نوين  ارتباطي مسافران نوروزي]]>
</TITLE>
<TEXT>
<IMAGE>/1385/851207/news/015438.jpg</IMAGE>
<![CDATA[
اصفهان- خبرنگار همشهري: سامانه اطلاع رساني الكترونيكي در نوروز 86 براي ارائه اطلاعات ايرانگردي شامل 25 كيوسك الكترونيكي و همچنين سيستم ارسال پيام كوتاه در استان اصفهان فعال مي شود.
رئيس سازمان ميراث فرهنگي، صنايع دستي و گردشگري استان اصفهان در مورد اين سامانه گفت: كيوسك هاي الكترونيكي در شهرهاي اصفهان، كاشان، نطنز، نايين، اردستان و آران و بيدگل براي اطلاع رساني بهتر به مسافران نوروزي نصب خواهد شد.
سعيد بكتاش افزود: مسافران نوروزي مي توانند با استفاده از سايت پرتال استان اصفهان اطلاعات مورد نياز خود را در زمينه هتل ها، رستوران ها، راه هاي ارتباطي و بناهاي تاريخي و جاذبه هاي گردشگري از طريق كيوسك هاي الكترونيكي دريافت كنند. با راه اندازي سايت پرتال، اولين بار در استان و به شكل تخصصي مسافران نوروزي هدايت خواهند شد.
بكتاش افزود: 450 نفر از راهنمايان گردشگري نيز براي راهنمايي و هدايت مسافران و ارائه خدمات نوروزي به صورت دو شيفت در مكان هاي موردنظر مستقر خواهد شد.
وي همچنين از چاپ 500 هزار نقشه و بروشورهاي اطلاع رساني استان اصفهان و كاشان خبر داد.
همچنين به گفته مدير فناوري اطلاعات و ارتباطات سازمان ميراث فرهنگي استان براي اولين بار در كشور مسافران نوروزي با ورود به اصفهان از طريق سرويس پيام هاي كوتاه تلفن هاي همراه sms راهنمايي مي شوند.
محمد آكوچكيان افزود: هر گردشگر با ورود به اصفهان مي تواند sms خود را در سيستم الكترونيكي سازمان ثبت كند تا سازمان با ارسال پيام كوتاه به مسافران نوروزي اطلاعات لازم را در اختيار مسافران نوروزي قرار دهد.
وي خاطر نشان كرد: با اين اقدام مسافران نوروزي در سراسر استان اصفهان مي توانند اطلاعات استان را از سايت پرتال سازمان ميراث فرهنگي، صنايع دستي و گردشگري دريافت كنند.]]>
</TEXT>
</DOC>
<DOC>
<DOCID>HAM2-851207-080</DOCID>
<DOCNO>HAM2-851207-080</DOCNO>
<ORIGINALFILE>/1385/851207/world/_artw.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[به ياد مرحوم استاد حسن اسماعيل زاده، نقاش قهوه خانه اي
خيال سازي هاي قهوه خانه اي]]>
</TITLE>
<TEXT>
<IMAGE>/1385/851207/world/010461.jpg</IMAGE>
<![CDATA[
گروه ادب و هنر- نقاش هاي قهوه خانه به يك نوع نقاشي ذهني و خيالي متكي بر احساس و برداشت هاي هنرمند از درونمايه هاي داستان هاي حماسي و ملي ايرانيان و داستان هاي مذهبي و وقايع تاريخي روز عاشورا در صحراي كربلا است.
اين هنرمندان نقاش در تجسم احساس و طرز نگارگري و تصويرپردازي قيد و بندهايي را نيز به كار مي بردند. قيد و بند اين نقاشان در نقش پردازي ها پاسخ به خواست توده مردم و پاسداري از الگوهاي رفتاري و نظام هاي ديني و عقيدتي مردم در جامعه سنتي بوده كه در آن زندگي كرده و مي كنند. دوره رونق و شكوفايي اين هنر نقاشي عامه در قاجاريه به ويژه سال هاي آخر سلطنت و در قهوه خانه هاي شهرهاي بزرگ بوده است. از اين رو شيوه نقاشي به نقاشي قهوه خانه معروف شده است. اكثر نقاشان اين مكتب در خدمت قهوه خانه دارها بودند و به سفارش آنها نقاشي مي كردند. آثار اين هنرمندان را از لحاظ موضوع كلي مي توان به دو دسته نقاشي هاي مذهبي و نقاشي هاي غيرمذهبي تقسيم كرد.
نقاشي هاي مذهبي مجموعه اي از چهره هاي پيشوايان و بزرگان دين و مذهب و صحنه هايي از جنگ ها و نبردهاي معروف پيامبر اسلام(ص)و حضرت علي(ع)و وقايع كربلا را در بر مي گيرد. نقاشي هاي غيرمذهبي مجموعه اي بزرگ از داستان هاي رزمي و بزمي ايراني را شامل مي شود كه حاوي رخدادهاي افسانه اي و حماسي و تاريخي و چهره هايي از شاهان و قهرمانان شاهنامه و صحنه هايي از ميدان هاي نبرد و عرصه هاي عشق ورزي و دلدادگي قهرمانان و بزمگاه هاي پادشاهان است.
پيشكسوتان نامدار نقاشي قهوه خانه اي دو نقاش به نام هاي استاد حسين قوللر آغاسي، فرزند استاد عليرضا نقش انداز روي كاشي و پارچه و محمد مدير بوده است. پس از ايشان شاگردانشان مانند فتح الله قوللر آغاسي- پسر خوانده حسين قوللر آغاسي- و عباس بلوكي فر و حسن اسماعيل زاده و حسين همداني و شاگردان اين گروه نقاش، سبك و شيوه كار اين دو استاد را در نقاشي هاي مذهبي و غيرمذهبي روي پرده بوم ادامه داده و زنده نگه داشته اند.
اكنون يكي از اين استادان و از آخرين بازماندگان اين هنر مردمي و ايراني يعني استاد حسن اسماعيل زاده- چليپا- از اين سرا رخت بربسته است؛ هنرمندي كه به قول استاد آغداشلو، بار امانت و نقاشي سنتي- مردمي قهوه خانه اي را با افزوده هايي كه در شكل گيري كامل تر آن انجام مي شد، ادامه داد.
]]>
<IMAGE>/1385/851207/world/010464.jpg</IMAGE>
<![CDATA[
مرحوم استاد حسن اسماعيل زاده كه تخلص هنري خويش اسماعيل زاده را از نام پدر اسماعيل وام گرفته است، در سال 1301 در زنجان چشم به جهان گشود. ليكن پيش از به دنيا آمدن او، پدرش رخت از جهان بربست. وي با مدد از استعداد خدادادي از همان اوان كودكي به دليل شور و شوق و علاقه اي كه به هنر نقاشي داشت، تجربه هاي نخستين نقش آفريني را كسب كرد.
در كودكي همراه خانواده اش به تهران مهاجرت كرد و در سن 8 سالگي، مادر كه علاقه وافر فرزند را به نقاشي دريافته بود، مرحوم استاد محمد مدبر را به جهت تعليم به او برگزيد. اشتياق بي اندازه شاگرد و تبحر استاد چنان كرد كه حسن اسماعيل زاده، هنرمندي خلاق و نقاشي صاحب قلم شد. وي 10 سال نزد استاد رمز قلم كشيدن و هنر رنگ آميزي را آموخت؛ چنان كه نقاشي هاي او خط و سبك و رنگ قلم استادش مدبر را مي نمود. اين همكاري از يك سو موجب گرايش نقاش مستعد و جوان به شيوه و شگرد استادش محمد مدبر شد و از سوي ديگر عامل رونق نقاشي هاي خيالي ساز مذهبي و شاهنامه اي نزد عامه مردم شد. شگفتا كه او چه در دوران حيات استاد محمد مدبر و چه پس از مرگ ايشان، چنان تشابهاتي از نظر رنگ و طرح با مدبر آشكار ساخت كه بسياري هنگام داوري تابلوهاي آن دو در تشخيص صاحب آن دچار حيرت و ترديد مي شدند. چنان كه امروز هم او را مدبر زنده نام نهادند. استاد حسن اسماعيل زاده هنر و ذوقش را بيشتر در نقشينه كردن موضوعات مذهبي و به خصوص وقايع كربلا متمركز كرد.
وي در ميان رنگ ها، رنگ هاي تلخ و تيره مانند قهوه اي را بيش از رنگ هاي ديگر دوست داشت. در پس زمينه نقاشي هاي تابلوهايش اين رنگ ها به خوبي نمايان است. استاد حسن اسماعيل زاده تابلوهاي زيادي در زمينه حماسه هاي مذهبي و ملي و موضوع هاي رزمي و بزمي و آداب و سنن زندگي مردم كشيده است. از جمله نقاشي هاي وي خيمه گاه سيد الشهدا، جنگ هاي حضرت علي(ع)، شمايل اميرالمؤمنين علي(ع)، آتش رفتن سياوش، كشته شدن ديو سفيد به دست رستم، بهرام و گلندام، پرده هاي درويشي؛ و در ارتباط با آداب و سنن مردم تابلوهايي با موضوعات شب عقد كنان، شب حنابندان، شب يلداي زمان قديم، خواستگاري و... طراحي كرده است.
]]>
<IMAGE>/1385/851207/world/010467.jpg</IMAGE>
<![CDATA[
وي يكي از چهره هاي مطرح و از ستون هاي پايدار نقاشي خيالي ساز قهوه خانه اي به حساب مي آيد. برخي از تابلوهاي مرحوم در مجموعه موزه سعدآباد و موزه كندلوس و موزه رضا عباسي نگهداري مي شود.وي مدت ها بود به خاطر ضعف بينايي در خانه اش طراحي مي كرد و تا پايان حياتش، برپايي نمايشگاه هاي متعدد انفرادي و شركت در چند نمايشگاه جمعي داخلي و خارجي از جمله نمايشگاه هايي در خانه آفتاب، موزه هنرهاي معاصر تهران، نگارخانه سعدآباد، فرهنگسراي ارسباران، خانه هنرهاي ايراني، موزه نقاشي پشت شيشه، فرهنگسراي نياوران، مجموعه فرهنگي هنري صبا، فرهنگسراي بهمن، فرهنگسراي خاوران و يك نمايشگاه جمعي در آلمان را در كارنامه كاري اش ثبت كرد.
اين هنرمند در سن 82 سالگي به دليل عوارض ناشي از كهولت سن در تهران دارفاني را وداع گفت. يادش گرامي و نامش پايدار.]]>
</TEXT>
</DOC>
<DOC>
<DOCID>HAM2-851207-081</DOCID>
<DOCNO>HAM2-851207-081</DOCNO>
<ORIGINALFILE>/1385/851207/world/_artw.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[به انگيزه نمايش آثار نقاشي مرتضي لطيفي
نقاشي هايي به زبان اتاق]]>
</TITLE>
<TEXT>
<IMAGE>/1385/851207/world/010470.jpg</IMAGE>
<![CDATA[
عليرضا يزداني
دكتر مرتضي لطيفي دانش آموخته رشته مجسمه سازي دانشكده هنرهاي زيباي دانشگاه تهران، دكتراي معماري دانشكده پلي تكنيك ميلان ايتاليا، صحنه پرداز از آكادمي هنرهاي زيباي فلورانس ايتاليا، دكتراي تخصصي مرمت آثار و ابنيه تاريخي، رشته نمايش و موسيقي دانشگاه بولونيا و ليسانس نقاشي از آكادمي هنرهاي زيباي ميلان، بررا است.وي تاكنون نمايشگاه هاي متعددي از آثارش را در كشورهاي ايتاليا، آمريكا و ايران برگزار كرده و موفق به كسب جوايز جهاني شده است.به انگيزه نمايش آثار تازه اين هنرمند در نگارخانه والي تهران، نگاهي داريم به اين آثار و گفته هاي هنرمند در باره كارهايش.
در يك تابلوي نقاشي تمايل داريم چيزهاي آشنايي را ببينيم. صحنه هايي از طبيعت، مثل كوه، جنگل، آسمان... يا تصاويري از آدم ها، حيوانات و يا مناظري از خيابان هاي شهرها و روستاها و غيره. وقتي با تصويري نامعلوم و گنگ مواجه مي شويم، سعي مي كنيم در ذهن خود آن را به چيز معلوم و مشخص تبديل كنيم.اما همه اينها فقط گام اول ما براي ارتباط با تابلوي نقاشي هستند.اما گاهي با تابلوهايي مواجه مي شويم كه طور ديگري هستند. نه چيز آشنايي در آنها ديده مي شود و نه داستاني را حكايت مي كنند. مثل يك موسيقي بدون كلام مي مانند كه فقط احساسي را در ما برمي انگيزد.مرتضي لطيفي نقاشي است كه بيشتر تابلوهايش در اين دسته بندي قرار مي گيرند. گرچه نقطه شروع نقاشي هاي او از فضايي آشنا حكايت مي كند: فضاي داخل يك اتاق. فضايي كه هيچ آمد و شدي در آن نيست، جز نور. اما رفته رفته با گسسته شدن اجزاي آن، از معناي واقعي خود تهي مي شود و بي واسطه با بيننده ارتباط برقرار مي كند و تأثير خود را مي گذارد. مستطيل ها و مربع ها ديگر معناي خود را به عنوان در و پنجره اتاق از دست مي دهند و در موقعيت هايي فراواقعي قرار مي گيرند؛ موقعيتي غيرعقلاني و رمانتيك.لطيفي مي گويد: نقاشي را دوست داشتم ولي هيچ وقت هم نمي خواستم يك نقاش بشوم. در سنين نوجواني بود كه چند تابستان رفتم كلاس نقاشي كمال الملك سر پيچ شميران، استادهاي بسيار عالي داشت مانند: آقاي شيخ، آقاي ويشكايي و آقاي حيدريان. به روش هاي مختلف طراحي مي كرديم. از مدل هاي زنده هم نقاشي مي كرديم. در سال هاي بعد، كنكور كه دادم در معماري رد شدم ولي در مجسمه سازي قبول شدم، در دانشكده هنرهاي زيباي تهران. ولي از آنجايي كه به معماري فكر مي كردم، در سال 1348، دانشكده را رها كردم و به ايتاليا رفتم. در ميلان معماري خواندم و بعد از فارغ التحصيل شدن شروع كردم به كار كردن در دفاتر معماري. در فلورانس و در ميلان. بعد از سه چهار سال كار كردن تازه فهميدم من معماري را هم چندان دوست ندارم. در رشته صحنه پردازي تئاتر ثبت نام كردم. سال دوم را گذرانده بودم كه مصادف شد با انقلاب ايران و شور انقلاب كه به ايران آمدم. وقتي دوباره به ايتاليا برگشتم علاوه بر كار معماري، كارهاي ديگري هم مي كردم و در همان زمان در دانشكده نقاشي مشغول تحصيل شدم. در آنجا يكي از نقاش هاي بسيار معروف ايتاليا استاد تاريخ هنر من بود. يك روز آمد كارهاي من را ديد. از او پرسيدم كه آيا نقاشي را ادامه بدهم يا نه. او گفت: كارهايت جالب است و ادامه بده. دايره هايي كشيده بودم و آنها را با يك سري خطوط خرد كرده بودم و آن تكه ها را رنگ هاي مختلفي زده بودم. به نظر استاد ايتاليايي اين كارها اصيل بودند و تلفيقي از يك نگاه شرقي و نگاه غربي را نشان مي دادند. اولين نمايشگاهي كه گذاشتم او آمد و كارها را ديد. تابلوهاي اتاق را پسنديد و گفت: اين اتاق  ها دوجنبه دارند: يكي جنبه واقعي آن است كه به فضاي داخلي يك اتاق مربوط مي شود و جنبه ديگر آن فضاي سوررئال آن است. اتاقي است كه آدمي در آن زندگي نكرده. يك اتاق خالي است. من همين اتاق را گرفتم و آن را آرام آرام به شكل هاي مختلف گسترش دادم. درواقع اتاق شد زبان نقاشي من.
در كارهاي بعدي اين هنرمند برخي از عناصر اتاق مانده است و برخي ديگر حذف شده است. او خود در اين باره مي گويد: اين اتاق كه به قول آن استادم وراي واقعيت را نشان مي داد، واقعاً به وراي واقعيت تبديل شد. يعني آرام آرام عوض شد. اول سقفش و بعد زمينش را از دست داد. فقط دو تا ديوار ماند. بعد يك طرف ديوار را هم از دست داد. به تدريج به يك در و پنجره و در نهايت به يك پنجره تبديل شد. سپس شروع كردم به نشان دادن مسائلي كه در دنيا مي گذرد و آنها را در آن اتاق نشان دادم. مثلاً در انتظار گودو را كشيدم و يا شام آخر را به روايت خودم.
در نقاشي هاي لطيفي خلاصه كردن، حذف كردن و فشرده كردن، اتفاق افتاده است، اما برخورد نقاش با رنگ و نور ثابت مانده است. او با سايه روشن ها و بازي هاي رنگي، نوعي پرسپكتيو را نشان مي دهد.در تابلوهايي كه خط هاي مواج رنگي دارند و يا هاله اي از يك جنگل هستند ما در و پنجره اتاق را مي بينيم. درها و پنجره هاي نقاش در جاي واقعي خودشان نيستند. گرچه اين بي ارتباطي و كنتراست هاي فرمي، جذابيت خاصي را ايجاد كرده است و از سويي هم مركز توجه تابلو شده است. از نظر نقاش، جنبه هاي گوناگون زندگي در اين آثار كنار يكديگر قرار گرفته اند.]]>
</TEXT>
</DOC>
<DOC>
<DOCID>HAM2-851207-082</DOCID>
<DOCNO>HAM2-851207-082</DOCNO>
<ORIGINALFILE>/1385/851207/world/_artw.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[برديوارنگارخانه]]>
</TITLE>
<TEXT>
<![CDATA[نگارخانه شيرين: نمايشگاه نقاشي نوروز از ديدگاه بچه هاي امروز‎/ 12 تا 17 اسفند‎/ تجريش، فنا خسرو، پلاك 120/ تلفن: 22746758.
نگارخانه دي: نمايشگاه آثار سه نسل از هنرمندان ايران‎/ 6 تا 15 اسفند‎/ ولي عصر، روبه روي پارك ساعي، پلاك 1060/ تلفن: 88700849.
هنر سراي كندلوس: نمايشگاه نقاشي عليرضا صدقدار‎/ 4 تا 10 اسفند‎/ كردستان، خيابان 64، ساختمان هاي آ.اس.پ، واحد 29/ تلفن: 88035718.
گالري والي: نمايشگاه باتيك و نور‎/ 3 تا 8 اسفند‎/ ميدان ونك، خدامي، پلاك 86/ تلفن: 88047698.
نگارخانه شيرازي: نمايشگاه نقاشي هومن درخشنده‎/ 4 تا 9 اسفند‎/ ميدان محسني، خيابان بهروز، كوچه هشتم، پلاك 7/ تلفن: 22272084.
نگارخانه هفت ثمر: نمايشگاه گروهي عكس‎/ 4 تا 9 اسفند‎/ خيابان مطهري، كوه نور، كوي پنجم، شماره 25/ تلفن: 88731403.
گالري گلستان: نمايشگاه زيورهاي ثريا امان پور‎/ 4 تا 10 اسفند‎/ دروس،كماسايي، پلاك 42/ تلفن: 22541589.
گالري سيحون: نمايشگاه نقاشي حسن شكاري‎/ 4 تا 10 اسفند‎/ خيابان خالد اسلامبولي، كوچه چهارم، شماره 30/ تلفن: 88711305.
نگارخانه خاك: نمايشگاه عكس كامران عدل‎/ تا 8 اسفند‎/ دو راهي قلهك، يخچال، بصيري، ژيلا‎/ تلفن: 22605465.
نگارخانه سبحان: نمايشگاه سنگ هاي نيره كاشاني‎/ 4 تا 10 اسفند‎/ انتهاي ديباجي جنوبي، خيابان جوزي، پيشتاز،  بعثت، پلاك 13/ تلفن: 22231480.
نگارخانه ثروت: نمايشگاه هنرهاي دستي يكتا اصغرزاده‎/ 2 تا 8 اسفند‎/ بلوار آفريقا، بابك مركزي، بن بست اول.
نگارخانه پاسارگاد: نمايشگاه ساليانه نوروزي ايلات و عشاير‎/ 4 تا 23 اسفند‎/ شريعتي، دولت، جنب داروخانه اكسير، كوي سلمي، كاشي 26/ تلفن: 22540407.
نگارخانه آريا: نمايشگاه طنز نگاره هاي توكا نيستاني و فرهاد فروتنيان‎/ از 12 اسفند‎/ خيابان ولي عصر، بالاتر از شهيد بهشتي، كوچه زرين، شماره 11.
نگارخانه آسياب: نمايشگاه نقاشي و حجم كودكان كارگاه هنر ايرانشهر‎/ 4 تا 10 اسفند‎/ خيابان اسدآبادي، بين خيابان 60 و 62 شماره 478/ تلفن: 88068394.
گالري ضرابي: نمايشگاه هفت سين سودا و ساناز حيدري‎/ 4 تا 9 اسفند‎/ شهيد عراقي شمالي، گلزار غربي، پلاك 61/ تلفن: 22309054.]]>
</TEXT>
</DOC>
<DOC>
<DOCID>HAM2-851207-083</DOCID>
<DOCNO>HAM2-851207-083</DOCNO>
<ORIGINALFILE>/1385/851207/world/_asib.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آموزش، سطح توانايي هاي كاربردي خانواده ها را افزايش مي دهد
6 گام به سوي تفاهم]]>
</TITLE>
<TEXT>
<IMAGE>/1385/851207/world/010455.jpg</IMAGE>
<![CDATA[
ليلا خاكسار
مطالعه نوشتار زير براي كساني كه حتي هيچ مناقشه اي در زندگي خود تجربه نكرده اند نيز مفيد و مثمرثمر خواهد بود. برهمين اساس نويسنده با بررسي و تبيين رفتارها و عادات مرسوم زنان براي حل تعارضات زندگي مشترك، تلاش كرده با بهره گيري از فنون شناخت درماني و رفتار درماني راه هاي عملي براي جايگزيني روش هاي نادرست ارايه دهد.
لازم به ذكر است هر چند براي عده اي نكات اشاره شده بسيار بديهي و پيش پا افتاده است اما به استناد صدها پرونده موجود در دادگاه هاي خانواده اين موارد بديهي و ساده و پيش پا افتاده توانسته است دوام تعداد قابل توجهي از زندگي هاي مشترك را به خطر اندازد.
سخن ديگر اين كه اشاره موكد به اشتباهات و خطاهاي رايج زنان در اين نوشتار به اين معني نيست كه همه تقصيرها و كوتاهي هاي ذكر شده فقط و فقط از جانب زنان قلمداد شود و نقش و سهم مردان را بايد ناديده گرفت. اميدواريم مطالعه اين نوشتار بتواند سهمي هر چند كوچك در كاهش مناقشات و مجادلات خانوادگي داشته باشد.
مادر هستيد يا همسر!
محبوبه. ب يكي از هنرپيشه هاي سرشناس سينما مي گويد: من هيچ گونه محبتي از او(همسرم)دريغ نكردم. تمام وقت و انرژي خود را به پايش ريختم. حيف از آن همه محبت و عشق. هر كس مرا مي ديد و مي گفت تو مادرش هستي يا همسرش. خدا گواه است كه از مادر برايش مهربانتر بودم. حالا فهميدم پاي زن ديگري در ميان است... از خود بپرسيد كه دوست داريد بيشتر نقش همسر را داشته باشيد يا مادر. در بعضي از خانواده ها ريشه بسياري از مشكلات به رفتارهاي مادرانه همسر باز مي گردد. در اين حالت همسري كه قصد ايفاي نقش مادرانه دارد سعي مي كند براي حل كردن مسايل و مشكلات موجود همچون مادران فكر كند و مثل مادران به ابراز نگراني پرداخته و نظير مادر از شوهر خود مراقبت كند. غافل از اين كه با اين شيوه به طور غيرمستقيم احساسي از عدم كفايت، نياز به مراقبت و حمايت را به شوهر خود القا مي كنيم.
پيشنهاد مي كنم در نخستين مرحله دفترچه كوچكي را تهيه كرده و براي ثبت رفتارهاي مادرانه خود در نظر بگيريد. بديهي است هرگز نمي توان تمام رفتارها و عادات زنان در قالب دسته بندي خشك و بي روح مادرانه و فاقد حس مادرانه را جدا و طبقه بندي كرد اما چون مطمئن هستم منظورم را متوجه شده ايد از توضيح و تفصيل بيشتر مي گذرم. به هر حال پيشنهاد من براي اين مسئله عبارتند از:
1 - عبارت هاي مادرانه نظير مواظب خودت باش، هوا سرد است، لباس گرم فراموشت نشه را كمتر استفاده كنيد. استفاده مكرر از عبارت هاي اين چنيني حس ناخوشايندي از ناتواني و بي كفايتي را در همسرمان ايجاد مي كند.
2 - هرچند ايفاي نقش مادرانه در زندگي مشترك دلپذير و مطبوع است و به ما احساس تملك مي دهد و براي همسراني كه از نظر شخصيتي وابسته هستند يك موهبت و نعمت بزرگ محسوب مي شود اما در غالب موارد ناخواسته حسي از نارضايتي و ناخشنودي مبهم را در وجود همسرمان شعله ور مي سازد.
3 - از همسر خود بخواهيد هرگاه رفتار مادرانه شما موجب نارضايتي و ناخشنودي او را فراهم كرد بدون گذشت اين مسئله را به شما يادآوري كند. مشاركت همسر در شناسايي رفتارهاي مادرانه اغلب مواقع مفيد و مؤثر است و زحمت ما را خيلي كم مي كند.
مرد مهم تر است يا زن؟
خانم رحيمي كه از زنان كارآفرين و موفق يكي از استان هاي شرقي كشور است اين سؤال را از خود پرسيد و آن گاه مسير زندگي اش را تغيير داد. او مي گويد مادرم هميشه مي گفت اول خواسته هاي همسرت را برآورده كن بعد دنبال برآورده كردن خواسته هاي خودت باش. سعي كن هيچ وقت براي خواسته هاي خود اصرار نداشته باشي.آموزه هاي فرهنگي و اجتماعي همواره سعي دارند براين نكته تأكيد كنند كه برآورده ساختن احتياجات مرد مستلزم ناديده انگاشتن احتياجات و علايق زن است. خانم رحيمي مي گويد: از خودم پرسيدم در يك زندگي مشترك مرد مهم تر است يا زن. جواب اين سؤال را خيلي ساده پيدا نكردم. بيشتر از شش ماه جست وجو و كندوكاو داشتم و فهميدم كه براي دوام زندگي مشترك نمي توان مرد يا زن را مهم تر فرض كرد. دوام خانواده وقتي ممكن است كه هم زن و هم مرد مهم و با اهميت فرض بشوند.
توصيه هاي زير را براي اين موضوع در نظر بگيريد:
1 - تعادل خانوادگي خود را حفظ كنيد. وقتي در يك خانواده نيازها و تمايلات يكي از زوجين از اولويت و رجحان برخوردار شود توازن خانواده به هم مي خورد. در خانواده اي كه رشد متوازن و متعادل براي اعضاي خانواده وجود ندارد امكان خودشكوفايي و كسب رضايت و آرامش خاطر موجود نيست.
2 - برنامه اي براي رشد و تعالي خود تهيه كنيد و از همسرتان بخواهيد در راه رسيدن به اين اهداف، شما را ياري كند.
3 - دسته بندي نيازها به نيازهاي مرد و نيازهاي زن سبب ايجاد كدورت مي گردد. بهتر است به جاي اين كه نيازها را جداگانه مطرح سازيم نيازهاي مرد و زن را در قالب نيازهاي ما مطرح و پي گيري كنيم.
خانم دكتر سالاري استاد دانشگاه و مشاوره خانواده مي گويد: براساس يك مطالعه دو سوم خانواده ها داراي نوعي اختلال ارتباطي با خانواده همسر هستند. ضرب المثل ها و داستان هاي متعددي كه در خصوص مادرزن يا مادرشوهر در فرهنگ ما وجود دارد نشانگر اين است كه مسئله مذكور ريشه در تاريخ و فرهنگ ما دارد. در واقع از سنين كودكي جو مسموم و بدبينانه اي بر ضد مادرزن يا مادرشوهر در ذهن ما شكل مي گيرد و ما را نسبت به رفتارهاي آنها دقيق و نكته سنج مي سازد. چرا در جوامع غربي و حتي كشورهايي مثل لبنان و سوريه مسئله اي به نام مادرشوهر يا مادرزن نداريم. من فكر مي كنم اهميت پيشينه ذهني فرهنگي و اجتماعي بيشتر از آن حدي است كه تصور مي كنيم.
اما در واقع منشاء بسياري از اختلافات پيش آمده ميان زوجين و خانواده هاي همسر در سوءتفاهم هاي نه چندان مهم نهفته است. توصيه هاي زير مي تواند شدت و حدت مشكلات را كاهش دهد:
1 - احساسات و عواطف خود را ابراز كنيد. عواطف ابراز نشده به صورت هيجانات منفي انباشته شده و بر رفتار و قضاوت شما تأثير بدي خواهد داشت.
2 - حساسيت ها را آرام آرام، كم و كمتر كنيد. براي اين كار پيشنهاد مي كنم از روش مثبت درماني استفاده كنيد. اين كار به شما كمك خواهد كرد كه از قضاوت جانبدارانه فاصله بگيريد. به عنوان مثال تمايل مادر همسر شما براي اعلام نظر در خصوص مسايل مهم زندگي شما مي تواند هم نوعي مداخله و هم نوعي مشاركت و همراهي در نظر گرفته شود. واقعيت اين است كه ذهن ما سبب برانگيختن احساسات خوشايند يا ناخوشايند مي شود.فراموش نكنيد همان طور كه فكر مي كنيد عمل هم خواهيد كرد. اگر فكر كنيد عمل مادر همسرتان نوعي مداخله است دچار احساس خشم و ناراحتي خواهيد شد در حالي كه اگر همين عمل را نوعي مشاركت و همراهي در نظر بگيريد احساس شعف و خوشحالي به سراغتان خواهد آمد.
3 - براي تعريف و تمجيد از خانواده همسر خود به دنبال دليل و علت نباشيد.
مرد تواناتر است يا زن؟
خانم شفيعي هفتاد و شش ساله و بازنشسته مي گويد: قديم ترها، زن ها مطيع و قانع و سر به زير بودند. هوش و حواس شان فقط به زندگي و كارهاي خانه بود. حالا زن ها دانشگاه ديده اند و مي خواهند شانه به شانه مردشان قدم بردارند. زن خودش را با مرد مقايسه مي كند و دربه در دنبال اين است كه نشان دهد از مرد قدرت بيشتري دارد و بالاتر است. پرواضح است نمي توان تفاوت هاي سرشتي زن و مرد را ناديده انگاشت. اما تفاوت هاي سرشتي زن و مرد را نمي توان در همه مواردي كه توانايي و قابليت زنان كمتر از واقع برآورد مي شود دليل موجه و قابل قبولي دانست.
چگونه مي توانيم در حالي كه مقتضيات زمانه عوض شده است و شرايط جديدي بر اجتماع و روابط اجتماعي حاكم گرديده است همچون خانم شفيعي وظيفه زنان را فقط به امور داخل منزل منحصر نماييم؟ پاسخ شما به سؤال بالا بسيار اهمت دارد. اگر باور داشته باشيد براساس نظام خلقت، مرد توانايي بيشتري از زن دارد آنگاه مجبور خواهيد شد بسياري از فرصت هاي ناب را كه مي توانيد از آنها براي رشد و ارتقاي قابليت فردي استفاده كنيد ناديده انگاريد. اگر باور داشته باشيد زن توانايي همسان و برابري با مرد دارد آنگاه مجبور خواهيد شد در شرايط ناهمسان و نابرابر و طاقت فرسا براي اثبات مدعاي خود تلاش كنيد. من پيشنهاد بهتري دارم. پيشنهاد مي كنم به عوض پاسخ به سؤال مرد تواناتر هست يا زن به سؤال بهتري بپردازيم: توانايي هاي زن كدام است؟ بي شك شناختن توانايي ها و قابليت هايي كه در شرايط فعلي و با وضع موجود براي زن به رسميت شناخته شده است يك ضرورت مهم است. هزاران قابليت بالقوه در زنان وجود دارد كه به فعليت در آوردن آنها مي تواند زندگي مشترك ما را سرشار از شكوفايي و بالندگي سازد. ضرورتي ندارد كه تلاش و انرژي خود را صرف اثبات يا ابطال مباحث مورد اختلاف نماييم. موافقيد!!
فعال هستيد يا منفعل؟
خانم ايوبي خانه دار مي گويد: تقدير سرنوشت هر كسي را روي پيشاني اش نوشته است. آنها كه سرنوشت خوبي دارند خوشبخت مي شوند و كساني كه سرنوشت بدي براي شان مقدر شده است هر كار كه بكنند چيزي جز بدبختي نصيب شان نمي شود. باور به سرنوشت مقدر شده غيرقابل تغيير، باعث ايجاد انفعال و سرخوردگي مي شود. زن هايي كه اين گونه فكر مي كنند براي حل مشكلات و مسايل زندگي خود قبل از هر چيز سراغ رمال و كف بين و پيشگو مي روند و خود را همچون مهره اي بي اراده در گردش روزگار تصور مي كنند.اگر در زندگي خود تدبير تمام امور زندگي را به بخت و اقبال و شانس واگذار كرده ايد و براي هر چاره جويي، سراغ فال قهوه مي رويد و هراس و اضطراب از آينده نامطمئن وجودتان را پركرده است پيشنهاد مي كنم با دقت بيشتري بنياد فكري خود را ارزيابي كنيد. چنين باوري نه با معيارهاي مذهبي و نه هيچ معيار سالم فرهنگي انساني و اسلامي سازگار نيست. پرواضح است نمي توان نقش شانس و اقبال را در زندگي مطلقاً انكار كرد اما پررنگ كردن سهم شانس در وقايع و رخدادهاي زندگي چاره اي جز اتخاذ رفتار منفعلانه و خشكانيدن قواي خلاق فردي باقي نمي گذارد. خانم هايي كه فعالانه به مسايل و مشكلات زندگي خود مي نگرند هيچ گاه منتظر پيش آمدهاي نامطلوب نمي نشينند بلكه با اتكال به خداوند بزرگ و اعتقاد به توانايي هاي فردي جهت حل مشكل گام برمي دارند و هر شكست را در اين مسير نه حاصل چيرگي تقدير كه مقدمه اي براي پيروزي فرض مي كنند. پيشنهاد من اين است كه براي تغيير رويه، از همسر خود و ديگران كه مانند شما فكر نمي كنند كمك بخواهيد. يكي دو خانواده كه فعالانه با مشكلات زندگي روبه رو مي شوند را انتخاب كرده و از روش و شيوه هاي حل مسئله كه آنها استفاده مي كنند بهره مند شويد. ضمن دوري جستن از كساني كه سعي مي كنند شما را به انفعال سوق دهند از خود بپرسيد تاكنون چقدر براي اين انفعال هزينه كرده ايد.]]>
</TEXT>
</DOC>
<DOC>
<DOCID>HAM2-851207-084</DOCID>
<DOCNO>HAM2-851207-084</DOCNO>
<ORIGINALFILE>/1385/851207/world/_asib.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
چرا جدايي؟]]>
</TITLE>
<TEXT>
<![CDATA[رعنا دهقاني
در سال هاي اخير اكثر كشورهاي جهان در جهت آسان تر كردن روند طلاق اقدام كرده اند. هر چند كه در ابتدا با ايجاد قوانيني سهل گيرانه نسبت به طلاق، اين پديده در دهه هاي 60 و 70 ميلادي دركشورهاي اروپايي به سرعت افزايش يافت اما در دهه هاي اخير، ميزان آن تا اندازه اي تثبيت شده است. اما چرا آمار طلاق افزايش پيدا مي كند؟
با استقلال تدريجي زنان از نظر اقتصادي و ورود آنها به عرصه كار، ازدواج ها ديگر همچون گذشته براساس اتكاي اقتصادي زنان به مردان شكل نمي گيرد. ديگر آن كه در اشكال جديد خانواده، ازدواج بيش از هر چيز ديگر تلاشي است براي برقراري رابطه اي ارضاكننده و ثمربخش در جهت پاسخگويي به ميل عاطفي و جنسي. در اين حال ارزيابي ازدواج برحسب ميزان ارضاي شخصي، اندازه گيري و ارزشگذاري مي شود و طلاق با نبود اين حس(ارضاي شخصي)صورت مي گيرد.آنتوني گيدنز، جامعه شناس معاصر انگليسي معتقد است با صنعتي شدن و مهاجرت كشاورزان از مزارع به كارخانه ها و ترك خانه ها توسط مردان روستايي، خانواده به تدريج از شكل يك واحد توليدي خارج گرديد و به هم تنيدگي ميان مفاهيم خانواده و كار به هم خورد. از جمله مهم ترين فرآيند، تضعيف نظام پدرسالاري در خانواده هاي سنتي بود. با فروپاشي روابط كاري و اقتصادي در خانواده ها، پيوستگي اعضا از حيث مالي به كارخانه داران بيشتر شد و قدرت پدر به حوزه هاي شخصي تر هدايت شد، از سوي ديگر با جدايي از محل كار، روابط شخصي در خانواده از روابط در محيط كار متمايز گرديد و به رشد فردگرايي عاطفي و ظهور آرمان هاي عشق هاي رمانتيك منجر شد كه اين مسئله شالوده اصلي ازدواج ها را فراهم ساخت. مورد ديگري كه در اينجا بايد به آن اشاره كرد، بحثي متأخر در جامعه شناسي مصرف است. با رشد صنعت و حضور ملموس تكنولوژي در خانه، همچون اختراع و توسعه فناوري لوازم خانگي، زن به عنوان يكي از اركان جدي خانواده با محول كردن بسياري از كارهايي كه در دنياي سنتي درخانه مجبور بود خود آنها را انجام دهد به وسايل پيشرفته اي همچون جاروبرقي، ماشين لباسشويي و غيره فراغ بال گسترده پيدا كرد و يا به زبان ديگر وقت آزاد بيشتري به دست آورد كه مي توانست حالا آن را صرف كارهاي اجرايي در بيرون از خانه و از آن مهم تر كارهاي فكري كند. بي شك استفاده از صنعت لوازم خانگي و رشد مصرف تكنولوژي نقشي بسزا و تأثير مهمي در ايجاد و تقويت جنبش هاي فكري و اجتماعي زنانه و برابري جويانه داشته است.روندهاي نوسازي در كشورهاي غربي، تغييراتي در مفهوم و شكل خانواده به وجود آورده كه از مهم ترين اين دگرگوني ها عبارتند از: گروه هاي خويشاوندي نفوذ خود را از دست دادند،رويكردي كلي در جهت انتخاب آزادانه همسر و بالطبع طلاق آزادانه همسر، شكل گرفته است.حق زن در انتخاب همسر و نيز حق تصميم گيري او براي پايان زندگي زناشويي از جمله اين آگاهي ها و حق تصميم گيري ها به شمار مي رود.]]>
</TEXT>
</DOC>
<DOC>
<DOCID>HAM2-851207-085</DOCID>
<DOCNO>HAM2-851207-085</DOCNO>
<ORIGINALFILE>/1385/851207/world/_asib.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)297]]>
</TITLE>
<TEXT>
<IMAGE>/1385/851207/world/010482.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851207-086</DOCID>
<DOCNO>HAM2-851207-086</DOCNO>
<ORIGINALFILE>/1385/851207/world/_econw.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد هسته اي برزيل و آرژانتين
نيروگاه هسته اي آنگرلابرزيل]]>
</TITLE>
<TEXT>
<IMAGE>/1385/851207/world/010458.jpg</IMAGE>
<![CDATA[
برزيل و آرژانتين را بايد دو كشور بزرگ و مهم هسته اي در آمريكاي جنوبي دانست. اين دو كشور جزو كشورهاي درحال توسعه بوده و با يك برنامه ريزي مدون به پيشرفت هاي مناسبي در زمينه تكنولوژي هسته اي دست يافته اند. برزيل داراي دو راكتور هسته اي قدرت بوده كه 4 درصد از برق مورد نياز برزيل را توليد مي كنند. نخستين راكتور قدرت برزيل جهت توليد برق در سال1982 ميلادي مورد بهره برداري قرار گرفت. آرژانتين هم داراي دو راكتور قدرت بوده كه حدود 10درصد برق آرژانتين را تامين مي كند و اولين راكتور آن در سال 1974 مورد بهره برداري قرار گرفت. رشد سريع هسته اي برزيل و آرژانتين از سال 1990 شروع شد.
مقدار انرژي الكتريكي توليد شده توسط نيروگاه هاي هسته اي برزيل حدود 13 ميليارد كيلووات ساعت و آرژانتين 7 ميليارد كيلووات ساعت در سال است.
رامتين راوندي
در سال 1970 دولت وقت برزيل در يك مزايده بين المللي جهت احداث نيروگاه هسته اي شركت كرد. در اين مزايده شركت آمريكايي وستينگهاوس برنده ساخت نخستين نيروگاه اتمي با نام angra-1 شد و ساخت آن در سال 1971 بين سواحل ريودوژانيرو و سائوپائولو شروع شد. در سال1975 برزيل قراردادي با كشور آلمان غربي جهت ساخت 8 نيروگاه هسته اي 1300 مگاوات با شركت kwu زيمنس امضا مي كند.
قرار شد اين 8 راكتور از نوع آب سبك pwr - biblis بوده و در كمتر از 20 سال ساخته شوند. جهت تحقق اين موضوع دو كشور آلمان و برزيل شركتي به نام nuclebras تاسيس نمودند. البته شركت هاي ديگر آلماني- برزيلي جهت اهدافي مانند توليد آب سنگين، غني سازي بوسيله فرآيند جت- نازل، ساخت سوخت هسته اي، توليد كيك زرد و.... تاسيس شد. به علت مسائل مالي، برنامه انتقال تكنولوژي از آلمان به برزيل با تاخير مواجهه گشت. در همين زمان شركتي به نام inb در برزيل تاسيس شد تا در اجراي پروژه هاي هسته اي به اين كشور كمك كند.
نيروگاه angra-1 در دسامبر 1984 به صورت تجاري با ظرفيت خالص 626مگاوات الكتريكي مورد بهره برداري قرار گرفت. در سالهاي بين 1985 تا 1989، دوبار قطع برق ac خارج از برنامه براي اين نيروگاه پيش آمد كه يكي مربوط به چگالنده اصلي آن و ديگري به علت مشكل براي ديزل ژنراتور اضطراري نيروگاه بود. ساخت دومين نيروگاه هسته اي برزيل با نام 2- angra توسط شركت kwu در ژانويه 1976 شروع شد و در تاريخ 21جولاي 2000، پس از 24سال بهره برداري آزمايشي از آن با قدرت 100 درصد صورت گرفت. پس از آن از جولاي 2002 با بيش از 90درصد قدرت اسمي خود مورد بهره برداري قرار گرفت. ظرفيت خالص الكتريكي اين نيروگاه 1270 مگاوات است كه در جديدترين آمارها توان الكتريكي آن را 1350 مگاوات اعلام نموده اند. سومين نيروگاه هسته اي برزيل با نام angra-3، توسط kwu و با ظرفيت الكتريكي 1309 مگاوات الكتريكي كه مشابه angra-2 است تا 70 درصد ساخت آن در سال2002 پيشرفت داشته ولي به علت مشكلات اقتصادي، دولت برزيل از مدت ها به دنبال يك شركت با سرمايه 8/1 ميليارد دلار جهت تكميل آن بوده تا در سال 2007 آن را به اتمام برساند. نيروگاه هسته اي angra-1 سال،1999 به مقدار 9/3976گيگا وات ساعت انرژي توليد نمود و همچنين ضرايب در دسترس بودن آن 96 درصد بود كه نشان مي دهد يك نيروگاه كارآمد است. 2- angra هم در سال 2002، به اندازه 2/9238 گيگا وات ساعت انرژي توليد نمود. برزيل داراي معادن اورانيوم هم است. بين سالهاي 2000 تا 2002 ظرفيت توليد اورانيوم از معادن برزيل 340 تن در سال بود كه در حال حاضر فراتر از 500 تن در سال است. اورانيوم برزيل جهت مصرف داخلي مورد استفاده قرار مي گيرد. در زمينه چرخه سوخت هسته اي و غني سازي هم برزيل فعال است. جهت غني سازي مهم ترين روش آنها استفاده از سانتريفيوژ است كه نخستين آبشار آن را راه اندازي كردند و دومين آن انتظار مي رود بين سالهاي 2007 تا 2008 راه اندازي شود. نخستين آبشار از سانتريفيوژها داراي ظرفيت 115هزار كار واحد جداسازي(swu)در سال است كه در سال 2006 مورد بهره برداري قرار گرفت كه حدود 60 درصد سوخت غني شده راكتورهاي برزيل را تامين مي كند. ظرفيت آبشار دوم از سانتريفيوژهاي برزيل 200هزار كار واحد جداسازي است كه تكنولوژي آن بسيار شبيه به تكنولوژي شركت اروپايي urenco است. همچنين كارخانه سوخت inb كه توسط زيمنس در برزيل طراحي شده داراي ظرفيت توليد 160تن قرص سوخت و 280تن مجتمع سوخت هسته اي در سال است. با توجه به خلاصه آمار داده شده مي توان به برنامه ريزي مدون برزيل جهت استفاده از اقتصاد نيروگاه هاي هسته اي پي برد، به طوري كه برنامه آينده آنها گسترش بيشتر اين تكنولوژي جهت استفاده بهينه از فوايد اقتصادي و فني آن است.آرژانتين هم در اين زمينه رشد قابل قبولي در منطقه آمريكاي جنوبي داشته است.
نخستين راكتور آرژانتين با نام atucha-1 و توان الكتريكي 335 مگاوات و از نوع آب سنگين توسط شركت زيمنس ساخته شد. نكته جالب توجه در اين راكتور استفاده از غناي 85/0 درصد اورانيوم است كه در ديگر راكتورهاي آب سنگين دنيا به چشم نمي خورد. اين عمل باعث شده كه هزينه هاي بهره برداري تا 40 درصد كاهش يابد. دومين راكتور قدرت آرژانتين از نوع آب سنگين كاندو با تكنولوژي كشور كانادا و توسط يك شركت ايتاليايي ساخته شد. اين راكتور با نام embalse و توان خالص 600 مگاوات الكتريكي در سال 1983 وارد مدار شد.
سومين راكتور هسته اي قدرت آرژانتين با نام atucha-2 و توان الكتريكي 692 مگاوات توسط شركت kwu آلمان طراحي شد كه هنوز ساخت آن تكميل نشده است. دولت آرژانتين به دنبال سرمايه گذار 400 ميليون دلاري از آلمان، برزيل و اسپانيا جهت تكميل اين راكتور آب سنگين مي گردد تا آن را تكميل كند. در سال 2006 دولت آرژانتين مبلغ 5/3 ميليارد دلار جهت توسعه تكنولوژي هسته اي به تصويب رساند. ساخت چهارمين نيروگاه هسته اي قدرت آرژانتين پس از سال2010 و با هزينه 2ميليارد دلار شروع خواهد شد. آرژانتين هم داراي معادن اورانيوم است كه دوتاي آنها در حال حاضر مورد استفاده قرار مي گيرند. آرژانتين در زمينه چرخه سوخت هسته اي هم فعال است. اين كشور داراي كارخانه ساخت سوخت هسته اي با ظرفيت 150 تن در سال است. از تكنولوژي پخش گاز توسط سانتريفيوژ براي غني سازي استفاده مي كنند. در يك جمع بندي كلي بايد گفت آرژانتين علاوه بر موارد فوق داراي واحد توليد آب سنگين و يك واحد خالص سازي اورانيوم و سه مركز اتمي و شش راكتور تحقيقاتي است. با توجه به توضيحات فوق مي تون پي برد كه نگراني از تامين انرژي توسط سوخت هاي فسيلي، باعث شده است كه استفاده اقتصادي از تكنولوژي هسته اي بخصوص در زمينه نيروگاه هاي هسته اي مدنظر اين دو كشور بزرگ آمريكاي جنوبي قرار بگيرد. نكته قابل توجه ديگر اينكه برزيل و آرژانتين با توجه به دارا بودن معادن اورانيوم سعي دارند كه بتوانند سوخت مورد نياز راكتورهاي خود را توليد كنند. اين موضوع با توجه به اينكه در آينده راكتورهاي ديگري ساخته خواهد شد براي آنها فوايد اقتصادي چشمگيري در بر خواهد داشت. به طور حتم در آينده نزديك اخبار بيشتري در زمينه گسترش تكنولوژي هسته اي از اين دو كشور شنيده خواهد شد.]]>
</TEXT>
</DOC>
<DOC>
<DOCID>HAM2-851207-087</DOCID>
<DOCNO>HAM2-851207-087</DOCNO>
<ORIGINALFILE>/1385/851207/world/_econw.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن
بزرگترين صادركنندگان كالا به ايران]]>
</TITLE>
<TEXT>
<![CDATA[گروه اقتصادي- در ده ماهه سال جاري امارات متحده عربي، آلمان و چين 7/41 درصد از ارزش كل كالاهاي صادراتي به كشورمان را به خود اختصاص دادند.
به گزارش روابط عمومي گمرك ايران در اين مدت 3/22 درصد از ارزش كل واردات كشورمان از امارات متحده عربي، 5/12 درصد از آلمان و 9/6 درصد از چين بوده است.
اين گزارش مي افزايد: در مدت ياد شده 7 ميليارد و 416 ميليون و 341 هزار دلار كالا از امارات متحده عربي، 4 ميليارد و 155 ميليون و 258 هزار دلار از آلمان و 2 ميليارد و 310 ميليون و 425 هزار دلار از چين وارد كشور شده است.
براساس اين گزارش، ميزان وزني كالاهاي وارداتي از كشور امارات متحده عربي 7 ميليون و 728 هزار و 741 تن، از آلمان يك ميليون و 908 هزار و 534 تن و از چين يك ميليون و 638 هزار و 976 تن بوده كه به ترتيب 1/23، 7/5 و 9/4 درصد از وزن كل كالاهاي وارداتي به كشور را دارا بودند.
در اين مدت همچنين يك ميليارد و 742 ميليون و 258 هزار دلار كالا از فرانسه، يك ميليارد و 732 ميليون و 915 هزار دلار از سوئيس، يك ميليارد و 530 ميليون و 22 هزار دلار از جمهوري كره، يك ميليارد و 425 ميليون و 883 هزار دلار از ايتاليا، يك ميليارد و 201 ميليون و 400 هزار دلار از هند، يك ميليارد و 49 ميليون و 381 هزار دلار از انگلستان و 823 ميليون و 536 هزار دلار از هلند وارد كشور شده است.
در مجموع ده كشور فوق الذكر 61 درصد از وزن و 2/70 درصد از ارزش كل واردات كشورمان را به خود اختصاص دادند.
براساس اين گزارش ژاپن، تركيه، اتريش، برزيل، بلژيك، سوئد، فدراسيون روسيه، عربستان سعودي، اسپانيا و تايوان از ديگر كشورهاي عمده صادركننده كالا به ايران بودند كه در مجموع 9/14 درصد از وزن و 5/15 درصد از ارزش كل واردات را دارا بودند.
همچنين در مدت ياد شده 9/75 درصد از وزن و 7/85 درصد از ارزش كل واردات ايران از 20 كشور جهان صورت گرفت.
شايان ذكر است، در ده ماهه سال جاري
33 ميليون و 422 هزار و 700 تن انواع كالا به ارزش 33 ميليارد و 292 ميليون و 500 هزار دلار وارد كشور شد كه اين ميزان نسبت به مدت مشابه سال قبل به لحاظ وزني 20 درصد و از حيث ارزش 8/2 درصد افزايش يافت.]]>
</TEXT>
</DOC>
<DOC>
<DOCID>HAM2-851207-088</DOCID>
<DOCNO>HAM2-851207-088</DOCNO>
<ORIGINALFILE>/1385/851207/world/_econw.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي
نفت و دورنماي اقتصاد روسيه]]>
</TITLE>
<TEXT>
<![CDATA[گروه اقتصادي- وزارت اقتصاد روسيه با انتشار گزارشي در پايگاه اطلاع رساني خود اعلام كرد با توجه به كاهش برآوردهاي قيمت جهاني نفت، اقتصاد روسيه با كاهش رشد رو به رو خواهد شد.
به گزارش پايگاه اينترنتي بلومبرگ، روسيه، بزرگ ترين توليد  كننده نفت جهان بعد از عربستان سعودي، پس از كم كردن برآوردهاي خود درباره قيمت نفت خام، پيش بيني ميزان رشد اقتصادي خود را كاهش داد. وزارت اقتصاد روسيه در اين گزارش اعلام كرد: رشد توليد ناخالص داخلي روسيه در سال جاري احتمالا 05/6درصد خواهد بود كه در مقايسه با پيش بيني قبلي(2/6درصد)كمتر است.
رهبران روسيه نيز هشدار داده اند رشد ناخالص داخلي كه ناشي از افزايش قيمت هاي نفت و گاز به اين كشور كمك كرده تا ميلياردها دلار بدهي خود را پرداخت كند، ممكن است با كاهش بهاي انرژي كند شود. ولاديمير پوتين، رئيس جمهوري روسيه، به دنبال كاهش بهاي نفت به كمتر از 60 دلار هر بشكه، از شركت هاي بزرگ روسي خواسته است براي كاهش وابستگي اين كشور به صادرات مواد خام بيشتر تلاش كنند.آنتون استراچنوسكي، اقتصاددان ارشد بانك سرمايه گذاري تريوكا ديالوگ در مسكو مي گويد: رشد كند اقتصادي روسيه، واقعيتي عيني است و ما اثرهاي آن را در آينده خواهيم ديد. وي افزود: دوره اي كه پول به راحتي به دست آيد، به پايان رسيده است. افزايش بي سابقه بهاي نفت براي روسيه كه ناتواني در پرداخت بدهي هاي داخلي موجب كاهش ارزش روبل و ورشكستگي بانك هاي آن شده بود، موهبتي بود كه زمينه هاي رشد اقتصادي اين كشور را براي مدت 9 سال فراهم كرد. پس از آن، ميزان ذخيره صندوق دولتي نفت كه درآمدهاي نفتي در آن ذخيره مي شود، تا پايان ماه ژانويه به 99/9 ميليارد دلار رسيد. افزايش بي سابقه بهاي نفت همچنين سبب شد ذخاير ارز و طلاي روسيه به 309ميليارد و 500 ميليون دلار افزايش يابد.
كاهش قيمت نفت
وزارت اقتصاد روسيه پيش بيني مي كند كه قيمت هاي نفت در سال 2007 از 61دلار به 55 دلار به ازاي هر بشكه كاهش يابد. دولت روسيه بودجه خود را بر اساس قيمت نفت شاخص اين كشور يعني نفت اورال محاسبه مي كند. قيمت كنوني نفت اورال در حدود 55 دلار به ازاي هر بشكه معامله مي شود كه 7 درصد نسبت به قيمت نفت مبادلاتي در بازار مبادله نيويورك كمتر است. وزارت اقتصاد روسيه همچنين پيش بيني مي كند كه قيمت هاي نفت به 53 دلار در سال 2008، 52 دلار در سال2009 و 50 دلار در سال2010 به ازاي هر بشكه كاهش يابد.
استراچنوسكي مي گويد: كاهش قيمت هاي نفت سبب كاهش مازاد تجاري روسيه در سال جاري خواهد شد، هر چند كه قيمت هاي پايين تر انرژي تورم را كاهش خواهد داد و احتمالا كيفيت رشد اقتصادي را بهبود خواهد بخشيد.]]>
</TEXT>
</DOC>
<DOC>
<DOCID>HAM2-851207-089</DOCID>
<DOCNO>HAM2-851207-089</DOCNO>
<ORIGINALFILE>/1385/851207/world/_idea.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[به مناسبت پنجم اسفند، روز بزرگداشت خواجه نصيرالدين توسي
خواجه ايران]]>
</TITLE>
<TEXT>
<IMAGE>/1385/851207/world/010452.jpg</IMAGE>
<![CDATA[
طرح: مريم  هاشمي جنت آبادي
حسين رمضاني خردمردي
پنجم اسفند، روز بزرگداشت خواجه نصيرالدين توسي است.
ابوجعفر، محمد بن محمد بن حسن توسي، مشهور به خواجه نصيرالدين توسي، در روز 11 جمادي الاول سال 597 هـ.ق.(18 فوريه1201م)هنگام طلوع آفتاب در توس ديده به جهان گشود و در 18 ذيحجه سال 672 هـ. ق، روز عيد غدير، در بغداد چشم از جهان فرو بست و بنا بر وصيتش، او را در جوار امام موسي كاظم(ع)دفن كردند.
او در عمر هفتاد و پنج ساله خود، تا حدود بيست سالگي، سرآمد عالمان عصر خويش شد و با حضور در عرصة سياسي ايران در بدترين و حساس ترين زمان و در دوراني كه جنگها و كشمكش هاي چهار قدرت عمده سياسي آن دوره ايران؛ يعني خوارزمشاهيان، دستگاه خلافت عباسي، اسماعيليان و مغولان، ايران را به ورطة بي ثباتي و تخريب مي كشاند، با رسوخ به دستگاه قدرت سياسي مسلط(مغولان)بساط تكثر قدرت در كشور را برچيد و قدرت تخريبگر آنان را به سوي آباداني و عمران ايران هدايت كرد.
خواجه به خاطر مقام شامخ علمي و همچنين نقش مؤثر او در عرصة سياست آن روزگار، در تاريخ ايران، جهان اسلام و غرب جايگاه ويژه اي دارد كه به مناسبت امروز، روز بزرگداشت او، در اين نوشتار به شمه اي از آن اشاره مي شود.
خواجه نصيرالدين شخصي خوش صورت و نيك سيرت، كريم و بردبار، خوش محضر و با فراست و داهي و متواضع بود. وي در علم و دانش زمان خود نبوغ و تسلطي همه جانبه داشت و در اكثر رشته هاي علمي زمان خود تأليفات مهم و ارزشمندي دارد به گونه اي كه كتاب شناسي او حدود 100 عنوان(اعم از كتاب و رساله)را شامل مي شود.
علاوه بر نبوغ علمي، او در عرصة عمل نيز نابغه اي بود كه براي به ثمر رسانيدن هدف هاي سياسي ـ فرهنگي خود در جستجوي عرصه اي پهناور و جولانگاهي وسيع بود. چنان كه درِ همه دستگاه هاي بزرگ زمان خود را كوبيد؛ ابتدا در دستگاه اسماعيليه وارد شد، از افكار فلسفي آنان بهره گرفت. سپس درِ دستگاه خلافت را كوبيد؛ ولي به علت وجود رقيب(ابن علقمي، وزير دستگاه خلافت عباسي)موفقيتي حاصل نكرد و بدان راه نيافت؛ سپس درِ دولت مغول را نواخت كه به بهترين وجهي پذيرفته شد و به مقامي شامخ دست يافت كه همين امر جايگاه عملي او را نيز به رتبه جايگاه علمي او رسانده است.
1. ايران
از نظر سياسي، در عرصه ملي نيز جايگاه خواجه جايگاهي منحصر به فرد است؛ چرا كه خواجه نصيرالدين توسي از جمله نوابغ نادر ايران است كه به گردن ايران و ايراني حقي بزرگ دارد و از اين لحاظ فقط او قابل مقايسه با فردوسي است؛ اگر فردوسي را زنده كنندة ايرانيان پس از حمله اعراب مي دانيم، خواجه نصير را بايد
رهايي بخش فرهنگ ايراني پس از تهاجم مغولان به شمار آوريم. او كه عصاره اي از مجموع فرهنگ ايران را در خود جمع داشت در صدد سر و سامان دادن به اين مرده ريگ در هم ريخته برآمد و جوهر زندگي را بر اين صحراي فقر چكانيد.
خواجه با در اختيار گرفتن اقتصاد امپراتوري بزرگ ايلخاني، در ميدان سياست و علم به تاخت و تاز پرداخت و در لابه لاي اقدامات سياسي ـ فرهنگي خود به شيعه اثني عشري نيرو بخشيد، اوقاف را از تخريب نجات داد و به آن سامان داد و از آن جا كه خاندان جويني را براي ملك و دولت مفيد تشخيص داده بود، بدون حسادت و رقابت، دستشان را در امور باز مي گذاشت و با برقراري روابط حسنه، در مواقع لزوم از آنان و تصميماتشان حمايت مي كرد كه همين امر يكي از
مهم ترين علل آباداني و نجات ايران در آن زمان، از تخريب بيشتر بود.
همچنين ايشان با سپردن زمام امور حساس به دست فرزندان و خويشان و همفكران خود، نقش نبوغ آميز خويش را به بهترين وجهي در حفظ موجوديت ايران ايفا كرد. در اين مقطع زماني كه برگي از تاريخ ايران ورق مي خورد، وي بيش از هر شخصيت ديگري ايران را بر سر پا نگه داشت.
خواجه با استقرار اين كانون، نه تنها نمونه هاي تمدن ايراني را ـ كه در شهرها رو به ويراني نهاده بود ـ گردآوري، متمركز و حراست كرد، بلكه سبب شد با نجات و گردآوري مغزهاي فراري و جمع كردن دانشمندان و هنرمندان خودي و بيگانه از هر قوم و گروهي، افكار جديد غرب و شرق را با تمدن ايراني تركيب كند و نفخة نو و تر و تازه اي به آن بدمد تا بتواندچهره اي جهاني به خود گيرد، نمونه اين تلاش عظيم رصدخانه مراغه است.
2. جهان اسلام
خواجه در جهان اسلام دو جايگاه متفاوت دارد: از سويي برخي از اهل تسنن به خاطر نقش خواجه در براندازي خلافت عباسيان و قتل خليفه او را ملامت و سرزنش مي كنند كه از جمله ابن تيميه حنبلي و شاگردش، ابن قيم، دشمني و عناد خود را بيشتر آشكار كرده و به مرز وقاحت رسانيده اند و از سوي ديگر علماي اسلام(اعم از شيعه و سني)بر مقام علمي او اذعان دارند و او را از اين جهت مي ستايند.قطب الدين اشكوري گفته است خواجه نصيرالدين توسي فاضل محقق بود كه سرهاي افاضل از مخالف و موافق به جهت درك مطالب معقوله و منقوله نزد او ذليل و جبهه هاي فحول به جهت اخذ مسايل فروعيه و اصوليه بر عتبه آستان او خاضع شده بود.
صفدي در شرح امت عجم، او را از مرداني كه احدي در فن مجسطي به رتبة شان نرسيده،  نام برده است. فاضل جبلي در مقدمة كشف الظنون، وقتي مؤلفان معتبر را وصف مي كرد، او را در رأس آن سلسله قرار داد و ابن عبري در كتاب مختصرالدول درباره او گفته است: حكيمي عظيم الشأن در جميع فنون حكمت است؛ آراي متقدمان را قوي و شك ها و ايرادات متأخرين را كه در نوشته هايشان آمده است، حل مي كرد.
در نهايت، مؤلفان كتب رجال شيعه، با دقت مخصوصي كه در حالات روات دارند او را از زعماي اماميه معرفي كرده و با احترام زياد به عناوين و تعبيرات مختلف مانند، شيخ الثقات و الاجلاء، و مؤسس اساس الدين و   من انتهت اليه رياسة الاماميه از او ياد كرده اند.
3. غرب
بر خلاف ايران و جهان اسلام(كه به اعتقادات و نقش هاي سياسي ـ اجتماعي خواجه نيز حساسيت داشته اند)اهميت و جايگاه خواجه در فرهنگ غرب بيشتر به خاطر علوم و آثار علمي و عملي او بوده است؛ مثلاً رصدخانه مراغه سرمشقي براي تيكو براهه گرديد و او با تقليد از خواجه رصدخانة اوزانين برگ را در دانمارك برپا نمود. خواجه همچنين به واسطة تأليفاتي كه در رياضيات و هيأت كرده مورد احترام علماي مغرب زمين است.
جرج  سارتن وي را بزرگ ترين رياضي دان جهان اسلام به شمار مي آورد؛ و بروكلمن درباره او گفته است: او مشهورترين دانشمند قرن هفتم و برترينِ مؤلفان اين قرن به طور مطلق است. هانري كوربن نيز دربارة او نوشته است: اگر مكتب ابن سينايي ايراني ـ بر خلاف سنت ابن سينايي لاتيني كه بسيار زود از ميان رفت ـ تا كنون تداوم داشته است، نصيرالدين توسي نخستين عامل آن بود.
از آن جا كه خواجه اولين كسي است كه مثلثات را به شكل علمي مستقل از علم فلك درآورد و حالات شش گانه براي مثلث كروي قائم الزاويه قائل شده، كتب مثلثات نيز از ذكر نام او خالي نيست.
همچنين اگوست كنت در تقويمي كه از پيشروان فلسفه تحقيقي ترتيب داده، اسم ابن سينا را بر يكي از روزها و اسم خواجه نصيرالدين توسي را بر يكي ديگر از روزها گذاشته و از اهل علم و قلم ايران همين دو نفر در آن مذكورند. غربي ها همچنين براي تجليل از مقام علمي اين دانشمند يكي
از كوه هاي كره ماه(كه از زمين با دوربين ديده مي شود)را به نام  او كرده اند.
متن كامل را در همشهري آنلاين بخوانيد
www.hamshahrionline.ir]]>
</TEXT>
</DOC>
<DOC>
<DOCID>HAM2-851207-090</DOCID>
<DOCNO>HAM2-851207-090</DOCNO>
<ORIGINALFILE>/1385/851207/world/_idea.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
همانند فردوسي]]>
</TITLE>
<TEXT>
<![CDATA[گروه انديشه- خواجه نصيرالدين از جمله مرداني است كه در زمان حيات و ادوار پس از خود منزلت و احترام خاصي نزد ايرانيان داشته و دارد. در دوران او، علامه حلي، شاگرد مشهورش، درباره وسعت علم او گفته است: او استاد بشر و عقل حادي عشر است؛ و همچنين دربارة مكارم اخلاقي او چنين گفت: او از نظر اخلاقي فاضل ترين كسي است كه ديده ايم.
قاضي نورالله شوشتر ـ كه در هند مي زيست ـ نيز دربارة او چنين گفت: فيلسوفي كه روان افلاطون و ارسطو به وجود او مفاخرت و مباهات جويند و زبان حال ابوعلي سينا، شكر مساعي جميله او گويد. عقل فعال در اشراق، طفل راه اوست و مشكلات ارباب كمال، موقوف به يك نگاه اوست. در عصر حاضر نيز مرحوم مجتبي مينوي، خواجه نصيرالدين توسي را خاتم حكما و فلاسفه مشرق زمين و يكي از اعاظم رياضيون و منجمين عالم معرفي مي كند و او را مانند فردوسي مردي آفريننده و ابداع كننده مي داند.
او احيا كنندة دو پايگاه معنوي عمده محسوب مي شود: يكي تشيع كه تبلور انديشة ايراني بود و طي قرون به دليل وجود دستگاه خلافت و حكومت هاي مذهبي وقت در ايران در اختفا به سر مي برد و مجال جولان نمي يافت و اينك به پشتيباني خواجه سر برون كرده، جايگاه مردمي و حتي سياسي مي يافت و پايه هاي خود را در جامعه براي روزي كه دين رسمي ايران گردد، استوار ساخت. ديگري ايجاد كانون علمي ـ هنري مراغه بود كه مي توان آن را گنجينة علوم و هنرهاي ايران از آغاز تا آن زمان نام نهاد؛ اين مركز پس از دانشگاه جندي شاپور ـ كه قبل از اسلام در ايران داير بود ـ و بعد از مدرسة نظاميه ـ كه خواجه نظام الملك توسي، وزير دانشمند ايراني، در بغداد تأسيس كرده بود ـ به عنوان سومين دانشگاه به همت والاي خواجه نصيرالدين توسي در مراغه داير گرديد كه خواجه رشيدالدين فضل الله همداني اين اقدام او را عالي توصيف  كرده است.
ابن شاكر درباره او مي گويد: خواجه سخت
نيك منظر و خوش رو و كريم و سخي و حليم و خوش معاشرت و زيرك و هوشيار بود و يكي از داهيان زمان به شمار مي رفت. خواجه با تقرب و مكانتي كه پيش هولاكو داشت، از مسلمانان و
به ويژه شيعيان و علويان و حكمت دانان و غير ايشان نگاهباني مي كرد و به آنان احسان و نيكي مي كرد و در ابقاي آنان در شغلشان كوشا بود و مي كوشيد كه وجوه اوقاف را در محل آن صرف كند و با وجود همة اينها، شخصي متواضع، فروتن، گشاده رو و
نيكو معاشرت بود. عبدالرزاق لاهيجي نيز شرح خواجه بر اشارات ابن سينا را بهترين رساله در مكتب سينا به شمار مي آورد.]]>
</TEXT>
</DOC>
<DOC>
<DOCID>HAM2-851207-091</DOCID>
<DOCNO>HAM2-851207-091</DOCNO>
<ORIGINALFILE>/1385/851207/world/_mycity.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گسترش نظام جامع حمل و نقل عمومي؛ گامي نوين و اجتناب ناپذير
چشم انداز حمل و نقل عمومي]]>
</TITLE>
<TEXT>
<IMAGE>/1385/851207/world/010473.jpg</IMAGE>
<![CDATA[
عكس: محمد توكلي
سيدعلي موسوي قمي
عدم نگرش و توجه كافي به مسائل حمل و نقل و ترافيك به ويژه در سال هاي گذشته، هزينه ها و خسارت هاي اجتماعي، اقتصادي و زيست محيطي فراواني را در كشور بر جاي گذاشته است كه مهم ترين آنها تهديدهاي منابع انرژي، مصرف بالا و واردات آن و ازدياد تصادفات فوتي و جرحي، آلودگي هوا، ترافيك و صدمات زيست محيطي است. در سال هاي گذشته كمتر برنامه عمراني در شهرداري تهران براي ساماندهي نظام حمل و نقل عمومي و ترافيك و گسترش معابر عمومي شهر در حال اجرا بود. در اين ميان مسلما براي مديران ارشد شهري چندان سخت نبود كه گاه و بي گاه طرح هاي گوناگوني را كه زاييده تخيل و آرزوي آنهاست و موجب بهبود اثرات ترافيكي در شهر مي شود، را از سازمان مديريت و برنامه ريزي كشور تقاضا كنند و بلافاصله اقدامات عملي براي اجرايي كردن آن را سبب شوند، اما ناگهان در خلال اين مطالعات اگر شهردار عوض مي شد و با تصميم او يا شوراي شهر تغيير مي كرد به راحتي طي يك نامه حذف آن طرح و شروع طرح ديگري را خواستار مي شدند.
اين روزها ديگر اين امر پذيرفته شده كه حمل و نقل عمومي عملا به مثابه يارانه اي است كه دولت ها به شهروندان مي دهند. چرا كه سيستم حمل و نفل عمومي نسبت به ساير سيستم ها سطح مصرف پايين تر سوخت را دارد. كسي كه از خودروي شخصي استفاده مي كند سهم بيشتري از كل مساحت شبكه معابر را به خود اختصاص مي دهد و ترافيك و آلودگي بيشتري هم ايجاد مي كند. اما مسافري كه از سيستم حمل و نقل عمومي استفاده مي كند به مراتب تقاضاي كمتري از شبكه معابر داشته و طبعا نقش كمتري هم در ترافيك و آلودگي هوا خواهد داشت.
براساس آمارهاي منتشر شده در تهران هر مسافر خودروي شخصي 12 برابر مسافر اتوبوس سوخت مصرف كرده و 5/15 برابر آلودگي توليد مي كند. بي ترديد چندان عادلانه نيست كه اين دو نفر به يك اندازه از هزينه هاي مستقيم و غيرمستقيم ترافيك متضرر شوند. اما آلودگي هوا، آلودگي صوتي و زماني در ترافيك عملا به يك اندازه بر زندگي هر دو نفر تاثير مي گذارد و جالب تر آنكه احتمال دارد ماليات و عوارض شهري كه از هر دو نفر گرفته شود، نيز برابر باشد. از سويي، دولت ها با توسعه حمل و نقل عمومي تلاش مي كنند اين بي عدالتي را جبران كنند. اما اگر مطلوبيت حمل و نقل عمومي از مطلوبيت خودروي شخصي كمتر باشد، واضح است كه مصرف كننده به استفاده از گزينه مطلوبتر متمايل خواهد شد. يكي از راهكارها براي سنجش اين مطلوبيت، استفاده از شاخص هزينه است كه شامل هزينه هاي مستقيم، نظير قيمت سوخت، استهلاك، خودرو، هزينه بليت و هزينه هاي احتمالي نظير جريمه و خسارت تصادف و بيمه و غيره به همراه هزينه فرصت ناشي از ماندن در ترافيك و ميزان رضايت از كيفيت خدمات است. طبيعي است كه مصرف كننده در صورتي حمل و نقل عمومي را به استفاده از خودروي شخصي ترجيح مي دهد كه هزينه ناشي از كندي حركت با خستگي ناشي از شلوغي و فشارهاي وارده در اماكني چون مترو براي او قابل تحمل باشد.
نگاهي گذرا
بررسي وضعيت حمل و نقل و ترافيك در شهرهاي كشور حاكي از وجود مشكلاتي از قبيل: سطح نامناسب خدمات، پوشش درصد نامطلوبي از سفرها توسط حمل و نقل عمومي و خصوصي، فقدان نظارت كافي در نگهداري و بهره برداري از انواع سامانه ها، تاخير در امداد رساني و عمليات نجات در شرايط اضطراري است و براي رفع اينگونه مشكلات بايد به موارد زير توجه كامل داشت:
1 - مديريت مصرف بهينه سوخت
2 - توسعه حمل و نقل عمومي
3 - خارج كردن خودروهاي فرسوده از چرخه حمل و نقل عمومي
4 - جايگزين كردن گاز طبيعي به جاي بنزين و افزايش خودروهاي دوگانه سوز و گازسوز
5 - مديريت تقاضاي سفر و كاهش سفرهاي زايد شهري و برون شهري
6 - ايجاد محدوديت تردد وسايل نقليه شخصي
7 - فرهنگ سازي و راه اندازي خطوط جديد توليد ناوگان عمومي شهري در بخش هاي قطار شهري، اتوبوس، ميني بوس و توسعه تاكسيراني
چنانچه اينگونه يارانه ها و خدمات به نحو مناسب در اختيار جامعه قرار گيرد، معمولا باعث رشد مطلوبي در نظام حمل و نقل عمومي كشور خواهد شد و در نتيجه تقاضا براي استفاده از ناوگان حمل و نقل عمومي بيشتر خواهد بود. زيرا با توجه به ضريب سرنشين 6/1 نفر براي خودروهاي سواري و 35 نفر براي اتوبوس در تهران مي توان ظرفيت يك اتوبوس را تقريبا معادل 22خودروي سواري در نظر گرفت، در حالي كه مساحت اشغال شده توسط اتوبوس تنها دو برابر يك خودرو سواري است. اين معادله ساده، كليد طلايي حل مشكل ترافيك كلانشهرهاي امروزي دنياست.
مروري بر آمار
اين واقعيت انكارناپذير است كه مساحت تهران بي ترديد توان اين اندازه بزرگراه را ندارد. افزايش سهم حمل و نقل عمومي حداكثر تا 75درصد از كل سفرهاي درون شهري به نحوي كه سهم اتوبوسراني تا حداكثر 40 درصد، تاكسيراني تا 20درصد و سهم حمل و نقل ريلي، مترو تا 15 درصد در شهرهاي داراي سامانه حمل و نقل ريلي درون شهري است. اين آماري است كه توسط لايحه توسعه حمل و نقل عمومي درون شهري و مديريت مصرف سوخت كه بنا به پيشنهاد وزارت كشور در جلسه مورخ 17 دي ماه سال جاري هيأت وزيران با قيد دو فوريت به تصويب رسيده و براي رياست محترم مجلس شوراي اسلامي فرستاده شده است. از سويي با اقدامات اخير رئيس كميسيون فني عمراني و شهرسازي شوراي شهر تهران كه الزام شهرداري به استفاده از سيستم هاي الكترونيكي gps در ايستگاه هاي اتوبوس و تقويت و ساماندهي تاكسيراني و استفاده از سيستم هاي حمل و نقل ريلي و بهترين حركت ارائه طرح جامع حمل و نقل و ترافيك مي توان اميدوار بود كه در آينده هماهنگ سازي نظام حمل و نقل عمومي پايتخت اتفاق مناسب و بايسته اي رخ دهد. چنانچه موارد اعلام شده به خوبي برنامه ريزي و مديريت و اجرا شود، مي توانيم شاهد يك دگرگوني ويژه و مثبتي در حمل و نقل عمومي كشور به ويژه تهران باشيم. براساس اعلام سازمان حمل و نقل و ترافيك شهرداري تهران متوسط هزينه سالانه حركت يك خودروي شخصي در سال 1380 مبلغ 9/15 ميليون ريال محاسبه شده كه البته رقم دقيقي نيست، اما قطعا خطاي آن نيز بسيار اندك است. شگفت آور اينكه از اين مبلغ 2/4 ميليون ريال آن يعني حدود 26 درصد توسط مالكان خودروهاي شخصي پرداخت شده و مابقي عملا به مديريت شهري و دولت تحميل مي شود. با توجه به سياست تثبيت قيمت ها كه با توجه به تورم داخلي و در 5سال اخير همين درصد هم افزايش خواهد داشت، مي توان در آينده با فرض همين روند آمار فاجعه بارتري را شاهد بود. اگرچه اين روزها قيمت بنزين بسيار مورد توجه قرار گرفته، اما با قاطعيت نمي توان گفت كه صرفا افزايش قيمت سوخت شرط لازم براي دسترسي به نظام پايدار و كارآمد است و اثراتي چون كاهش ترافيك را در بر خواهد داشت.
اگر ترافيك را مسئله اقتصادي ندانيم، اما مي توان براي رسيدن به نتيجه اي مطلوب از علم اقتصاد براي مدل سازي و تحليل آن استفاده كنيم. متوسط طول سفرها در تهران 7 كيلومتر است. با توجه به اينكه روزانه در تهران 14ميليون سفر درون شهري انجام مي شود مي توان تخمين زد كه هر روز در تهران 98ميليون كيلومتر مسافت توسط شهروندان طي مي شود. با توجه به سهم 23 درصدي سيستم حمل و نقل عمومي بدون احتساب تاكسي ها كه حدودا 75 ميليون كيلومتر از اين سفرها به وسيله خودروهاي شخصي انجام مي شود كه با فرض وجود 5ميليون خودروي شخصي و موتورسيكلت در تهران مي توان نتيجه گرفت كه هر خودرو يا موتورسيكلت به طور متوسط روزانه 15كيلومتر راه طي مي كند. مديريت شهري و دولت راهي ندارند جز اينكه با اتكا به سياست هاي بازدارنده موجب بالا بردن هزينه سفر با خودروي شخصي نسبت به حمل و نقل عمومي و كاهش تقاضاي كل شود.
بي ترديد در اين صورت مي توان اميدوار بود كه سهم 75 ميليوني خودروهاي شخصي از كل 98 ميليون كيلومتر سفر روزانه كاهش يابد.]]>
</TEXT>
</DOC>
<DOC>
<DOCID>HAM2-851207-092</DOCID>
<DOCNO>HAM2-851207-092</DOCNO>
<ORIGINALFILE>/1385/851207/world/_mycity.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
بزرگراه ها، شريان حياتي پايتخت]]>
</TITLE>
<TEXT>
<![CDATA[گروه شهري - اگرچه بسياري معتقدند كه نهضت بزرگراه سازي در تهران و ديگر شهرهاي بزرگ ايران بيشتر محصول تسلط نگاه تبليغاتي است، اما نمي توان از كاركرد اين بزرگراه ها براي ايجاد يك زنجيره بزرگ براي كاهش بار ترافيك غافل شد. شايد از اين رو براحتي بتوان با مقايسه اجمالي از مقدار بزرگراه ها در تهران و ساير شهرهاي بزرگ جهان به بحران نظام حمل و نقل در پايتخت بيشتر پي برد. به عنوان نمونه در حالي كه تهران داراي 273 كيلومتر بزرگراه است كلانشهرهايي چون لندن و مادريد به ترتيب داراي 100 و 247 كيلومتر بزرگراه هستند. اين درحالي است كه تنها شهري مانند لندن داراي مساحت مشابه با تهران است و شهر مادريد نيز از نظر مساحت از شهر تهران بزرگتر بوده. بنابراين داشتن اين اندازه از بزرگراه در ساير شهر ها بيانگر مناسب بودن نظام حمل و نقل آنان است.
بي ترديد بزرگراه هاي تهران هم اكنون مشكلات بسياري در برقراري يك نظام هماهنگ و يك پارچه داشته اند. وجود پل هاي عابر پياده و عدم استفاده شهروندان از اين سيستم يكي از رويكردهاي نامناسب در حوزه ترافيك و حفظ فرهنگ آن است.
اگر روزگاري در طراحي تهران بزرگراه ها را به عنوان رينگ هاي خارج از شهر قلمداد مي كردند و براي دسترسي آسان شهروندان به شمال يا جنوب شهر بزرگراه هاي شمالي- جنوبي طراحي مي شد اما امروزه به دليل مهاجرت روزافزون و گسترش ناموزون و مهار نشدني شهر ناگهان اين بزرگراه ها كه قرار بود در حاشيه شهر جاي داشته باشند به يكباره درون شهر آمدند و از حاشيه به متن روابط و مناسبات شهري نفوذ كردند. در اين حالت بديهي است كه هم خودروها در استفاده از بزرگراه ها دچار مشكل شوند و هم شهرونداني كه در مناطق مختلف زندگي مي كنند براي دسترسي آسان به مراكز محلي راهي براي عبور از بزرگراه ها براي خود بجويند. در واقع مي توان گفت كه بافت هاي شهري به وسيله بزرگراهها پاره شده اند و بافت هاي تاريخي و زيست محيطي نيز در آستانه انهدام.]]>
</TEXT>
</DOC>
<DOC>
<DOCID>HAM2-851207-093</DOCID>
<DOCNO>HAM2-851207-093</DOCNO>
<ORIGINALFILE>/1385/851207/world/_mycity.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[افق شهري
فلورانس، آغازگر تمدن جديد]]>
</TITLE>
<TEXT>
<IMAGE>/1385/851207/world/010476.jpg</IMAGE>
<![CDATA[
گروه شهري - شهري كه روزگاري پايتخت كشور ايتاليا بود، امروزه بيشتر به هيئت مركزي در آمده است كه مقصد بسياري از گردشگران سراسر جهان است. هرچند اين شهر پدر جهان نوين است و آن را به عنوان اولين شهري كه پديده جهان مدرن از آن آغاز شده است مي شناسند، اما هنوز چهره آن تغيير چنداني نكرده است. شهري كه مي توان بسياري از دستاورد هاي هنرمندان قرون گذشته را در آن ديد ولي به رغم فراگيري ابزار تمدن جديد هنوز تغيير چنداني به خود نديده است.
فلورانس، يكي از شهرهاي تاريخي و بسيار زيبا در ايتاليا و پايتخت ناحيه توسكاني ايتاليا است. شهر فلورانس از سال 1865 تا 1870 پايتخت پادشاهي ايتاليا بوده است.در قرون وسطي فلورانس مركز تجارت و امور مالي اروپا بوده و خاندان مديچي سال هاي طولاني در شهر فلورانس فرمانروايي مي كردند. انواع هنرها بويژه هنر معماري و مجسمه سازي در شهر فلورانس جايگاه ويژه اي داشته و دارد به طوري كه اين شهر را به يكي از مهمترين مراكز هنري اروپا تبديل كرده است.
اين شهر داراي بيش از چهل موزه و گالري هنري است كه مهمترين آنها عبارتند از:palazzo pitti،galleria degli uffizzi
بيش از سيصد و پنجاه تن از هزاران هنرمند مهم جهان در دومين هزاره اروپا(از سال هزار ميلادي تا دوهزار)در اين شهر مي زيسته اند.عمده درآمد گردشگري در اروپا از اين شهر است.]]>
</TEXT>
</DOC>
<DOC>
<DOCID>HAM2-851207-094</DOCID>
<DOCNO>HAM2-851207-094</DOCNO>
<ORIGINALFILE>/1385/851207/world/_sciew.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نوزادان چند ميليوني]]>
</TITLE>
<TEXT>
<IMAGE>/1385/851207/world/010479.jpg</IMAGE>
<![CDATA[
گروه سلامت: سيزدهمين كنگره باروري و ناباروري ايران، روز گذشته در حالي به كار خود پايان داد كه گفته مي شود در ايران، از 750 هزار ازدواج، سالانه 15 درصد به ناباروري مي انجامد و هم اكنون 2 ميليون زوج كه تجربه ناباروري را گذرانده اند در ايران زندگي مي كنند و سالانه حدود 100 هزار زوج نابارور به اين تعداد افزوده مي شود.
با همه اين اوصاف،  درمان ناباروري در كشور ما همچنان به عنوان يك درمان لوكس درنظر گرفته شده و بيمه ها آن را تحت پوشش قرار نمي دهند.
اين مشكل، در كنار افزايش شيوع ناباروري در سال هاي اخير، باعث شده ناباروري، از حد يك بيماري جسمي خارج شده و ابعاد منفي رواني، اجتماعي و فرهنگي پيدا كند. چنانچه به گفته رئيس هيأت مديره انجمن علمي باروري و ناباروري ايران، سومين علت طلاق در كشور، ناباروري يكي از زوجين است.
در حالي  كه هر سال 30 تا 40 هزار زوج نابارور بايد تحت درمان قرار گيرند، به گفته دكتر محمدرضا نوروزي، هزينه هاي سنگين درمان ناباروري كه تحت پوشش بيمه  قرار نگرفته، موجب مي شود تنها 5 هزار زوج توانايي بهره مندي از درمان مناسب را داشته باشند.
ناباروري يكي از بيماريهاي شايع در دنيا است. آن طور كه در كتاب هاي مرجع پزشكي مي نويسند، ناباروري در 35 درصد موارد، به علت مشكلات تخمك گذاري زنان و انسداد لوله هاي رحمي، در 35 درصد ديگر به علت مشكلات اسپرم مردان، در 25 درصد موارد به خاطر مشكلات مشترك و در 15 درصد در حالي كه هر دو نفر سالم هستند، به دلايل ناشناخته اي ايجاد مي شود. اما آنچه متخصصان بر آن تأكيد مي كنند، افزايش موارد ناباروري در سال هاي اخير است كه البته مختص كشور ما هم نيست.
دكتر ربابه طاهري پناه، فوق تخصص نازايي و عضو هيأت علمي دانشگاه علوم پزشكي شهيد بهشتي با اشاره به اين كه آمارها در مقايسه با 50 سال گذشته حاكي از افزايش ناباروري در جوامع است، مي گويد: برخي افزايش اطلاع رساني و آگاهي بيشتر افراد در مراجعه به مراكز ناباروري را عامل اين افزايش مي دانند، اما حقيقت اين است كه تغيير شيوه زندگي بشر و عوامل سوء محيطي در سال هاي اخير از عوامل مهم اين افزايش، ناباروري در مردان و زنان است.
وي كاهش متوسط اسپرم مردان را طي نيم قرن اخير دليل اين ادعا ذكر مي كند: در 50 سال گذشته، وجود 50 ميليون اسپرم در هر سي سي براي مردان معياري طبيعي قلمداد مي شد، اما امروزه اين رقم به 20 ميليون اسپرم در مردان تغيير يافته كه گوياي كاهش باروري در مردان در سال هاي اخير است.
عضو مركز تحقيقات بهداشت باروري و ناباروري بيمارستان طالقاني در ادامه به عمده ترين عوامل سوء محيطي اشاره كرده و مي گويد: عوامل فيزيكي همچون زندگي در كنار نيروگاه هاي برق، تماس مداوم با اشعه مانند قرار دادن تلفن همراه در ناحيه كمر و عوامل شيميايي همچون استفاده زياد از مواد شوينده، مواد پلاستيكي و سموم نباتي از جمله خطرسازترين عوامل محيطي بر باروري افراد است.
همچنين، امروزه كاربرد مواد شيميايي كه از خانواده پلي كربنات ها و پلاستيك ها هستند در مصارف مختلفي همچون توليد ظروف يكبار مصرف و مواد شوينده بسيار رواج يافته است. به اين ترتيب ما هر روز با نوشيدن يك بطري نوشابه، آب معدني و يا استفاده از شامپو در تماس مداوم با اين مواد شيميايي مضر بدن هستيم؛ چرا كه اين مواد شيميايي با ساختاري مشابه هورمون هاي بدن وارد سلول مي شوند و با تغيير عملكرد ژن ها، ناهنجاري هاي بسياري همچون ناباروري را حتي به نسل هاي بعد نيز منتقل مي كنند.
دكتر محمدرضا نوروزي، رئيس هيأت مديره انجمن علمي باروري و ناباروري ايران هم به دلايل مختلفي از قبيل مشكلات ژنتيكي و هورموني، قرار گرفتن در معرض مواد شيميايي حشره كش ها و رنگ ها در محيط هاي كاري، مصرف برخي از داروها، افزايش سن ازدواج و به تأخير انداختن فرزنددار شدن، تغذيه نامناسب و آلودگي هوا اشاره مي كند و مي گويد: سن ازدواج در 700 هزار ازدواجي كه سالانه در كشور صورت مي گيرد، رفته رفته از 24 سالگي به عنوان بهترين سن باروري براي زنان فاصله گرفته و به سمت 27 تا 28 سالگي تغيير پيدا مي كند. از آنجا كه سن از مؤثرترين عوامل در توانايي براي باروري است اين مساله بسيار اهميت پيدا مي كند، زيرا نه تنها سن ازدواج افزايش يافته بلكه فرزنددار شدن پس از ازدواج نيز 3 تا 5 سال به تأخير افتاده است و لذا سن باروري زنان در ايران در حدود 32 تا 33 سالگي يعني 8 تا 10 سال ديرتر از بهترين زمان باروري است كه اين امر از علل شيوع ناباروري در كشور به شمار مي رود.
هزينه هاي نسبتاً پايين
حدود 60 درصد از زوج هايي كه به دليل ناباروري به پزشك مراجعه مي كنند، با روشهاي ساده درماني نظير مشاوره براي آگاهي سازي افراد در زمينه روش هاي صحيح برقراري ارتباط جنسي در زمان هاي مناسب، مصرف داروهاي ساده يا جراحي هاي ساده قابل درمان هستند، اما30 تا 40 درصد از زوج هاي نابارور بايد تحت روش هاي درماني پيشرفته قرار گيرند. با اين  حال و با وجود تجهيزات پيشرفته پزشكي و درماني در ايران، فقط 20 تا 30 درصد از زوج هاي نابارور كه توانايي پرداخت اين هزينه  ها را دارند، مي توانند درمان شوند.
اين نكته اي است كه دكتر احمد حسيني، دبير سيزدهمين كنگره باروري و ناباروري ايران به آن اشاره مي كند و مي گويد: متأسفانه با توجه به عدم پوشش بيمه پايه، پرداخت هزينه هاي مربوط به مخارج درمان براي اغلب بيماران كه معمولاً زوج هاي جوان كم درآمد جامعه نيز هستند نسبتاً سنگين است و اين در حالي است كه هزينه تمام شده درمان پيشرفته ناباروري در كشور ما همچنان 30 برابر ارزان تر از ساير نقاط دنياست.
به طور متوسط، هر دوره درمان نازايي در كشور فقط 600 هزار تومان هزينه دارويي دارد كه اين ميزان به طور ميانگين براي ارزان ترين روش درماني يعني تخمك گذاري گرفته تا گران ترين آن يعني ميكرواينجكشن محاسبه مي شود. اين هزينه در كشورهاي پيشرفته دنيا به صورت ميانگين 10 تا 30 هزار دلار است. همچنين، بچه دار شدن با استفاده از روش هاي پيشرفته و جديد در دنيا بين 50 تا 200 هزار دلار هزينه به زوج ها تحميل مي كند اما هزينه چنين تولدهايي در مراكز پيشرفته درماني كشور ما 3 تا 5 ميليون تومان هزينه دارد. از سوي ديگر، مقايسه آمارها در ميزان موفقيت درمان هاي ناباروري طي پنج سال اخير نشان مي دهد ظرف مدت پنج سال موفقيت درمان هاي ناباروري 25 درصد رشد داشته است.
با همه اين دلايل است كه كارشناسان مي گويند كشور ما مي تواند با بهره مندي از توان علمي و تخصصي بالا و به دليل هزينه ارزان تر نسبت به كشورهاي اروپايي و آمريكا، سالانه ميزبان هزاران زوج نابارور خارجي از كشورهاي همسايه و ساير كشورهاي دنيا باشد. ويژگي هاي مشترك فرهنگي، ديني، فاصله كوتاه زماني، هزينه هاي اندك و عدم وجود مراكز درماني و امكانات و توانايي هاي تخصصي درمان اين بيماريها در اغلب كشورهاي همسايه و حتي خاورميانه، فرصت مناسبي براي جذب بيماران نابارور به منظور درمان در ايران است و در اين زمينه، تبليغات مناسب در سايه حمايت هاي دولت مي تواند زمينه ساز ايجاد هزاران فرصت شغلي و جذب ميليون ها دلار سرمايه خارجي باشد.
]]>
<IMAGE>/1385/851207/world/010449.jpg</IMAGE>
<![CDATA[
كمبود مراكز درماني
اگرچه كشور ما در زمينه درمان ناباروري با روش هاي پيشرفته، از كشورهاي سرآمد دنيا به حساب مي آيد، اما اين به معناي نبود مشكل در اين زمينه نيست. مثلاً كشور آلمان با حدود 100 ميليون جمعيت داراي 120 مركز درمان ناباروري فعال است در حالي كه در ايران با 70 ميليون جمعيت، حدود 20 مركز درماني ناباروري فعال است.
كارشناسان مي گويند سالانه حدود 100 هزار زوج جوان به تعداد زوج هاي نابارور كشور اضافه مي شوند كه 90 درصد اين زوج ها با روشهاي درماني دارويي، جراحي و در نهايت درمان هاي كمكي مانند ivf، iui و ميكرواينجكشن داراي فرزند مي شوند، اما 10 درصد باقي مانده به روش هاي كمكي ديگر به خصوص روش هاي اهدايي مانند اهداي جنين و تخمك نياز دارند كه در اين زمينه هم محدوديت هاي زيادي وجود دارد. چنان كه دكتر نوروزي، رئيس هيأت مديره انجمن علمي باروري و ناباروري ايران هم در نشست خبري سيزدهمين كنگره باروري با اشاره به عوارض و پيامدهاي مخرب محدود كردن مراكز اهداي جنين به چند مركز خاص گفت: در حال حاضر حدود 40 مركز درمان پيشرفته ناباروري در كشور فعاليت مي كنند حال آن كه برخي دست اندركاران مربوطه در وزارت بهداشت با صدور بخشنامه هايي در صدد ايجاد محدوديت جدي در فعاليت مراكز اهداي جنين هستند؛ اما اين محدوديت ها به بروز اختلالات جدي ژنتيكي و تنوع قومي در مناطق مختلف كشور منجر خواهد شد. دكتر نوروزي اضافه كرد: به منظور حفظ صفات ژنتيكي، بومي بودن اهداي جنين بايد مدنظر قرار گيرد تا در صورت وجود مشكل به راحتي بتوانيم آن را درمان كنيم.]]>
</TEXT>
</DOC>
<DOC>
<DOCID>HAM2-851207-095</DOCID>
<DOCNO>HAM2-851207-095</DOCNO>
<ORIGINALFILE>/1385/851207/world/_sciew.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نگاه امروز
ناباروري سومين علت طلاق]]>
</TITLE>
<TEXT>
<![CDATA[مريم غفاري- داشتن فرزند يك نياز ذاتي است كه كم و بيش در تمام انسان ها يافت مي شود. عدم توانايي باروري و واكنش هاي اجتماعي رايج در جامعه نسبت به اين افراد باعث مي شود كه افراد نابارور دچار مشكلات روان شناختي جدي گردند. شايع ترين واكنش زوج ها در مواجهه با ناباروري، از دست دادن حق انتخاب در زندگي يا حداقل بر يك جنبة مهم آن، يعني تصميم گيري در مورد تعداد افراد خانواده است. پاسخ هاي هيجاني و تطابقي منتج از ناباروري در افراد مختلف متفاوت است. اين قبيل واكنش ها، مانند بسياري از هيجانات منفي، برداشت فرد را از شخصيت خود مختل مي كنند و ناهنجاري هاي رواني فراواني به دنبال دارند. واكنش هاي هيجاني با خصوصيات شخصيتي، قدرت انطباق پذيري، انتظارات، مسائل فرهنگي و روش هاي حمايتي جامعه ارتباط دارند.
زنان و مردان به اشكال متفاوتي با اضطراب ناشي از ناباروري روبه رو مي شوند. 49 درصد زنان و 25 درصد مردان آن را بدترين تجربة زندگي خود عنوان كرده اند. زوج ها در مواجهه با ناباروري به ترتيب از مراحل ذهني زير گذر مي كنند: تعجب و بهت، شوك، انكار، خشم، انزوا، احساس گناه، غم و اندوه، افسردگي و پذيرش.نگرش اطرافيان و باورهاي فرهنگي جامعه، در كنار استرس ناباروري، بر اضطراب افراد مي افزايد. از سويي ديگر درمان ناباروري درازمدت و هزينه بردار است و بايد زوج ها را آماده كرد تا با خشم، خستگي و گاه شكست با روش هاي مختلف درماني كنار بيايند. در برخي زوج ها نيز احساس ناامني و از بين رفتن حريم خصوصي ايجاد مي شود.
در حال حاضر 2 تا 3 ميليون زوج نابارور در ايران زندگي مي كنند كه سالانه حدود 100 هزار زوج نابارور به اين تعداد افزوده مي شود. در اين ميان مي توان اعتياد،  مصرف سيگار و مشروبات الكلي، بيماريهاي مقاربتي و ژنتيكي را در مردان و اختلال در تخمك گذاري، آلودگي هوا، دير ازدواج كردن، مصرف غذاهاي آماده و حاوي افزودني و همچنين خوردن ميوه هاي مسموم را از شايع ترين علل ناباروري در زنان دانست. نازايي كه به نوعي يك بيماري خاص و مزمن است در حال حاضر در كشور ما يك بيماري لوكس تلقي شده و متأسفانه با وجود هزينه هاي بالاي ناشي از دارو و تجهيزات پزشكي درمان آن تحت پوشش بيمه ها قرار نگرفته و همين امر موجب شده است كه با وجود امكانات مجهز درماني در كشور تنها 20 تا 30 درصد از زوج هاي نابارور توانايي پرداخت هزينه هاي درماني را داشته و تحت درمان قرار گيرند. لذا ضروري است، نازايي يك بيماري خاص در كشور محسوب شود و حداقل 2 تا 3 سيكل درماني آن تحت پوشش بيمه ها قرار گيرد. در غير اين صورت عدم حمايت دولت و فشارهاي اقتصادي وارد بر زوج هاي نابارور آنها را از دست يابي به يك درمان مناسب محروم ساخته و افزايش آمار طلاق را به دنبال خواهد داشت.]]>
</TEXT>
</DOC>
<DOC>
<DOCID>HAM2-851207-096</DOCID>
<DOCNO>HAM2-851207-096</DOCNO>
<ORIGINALFILE>/1385/851207/world/_sciew.htm</ORIGINALFILE>
<ISSUE>دوشنبه 7 اسفند 1385</ISSUE>
<DATE calender="Western">2007-02-26</DATE>
<DATE calender="Persian">1385/12/07</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[دريچه]]>
</TITLE>
<TEXT>
<![CDATA[مسافران نوروزي
ايدز را بيشتر بشناسيد
مسافران نوروزي كه قصد سفر به كشورهاي خارجي را دارند، بايد راه  هاي انتقال و پيشگيري از بيماري  هاي پرخطري مثل ايدز و هپاتيت را بشناسند.
دكتر كيانوش كمالي، متخصص عفوني و كارشناس اداره ايدز وزارت بهداشت با اشاره به اينكه آزمايش، كنترل و قرنطينه مسافران بعد از بازگشت از سفر فاقد ارزش علمي است و اين سياست غربالگري مورد تأييد نمي باشد، گفت: انجام آزمايش اجباري hiv روش دقيقي براي مسافران نيست، چون اين ويروس در صورت وارد شدن به بدن افراد ممكن است تا 6 ماه هم طول بكشد تا خودش را نشان دهد و اين امر ارتباط مستقيم با رفتار مسافران و توريست ها دارد كه چقدر به سلامت خود اهميت مي دهند. مهم ترين اصل در كنترل و پيشگيري اين بيماري رعايت شعار جهاني ايدز(a,b,c)مي باشد كه الفباي پيشگيري از ايدز ناميده مي شوند و عبارتند از خويشتنداري، وفاداربودن به همسر و استفاده از كاندوم.به گفته رئيس اداره ايدز وزارت بهداشت يكي از راه هاي پيشگيري از اين بيماري همانند سال گذشته، توزيع بروشورهاي آموزشي در مبادي خروجي فرودگاه  ها در ايام نوروز بين مسافران كشورهاي همسايه است كه توسط كارشناسان دانشگاه  هاي علوم پزشكي انجام مي شود كه در خصوص راه  هاي انتقال و كنترل بيماري  هاي مختلف اطلاع  رساني مي شود چون نمي  توانيم مانع از مسافرت به كشورهاي پرخطر شويم، بايد اطلاعات و آگاهي مسافران را بيشتر كنيم تا از رفتارهاي پرخطر پرهيز كنند.
13 درصد دختران تهراني چاق اند
طبق پژوهش هاي انجام شده در ايران، ميزان شيوع چاقي در مردان حدود 27 درصد و در زنان 40 درصد است. همچنين، شايع ترين محدوده سني ابتلا به چاقي در مردان 40 تا 50 سالگي و در زنان 50 تا 60 سالگي است.چاقي در ايران حدود 32درصد شيوع دارد كه ميزان آن از كشورهاي غربي كمتر است. يك بررسي عمومي نشان داد كه نزديك به 13درصد از دختران تهراني در زمره افراد چاق قرار دارند و شيوع چاقي در سنين مدرسه در حدود 10 درصد تخمين زده شده است. 26 تا 41 درصد كودكان چاق در سنين پيش از مدرسه، در بزرگسالي نيز به عارضه چاقي مبتلا خواهند شد. با توجه به مشكلات فراوان حاصل از چاقي، حتي كم كردن مقدار اندكي از وزن نيز عوارض سوء چاقي را كاهش مي دهد يا از شدت آنها مي كاهد. به اعتقاد متخصصان، كاهش 5 تا 20 درصد از وزن بدن در افراد چاق موجب از ميان رفتن بسياري از عوامل خطرساز مي شود.]]>
</TEXT>
</DOC>
</HAMSHAHRI2>

<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860215-001</DOCID>
<DOCNO>HAM2-860215-001</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مرثيه سرايي منتقدان براي تئاتر ايران]]>
</TITLE>
<TEXT>
<![CDATA[گروه ادب و هنر- جشن هفته تئاتر كه از ابتدا با تجليل از برترين ها و پيشكسوتان هر رشته آغاز شده بود، با مرثيه سرايي بر تئاتر پايان يافت. در آخرين روزهاي هفته گذشته جشن طراحان صحنه و لباس خانه  تئاتر با اهداي نشان ويژه اين تشكل به خسرو خورشيدي برپا شد. نشان ويژه  خانه  تئاتر را حميد سمندريان، جمشيد مشايخي، پري صابري و محمدعلي نجفي به خسرو خورشيدي به عنوان يكي از تاثيرگذارترين طراحان صحنه  تئاتر اهدا كردند. در اين مراسم كه با حضور ايرج رامين فر، محسن شاه ابراهيمي، ملك جهان خزايي، امير اثباتي برپا شد، اما فقط سميرا سينايي مجري اين برنامه نبود كه از تعطيلي كارگاه دكور تئاتر شهر و وضعيت نامشخص كارگاه رنگ، خياطي و لباس اظهار تاسف كرد بلكه بيشتر هنرمندان در طول هفته گذشته از وضعيت تئاتر گله مند بودند؛ تا جايي كه ابتداي هفته سمندريان براي بيرون آمدن از وضعيت فعلي تئاتر شمع روشن كرد و در پايان هفته انجمن منتقدان و نويسندگان مرثيه  تئاتر ايران را خواندند. اما با تمام اين احوال زندگي همچنان ادامه دارد و تئاتر ايران سعي دارد اميدوار به روزهاي بهتري باشد.]]>
</TEXT>
</DOC>
<DOC>
<DOCID>HAM2-860215-002</DOCID>
<DOCNO>HAM2-860215-002</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پولسازترين بازيگر]]>
</TITLE>
<TEXT>
<IMAGE>/1386/860215/news/022818.jpg</IMAGE>
<![CDATA[
امين حيايي در صدر جدول پولسازترين بازيگران سينماي ايران قرار گرفت. به گزارش فارس، بجز اخراجي ها، سال گذشته 2 فيلم از حيايي نام او را جزو پولسازترين بازيگران سينماي ايران ثبت كردند. در سال 84 نيز 3 فيلم از امين حيايي، در فهرست 10 فيلم پرمخاطب سال قرار گرفت. در سال 83، كما با بازي امين حيايي ركوردشكن شد. اين آمار ثابت مي كند جمع فروش فيلم هاي حيايي در 15 سال حضورش در سينماي ايران رقم قابل توجهي است.]]>
</TEXT>
</DOC>
<DOC>
<DOCID>HAM2-860215-003</DOCID>
<DOCNO>HAM2-860215-003</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نشان تئاتر كودك]]>
</TITLE>
<TEXT>
<IMAGE>/1386/860215/news/022806.jpg</IMAGE>
<![CDATA[
هنگامه مفيد، نشان ويژه  انجمن تئاتر كودك و نوجوان خانه تئاتر را براي سالها تلاش در حوزه  تئاتر كودك دريافت كرد. او در جشن سالانه انجمن تئاتر كودك كه در خانه هنرمندان ايران برگزار  شد، گفت: تئاتر همواره بايد با تئاتر كودك و نوجوان شكل بگيرد تا بتواند بعدها در عرصه بزرگسال هويت واقعي خود را پيدا كند. او كارگردان، نويسنده، صداگذار و عروسك گردان مجموعه هاي زيادي از جمله زي زي گولو بوده است.]]>
</TEXT>
</DOC>
<DOC>
<DOCID>HAM2-860215-004</DOCID>
<DOCNO>HAM2-860215-004</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك سال گذشت]]>
</TITLE>
<TEXT>
<IMAGE>/1386/860215/news/022824.jpg</IMAGE>
<![CDATA[
حسين كسبيان بازيگر سينما و تئاتر و تلويزيون 15 ارديبهشت سال گذشته درگذشت. او متولد 1312 در تهران است كه فعاليتهاي تئاتري و ادبي خود را از سال 1333 شروع كرد. او در طي عمر خود در 20 سريال تلويزيوني و 32 فيلم سينمايي بازي كرد كه مي توان به افسانه سلطان و شبان، آرايشگاه زيبا، مادر و بوي كافور عطر ياس اشاره كرد.]]>
</TEXT>
</DOC>
<DOC>
<DOCID>HAM2-860215-005</DOCID>
<DOCNO>HAM2-860215-005</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جلد نهم دانشنامه ادب فارسي]]>
</TITLE>
<TEXT>
<IMAGE>/1386/860215/news/022815.jpg</IMAGE>
<![CDATA[
حسن انوشه سرپرست دانشنامه ادب فارسي از آماده شدن جلد نهم اين دانشنامه خبر داد و گفت: در صورت حمايت هاي مالي روند انتشار جلدهاي ديگر اين دانشنامه در موضوعات مختلف تداوم مي يابد.وي گفت: مهم ترين علت ناكامي دايرة المعارف ها، قائم به فرد بودن آنهاست كه اين امر، رحلت سرپرست دانشنامه ها را با رحلت خود دانشنامه ها همزمان مي كند. همچنين مشكلات مالي از ديگر آسيب هايي است كه دانشنامه نويسي از آن رنج مي برد.]]>
</TEXT>
</DOC>
<DOC>
<DOCID>HAM2-860215-006</DOCID>
<DOCNO>HAM2-860215-006</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تجديد چاپ كتاب هاي م .سرشك]]>
</TITLE>
<TEXT>
<IMAGE>/1386/860215/news/022821.jpg</IMAGE>
<![CDATA[
تعدادي از كتاب هاي محمدرضا شفيعي  كدكني تجديد چاپ شدند. بتازگي مجموعه  آينه اي براي صداهاي اين شاعر پيشكسوت به چاپ پنجم رسيده و دفتر روشنايي براي سومين بار از سوي انتشارات سخن منتشر شده است. از ديگر آثار شفيعي كدكني، به چشيدن طعم وقت و حالات و سخنان ابوسعيد ابوالخير مي توان اشاره كرد، كه در چاپ هاي اول هستند. م. سرشك علاوه بر انتشار آثار فراواني در زمينه  ادبيات كهن، مجموعه هاي شعري را منتشر كرده است.]]>
</TEXT>
</DOC>
<DOC>
<DOCID>HAM2-860215-007</DOCID>
<DOCNO>HAM2-860215-007</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تابستان اگه مي توني منو بكش]]>
</TITLE>
<TEXT>
<IMAGE>/1386/860215/news/022812.jpg</IMAGE>
<![CDATA[
گروه ادب وهنر - اگه مي توني منو بكش دومين ساخته بلند شاهد احمدلو تيرماه در گروه سينمايي قدس اكران مي شود. اين فيلم مضموني كمدي فانتزي دارد و حميد لولايي، سحر ذكريا، سحر ولدبيگي، نيلوفر خوش خلق به عنوان بازيگر در آن حضور دارند. احمدلو مي گويد: در اين فيلم بسياري از فاكتورهايي كه براي جذب مخاطب نياز است در نظر داشتم و سعي كردم موقع ساخت فيلم به مخاطب و سلايق او توجه كنم اما اين توجه تا حدي بود كه از معيارهاي سينمايي ام دور نشوم. براي من ساخت فيلمي كه مردم آن را بپسندند اهميت زيادي دارد. اگه مي توني منو بكش يك كمدي فانتزي است كه با چند مي گيري گريه كني؟ كاملا متفاوت است. از ديگر عوامل اين فيلم مي توان به علي اللهياري مدير فيلمبرداري، ناصر چشم آذر سازنده موسيقي، جهانگير و علي توكل نيا تهيه كننده اشاره كرد.]]>
</TEXT>
</DOC>
<DOC>
<DOCID>HAM2-860215-008</DOCID>
<DOCNO>HAM2-860215-008</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نماد انسجام اسلامي را به كودكان منتقل كرديم]]>
</TITLE>
<TEXT>
<![CDATA[گروه ادب وهنر - محسن چيني فروشان گفت: امسال با برگزاري جشنواره يك هفته با كانون با موضوع قدس، به دنبال انتقال نمادي از انسجام اسلامي به قشر كودك و نوجوان بوديم.به گزارش روابط عمومي كانون، در مراسم پاياني سيزدهمين جشنواره يك هفته با كانون محسن چيني فروشان مديرعامل كانون پرورش فكري كودكان و نوجوانان، گفت: امسال اين جشنواره با موضوع قدس قلب طلايي جهان اسلام  ، كودكان و نوجوانان را با مبارزه مردم فلسطين بر عليه رژيم غاصب اسرائيل آشنا ساخت. وي گفت: كانون سال گذشته جشنواره خليج فارس را برگزار كرد كه سمبل اتحاد ملي ايرانيان بود و امسال هم جشنواره با موضوع قدس، به نمادي براي انسجام اسلامي تبديل شد. چيني فروشان افزود: پيدا كردن زبان مناسب براي بيان مفاهيم انتزاعي به كودكان،وظيفه اصلي جشنواره هايي مانند يك هفته با كانون است و مربيان بايد بچه ها را با دادن اطلاعات و بالا بردن دانش آنها براي آينده تربيت كنند.]]>
</TEXT>
</DOC>
<DOC>
<DOCID>HAM2-860215-009</DOCID>
<DOCNO>HAM2-860215-009</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[همدان، ميزبان دائمي پروانه ها]]>
</TITLE>
<TEXT>
<![CDATA[گروه ادب و هنر - پروانه ها با شناختن برگزيدگان خود ديروز همدان را ترك گفتند اما با توجه به استقبال خوب مردم همدان و امكانات مناسب سالن هاي نمايشي، اين شهر مي تواند پذيراي دائمي پروانه ها باشد.
عليرضا رضاداد برگزاري جشنواره فيلم كودك را مطلوب ارزيابي كرده و مي گويد: همدان مي تواند ميزبان دائمي اين جشنواره باشد و بعد اضافه مي كند: برگزاري مناسب و استقبال خوب مردم و كودكان و نوجوانان از برنامه هاي جشنواره اصلا به نظر نمي رساند كه اولين سال برگزاري جشنواره در همدان است. در بازديد از نحوه برگزاري و سالن هاي نمايش وضعيت را راضي كننده ديدم. ازسال اول برگزاري هر رويداد فرهنگي در مكان جديد طبعا يكسري اشكالات به وجود مي آيد كه تلاش شده تا حد امكان اين نواقص برطرف شود.
وي درمورد استقبال خوب بچه هاي همداني از برنامه و هنرمندان شركت كننده در جشنواره گفت: دليل اصلي هماهنگي خوب وزارت آموزش و پرورش و اطلاع رساني درست در سطح شهر و توسط صدا و سيماست. برگزاري چنين رويداد مهم فرهنگي و هنري باعث توجه مردم مي شود. در اصفهان فعاليت هاي فرهنگي مستمر و گسترده صورت مي گيرد و به همين دليل استقبال اصفهاني ها از جشنواره فيلم كودك كمتر از همدان بود. البته مديران و مسئولان همدان انگيزه بالايي براي نشان دادن توانايي هاي اين شهر دارند. باتوجه به اين شرايط و اقدامات زيربنايي همدان مي تواند مكان دائمي جشنواره باشد.
دبير جشنواره فيلم كودك درخصوص تأثيرات برگزاري كارگاه هاي آموزشي در كنار برگزاري جشنواره گفت: برگزاري دوباره وركشاپ هاي آموزشي به دليل تأثيرات مثبت و سازنده اين كلاس ها در دوره گذشته جشنواره براي علاقمندان شكل گرفت. امسال باتوجه به سال ها فعاليت كامبوزيا پرتوي در عرصه سينماي كودك تصميم گرفته شد جوانان علاقمند از وجود ايشان در اين كلاس ها بهره ببرند.
رضاداد درمورد قابليت هاي فيلمسازي در همدان گفت: همدان به لحاظ توليد انيميشن يكي از پوياترين و فعال ترين استان هاي كشور است و اكثر انيميشن هاي مهم ما توليد شهر همدان هستند و جوائز متعددي از جشنواره هاي داخلي و خارجي به دست آورده اند. سينماگران حرفه اي همداني هم باتوجه به شور برگزاري جشنواره قطعا در آينده نزديك آثاري شاخص توليد مي كنند.
اما همدان در كنار برندگان خود، برگزيدگان جنبي را نيز به انتخاب نهادها و دستگاه هاي مختلف، شناخت.
رضاداد در اين باره هم گفت: خوشحالم از اين كه مي بينم وجود چنين برنامه اي سبب توجه بيشتر مردم و مسئولان به زواياي مختلف سينما مي شود.
وي همچنين اين آئين را سبب توجه بيشتر فيلمسازان و دقت نظر آنها در پاسخ خواست نهادها و دستگاه ها دانست.
تقدير از 2 چهره سينماي كودك
مراسم تقدير از محمد ميركياني نويسنده كودك و مدير گروه كودك شبكه يك سيما به همراه تجليل از پوران درخشنده، كارگردان سينما از بخش هاي جنبي جشنواره فيلم كودك همدان بود.
ميركياني گفت: من كارگر حروفچيني بودم و از كودكي به ادبيات علاقه داشتم، اگر نويسنده نمي شدم، كار ديگري هم نمي توانستم بكنم. قصه هاي من برآمده از زندگي و تجربه خودم است.پوران درخشنده نيز گفت: سينما مي تواند وسيله اي خطرناك و در عين حال بسيار آموزنده باشد، اميدوارم اين جشنواره كه حركتي مؤثر و خوب براي رسيدن به نقطه عطف سينماي كودك است، تداوم لازم را داشته باشد.]]>
</TEXT>
</DOC>
<DOC>
<DOCID>HAM2-860215-010</DOCID>
<DOCNO>HAM2-860215-010</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ماتريكس؛ بهترين علمي  تخيلي ربع قرن]]>
</TITLE>
<TEXT>
<IMAGE>/1386/860215/news/022809.jpg</IMAGE>
<![CDATA[
ايسنا: فيلم سينمايي ماتريكس به عنوان بهترين فيلم علميتخيلي 25 سال اخير جهان انتخاب شد. بر اساس فهرست ارائه شده از سوي نشريه  اينترتيمنت ويكلي، ماتريكس با بيشترين آرا در رده  نخست قرار دارد. اين فيلم محصول سال 1999 است و 2 دنباله ديگر براي آن ساخته شد. به گزارش آسوشيتدپرس، در رتبه  دوم اين فهرست مجموعه  تلويزيوني جنگ ستارگان كهكشاني ديده مي شود.]]>
</TEXT>
</DOC>
<DOC>
<DOCID>HAM2-860215-011</DOCID>
<DOCNO>HAM2-860215-011</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ساختارهاي غربي در پوسترهاي جهان اسلام چه مي كنند؟]]>
</TITLE>
<TEXT>
<![CDATA[گروه ادب و هنر- نشست نقد و بررسي دومين دوسالانه پوستر جهان اسلام، بيشتر به بحث راجع به چرايي اين جشنواره گذشت. قباد شيوا، ساعد مشكي، بيژن صيفوري، مصطفي اسداللهي، فرزاد اديبي و حبيب الله صادقي در اين نشست شركت داشتند. قباد شيوا، گرافيست و مدرس دانشگاه، در ارزيابي اش از نمايشگاه دوسالانه پوستر جهان اسلام و نقاط ضعف و قوت آن گفت: برنامه ريزان كشور كمترين بودجه را براي فعاليت هاي هنري گذاشته اند. براي تشخيص موفقيت يا عدم موفقيت بي ينال گرافيك خيلي زود است، اين بي ينال بايد ادامه يابد تا تصحيح شود. او اضافه كرد: ويژگي اين بي ينال چيست؟ از سويي بحث جغرافيايي مطرح است، يعني هنرمنداني كه در جهان اسلام متولد شده باشند؛ از سويي ديگر ممكن است هنرمنداني در جهان اسلام متولد شوند كه مسلمان و طراح گرافيك نباشند يا اين كه ديدگاه هاي اسلام در آثارشان باشد. در بعضي از كارهاي مربوط به تئاتر خطوط فارسي تحميل شده است. او افزود: وقتي نمايشگاهي با اسم جهان اسلام مي بينيم انتظار ديدن ايدئولوژي ها و نگاه جهان اسلامي  را حتي در پوستر و گرافيك داريم. در صورتي  كه برخي پوسترها استاتيك غربي دارند. آيا بايد گرافيك آن هنرمند اسلامي ديالوگ غربي داشته باشد؟ اما حبيب الله صادقي، دبير دوسالانه پوستر جهان اسلام سعي كرد تا به اشكالات پاسخ دهد. او تاكيد كرد: هدف دوسالانه گرافيك فقط آيين شريعت نيست. اين دوسالانه ديدگاه روشنفكري هنرمندان است.]]>
</TEXT>
</DOC>
<DOC>
<DOCID>HAM2-860215-012</DOCID>
<DOCNO>HAM2-860215-012</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نمايشگاه بيستم]]>
</TITLE>
<TEXT>
<![CDATA[ساعت كار ناشران خارجي بيستمين نمايشگاه بين المللي كتاب تهران 9 صبح تا 19 است، بنابراين ناشران لاتين، ناشران عربي و شركت كنندگان در بازار جهاني كتاب، 2 ساعت زودتر از ناشران داخلي به كار خود پايان مي دهند.
تلاش براي تاسيس نمايشگاه دائمي كتاب تهران از مدتي پيش آغاز شده است و هم اكنون مكاني براي اين منظور در جنب موسسه نمايشگاه هاي فرهنگي ايران و پژوهشگاه فرهنگ و هنر گيو در خيايان انقلاب تهران تاسيس شده و به زودي افتتاح خواهد شد.
مسافران مترو، وقتي به ايستگاه خيابان شهيد بهشتي نزديك مي شوند، پيامي جديداً از بلندگوهاي مترو مي شنوند. ايستگاه شهيد بهشتي، نمايشگاه بين المللي كتاب تهران. اين ايستگاه در جنوب مصلي تهران واقع شده و بازديدكنندگان بايد مسافتي را حدود 500 متر به صورت پياده طي كنند تا به بخش داخلي نمايشگاه برسند با اين حال، مديرعامل شركت بهره برداري راه آهن شهري از افزايش 150 درصدي مسافران مترو به مقصد ايستگاه هاي مصلا و شهيد بهشتي و به منظور ديدار از بيستمين نمايشگاه بين المللي كتاب تهران طي روزهاي پنج شنبه و جمعه خبر داد.
مقابل ورودي مترو ايستگاه اطلاع رساني قرار دارد كه نقشه نمايشگاه و مصلي را ميان بازديدكنندگان توزيع مي كند.
يكي از موضوعات كه برخي بازديدكنندگان را دچار سرگرداني مي كند، نبود تابلوهاي راهنما است تا بازديدكنندگان را به سمت محل مورد علاقه آنها هدايت كند.
حضرت آيت الله حسن زاده آملي با حضور در مصلاي بزرگ تهران از بيستمين نمايشگاه بين المللي كتاب تهران بازديد به عمل آوردند.
علي اكبر اشعري، رئيس سازمان اسناد و كتابخانه ملي در بازديد از نمايشگاه گفت: برخي از ناشران كه در رواق هاي جنبي مستقر شده اند به علت نبود زيبايي هاي بخش ناشران داخلي، خارجي و بازار جهاني در اين بخش چندان راضي نبودند و سعي مي كردند با دكور و غرفه آرايي فضا را تلطيف كنند. مشاور فرهنگي رئيس جمهور با بيان اين مطلب كه بايد قبول كرد كه مصلا با كاربري نمايشگاه ساخته نشده است، گفت: براي برگزاري بهتر نمايشگاه بايد محل مناسبي براي رويداد فرهنگي ساخته شود. وي افزود: همه بايد تلاش كنند محل دايمي  نمايشگاه ها براي برگزاري نمايشگاه در سال هاي بعد آماده شود.
رئيس بيستمين نمايشگاه بين المللي كتاب تهران گفت: در صورت پذيرش موضوع از سوي هيات امناي مصلاي تهران و تكميل ساخت رواق هاي شرقي و غربي آن، سال آينده نيز نمايشگاه بين المللي كتاب در همين مكان برگزار مي شود. محسن پرويز با بيان اين مطلب در گفت وگو با ايبنا افزود: برپايي نمايشگاه بين المللي در مصلاي تهران كاهش بار ترافيكي چشمگيري را نسبت به سال هاي گذشته در پي داشت. وي همچنين گفت: كارشناساني كه براي برآورد وضعيت استاندارد و ايمني رواق هاي شرقي و غربي آمده بودند، اعلام كردند كه اين فضاها از ايمني مناسبي برخوردارند. به گفته وي شهرداري تهران نيز با ايزوگام كردن سقف رواق ها به منظور ايمن سازي فضا اقدام كرده است.
ناشران عرب به دليل تخلف از مقررات نمايشگاه كتاب و عدم ارايه كتاب هاي ويرايش اول به بخش ريالي منتقل شدند. محسن پرويز با اعلام اين مطلب گفت: البته ما نمي خواهيم آن ها هم از حضور در نمايشگاه ناراضي باشند و به همين دليل مذاكراتي داشتيم و در نهايت، قانع و با رضايت خودشان به بخش ريالي منتقل شدند؛ ضمن آن كه فروش ايشان در اين چند روز هم بسيار خوب بوده است.
محمود فرشيدي وزير آموزش و پرورش جمهوري اسلامي  ايران در بازديد از نمايشگاه كتاب تهران تاكيد كرد: برپايي اين نمايشگاه به گسترش فرهنگ كتابخواني كمك خواهد كرد و گفت: با توافقي كه با ناشران به عمل آمده بنا شد 3 انتشارات كانون پرورشي كودكان و نوجوانان، كانون اوليا و مربيان و نشر مدرسه آثار خود را با 50 درصد تخفيف در اختيار معلمان قرار دهند.
در سومين روز از برپايي بيستمين نمايشگاه كتاب تهران دو اسقف اعظم رياح ابوالعسل سرپرست كليساهاي قدس، فلسطين، لبنان و اردن و اسقف آزارمارشال سرپرست كليساهايي در ايران، پاكستان و كشورهاي حوزه خليج فارس با حضور در مصلاي بزرگ تهران از بخش هاي مختلف نمايشگاه بازديد كردند.
نشست تخصصي بررسي روند انتشار كتاب هاي ترانه در نخستين روز از برگزاري نشست هاي تخصصي سراي اهل قلم بيستمين نمايشگاه بين المللي كتاب تهران برگزار شد.
به گزارش ستاد خبري سراي اهل قلم بيستمين نمايشگاه كتاب تهران در اين نشست كه با هدف نقد و بررسي كتاب هاي منتشر شده ترانه و مقايسه علمي  ميان ترانه مكتوب و ترانه شنيداري برگزار شد، صاحب نظران و شاعران حاضر مباحثي نظير ترانه هاي موفق در جامعه معاصر، ترانه هاي ماندگار ايراني و لزوم تقدم و تأخر انتشار كتاب ترانه قبل يا بعد از موفقيت كاست ها را مورد بحث و بررسي قرار دادند.
دكتر اميد مسعودي استاد و نويسنده كتابهاي تخصصي علوم ارتباطات خواستار دائمي   شدن فعاليت سراي اهل قلم و تداوم نشست هاي تخصصي با حضور انديشمندان و نويسندگان شد. اين استاد دانشگاه و داستان نويس افزود: سراي اهل قلم بهترين شاخصه فرهنگي نمايشگاه كتاب است و در اغلب كشورها نمايشگاه هاي كتاب تنها جنبه تجاري دارند و كمتر نشست فرهنگي در آنها برپا مي شود، اما سراي اهل قلم در نمايشگاه بيستم با برگزاري نشست هاي تخصصي در زمينه هاي مختلف و نيز فراهم آوردن امكاني براي ديدار و آشنايي اهالي قلم با يكديگر كاركرد نمايشگاه كتاب را از تجاري صرف به فرهنگي و تجاري تبديل كرده است.]]>
</TEXT>
</DOC>
<DOC>
<DOCID>HAM2-860215-013</DOCID>
<DOCNO>HAM2-860215-013</DOCNO>
<ORIGINALFILE>/1386/860215/news/_adabh.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مترجم   گراي270 درجه  در تهران]]>
</TITLE>
<TEXT>
<![CDATA[گروه ادب و هنر يال اسپركمن مترجم آمريكايي رمان سفر به گراي 270 درجه و استاد ادبيات فارسي دانشگاه راتگرز- براي شركت در نمايشگاه بين المللي كتاب و رفع ابهامات ترجمه اش از رمان شطرنج با ماشين قيامت، ديروز 14 ارديبهشت به ايران  آمد.
اسپركمن كه بيشتر از دو سوم رمان شطرنج با ماشين قيامت نوشته حبيب احمد زاده را به انگليسي برگردانده، در اين سفر، علاوه بر بازديد از بيستمين نمايشگاه بين المللي كتاب تهران، با احمدزاده نيز نشست هايي خواهد داشت تا ابهامات احتمالي ترجمه اش از اين رمان را رفع كند.
اسپركمن بعد از انتشار ترجمه موفق رمان سفر به گراي 270 درجه احمد دهقان، سال گذشته به ايران آمد و شماري از آثار داستاني منتشر شده توسط انتشارات سوره مهر حوزه هنري را براي ترجمه به انگليسي انتخاب كرد كه در اين ميان رمان شطرنج با ماشين قيامت مورد توجه او واقع شد. در اين سفر اسپركمن با احمد دهقان در مورد ترجمه كتاب و برخي از ابهامات موجود در كتاب سفر به گراي 270 درجه صحبت هايي در ميان گذاشته شده و ايشان خواستار توضيحاتي در اين زمينه شد.]]>
</TEXT>
</DOC>
<DOC>
<DOCID>HAM2-860215-014</DOCID>
<DOCNO>HAM2-860215-014</DOCNO>
<ORIGINALFILE>/1386/860215/news/_akhar.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: خبرگزاري فرانسه‎/ سم يه]]>
</TITLE>
<TEXT>
<IMAGE>/1386/860215/news/022845.jpg</IMAGE>
<![CDATA[
ديروز اعلام شد كشور تايوان درسال 2006 ميلادي، 2 ميليون و  160هزار تن زباله بازيافت كرد كه 63 /1 ميليارد دلار صرفه جويي در برداشت.اينجا مركز بازيافت لوازم برقي فرسوده در تايوان است.]]>
</TEXT>
</DOC>
<DOC>
<DOCID>HAM2-860215-015</DOCID>
<DOCNO>HAM2-860215-015</DOCNO>
<ORIGINALFILE>/1386/860215/news/_akhar.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[تاريخ مصرف
خوشبختانه با توجه به افزايش آگاهي شهروندان، اين روزها كمتر ماده خوراكي در شهر به چشم مي خورد كه فاقد تاريخ مصرف باشد. حتي شركت هايي كه محصولات چندان با كيفيت نيز توليد نمي كنند روي توليدات خود تاريخ مصرف درج مي كنند. اما در اين ميان چند نكته نيز بايد مورد توجه قرار بگيرد. نكته نخست درج تاريخ مصرف با اعداد بسيار ريز و كم رنگ است كه شهروندان سالمند و يا افرادي كه احياناً مشكل بينايي دارند قادر به تشخيص اين اعداد نيستند. نكته بعدي، استفاده از جوهر كم رنگ براي درج تاريخ مصرف است. برخي از شركت ها به ويژه شركت هايي كه محصولات چندان با كيفيتي توليد نمي كنند، از جوهرهاي بسيار كم رنگ استفاده كرده كه اين جوهرها بر اثر كوچكترين تماسي از بين مي روند. به همين دليل مصرف كننده تاريخ را مخدوش مي بيند و يك نكته ديگر اين كه برخي از فروشگاه ها محصولات غذايي تاريخ گذشته خود به ويژه مواد لبني را از يخچال ها جمع آوري نمي كنند و به همين دليل مشتريان كم سن و سال كه سواد خواندن و نوشتن ندارند اين محصولات را خريداري مي كنند. به هر حال به تمام شهروندان توصيه مي شود از خريد محصولاتي كه تاريخ مصرف آن مخدوش است خودداري كنند.
همان 9 هميشگي
اجراي طرح جمع آوري مكانيزه زباله در سطح شهر تهران انصافاً چهره كوچه هاي فرعي شهر را متحول كرده است. تا پيش از نصب مخازن زباله پلاستيكي و يا آهني، از ساعت 9 شب تا صبح روز بعد، كيسه هاي زباله كه اغلب از گزند گربه ها در امان نمي ماندند، مقابل خانه ها پراكنده بودند اما هم اكنون شهروندان به تدريج به انتقال زباله هاي خود به مخزن هاي نصب شده عادت كرده اند و در كمتر كوچه اي كيسه هاي زباله پاره شده به چشم مي خورد. اما در اين ميان بايد چند نكته را مورد توجه قرار داد. نخست اين كه در برخي از محله ها، تعداد مخازن نصب شده جوابگوي حجم زباله توليد شده توسط اهالي آن محل نيست و به همين دليل پس از پر شدن مخزن، با انباشت زباله ها كنار اين مخازن روبه رو هستيم. نكته ديگر كه بايد از سوي شهروندان مورد توجه قرار بگيرد، زمان انتقال زباله ها به اين مخازن است. شايد انتقال زباله هاي خشك و بدون آب به اين مخازن در طول روز مشكلي ايجاد نكند اما مكرراً مشاهده شده كه شهروندان در طول روز زباله هاي تر خود را به اين مخازن انتقال داده و انباشت همين زباله ها، بوي نامطبوعي را ايجاد مي كند. بايد به اين موضوع توجه داشت كه زمان انتقال زباله به اين مخازن كماكان همان ساعت 9 شب هميشگي است. همچنين بسته بودن درب اين مخازن نكته اي بسيار حائز اهميت است كه در فصل زمستان كمتر به آن توجه مي شد اما با توجه به گرم شدن هوا، بسته بودن درب اين مخازن يك ضرورت بهداشتي به شمار مي آيد. در كنار اين موارد بايد از برخي از شهروندان هم به دليل انتقال نخاله هاي ساختماني خود به داخل اين مخازن گله مند بود چون اين سطل ها با همان هزينه اي كه در قالب عوارض شهرداري مي پردازيم تهيه شده اند.
موتور در پياده رو
تداوم طرح تشديد برخورد با موتورسيكلت سوارهاي متخلف باعث شد تا تردد اين وسايل نقليه تا حدودي در شهرها ساماندهي شود اما اين روزها به نظر مي رسد كه در اين طرح تنها روي برخي از تخلفات تمركز شده است. به عنوان مثال اين روزها كمتر شاهد تردد موتورسيكلت سوارها در خطوط ويژه اتوبوس هستيم كه اين موضوع بيشتر مديون حضور مداوم ماموران پليس در امتداد خطوط ويژه است. اما كماكان تردد موتورسيكلت ها در پياده روها، نارضايتي شهروندان رادربر دارد. در شرايطي كه خودروهاي بي شمار، خيابان ها را به يك پاركينگ سيار تبديل كرده اند، موتورسواران ترجيح مي دهند براي زودتر رسيدن به مقصد از راه ميانبر كه همان پياده روها است استفاده كنند و حتي وسايل نقليه خود را كنار پياده روها پارك مي كنند. اگر بپذيريم كه تردد موتورسيكلت در پياده رو نقض آشكار حقوق شهروندان پياده است، لزوم برخورد جدي پليس با اين تخلف بيش از پيش احساس خواهد شد.
گريز از بزرگراه ها
اگر فرصتي دست بدهد تا اين كه پنج  شنبه و جمعه شب ها در بزرگراه هاي شهر تردد كنيد، با تخلفات بيشتري از سوي رانندگان جوان مواجه خواهيد شد كه با حركات مارپيچ و سرعت سرسام آور، جان ساير رانندگان را به خطر مي اندازند. اين تخلفات در تهران بيشتر در بزرگراه هاي حكيم، مدرس و نيايش به چشم مي خورد. در همين آخر هفته اي كه گذشت، شهروندان متعددي در تماس تلفني با بخش در شهر چه خبر، خواستار حضور پررنگ تر گشت هاي كنترل نامحسوس پليس در اين بزرگراه ها به ويژه در ساعات پاياني شب شدند. تقريباً تمامي تماس گيرندگان مدعي بودند كه اين نوع تخلفات، امنيت رواني خود آنها و خانواده شان را به خطر انداخته تا جايي كه ترجيح مي دهند در تعطيلات آخر هفته تا جايي كه امكان دارد در بزرگراه ها تردد نكنند.
هشدار در مورد رب گوجه فرنگي
روابط عمومي  دانشگاه علوم پزشكي استان گيلان با انتشار اطلاعيه اي به خريداران رب گوجه فرنگي تقلبي هشدار داد. در اين اطلاعيه نسبت به توجه بيشتر مردم به برچسب هاي اصلي رب گوجه فرنگي تاكيد شده است. اين دانشگاه همچنين اعلام كرد: خريداران رب گوجه فرنگي با مارك هاي معروف و قديمي، به برچسب اصلي آنها توجه كرده و از خريد نمونه هاي تقلبي اين كالاها با برچسب كاغذي خودداري كنند.
كوهپيمايي خانوادگي
به  مناسبت  فرا رسيدن هفته  معلم ، شمار زيادي  از خانواده  هاي  همداني  ديروز كوهپيمايي  كردند. در اين  برنامه  ورزشي  بيش  از دو هزار نفر مسير ميدان  قائم  تا تپه  عباس آباد را پيمودند. برنامه  كوهپيمايي  خانواده  هاي  همداني  با هدف  ترويج  فرهنگ  ورزش  و آشنايي  كودكان  با حفظ سلامتي  و پاكيزگي  محيط زيست  برگزار شد.]]>
</TEXT>
</DOC>
<DOC>
<DOCID>HAM2-860215-016</DOCID>
<DOCNO>HAM2-860215-016</DOCNO>
<ORIGINALFILE>/1386/860215/news/_akhar.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860215/news/022851.jpg</IMAGE>
<![CDATA[
مشكلات آيينه بغل
شايد باور اين موضوع دشوار باشد اما يكي از دلايل اصلي مراجعه صاحبان خودرو به شركت هاي بيمه براي دريافت خسارت، شكستگي آيينه بغل خودرو است. تا چند سال قبل اغلب خودروهاي توليد داخل تنها در سمت راننده داراي آيينه بغل بودند اما اين روزها تمام خودروهاي توليد شده در داخل داراي آيينه بغل هم در سمت راننده و هم در سمت شاگرد هستند كه حتي آيينه بغل خودروهاي مدل بالاتر، برقي و مجهز به سيستم گرمكن است.
همچنين اگر به آيينه بغل خودروهاي توليد داخل و وارداتي دقت كنيم متوجه خواهيم شد كه به مرور زمان، طول اين آيينه ها بيشتر شده است و طبيعتاً فضاي بيشتري را اشغال مي كنند. در واقع همين موضوع باعث شده تا احتمال برخورد وسايل نقليه اي كه فاصله  جانبي را رعايت نمي كنند با آيينه بغل خودروهاي در حال حركت و يا متوقف شده كنار خيابان افزايش يابد. چه بسيار رانندگاني كه به محل پارك خودروي خود مراجعه كرده و با آيينه شكسته شده مواجه شده اند. شايد به همين دليل است كه رانندگان خودروها به ويژه خودروهايي كه قيمت آيينه و قاب آنها بالغ بر 100 هزار تومان است هنگام پارك خودروشان وسواس بيشتري به خرج مي دهند و حتماً قبل از ترك خودرو، قاب آن را تا مي كنند.
البته صاحبان خودروهايي كه داراي بيمه بدنه استفاده نشده هستند، دريافت نكردن خسارت از شركت هاي بيمه را بابت شكستگي آيينه بغل به تخفيف  پايان سال ترجيح مي دهند.]]>
</TEXT>
</DOC>
<DOC>
<DOCID>HAM2-860215-017</DOCID>
<DOCNO>HAM2-860215-017</DOCNO>
<ORIGINALFILE>/1386/860215/news/_akhar.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[نمايشگاه خيريه
فرهنگسراي بانو به مناسبت هفته معلم و با هدف گراميداشت مقام معلم اقدام به برگزاري نمايشگاهي تا 21 ارديبهشت ماه كرده است. در اين نمايشگاه 40 اثر در ابعاد مختلف به صورت تابلوهاي خوشنويسي، تذهيب و مينياتور در معرض ديد عموم قرار گرفته است.عوايد حاصل از فروش اين آثار به صورت خيريه به كودكان نيازمند تعلق مي گيرد. علاقمندان براي بازديد از اين نمايشگاه مي توانند به نشاني خيابان وليعصر(عج)، ضلع شمالي پارك ساعي، كوي ساعي، فرهنگسراي بانو مراجعه كنند و يا براي كسب اطلاعات بيشتر با تلفنهاي 8-88786275 تماس بگيرند.
هنرهاي دستي
نگارخانه مهر فرهنگسراي انقلاب به منظور ايجاد خوداشتغالي و جذب استعدادهاي هنري، نمايشگاه هنرهاي دستي برگزار مي كند. در اين نمايشگاه گلهاي چيني، ايتاليايي، بلندر، سفره عقد و... عرضه خواهد شد. نمايشگاه هنرهاي دستي تا 20 ارديبهشت برپا است.علاقمندان مي توانند براي بازديد از اين نمايشگاه به نگارخانه مهر فرهنگسراي انقلاب واقع در بزرگراه شهيد نواب صفوي، خيابان كميل شرقي مراجعه كنند و يا براي كسب اطلاعات بيشتر با شماره تلفن هاي 9-55419057 تماس بگيرند.]]>
</TEXT>
</DOC>
<DOC>
<DOCID>HAM2-860215-018</DOCID>
<DOCNO>HAM2-860215-018</DOCNO>
<ORIGINALFILE>/1386/860215/news/_akhar.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[كدام شهر؟
آرامگاه شيخ صدوق كه امروز روز بزرگداشت اوست در كدام شهر واقع شده است؟
a)نجف b)قم
c)شهرري d)مشهد
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 76
]]>
<IMAGE>/1386/860215/news/022857.jpg</IMAGE>
</TEXT>
</DOC>
<DOC>
<DOCID>HAM2-860215-019</DOCID>
<DOCNO>HAM2-860215-019</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بانك هاي سرمايه گذاري، خرداد ماه مي آيند
هيأت عالي واگذاري، مجوز فروش سهام 10 شركت را به صورت مزايده صادر كرد]]>
</TITLE>
<TEXT>
<IMAGE>/1386/860215/news/022743.jpg</IMAGE>
<![CDATA[
خدمات بانك ها به بازار سرمايه
عضو هيأت عامل سازمان خصوصي سازي: براي جلوگيري از تباني خريداران و كاهش غيرمنطقي قيمت سهام عرضه شده، سازمان خصوصي سازي مي تواند از خدمات بانك ها، مؤسسات اعتباري و سرمايه گذاري براي تعهد پذيره نويسي سهام استفاده كند.
گروه بورس به دنبال تأكيد وزير اقتصاد براي حضور بانك ملي در عرضه سهام دولتي روز گذشته مسئولان اين وزارتخانه از تأسيس 3 بانك سرمايه گذاري تا آخر خردادماه خبر دادند.
براساس اظهارات داود دانش جعفري وزير امور اقتصادي و دارايي قرار است بانك ملي در اجراي سياست هاي اصل 44 و عرضه سهام دولتي به دولت كمك كند.
براساس اين طرح، بانك ملي نوعي تعهد پذيره نويسي سهام را در بورس تهران اجرا خواهد كرد، علت اصلي چنين رويكردي از طرف دولت وجود نداشتن بانك ها و شركت هاي تأمين سرمايه در بازار سرمايه كشور است.
هفته گذشته وزير اقتصاد با بيان اين كه نقش بانك ملي در اجراي سياست هاي اصل 44 بسيار مهم است، اين بانك را براي مقابله با تباني در عرضه سهام دولتي به كمك فراخواند. وي افزود: براي رفع نگراني دولت به هنگام عرضه سهام در بورس و استقبال نامناسب خريداران يا تباني اخلال گران، بنگاه تأمين مالي بزرگي نظير بانك ملي مي تواند ياور دولت باشد.
وي تأكيد كرد: بانك ملي پس از مذاكره با دولت براي خريد سهام و ارزيابي هاي فني تعيين قيمت سهام در قراردادي با دولت سهام مربوطه را خريداري و در اسرع وقت اين سهام را با دريافت كارمزد مربوطه واگذار كند. در همين رابطه علي صدقي مديرعامل بانك ملي ايران چند روز پس از اظهارنظر وزير اقتصاد در گفتگو با همشهري آمادگي كامل خود را براي كمك به دولت براي اجراي سياست هاي اصل 44 اعلام كرد اما اين آمادگي را مشروط به افزايش سرمايه اين بانك دانست. وي افزود: براي اجراي سياست هاي اصل 44 به بانك ها و مؤسسات مالي قوي كه توان سرمايه گذاري بالايي دارند نياز است، همچنين براي اجراي كامل برنامه خصوصي سازي در كشور به غير از منابع داخلي به منابع خارجي نيز نياز است.
صدقي تصريح كرد: البته براي اجراي بهينه اين كار، ابتدا بايد با افزايش سرمايه بانك ملي موافقت شود و سپس شرايطي ايجاد شود تا بانك ملي بدهي هاي معوق خود را بپردازد. به گفته صدقي براي حضور اين بانك در عرضه سهام دولتي نياز به تقويت بنيه هاي مالي اين بانك دولتي است. به اين ترتيب مديرعامل بانك ملي حضور در عرضه سهام دولتي را مشروط به افزايش سرمايه اين بانك دانست. اما روز گذشته سيدحميد پورمحمدي معاون امور بانكي وزارت امور اقتصادي و دارايي از راه اندازي 3 بانك سرمايه گذاري تا خرداد ماه سال جاري خبر داد.
به گزارش مهر وي با بيان اين كه در حال حاضر در مقطعي قرار داريم كه بايد اهداف سند چشم انداز را محقق كنيم افزود: بايد پس از پايان اهداف چشم انداز به اولين كشور اقتصادي منطقه تبديل شويم. معاون وزير اقتصادي و دارايي به ايجاد نهادهاي مالي جديد اشاره كرد و گفت: تا خرداد ماه سال جاري 3 بانك سرمايه گذاري، راه اندازي خواهد شد و علاوه بر بانك سرمايه گذاري، ايجاد مؤسساتي نظير تضمين اعتبار، پي گيري وصول مطالبات معوق از برنامه هاي بعدي اين وزارتخانه خواهد بود. پورمحمدي تأكيد كرد: براي رسيدن به اهداف چشم انداز علاوه بر موارد فوق نياز به ايجاد ابزارهاي جديد مالي احساس مي شود تا علاوه بر اوراق مشاركت از ساير ابزارها و شيوه هاي جديد مالي هم استفاده شود. به اين ترتيب در حالي كه روند اجراي سياست هاي اصل 44 زمينه انتقاد برخي از كارشناسان را به وجود آورده به نظر مي رسد مسئولان وزارت اقتصاد عزم خود را جزم كرده اند تا به منظور اجراي هرچه سريعتر اين سياست ها منابع موردنياز براي برنامه خصوصي سازي را در كشور ايجاد كنند.
كارشناسان معتقدند كه نقدينگي كنوني موجود در كشور جوابگوي حجم عظيم خصوصي سازي در كشور نخواهد بود. بنا بر اين دولت علاوه بر جمع آوري نقدينگي داخلي ناگزير به جذب سرمايه هاي خارجي است. اما به رغم آن كه ظرف هفته هاي گذشته خبر از برگزاري مزايده هاي بين المللي براي عرضه سهام چند شركت بزرگ به گوش مي رسيد اما هنوز خبري رسمي  در اين زمينه منتشر نشده است.
مواضع سازمان خصوصي سازي
در همين حال خبرگزاري مهر به نقل از معاون امور آماده سازي سهام سازمان خصوصي سازي از آمادگي اين سازمان براي اجراي روش تعهد پذيره نويسي سهام گزارش داد.
اسماعيل غلامي گفت: ماده 65 لايحه قانوني اجراي سياست هاي كلي اصل 44 قانون اساسي كه در دولت تصويب شده و قرار است به مجلس ارائه شود، اجازه تعهد پذيره نويسي سهام به بانك ها، مؤسسات اعتباري و بانك هاي سرمايه گذاري جهت كسب اطمينان از اين كه سهام عرضه شده حتماً به فروش برسد را داده است. به گفته وي، اين گونه بانك ها و مؤسسات موظف هستند در صورت نبودن مشتري كافي و يا غير قابل قبول بودن پيشنهادات آنها سهام عرضه شده را به قيمت پيشنهادي توافق شده در قرار داد تعهد پذيره نويسي كه به تائيد هيأت عالي واگذاري نيز رسيده را خريداري كند.
عضو هيأت عامل سازمان خصوصي سازي ادامه داد: اين اصل ماده اي است كه اگر لايحه قانوني اجراي سياست هاي كلي اصل 44 قانون اساسي به تصويب برسد، قابل انجام است و از سوي ديگر براساس قانون بازار اوراق بهادار حتي اگر لايحه اجراي اصل 44 در مجلس به تصويب هم نرسد، طبق قانون مي توان اين مؤسسات را ايجاد كرد. غلامي وظيفه بانك هاي سرمايه گذاري را تأمين منابع مالي براي خريد سهام عرضه شده در بورس عنوان كرد و افزود: در اين حالت زماني كه سهامي از طريق سازمان خصوصي سازي عرضه مي شود، اين سهام حتماً به فروش مي رود. وي ادامه داد: اين بانك ها با در اختيار داشتن منابع مالي كافي، انجام رايزني ها و جمع آوري مشتري(چون اين منابع مالي حتي ممكن است در اختيار مشتريان نيز قرار گيرد)اقدام به خريد سهام عرضه شده مي كنند و يا تأمين منابع و سرمايه خريداران را برعهده مي گيرند.
واگذاري 10 شركت به صورت مزايده
غلامي  همچنين در گفت وگويي ديگري با فارس از تصويب واگذاري سهام 10 شركت دولتي به صورت مزايده در جلسه اخير هيأت عالي واگذاري خبر داد. وي با اشاره به برگزاري جلسه هيأت عالي واگذاري در روز چهارشنبه گفت: هيأت عالي واگذاري درباره واگذاري 10 شركت از طريق مزايده و سازمان بورس تصميم گرفت. وي اين شركتها را سازنداب، نصب نيرو، صنايع هوايي ايران، تهيه و توزيع مواد ريخته گري، شركت صنعتي جنرال، شركت صنعتي آينده ساز، قند و شكر اروميه، توليد توربين و پمپ هاي آبي، شركت آب و خاك تهران و صنايع نساجي ايران ذكر كرد. او تصريح كرد: شركتهاي صنايع نساجي ايران و جنرال جزو شركتهاي بورس هستند، اما در حال حاضر نمادشان بسته است و اگر مشتري براي شان پيدا شود، از طريق بورس عرضه مي شوند. وي با بيان اينكه ساير شركتهاي مصوب هيأت عالي واگذاري در بورس حضور ندارند، افزود: بر اين اساس سهام شركتهاي مذكور از طريق مزايده عرضه خواهد شد.]]>
</TEXT>
</DOC>
<DOC>
<DOCID>HAM2-860215-020</DOCID>
<DOCNO>HAM2-860215-020</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[انتصاب مديرعامل جديد گل گهر]]>
</TITLE>
<TEXT>
<![CDATA[گروه بورس- شركت سنگ آهن گل گهر مديرعامل جديد خود را شناخت.
براساس صورتجلسه هيأت مديره اين شركت در ارديبهشت ماه جاري محمدمسعود سميعي نژاد به عنوان مديرعامل جديد شركت گل گهر منصوب شد. پيش از اين فتح الله طيبي به عنوان مديرعامل اين شركت ايفاي نقش مي كرد.]]>
</TEXT>
</DOC>
<DOC>
<DOCID>HAM2-860215-021</DOCID>
<DOCNO>HAM2-860215-021</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افزايش140 درصدي در بورس فلزات]]>
</TITLE>
<TEXT>
<![CDATA[گروه بورس- هفته گذشته در بورس فلزات تهران جمعاً 85 هزار و 200 تن انواع فولاد، مس، آلومينيوم و كنسانتره فلزات گرانبها و موليبدن به ارزش 785 ميليارد و 741 ميليون و 750 هزار ريال داد و ستد شد.
به گزارش روابط عمومي سازمان كارگزاران بورس فلزات تهران، آمار كل معاملات بورس در هفته مورد بررسي نسبت به هفته قبل از آن، از لحاظ حجم 140 درصد و از نظر ارزش 80 درصد افزايش نشان مي دهد.
براساس اين گزارش، تالار اين بورس در هفته مورد بررسي شاهد جمعاً 127 هزار و 125 تن عرضه در مقابل 81 هزار و 475 تن تقاضا بود.]]>
</TEXT>
</DOC>
<DOC>
<DOCID>HAM2-860215-022</DOCID>
<DOCNO>HAM2-860215-022</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد معاملات در بورس كشاورزي]]>
</TITLE>
<TEXT>
<![CDATA[گروه بورس- بورس كالاي كشاورزي در اين هفته، شاهد عرضه 269 هزار و 185 تن ذرت، كنجاله، كشمش و جو بود.
به گزارش روابط عمومي بورس كشاورزي، در اين هفته شش هزار و 870 تن كالا شامل 2 هزار و 450 تن ذرت، سه هزار و 805 تن كنجاله، 335 تن كشمش و 280 تن جو، به ارزش 20 ميليارد و 156ميليون ريال در تالار معاملات به فروش رفت كه نسبت به هفته گذشته، از نظر ارزش 97 درصد و از نظر حجم 79 درصد افزايش نشان مي دهد. در اين هفته، 235 هزار و 450 تن كنجاله سويا و آفتابگردان بر روي تابلوي عرضه رفت كه سه هزار و 805 تن آن به ارزش 11 ميليارد و 16 ميليون ريال به فروش رفت. در اين گروه سه هزار و 645 تن كنجاله سويا و 160 تن كنجاله آفتابگردان مورد معامله قرار گرفت.]]>
</TEXT>
</DOC>
<DOC>
<DOCID>HAM2-860215-023</DOCID>
<DOCNO>HAM2-860215-023</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام دارو و تجهيزات، همچنان در صدر]]>
</TITLE>
<TEXT>
<IMAGE>/1386/860215/news/022737.jpg</IMAGE>
<![CDATA[
گروه بورس- تازه ترين آمار دريافتي حاكي از آن است سهام گروه دارويي و تجهيزات همچنان در صدر سودآورترين سهام بورس تهران هستند.
براساس اين گزارش، كارنامه معاملات بورس تهران از ابتداي ارديبهشت ماه سال جاري تاكنون نشان مي دهد كه شركت هاي پارس دارو، داروسازي اسوه، داروسازي زهراوي به ترتيب رتبه هاي اول تا سوم جدول معاملات بازار سهام را به لحاظ سودآوري از محل افزايش قيمت سهام از آن خود كرده اند. بر همين اساس شركت پارس دارو از ابتداي ارديبهشت تاكنون يك هزار و 338 ريال سود نصيب سهامداران خود كرده است. قيمت هر سهم اين شركت با 12 درصد رشد اكنون به 12 هزار و 483 ريال رسيده است. پس از پارس دارو شركت داروسازي اسوه با 8/7 درصد افزايش قيمت در جايگاه بعدي جاي گرفته است. قيمت هر سهم اين شركت در ارديبهشت ماه 883 ريال رشد كرده و اكنون به 12 هزار و 185 ريال رسيده است. داروسازي زهراوي نيز در اين مدت با 6/4 درصد رشد قيمت، 686ريال سود از محل افزايش قيمت هر سهم نصيب سهامداران خود كرده است.
بررسي آمار معاملات نشان مي دهد كه شركت هاي البرز دارو، ايران دارو، داروسازي فارابي، داروسازي جابربن حيان نيز در ميان شركت هاي سودآور ارديبهشت ماه قرار گرفته اند، قيمت هر سهام البرز دارو دراين مدت با 554 ريال صعود، 5/4 درصد رشد كرده است. قيمت سهام شركت هاي ايران دارو، داروسازي فارابي و جابربن حيان نيز در طول اين مدت به ترتيب 506، 482 و 415 ريال افزايش يافته است.
كابل البرز در صدر گروه تجهيزات
تازه ترين آمار دريافتي حاكي از آن است كه سهام تجهيزات نيز در كنار گروه دارويي با درصد نوسان روبه رشدي مواجه بوده اند كه در اين ميان كابل البرز در ميان اين شركت ها يكه تازي مي كند. سهامداران بورس تهران از ابتداي ارديبهشت تاكنون بيش از يك ميليون سهم اين شركت را خريداري كرده اند. به اين ترتيب قيمت هر سهم كابل البرز با 7/18 درصد صعود معادل 156 ريال افزايش يافته و اكنون به 977 ريال رسيده است. پس از كابل البرز گروه صنعتي بهشهر و ماشين آلات عمراني و زراعي ايران هر كدام به ترتيب با 14 و 13 درصد رشد قيمت درجايگاه بعدي قرار گرفتند. شركت هاي كابل باختر، چيني ايران و لعابيران نيز از جمله سهامي بوده اند كه در اين مدت با درصد رشد قيمتي بالايي به كار خود پايان داده اند.]]>
</TEXT>
</DOC>
<DOC>
<DOCID>HAM2-860215-024</DOCID>
<DOCNO>HAM2-860215-024</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام پيش بيني سود پارس خودرو]]>
</TITLE>
<TEXT>
<![CDATA[گروه بورس- شركت پارس خودرو پيش بيني سود هر سهم خود را براي سال 85 اعلام كرد.
براساس اين گزارش، شركت پارس خودرو با صدور اطلاعيه اي اعلام كرد درآمد هر سهمش براي سال 85 مبلغ 747 ريال خواهد بود. سود هر سهم اين شركت در سال 84 مبلغ 267 ريال بود. پارس خودرو پيش از اين سود هر سهم خود را براي سال 85، 694 ريال اعلام كرده بود، اين شركت دلايلي درخصوص افزايش اخير سود خود اعلام نكرده است.
براساس اطلاعات دريافتي، هيات مديره اين شركت درنظر دارد 80 درصد سود سال 85 را بين سهامداران تقسيم كند. پارس خودرو همچنين در توضيح گزارش مالي خود آورده است كه نرخ برابري منابع ارزي را در پيش بيني عملكرد خود براي هر دلار 9 هزار و 300 ريال محاسبه كرده است.]]>
</TEXT>
</DOC>
<DOC>
<DOCID>HAM2-860215-025</DOCID>
<DOCNO>HAM2-860215-025</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[هفته گذشته رخ داد
كاهش 95 درصدي حجم معاملات]]>
</TITLE>
<TEXT>
<![CDATA[گروه بورس- حجم معاملات بورس تهران در هفته گذشته 95 درصد كاهش يافت.
براساس اين گزارش، سهامداران بورس تهران هفته گذشته 227 ميليون و 235 هزار سهم دادوستد كردند كه اين آمار نسبت به هفته قبل از آن حاكي از كاهش 95 درصدي حجم معاملات است. در اين هفته همچنين ارزش معاملات صورت گرفته نيز با كاهش 84 درصدي همراه بود. در دادوستدهاي اين هفته در مجموع 748 ميليارد و 731 ميليون سهم توسط سهامداران خريداري شد. اما در دادوستدهاي اين هفته تعداد خريداران سهام با 8/51 درصد افزايش به 24 هزار نفر رسيد.
اين در حالي است كه بيشتر خريداران در اين هفته معاملات خود را در تالار اصلي بورس پيگيري كردند به طوري كه تعداد خريداران در تالار اصلي با رشدي معادل 234 درصد همراه بود اما اين تعداد در تالار فرعي با كاهش 34 درصدي حضور سهامداران روبه رو بود. در اين هفته تنها 2 هزار و 270 سهم به ارزش 5/2 ميليون ريال در تابلوي چهارم يا تابلوي غيررسمي بورس داد و ستد شد.
اين در حالي است كه براساس اظهارنظر مسئولان سازمان بورس قرار بود تا تكليف شركت هاي حاضر در تابلوي چهارم بورس تا انتهاي سال جاري مشخص شود. مسئولان سازمان بورس همچنين در اظهارنظر ديگري اعلام كرده بودند كه وضعيت شركت هاي حاضر در تابلوي چهارم در ارديبهشت ماه سال جاري مشخص مي شود.
اما با توجه به سكوت خبري سخنگوي سازمان بورس و اوراق بهادار هيچ خبر رسمي در اين زمينه در دست نيست. در حال حاضر 89 شركت در تابلوي غيررسمي يا تابلوي چهارم حضور دارند كه سال گذشته براساس تصميم شوراي بورس به دلايل متعددي از جمله شفاف نبودن، روند معاملات و برخي گزينه هاي ديگر براي اصلاح ساختار به تابلوي چهارم منتقل شدند.
شاخص
اين گزارش حاكيست، شاخص كل بورس تهران در دادوستدهاي هفته گذشته با كاهش اندكي معادل 59 صدم درصد مواجه شد. در اين هفته همچنين شاخص هاي بازده بازار و صنعت نيز هر كدام به ترتيب با 10 صدم و 5/13 درصد افزايش به كار خود پايان دادند. اما شاخص مالي 401 واحد نزول كرد. در اين هفته سازمان خصوصي سازي 57 ميليون سهام شركت ملي صنايع مس ايران را به ارزش 256 ميليارد ريال در تالارهاي بورس عرضه كرد.]]>
</TEXT>
</DOC>
<DOC>
<DOCID>HAM2-860215-026</DOCID>
<DOCNO>HAM2-860215-026</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سازمان بورس بر بازار سرمايه نظارت قضايي دارد]]>
</TITLE>
<TEXT>
<IMAGE>/1386/860215/news/022740.jpg</IMAGE>
<![CDATA[
گروه بورس- نظارت قضايي بر عملكرد مشمولان قانون بازار اوراق بهادار كشور، شامل كشف و رسيدگي مستقيم قضايي نمي شود.
به گزارش سايت رسمي سازمان بورس و اوراق بهادار، شهروز يوسفي ژفر سرپرست مديريت امور حقوقي و انتظامي سازمان بورس و اوراق بهادار با بيان اين كه اين نظارت با طي يك سلسله مراتب نظارتي و در نهايت به اعلام جرم توسط سازمان بورس به مراجع قضايي شكل مي ژگيرد، گفت: نظارت قضايي بر حوزه ژهاي مختلف گاه به طور مستقيم مانند رسيدگي به پرونده خاص و گاه به طور غير مستقيم است.
يوسفي ژفر افزود: بخشي از اين نظارت بدون نياز به طرح دعوا در مراجع قضايي مانند نظارت مستمر سازمان بازرسي كل كشور بر سازمان ها و ادارات و نهادهاي دولتي اعمال مي شود اما بخش ديگر مستلزم طرح دعواي مستقيم يا غير مستقيم است كه نهاد قضايي در رسيدگي به پرونده ژهاي مطروح اعمال مي ژكند. وي تصريح كرد: بنابر تكليف قانون ژگذار در قانون بازار، نظارت قضايي بر حوزه بازار فقط از طريق نظارت سازماني است كه در يك خط طولي با مراجع تحقيق و تعقيب ژكننده قضايي با عنوان دادسرا و رسيدگي ژكننده با عنوان دادگاه ژهاي كيفري قرار مي ژگيرد.
وي يادآور شد: از اين رو اعمال مواد 19 و 52 قانون بازار توسط سازمان بورس و اوراق بهادار در واقع ايجاد زمينه لازم و شرط ضروري در رسيدگي به عناوين مجرمانه 25 گانه توسط نهاد قضايي است كه به طور بدوي حق رسيدگي ندارد.]]>
</TEXT>
</DOC>
<DOC>
<DOCID>HAM2-860215-027</DOCID>
<DOCNO>HAM2-860215-027</DOCNO>
<ORIGINALFILE>/1386/860215/news/_bourse.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام ايرالكو تا 3 هفته ديگر عرضه مي شود]]>
</TITLE>
<TEXT>
<![CDATA[گروه بورس- سهام شركت آلومينيوم ايران تا سه هفته ديگر در بورس اوراق بهادار عرضه مي ژشود.
به گزارش سايت رسمي سازمان بورس و اوراق بهادار دكتر ايرج اكبريه مشاور وزير صنايع در امور شركت ها در اين باره گفت: در نشست اخير هيات عالي واگذاري در اين باره توافق شد و پس از اجراي مقدمات و هماهنگي هاي لازم، شاهد عرضه پنج درصد سهام ايرالكو خواهيم بود. وي افزود: 99 درصد سهام اين شركت متعلق به سازمان توسعه است و با توجه به اين كه پيش از اين در بورس پذيرش شده، مقدمات كمتري نياز دارد.
مشاور وزير صنايع در امور شركت  ها درباره شرايط اين شركت، يادآور شد: در گذشته به علت حفاظت از محيط زيست، 21 درصد از توليد اين شركت كاهش يافته بود كه با سرمايه ژگذاري جديد و استفاده از فن ژآوري ژهاي مدرن، در هفته اخير 30 درصد به ظرفيت آن افزوده شد كه علاوه بر جبران كاهش قبلي، 9 درصد نيز بالاتر رفته است. وي با تاكيد بر سودآور بودن اين شركت، تصريح كرد: ايرالكو با سرمايه 165 ميليارد ريالي در سال گذشته، 50 ميليارد تومان سود خالص داشته است كه در مجمع بيش از پنجاه درصد اين سود تقسيم خواهد شد و با توجه به بهره ژبرداري از ظرفيت جديد تا سال آينده، سودآوري اين شركت افزايش خواهد يافت.
اكبريه با اشاره به اين كه اين شركت برنامه ژاي براي افزايش سرمايه در مقطع كنوني ندارد، خاطرنشان كرد: در زمينه فعاليت ايرالكو در ايران تنها شركت المهدي فعاليت دارد و به همين علت بازار داخلي و صادراتي مناسبي دارد. وي افزود: ايرالكو نيز مانند شركت ژهاي ملي صنايع مس و فولاد مباركه اصفهان از بهترين شركت ژهاي دولتي است كه توان سوددهي بالايي دارد. اكبريه با تاكيد بر اين كه قيمت گذاري سهام اين شركت نيز به صورت عرضه و تقاضا در بورس انجام مي شود، يادآور شد: به زودي نشست ژهايي با حضور فعالان بازار سرمايه برگزار خواهد شد تا اطلاعات كافي در اختيار بازار و سرمايه ژگذاران قرار بگيرد. در همين حال معاون مالي و اقتصادي شركت ايرالكو( شركت آلومينيوم ايران )گفت: سهام اين شركت پس از تاييد سازمان حسابرسي در بورس عرضه خواهد شد.
محمد ابراهيم رازقي اظهار داشت: مسئولان شركت ايرالكو تمامي اطلاعات و مدارك لازم را به سازمان ژهاي بورس و حسابرسي ارسال كرده ژاند. وي با اشاره به اينكه شركت ايرالكو در سال 1379 در سازمان بورس و اوراق بهادار پذيرش شده است، افزود: هنوز سود قطعي اين شركت مشخص نشده است.]]>
</TEXT>
</DOC>
<DOC>
<DOCID>HAM2-860215-028</DOCID>
<DOCNO>HAM2-860215-028</DOCNO>
<ORIGINALFILE>/1386/860215/news/_diet.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[كشف درمان جديد براي پوكي استخوان
نيمي از زنان بالاي 50 سال دچار شكستگي استخوان مي شوند كه دليل اصلي آن پوكي استخوان است]]>
</TITLE>
<TEXT>
<IMAGE>/1386/860215/news/022779.jpg</IMAGE>
<![CDATA[
گروه سلامت- دانشمندان مي گويند درمان جديدي را براي مبتلايان به پوكي استخوان كشف كرده اند.
محققاني از 27 كشور جهان اين درمان جديد را براي سه سال مورد ارزيابي قرار داده اند و نتيجه آن را در مجله معتبر پزشكي نيواينگلند(ew eglad joural of medicie)منتشر كرده اند. مهم ترين مزيت اين دارو اين است كه يك بار مصرف آن در سال كافي است، درحالي كه داروهاي فعلي اغلب بايد بصورت روزانه مصرف شوند.
محققان دانشگاه كاليفرنيا بيش از 7 هزار و 500 زن بالاي 65 سال را مورد مطالعه قرار دادند و به نيمي از آنها داروي تزريقي زولدرونيك اسيد(zoledroic acid)و به نيمي ديگر دارونما دادند.
يافته ها حاكي بود كه اين درمان تزريقي خطر شكستگي لگن خاصره را تا 40 درصد و شكستگي در ستون فقرات را تا 70 درصد كاهش مي دهد و به اين ترتيب اثر درماني زولدرونيك اسيد(كه نام تجاري آن آكلاستا است)به اثبات رسيد. توليدكنندگان اين دارو اميدوارند مقامات اروپا در طي سال جاري ميلادي مجوز توزيع زولدرونيك اسيد را صادر كنند.
اين دارو فقط يك بار در سال بايد تزريق شود و تزريق آن نيز 15 دقيقه بيشتر طول نمي كشد. داروهايي كه تاكنون براي پوكي استخوان تجويز مي شده به صورت قرص بوده و هر روز بايد مصرف شود و تحقيقات نشان داده كه بيماران پوكي استخوان به طور منظم داروهاي خود را مصرف نمي كنند؛ عوارض جانبي اين داروها، از جمله تورم لوله مري كه بلع را دشوار مي كند، باعث مي شود بيمار پس از 6 ماه مصرف آن را رها كند.
بهاي آلكاستا، حدود 600 دلار است و مهم ترين عارضه آن افزايش خطر نوسان غيرطبيعي ضربان قلب است.
پروفسور ديويد ريد، از دانشگاه آبردين بريتانيا كه گروه وي در اين تحقيق شركت داشته، جلوگيري از شكستگي لگن خاصره، كه مهم ترين عارضه پوكي استخوان در سالمندان است، را امري حياتي دانسته چراكه حتي در پيشرفته ترين كشورها حدود 20 درصد از بيماراني كه لگن آن ها دچار شكستگي شده، در عرض 6 ماه مي ميرند.
با اين كه بسياري بر اين تصور هستند كه پوكي استخوان يكي از بيماري هاي دوران سالمندي است اما گفته مي شود كه ابتلا به آن در دوران نوجواني آغاز مي شود. بيماري اي كه در آن استحكام نسج استخوان افت كرده و احتمال شكستگي چند برابر مي شود. نيمي از زنان بالاي 50 سال دچار شكستگي استخوان مي شوند كه دليل اصلي آن پوكي استخوان يا استئوپروز است.
سن بالا، رفتارهاي ماشيني، فعاليت بدني كم و سابقه ژنتيكي از جمله علل ايجاد پوكي استخوان هستند.پزشكان مي گويند با توجه به اين كه از 30 سالگي به بعد بافت استخواني تحليل مي رود احتمال بروز پوكي استخوان نيز در سنين ميانسالي و كهنسالي افزايش مي يابد كه برخي از عوامل از جمله يائسگي در زنان به دليل كاهش سطح استروژن منجر به تسريع اين عامل قبل از زمان مذكور است. با اين حال با تغذيه مناسب، يعني غذاهايي كه حاوي ويتامين d و كلسيم باشد و نيز فعاليت بدني مناسب مي توان دانسيته استخوان را افزايش داد.]]>
</TEXT>
</DOC>
<DOC>
<DOCID>HAM2-860215-029</DOCID>
<DOCNO>HAM2-860215-029</DOCNO>
<ORIGINALFILE>/1386/860215/news/_diet.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[دود سيگار در دوران جنينييعني قلب ناراحت در بزرگسالي]]>
</TITLE>
<TEXT>
<![CDATA[نتايج يك مطالعه بر روي موش ها نشان داده است آنهايي كه در دوران جنيني با نيكوتين مواجهه داشته اند، بيشتر احتمال دارد كه در بزرگسالي به نارسايي قلبي دچار شوند.
مدتهاست دانشمندان درباره تاثيرات دود سيگار بر اطرافيان فرد سيگاري مطالعه مي كنند و نسبت به خطراتي كه اين افراد را كه موسوم به passive smokers هستند تهديد مي كند، هشدار مي دهند.
اين مطالعه جديد، كه كار محققان مركز تحقيقات نوزادي در دانشگاه لومالينداي كاليفرنياست، تاكيد دوباره اي است بر اين نكته كه سيگار كشيدن مادر در دوران بارداري تا چه حد مي تواند سلامت فرزندشان را، حتي تا سال ها بعد، تهديد كند.
مطالعات قبلي نشان داده بود سيگار كشيدن مادران مي تواند احتمال سندرم موسوم به مرگ ناگهاني شيرخوار را در فرزندشان بيشتر كند.به گزارش رويترز، اين مطالعه چند روز پيش در بيستمين نشست سالانه انجمن روانپزشكان آمريكا در واشنگتن ارائه شده است.]]>
</TEXT>
</DOC>
<DOC>
<DOCID>HAM2-860215-030</DOCID>
<DOCNO>HAM2-860215-030</DOCNO>
<ORIGINALFILE>/1386/860215/news/_diet.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[زور بيماري قلبي به 90 ساله ها كمتر مي رسد]]>
</TITLE>
<TEXT>
<![CDATA[محققان مي گويند بيماران قلبي كه سن بسيار بالايي را دارند ومثلا 90 سالگي را پشت سر گذاشته اند، بهبودي بهتر و سريع تري دارند و بهتر از بقيه به درمان جواب مي دهند.
رويترز گزارش مي دهد اين يافته ها با بررسي و مقايسه درمان بيماران حمله حاد قلبي، در دو گروه سني به دست آمده است. يكي گروه بسيار مسن، يعني 90 ساله ها به بالا، و ديگري، گروه بين 75 و 89 ساله.
محققان مركز تحقيقات قلب وابسته به دانشگاه سنت لوك در كانزاس سيتي، مي گويند پاسخ بيماران 90 سال به بالا، در مورد درمان هاي دارويي بسيار بهتر از گروه جوانتر بوده است، گرچه در مورد درمان هاي تهاجمي تر، مثل كاتترگذاري، تفاوت چنداني نداشته است و هر دو پرعارضه بوده است.
نتايج اين مطالعه در نشريه كالج بيماري هاي قلب آمريكا منتشر شده است.]]>
</TEXT>
</DOC>
<DOC>
<DOCID>HAM2-860215-031</DOCID>
<DOCNO>HAM2-860215-031</DOCNO>
<ORIGINALFILE>/1386/860215/news/_diet.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[زنان چپ دست، كمتر عمر مي كنند]]>
</TITLE>
<TEXT>
<![CDATA[زنان چپ دست زودتر از زنان ديگر ممكن است به بيماري هاي گوناگون دچار شوند و از دنيا بروند. رويترز به نقل از محققان دانشگاه اوترخت آلمان گزارش داده است اين زنان بيشتر ازبقيه احتمال دارد به بيماري هايي مانند سرطان و نيز اختلال در عروق مغزي دچار شوند؛ بيماري هايي كه سبب كوتاه شدن قابل توجه عمر اين زنان مي شود.
يافته هاي اين تحقيق مي گويد اين زنان 3 برابر بيشتر از سايرين دچار سرطان سينه و 5 برابر بيشتر از بقيه دچار سرطان كولوركتال مي شوند و نيز 3 برابر بيشتر احتمال دارد كه دچار اختلال در عروق مغزي شوند. اين محققان مي گويند چگونگي اين پديده هنوز در سايه اي از ابهام قرار دارد. ممكن است اين بيماري ها يك ريشه ژنتيك داشته باشد و نيز ممكن است در اثر مشكلات حين بارداري به وجود آيد. چرا كه محققان عقيده دارند چپ دستي احتمالا ناشي از يك مشكل غيرعادي در دوران بارداري است. آنها مي گويند اين مشكل احتمالي همان طور كه باعث چپ دست شدن فرد مي شود، او را مستعد اين بيماري ها هم مي كند.يافته هاي اين مطالعه در نشريه اپيدميولوژي چاپ شده است.]]>
</TEXT>
</DOC>
<DOC>
<DOCID>HAM2-860215-032</DOCID>
<DOCNO>HAM2-860215-032</DOCNO>
<ORIGINALFILE>/1386/860215/news/_diet.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران
هر ديابتي نيازمند 15 تا 20 ساعت آموزش است]]>
</TITLE>
<TEXT>
<![CDATA[رئيس انجمن ديابت ايران با بيان اين كه هر فرد ديابتي نيازمند 15 تا 20 ساعت آموزش در خصوص نحوه  برخورد با بيماري خود است، از نبود آموزش دراين زمينه در كشور انتقاد كرد.
دكتر اسدالله رجب در هجدهمين سالگرد تأسيس انجمن ديابت، افزود: براساس تحقيقات انجام شده در كشور و به ويژه استان قزوين، در حال حاضر 99 درصد از بيماران ديابتي كنترل مطلوبي بر روي بيماري خود ندارند.
بيمه تك نفره ديابتي ها به زودي اجرايي مي شود
رئيس بنياد امور بيماريهاي خاص با بيان اين كه طرح بيمه انفرادي بيماران ديابتي با پيشنهاد بنياد مطرح و به تصويب مجلس رسيد، گفت: هم اكنون در حال انجام رايزني با سازمان خدمات درماني براي هرچه زودتر اجرايي شدن اين مصوبه هستيم.
فاطمه هاشمي در گفت و گو با ايسنا، اجراي اين طرح را در كاهش هزينه هاي خانواده هاي بيماران ديابتي بسيار موثر دانست و اظهار اميدواري كرد كه اين مصوبه به زودي به مراكز درماني ابلاغ و به اين ترتيب اجرايي شود.
وي همچنين با اعلام اين كه از سال گذشته نيز امكان بيمه تك نفره، بدون پرداخت سرانه بيمه براي بيماران مبتلا به ام اس فراهم شد، افزود: بيماران سرطاني هم به صورت تك نفره مي توانند بيمه شوند.
افتتاح اولين بيمارستان تخصصي چشم در بخش خصوصي
بيمارستان تك تخصصي چشم پزشكي نور روز دوشنبه هفدهم ارديبهشت ماه 86 با حضور رئيس مجمع تشخيص مصلحت نظام و برخي از مسئولان رسما آغاز به كار مي كند.]]>
</TEXT>
</DOC>
<DOC>
<DOCID>HAM2-860215-033</DOCID>
<DOCNO>HAM2-860215-033</DOCNO>
<ORIGINALFILE>/1386/860215/news/_diet.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[گزارش اورژانس
51 مورد سقوط كوهستاني تنها در يك هفته]]>
</TITLE>
<TEXT>
<![CDATA[گروه سلامت- طي هفته گذشته تعداد كل تماسهاي مفيد با مركز اورژانس 115 تهران 97 هزار و 500 مورد بود كه از اين تعداد 15 هزار و 318 مورد تماس مفيد و درماني گزارش شد. همچنين به گزارش روابط عمومي اورژانس تهران، تعداد كل ماموريت با آمبولانس 5 هزار و 523 مورد بوده كه از اين تعداد 2 هزار و 429 مورد درمان سرپايي و دو هزار و 64 مورد نيز افراد بستري شده را تشكيل دادند. در اين هفته 853 مورد اورژانسي مبتلا به حملات قلبي و 403 مورد بيمار تنفسي گزارش شد. همچنين ميزان تصادفات 868 مورد گزارش شد. در ضمن آمارهاي اين هفته اورژانس تهران، حاكي از 51 مورد سقوط از ارتفاع و كوهستان بود.
تصادفات، سوختگي ، حوادث جاده اي و اتوبان و سوانح كوهستان بيشترين مأموريت هاي اورژانس در اين چند سال را تشكيل مي دهند. همچنين حوادثي مثل سقوط و گودبرداري هاي نامعقول هم به ميزان زيادي دردسر ساز است و براي همين گفته مي شود كشور ما يكي از بالاترين آمارهاي تلفات سقوط از ارتفاع را دارد.
كارشناسان طب كار مي گويند ارتفاع از 1.5 متر به بالا تلقي مي شود و هر فردي اگر بخواهد از اين ميزان بالاتر برود بايد حتما حفاظ و حمايت داشته باشد. متاسفانه به دليل رعايت نكردن همين نكات است كه در حال حاضر در تهران در هر روز، 4 كشته در اثر كار در ارتفاع داريم كه اين ميزان تلفات در دنيا بي نظير است.
در هفته گذشته تقريبا در تمامي آمارهاي روزانه مركز اورژانس تهران موارد سقوط به اشكال مختلف به ثبت رسيد كه علت اصلي اغلب آنها هم عدم رعايت نكات ايمني، بي احتياطي و نقص تجهيزات مربوطه اعلام شد.
نمونه آن سقوط يك پسر بچه 12 ساله از طبقه دوم ساختمان بود كه با اعزام تيم امدادي و انجام اقدامات اوليه از جمله كنترل خونريزي و فيكس كردن اندامها و ستون فقرات اين نوجوان به بيمارستان لقمان حكيم انتقال يافت.
كارشناسان مي گويند چنانچه پنجره لبه پشت بام يا راه پله بدون حفاظ بوده و يا ميله هاي حفاظ به اندازه كافي به هم نزديك نباشند، احتمال بروز موارد سقوط بخصوص در بين گروه سني كودكان و نوجوانان بالا مي رود. عدم نصب صحيح داربست، نردبان، چهارپايه، جرثقيل و امثال آن نيز ممكن است منجر به سقوط افراد گردد.
علاوه بر اين، صخره نوردي، كوهنوردي و... هم بدون برخورداري از تجربه و اطلاعات و تجهيزات كافي و آمادگي مناسب بدني مي تواند حادثه اي ناگوار به همراه داشته باشد. اغلب اين سقوط ها به دليل مه گرفتگي شديد در مناطق كوهستاني و نامناسب بودن شرايط جوي رخ مي دهند. در كوهنورداني كه سقوط كرده اند، عمومأ شكستگي هاي استخوان هاي زانو و استخوان ساق پا ديده مي شود.
در بعضي موارد هم سقوط مي تواند به آسيب ديدگي شديد سر، گردن و پشت منجر شود و در نتيجه باعث ضعف قواي جسماني و مرگ گردد. در حال حاضر با رسيدن فصل بهار و تابستان و پرداختن به ورزش كوه پيمايي و كوهنوردي لازم است افراد با اطلاعات كافي و با به همراه داشتن كيف كمك هاي اوليه مناسب به اين امر اقدام نمايند.]]>
</TEXT>
</DOC>
<DOC>
<DOCID>HAM2-860215-034</DOCID>
<DOCNO>HAM2-860215-034</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با رايزني وزارت بهداشت، هيات وزيران مصوبه خود را در مورد عدم افزايش ساليانه حقوق پزشكان لغو كرد
پاسخ مثبت به مرزداران سلامت]]>
</TITLE>
<TEXT>
<IMAGE>/1386/860215/news/022776.jpg</IMAGE>
<![CDATA[
گروه سلامت- تجمع 150 تا 200 نفره پزشكان در اعتراض به افزايش نيافتن حقوق سالانه خود در مقابل سازمان نظام پزشكي كشور باعث شد شخص وزير بهداشت خبر اصلاح مصوبه دولت در مورد افزايش حقوق پرسنل بهداشتي- درماني را اعلام و تاكيد كند: پزشكان ديگر از دريافت فوق العاده شغل ترجيحي امسال مستثني نيستند و مانند بقيه از اين مزايا برخوردار مي شوند.
تجمع روز پنج شنبه كه در آن اكثرا پزشكان عمومي شاغل در بخش دولتي حاضر بودند از ساعت 11 تا 14 ادامه داشت و سرانجام با حضور شهاب الدين صدر، رئيس سازمان نظام پزشكي و گفت و گو با پزشكان معترض، مبني بر اينكه سازمان نظام پزشكي پيگير حقوق پزشكان است و در اين زمينه مكاتبه كرده است تجمع خاتمه يافت.
اعتراض پزشكان به مصوبه اخير دولت در مورد افزايش حقوق كاركنان دولت بود كه اعلام شده بود براي رسيدن به عدالت در پرداخت حقوق كاركنان دولت، امسال حقوق همه پرسنل دولتي به جز پزشكان افزايش مي يابد و در واقع پزشكان از افزايش حقوق سالانه مستثني شده  بودند.
اما تقريبا همزمان با اين تجمع، كامران باقري لنكراني، در جلسه هم انديشي استادان دانشگاههاي علوم پزشكي كشور در تالار امام علي(ع)دانشگاه علوم پزشكي شهيد بهشتي گفت: مسئله مستثني شدن افزايش حقوق پزشكان بخش دولتي با رايزني ما در دولت حل شده است و افزايش حقوق سالانه شامل حال پزشكان نيز مي شود.
وي اضافه كرد: با وجودي كه اين مسئله را در تاريخ ششم ارديبهشت به افراد مربوطه اعلام كرده ايم باز هم شاهد عكس العملهاي اعتراضي در اين خصوص هستيم.
اين در حالي بود كه مسعود مسلمي فرد، نائب رئيس انجمن پزشكان عمومي كشور در گفت و گو با خبرگزاري فارس، اعلام كرد: هيچ گزارشي دال بر حل شدن مسئله افزايش حقوق پزشكان بخش دولتي به ما گزارش نشده است و اگر چنين قضيه اي صحت دارد هر چه زودتر به صورت رسمي اعلام كنند تا ما نيز پزشكان معترض را قانع كنيم. به گفته مسلمي فرد بر اساس آنچه تا روز پنج شنبه رسما اعلام شده بود حقوق همه پرسنل بخش دولتي بر اساس رتبه و گروه بين 5 تا 20 درصد در سال 86 افزايش مي يابد اما در اين مورد پزشكان شاغل در بخش دولتي استثنا شده بودند.
با اين حال كامران باقري لنكراني، در گفت و گو با فارس، افزود: در بند 6 مصوبه 28 فروردين دولت در مورد افزايش حقوق رسته هاي بهداشتي- درماني و معلمان آمده بود، پرسنلي كه مجموع حقوق و مزاياي آنها كمتر از 300 هزار تومان باشد از پرداخت فوق العاده شغل تعديل برخوردار مي شوند، اما پزشكان از اين بند مستثني شده بودند كه بعدا با صحبتهايي كه با رياست جمهوري و معاون اول رياست جمهوري داشتيم اين مصوبه اصلاح شد.
وي افزود:  پس از بررسي موضوع مشخص شد پزشكان عمومي در بدو استخدام 210 تا 220 هزار تومان حقوق مي گيرند و بنابراين فوق العاده شغل ترجيحي شامل حال اين افراد نيز مانند ساير رسته هاي بهداشتي- درماني و معلمان مي شود و اين مصوبه دولت با برداشتن لفظ استثناء پزشكان اصلاح شد.
عباس زارع نژاد، مدير روابط عمومي وزارت بهداشت نيز در توضيح اين مطلب به همشهري گفت: مصوبه دولت در تاريح 28 فروردين امسال تصويب شده بود كه وزارت بهداشت براي اصلاح اين اشتباه 4 ارديبهشت ماه طي نامه اي خطاب به آقاي دكتر داوودي، معاون اول رياست جمهوري خواستار اصلاح آن شد. نامه وزير بهداشت نامه مفصلي بود و مستندات كافي را براي اصلاح اين اشتباه دربرداشت كه در پاسخ به اين نامه بر اساس اصلاحيه اي كه در تاريح 12ارديبهشت به وزارت بهداشت رسيد، اعلام شد كه در متن مصوبه قبلي اشتباهات تحريري صورت گرفته كه با برداشته شدن استثناء پزشكان از تبصره 6 اين مصوبه اصلاح شدند.
وي گفت: البته پيش از اين اصلاحيه معاون اول رياست جمهوري قول مساعد را براي اصلاح اين مصوبه داده بود و وزارت بهداشت مراتب را به صورت شفاهي به سازمان نظام پزشكي و پزشكان در مورد اصلاح اين مصوبه داده بود، ولي متاسفانه با وجود اين شاهد برخي اعتراضها از سوي برخي پزشكان بوديم.
زارع نژاد افزود:  طي اين مدت به جز وزارت بهداشت هيچ مكاتبه رسمي ديگري براي اصلاح اين موضوع انجام نشد و اكنون با تلاش وزارت بهداشت اين اصلاحيه به تمام دانشگاههاي علوم پزشكي ابلاغ شده است.
پزشكان ايراني نزديك به خط فقر
عليرغم تصوري كه عموم مردم از وضعيت اقتصادي پزشكان دارند و آن هم به علت وضعيت خاص درصد اندكي از پزشكان متخصص و با سابقه است كه مردم آن را به همه پزشكان تعميم مي دهند، پزشكان عمومي در كشور ما با چالش هاي اقتصادي فراواني رو به رو هستند. چنانكه به گفته دكترحسن هويدا رئيس انجمن پزشكان عمومي كشور جايگاه پزشكان عمومي در نظام سلامت بايد تبيين شود و مشكل اشتغال در اين زمينه زماني حل خواهد شد كه جايگاه اين پزشكان مشخص باشد و زمينه كار و فعاليت براي آنها فراهم شده باشد.
بالاترين حقوق در نظام بهداشت و درمان كشور براي پزشكان عمومي كه در طرح پزشك خانواده و در نقاط دورافتاده و محروم مشغول به كار هستند، ماهانه حدود 800 هزار تومان است كه اين افراد هم هر ماه 70 درصد حقوقشان را دريافت مي كنند و30 درصد مابقي آن نيز هر سه ماه يكبار به آنها پرداخت مي شود.
چند روز قبل، دكتر فاضل، رئيس جامعه جراحان ايران با اشاره به تحقيقي كه در كشورهاي فقيري همچون سوريه، بنگلادش، پاكستان و هندوستان انجام شده و با معدل گيري تعرفه هاي خدمات پزشكي اين كشورها مشخص شده كه اين تعرفه ها در كشورهاي مذكور 4 برابر تعرفه هاي خدمات پزشك عمومي كشور است، گفت: بايد با پزشكان كه زمان زيادي را براي كسب علم صرف كرده اند به طورعادلانه برخورد شود همانطور كه ميزان درآمد يك خلبان و يك راننده يكسان نيست.رئيس جامعه جراحان با بيان اين كه اخلاقيات همچنان در جامعه پزشكي بسيار بيشتر از سايراقشار رعايت مي شود، گفت: در هيچ حرفه اي مثل پزشكي چنين خدمات رايگاني به مراجعان ارائه نمي شود، همچنان كه در بسياري از موارد پزشكان بيماران را بدون دريافت حق ويزيت معاينه مي كنند.
فاضل گفت: تعداد كثيري از افراد جامعه پزشكي نزديك به خط فقر زندگي مي كنند كه اين براي كشوري مثل ما ناراحت كننده و دردآور است.]]>
</TEXT>
</DOC>
<DOC>
<DOCID>HAM2-860215-035</DOCID>
<DOCNO>HAM2-860215-035</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خبر]]>
</TITLE>
<TEXT>
<![CDATA[امتحانات پايه هاي دوم متوسطه و پيش دانشگاهي
به صورت نهايي برگزار مي شود
گروه اجتماعي- امتحانات پايه هاي دوم متوسطه و پيش دانشگاهي به صورت نهايي برگزار مي شود.
معاون نظري و مهارتي آموزش و پرورش با اعلام اين مطلب گفت: برگزاري امتحانات پايه هاي دوم متوسطه و پيش دانشگاهي بر اساس مصوبه شوراي عالي آموزش و پرورش به صورت نهايي برگزار مي شود و سياست وزارت آموزش و پرورش در دوره آموزش متوسطه، تقويت امتحانات نهايي است.
پرويز آ ژژيده افزود: با توجه به استقبال وزارتخانه از تاثير سوابق تحصيلي در ورود به دانشگاه ژها، روند برگزاري امتحانات نهايي در دوره متوسطه تقويت مي شود. وي افزود: اين امر بر اساس توافق با آموزش عالي و كميسيون آموزش و تحقيقات مجلس صورت مي ژگيرد و قطعاً با مصوبه قانوني نسبت به اجراي اين طرح اقدام مي ژكنيم. آژيده گفت: در صورتي كه ميزان تاثير معدل در كنكور ورود دانشگاه ژها افزايش يابد، امتحانات نهايي را در پايه ژهاي ديگر در كنار پايه سوم برگزار مي ژكنيم تا ملاك دقيق ژتري براي گزينش دانش ژآموزان باشد.
نام نويسي از متقاضيان عمره؛ نيمه دوم امسال
گروه اجتماعي- نام نويسي از متقاضيان عمره مفرده از نيمه دوم امسال در بانك ها آغاز مي شود.
مدير روابط عمومي  سازمان حج و زيارت با اعلام اين مطلب به همشهري گفت: با توجه به تعداد زياد زائران پشت نوبت اعزام تا 4 ماه آينده امكان وديعه ژگذاري براي متقاضيان عمره مفرده فراهم نيست. عبدالله نصيري افزود: تعداد زياد متقاضيان براي اعزام به عمره و مراجعه نكردن به موقع تعداد زيادي از آنان براي اعزام موجب اختلال در برنامه ژريزي سازمان حج و زيارت شده است.
وي خاطرنشان كرد: بر همين اساس سازمان حج و زيارت تصميمي  اتخاذ كرد تا متقاضيان عمره مفرده كه تا سال 84 ثبت ژنام كرده و براي اعزام مراجعه نكرده ژاند، تنها تا سال 87 براي اعزام فرصت داشته باشند.
اجراي طرح افزايش امنيت اخلاقي
در مدارس صحت ندارد
قائم مقام وزير آموزش و پرورش اجراي طرح افزايش امنيت اخلاقي به درخواست اوليا و مربيان در برخي مدارس را تكذيب كرد.
به گزارش ايسنا ابوالفضل خادميان تأكيد كرد: اجراي اين طرح در داخل مدارس، خارج از آيين نامه انضباطي شوراي عالي انجمن اوليا و مربيان و دخالت در شرح وظايف آموزش و پرورش است. وي با اشاره به اين كه آيين نامه انضباطي در مورد رفتار دانش آموزان و نحوه پوشش آنها در مدارس از سوي شوراي عالي انجمن اوليا و مربيان تدوين شده است، گفت: اگر اين آيين نامه به طور دقيق در مدارس اجرا شود، نياز به هيچ گونه برخورد اضافي با دانش آموزان نيست. وي با بيان اين كه برخورد با پوشش دانش آموزان در داخل مدارس بايد بر اساس آيين نامه انضباطي باشد، اذعان كرد: خوشبختانه در اين زمينه هيچ مشكلي در مدارس وجود ندارد و پوشش دانش آموزان خارج از شأن مدرسه نيست. قائم مقام وزير آموزش و پرورش در انجمن اوليا و مربيان در خصوص موضع اين سازمان در برابر اجراي طرح افزايش امنيت اخلاقي در مدارس اظهار كرد: هر اقدامي  كه با توجه و هماهنگي با قوانين آموزش و پرورش در مدارس صورت گيرد، پذيرفتني است، اما اجراي طرح افزايش امنيت اخلاقي در مدارس، بدون اجازه و خارج از آيين نامه انضباطي، دخالت در شرح وظايف آموزش و پرورش است.]]>
</TEXT>
</DOC>
<DOC>
<DOCID>HAM2-860215-036</DOCID>
<DOCNO>HAM2-860215-036</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[1000 دانش آموز بمي در مدارس كانكسي درس مي خوانند]]>
</TITLE>
<TEXT>
<IMAGE>/1386/860215/news/022788.jpg</IMAGE>
<![CDATA[
علي اصغر محمدي- با وجود تاكيد معاون عمراني وزارت آموزش و پرورش مبني بر ساخت مدارس شهر بم و برچيده  شدن مدارس كانكسي، همچنان بيش از 1000 دانش آموز بمي در مدارس كانكسي درس مي خوانند.
براساس اين گزارش حبيب الله بوربور، معاون عمراني آموزش و پرورش و رئيس سازمان نوسازي، توسعه و تجهيز مدارس كشور، سال گذشته در آستانه شروع سال تحصيلي 86-85 به صراحت اعلام كرد كه مدارس شهر بم ساخته شده است و هيچ دانش آموز بمي امسال(سال تحصيلي 86-85)در كانكس درس نخواهد خواند.
وي همچنين در واپسين روزهاي شهريورماه 85 از پايان ساخت مدارس شهر بم سخن گفته بود. اين در حالي است كه اكنون موسي حافظ آباديان، رئيس آموزش و پرورش شهر بم از ادامه عمليات ساخت مدارس بم و تحصيل 2400 دانش آموز بمي(10 درصد از جمعيت دانش آموزي اين شهر)در كانكس ها خبر مي دهد.
خبرنگار اعزامي همشهري به بم در پيگيري اين موضوع از ادامه فعاليت آموزشي 5 مدرسه كانكسي در بم- 4 مدرسه شهري و يك مدرسه روستايي- خبر داد.
به گزارش همشهري، تعداد دانش آموزان در مدارس كانكسي بم متفاوت است به طور مثال در مدرسه اوليا حدود 100 دانش آموز و در دبيرستان خاتم الانبياء بيش از 340 دانش آموز مشغول تحصيل هستند.
يادآور مي شود سال 1382 بر اثر وقوع زلزله در شهر بم، حدود 90 درصد واحدهاي آموزشي اين شهر تخريب شد و دانش آموزان مجبور به تحصيل در مدارس كانكسي شدند.
موسي حافظ آباديان، رئيس سازمان آموزش و پرورش بم دراين باره به همشهري گفت: با وجود همه تلاش هاي انجام شده متأسفانه هنوز هم بيش از 1000 دانش آموز بمي در مدارس كانكسي تحصيل مي كنند كه اميد است با ساخت چند واحد آموزشي ديگر در اين شهر زلزله زده، شاهد برچيده شدن مدارس كانكسي در بم باشيم.وي با انتفاد از كندي عمليات ساخت واحدهاي آموزشي بم افزود: حدود 6 ماه است كه عمليات ساخت مدارس متوقف شده است و هيچ كاري در اين زمينه انجام نمي شود.
حافظ آباديان خاطرنشان كرد: اين در حالي است كه براي ساخت مدارس شهر بم، 10 ميليارد تومان بودجه از سوي بانك توسعه اسلامي در نظر گرفته شده بود.
رئيس سازمان آموزش و پرورش بم پراكندگي جمعيت دانش آموزي و ساخت مدارس در مناطق كم جمعيت را از مشكلات آموزش و پرورش بم عنوان كرد و گفت: در برخي مناطق مدرسه وجود ندارد و از طرفي به لحاظ بعد مسافت انتقال و جابه جايي دانش آموزان امكان پذير نيست و اين مشكل در برخي مناطق روستايي نمود بيشتري دارد.
در همين حال حسين نعمتي، كارشناس خدمات و پشتيباني آموزش و پرورش بم تعداد مدارس نيمه كاره اين شهر را 11 واحد اعلام كرد و گفت: اين مدارس حدود 50درصد پيشرفت فيزيكي داشته اند كه در حال حاضر ساخت آنها متوقف شده است.
وي افزود: براساس برنامه ريزي هاي به عمل آمده قرار بود همه پروژه هاي آموزشي شهر بم تا پايان سال 85 به اتمام برسد كه متأسفانه در عمل اين چنين نشده است.
نعمتي گفت: مسئولان سازمان نوسازي، توسعه و تجهيز مدارس كشور، علت پايان نيافتن ساخت مدارس بم را تأمين  نشدن اعتبار اعلام كرده اند.
به گفته وي، قرار است همه پروژه هاي آموزشي تا مهرماه امسال تحويل آموزش و پرورش شهر بم شود.
مدارس كانكسي بم تا مهرماه
برچيده مي شود
از سوي ديگر معاون آموزش و پرورش عمومي در نشست خبري افتتاح نخستين مجتمع آموزشي نمونه يونسكو در بم گفت: مدارس كانكسي تا مهرماه امسال برچيده خواهد شد و همه دانش آموزان بم به مدارس عادي منتقل مي شوند.
حسين احمدي در ادامه افزود: زلزله بم آسيب هاي روحي فراواني را به دانش آموزان اين شهر وارد كرده است كه براي مقابله با اين آسيب ها آموزش و پرورش طرح هاي ويژه اي را اجرا كرده است.
وي خاطرنشان كرد: براي بالابردن روحيه و استقامت دانش آموزان شهر بم، ارايه خدمات مشاوره اي در مدارس اين شهرستان تابستان امسال نيز انجام مي شود.معاون امور هماهنگي وزارت آموزش و پرورش نيز درباره وضعيت نظام مشاوره در مدارس بم گفت: پس از زلزله بم سازمان يونيسف حدود 60 متخصص روانشناس را به بم اعزام كرد.
غلامرضا كريمي افزود: اين متخصصان ماهانه 3 روز به معلمان و دانش آموزان خدمات مشاوره اي ارايه دادند كه نتايج اين پروژه مشاوره اي، نشانگر اهميت نقش درماني مشاوره در دانش آموزان است.
تألمات روحي، بزرگترين مشكل
دانش آموزان بم
در همين حال رئيس سازمان آموزش و پرورش استان كرمان، تألمات روحي را بزرگترين مشكل دانش آموزان بم عنوان كرد و گفت: برنامه ريزي هاي استان كرمان براي حل اين مشكل ادامه دارد.
احمد فتحي افزود: تعداد مشاوران در مدارس بم بسيار است و اما افراد در نظر گرفته شده براي مشاوره تنها مشاوره تحصيلي به دانش آموزان ارايه مي دهند.
رئيس سازمان آموزش و پرورش استان كرمان با اشاره به مشكلات بهداشتي دانش آموزان بمي گفت: آموزش و پرورش به تنهايي قادر به حل مشكل كمبود مربيان بهداشت بم نيست و بايد در اين مورد وزارت بهداشت و ساير نهادها نيز كمك كنند.]]>
</TEXT>
</DOC>
<DOC>
<DOCID>HAM2-860215-037</DOCID>
<DOCNO>HAM2-860215-037</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[همايش اتحاديه سراسري كانون هاي وكلاي دادگستري برگزار شد]]>
</TITLE>
<TEXT>
<![CDATA[گروه اجتماعي- اتحاديه سراسري كانون هاي وكلاي دادگستري ايران در دهكده ساحلي بندر انزلي هشتمين همايش خود را برگزار كرد. حدود يكصد نفر از اعضاء هيات مديره كانون هاي وكلاي دادگستري سراسر كشور در اين همايش حضور داشتند.
سيد محمد جندقي رئيس اتحاديه سراسري كانون هاي وكلاي دادگستري ايران هدف از برگزاري اين همايش را ايجاد روش هاي واحد در تصميم گيري ها، بررسي مسائل و موارد مربوط به كارآموزي وكالت، نحوه برگزاري آزمون ورودي براي پذيرش كارآموزان وكالت و نقل و انتقالات وكلا عنوان كرد.
سيد محمد جندقي اضافه كرد: پانزده كانون وكلاي دادگستري در سراسر كشور با مجموعه اي بيش از 25 هزار وكيل و كارآموز تشكيل شده كه 13 كانون عضو اتحاديه هستند و درخواست عضويت كانون هاي قم و كردستان نيز در دست بررسي است. طبق اساسنامه اتحاديه هر شش ماه يك بار مجمع عمومي اتحاديه در مركز استاني كه كانون در آن تشكيل شده، به ميزباني كانون مذكور تشكيل جلسه مي دهد. اين همايش دو روزه فردا با تصويب قطعنامه به كار خود پايان مي دهد.]]>
</TEXT>
</DOC>
<DOC>
<DOCID>HAM2-860215-038</DOCID>
<DOCNO>HAM2-860215-038</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[متولدين 1368براي دريافت گواهينامه رانندگي نياز به ارائه گواهي تحصيلي ندارند]]>
</TITLE>
<TEXT>
<![CDATA[گروه اجتماعي- متولدين سال 68 براي دريافت گواهينامه رانندگي نياز به ارائه گواهي تحصيلي و يا دفترچه آماده به خدمت ندارند.
رئيس پليس راهنمايي و رانندگي ناجا گفت: براي دريافت گواهينامه رانندگي، ارائه معافيت تحصيلي يا دفترچه آماده به خدمت لازم بود كه با پيگيري هاي پليس راهنمايي و رانندگي هم اكنون ارائه اين گونه مدارك جهت متولدين سال 68 مورد نياز نيست و اين جوانان مي توانند مستقيماً جهت اخذ گواهينامه رانندگي اقدام كنند.
سردار محمد رويانيان درباره زمان اجراي اين طرح به فارس اظهار داشت: دستورالعمل اجراي اين طرح از امروز به همه واحدهاي راهنمايي سراسر كشور ابلاغ مي شود و متقاضيان مي توانند از فردا براي اخذ گواهينامه رانندگي اقدام كنند.]]>
</TEXT>
</DOC>
<DOC>
<DOCID>HAM2-860215-039</DOCID>
<DOCNO>HAM2-860215-039</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جمع آوري كودكان خياباني از ايستگاه هاي مترو]]>
</TITLE>
<TEXT>
<![CDATA[گروه اجتماعي- كودكان كار و خياباني در ايستگاه ژهاي مترو جمع ژآوري مي ژشوند.
مديركل سازمان بهزيستي استان تهران در اين باره به خبرنگاران گفت: يكي از كارهاي سازمان بهزيستي در استان تهران ايجاد شغل براي كودكان كار در پارك ژها يا نقاط تجمع مردم است.
نفريه افزود: با شهرداري تفاهم ژنامه ژاي منعقد شد تا كودكان كار بتوانند در پارك ژها يا مراكز شلوغ اقدام به فروش مواد خوراكي يا غيره كنند. وي افزود: اين اشتغال براي كودكان كاري است كه بي ژسرپرست بوده و از نظر خانوادگي حمايت نمي ژشوند.
مديركل سازمان بهزيستي استان تهران، تصريح ژ كرد: اين افراد پس از اشتغال در پارك ژها يا ديگر مراكز به سازمان بهزيستي مراجعه مي ژكنند.
وي با اشاره به جمع ژآوري كودكان كار در كشور، گفت: بر اساس تحقيقات صورت گرفته، 25 درصد كودكان جمع ژآوري شده وابسته به استان تهران بودند.
نفريه تصريح ژكرد: يكي از خدمات ما جمع ژآوري كارتن ژخواب ژها، زنان خياباني و كودكان كار و فراري است كه اين كارها را با همكاري شهرداري انجام مي ژدهيم.]]>
</TEXT>
</DOC>
<DOC>
<DOCID>HAM2-860215-040</DOCID>
<DOCNO>HAM2-860215-040</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
bamardom @ hamshahri.org]]>
</TITLE>
<TEXT>
<![CDATA[اي كه از كوچه ما مي گذري
اي كه از كوچه ما مي گذري
باخبر باش كه سر مي شكند ديوارش
در اين گيرودار ساخت وساز و نوسازي خانه هاي كهنه، اگر در كوچه اي، مثل كوچه رفيعي در خيابان 17 شهريور روشنايي نباشد، رهگذران بايد در تاريكي گام بردارند. اميدواريم، برق تهران اين كوچه را نيز از تاريكي برهاند.
مسجدي تهران
برداشت بي رويه شن و ماسه
برداشت شن و ماسه از رودخانه هاي مازندران به مراحل غم انگيزي رسيده است. اين افراط كاري نابودي اكوسيستم رودخانه ها را درپي خواهد داشت.
علي نظري راد چالوس
نياز تهران و اختلاف نظرها...
بنا به فراخوان سازمان تاكسيراني براي دريافت تاكسي ثبت نام كردم و تمام مراحل و تشريفات را نيز پشت سر گذاشته ام، اما ظاهرا به خاطر ناهماهنگي ميان كارخانه سازنده خودرو و كميسيون ماده 13، زمان تحويل تاكسي ها به متقاضيان عقب افتاده است. نياز تهران به شبكه حمل ونقل عمومي، به مراتب مهم تر از اين قبيل اختلاف نظرهاست.
حيدري تهران
فرش به جاي نفت
@ اگر به صنعت فرش دستباف توجه اساسي شود، صادرات فرش هنوز مي تواند در سال هاي آتيه، جاي صدور نفت را بگيرد.
شهرام صادقي پور تبريز
ريشه هاي گراني را بيابيم
قيمت يك آپارتمان 75 متري درمنطقه پونك تهران در ارديبهشت ماه 1385 حدود 58 ميليون تومان بود، اما حالا از 90 ميليون تومان هم فراتر رفته است. درصد افزايش قيمت مسكن را به صورت عيني بايد بررسي كرد. حتي در جنوب شهر تهران، بهاي آپارتمان از متري 500 هزار تومان به متري يك ميليون تومان رسيده است. شناخت ريشه هاي اين گراني و برطرف ساختن آن به مراتب مهم تر از ادامه بحث بر سر درصدهاي گراني است.
رسول اصفهاني تهران]]>
</TEXT>
</DOC>
<DOC>
<DOCID>HAM2-860215-041</DOCID>
<DOCNO>HAM2-860215-041</DOCNO>
<ORIGINALFILE>/1386/860215/news/_ejtem.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ مسئولان]]>
</TITLE>
<TEXT>
<![CDATA[در پاسخ به مطلب درج شده در همشهري مورخ 21/1/86 ستون با مردم تحت عنوان مشهد و ترافيك نوروزي به اطلاع مي رساند: با توجه به شرايط و ويژگي هاي شهر مشهد و حضور ميليوني زائران و مسافران در مناسبت هاي مختلف، هر ساله طرحهاي ويژه انتظامي ترافيكي در اين شهر به اجرا درمي آيد. امسال نيز به منظور رفاه حال زائران طرحهاي ويژه ترافيكي در شهر مشهد همچون طرح تردد زوج و فرد خودروها در محدوده حرم مطهر به اجرا درآمد كه در كاهش ترافيك بسيار موثر بود.
مركز اطلاع رساني ناجا]]>
</TEXT>
</DOC>
<DOC>
<DOCID>HAM2-860215-042</DOCID>
<DOCNO>HAM2-860215-042</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مطالبات معوق بانكها58.9درصد افزايش يافت]]>
</TITLE>
<TEXT>
<IMAGE>/1386/860215/news/022770.jpg</IMAGE>
<![CDATA[
گروه اقتصادي - حجم مطالبات معوق و سررسيد گذشته بانك ها و مؤسسات اعتباري كشور در پايان دي ماه سال 1385 با58.9 درصد افزايش نسبت به ابتداي سال به حدود 111 هزار ميليارد ريال رسيد.
بر اساس آمارهاي رسمي بانك مركزي، حجم مطالبات معوق و سررسيد گذشته بانك ها و مؤسسات اعتباري كشور در پايان سال 1384 برابر با 69هزار و 820 ميليارد ريال بود. مطالبات معوق و سررسيد گذشته بانك ها و مؤسسات اعتباري كشور در سال هاي اخير با افزايش دائمي مواجه بوده كه با توجه به رشد حجم سپرده و ميزان اعطاي تسهيلات بانك  ها چندان غيرطبيعي نيست.
بقيه از صفحه اول
مطالبات معوق و سررسيد گذشته بانك ها و مؤسسات اعتباري كشور در پايان سال 1383 برابر با 6/39 هزار ميليارد ريال بود كه در سال 1384 حدود 76 درصد افزايش يافت و به 8/69 هزار ميليارد ريال رسيد و تا پايان 10 ماهه نخست سال 85 نيز با 9/58 درصد افزايش به 3/10 درصد كل تسهيلات اعطايي بانك ها رسيد.
بنابر اعلام بانك مركزي، مطالبات معوق و سررسيد گذشته بانك هاي تجاري دولتي در 10 ماهه نخست سال گذشته 9/28 درصد افزايش يافت و به 64هزار ميليارد ريال رسيد. مطالبات معوق بانك هاي تجاري در سال هاي 83 و 84 به ترتيب 25 و 50 هزار ميليارد ريال بود.
بر اساس گزارش فوق، ميزان رشد مطالبات معوق و سررسيد گذشته بانك هاي تخصصي در 10 ماهه سال گذشته بيشتر از ديگر بانك ها بوده به طوري كه حجم مطالبات معوق بانك هاي تخصصي از 16 هزار ميليارد ريال در ابتداي سال 85 با 93 درصد افزايش به 31 هزار ميليارد ريال در پايان دي ماه افزايش يافته است.
همچنين ميزان مطالبات معوق بانك هاي خصوصي كشور نيز در دي ماه سال گذشته با 9/9 درصد رشد نسبت به ابتداي سال به 340 ميليارد ريال رسيد.
به گزارش همشهري، معوق شدن مطالبات بانك ها زيان ها فراوان را برا آنها به دنبال دارد كه از جمله م توان به اين موارد اشاره كرد: بلوكه شدن بخش اعظم از منابع بانك ها، كاهش دفعات گردش مطالبات و افزايش دوره وصول مطالبات، كاهش تواناي پاسخگوي(ارائه خدمات)به مشتريان، افزايش ريسك اعتبار بانك ها، اتلاف وقت و منابع واحد ها ذ ربط بانك جهت وصول مطالبات و افزايش هزينه ها بانك.
به دنبال افزايش مطالبات معوق بانك ها در سال هاي اخير، وزارت امور اقتصادي و دارايي از چند ماه پيش در قالب طرح ايجاد 7 مؤسسه پولي و بانكي جديد در كشور، طرح ايجاد مؤسسسه سامانده مطالبات معوق توسط بخش خصوصي را پيگيري مي كند و قرار است اين مؤسسه در سال جاري ايجاد شود.
علل افزايش مطالبات معوق
يكي از علل افزايش مطالبات معوق بانك ها كاهش سود تسهيلات بانكي در شرايطي كه نرخ بهره در بازار غيررسمي بسيار بيشتر از نرخ سود بانكي باشد، عنوان مي شود، اين در شرايطي است كه دولت همچنان بر كاهش سود بانكي در سال جاري تاكيد دارد. يكي ديگر از دلايل افزايش مطالبات معوق بانك ها تسهيلات تكليفي دولت از جمله تسهيلات بنگاه هاي اقتصادي كوچك و زودبازده عنوان مي شود، اما به گفته وزير كار بخش ناچيزي از تسهيلات بنگاه هاي زودبازده به مطالبات معوق تبديل شده است.]]>
</TEXT>
</DOC>
<DOC>
<DOCID>HAM2-860215-043</DOCID>
<DOCNO>HAM2-860215-043</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[امضاي قرارداد ساخت 10 نيروگاه با بخش خصوصي]]>
</TITLE>
<TEXT>
<![CDATA[گروه اقتصادي- در 2 ماه گذشته 10 قرارداد ساخت نيروگاه توسط سازمان توسعه برق ايران با بخش خصوصي به امضا رسيده است.
حميد چيت  چيان، قائم مقام وزير نيرو در توضيح قرارداد ساخت 10نيروگاه تاكيد كرد، اين قرارداد ها در واقع قرارداد خريد برق با بخش خصوصي است.
همچنين مجري طرح هاي بي.او.او نيروگاه هاي سازمان توسعه برق ايران نيز خبر داد، تا كنون مجموع قراردادهاي امضا شده با بخش خصوصي براي ساخت نيروگاه به 37 قرارداد رسيده است.]]>
</TEXT>
</DOC>
<DOC>
<DOCID>HAM2-860215-044</DOCID>
<DOCNO>HAM2-860215-044</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشتمحسن مهرعليزاده
نگاه فراخ به بخش خصوصي]]>
</TITLE>
<TEXT>
<![CDATA[اتاق بازرگاني محل تجمع فعالان بخش خصوصي است و همچون هر گروه ديگري كه بر اساس يك قانون دور هم جمع مي شوند، اين جمع مكلف به يك وظيفه ملي و خصوصا توسعه اقتصاد كشور است. اما توسعه اقتصاد كشور حاصل نخواهد شد مگر با وحدت واقعي، وحدت در مباني نظري در خصوص مسائل اقتصادي، وحدت در عمل و وحدت در شناخت. شايد يكي از بهترين راه هاي دستيابي به وحدت در عمل و اجرا، وحدت در مباني باشد كه خوشبختانه تجربه 29 ساله از زمان پيروزي انقلاب اسلامي تاكنون و تجربه فراواني كه گروه هاي مختلف به فراخور خود به دست آورده اند، ما را به واقعيات مفيدي رسانده است. اين واقعيات به ما مي گويند كه به هر حال اگر وحدت و هم دلي از لفاظي هاي تعارف آميز ما ايرانيان بيرون آيد و بر مبناي منافع ملي ايجاد شود، مطمئنا در اين زمينه خواهيم توانست به اهداف سند چشم انداز و برنامه چهارم و مشخصا در زمينه هاي اقتصادي به اهداف سياست هاي كلي اصل 44 دست يابيم.
در اين ارتباط، نكته مهم آن است كه رسيدن به وحدت و در پي آن تحقق اهداف سند چشم انداز، با يك ديدگاه تنگ خصوصي  كردن چند بنگاه اقتصادي حاصل نمي شود بلكه با ديدگاه فراخ محور قرار دادن فعاليت هاي بخش خصوصي در توسعه كشور و باور بخش خصوصي حاصل خواهد شد. بايد در كشور شرايطي را فراهم كنيم كه همانگونه كه مقام معظم رهبري در سياست هاي كلي اصل 44 ابلاغ فرموده اند، بخش خصوصي محور اجراي برنامه هاي اقتصادي قرار گيرد و دولت به سياستگذار و كنترل كننده و هدايت گر تبديل شود و در اين صورت، قطعا به وحدت عملي در كار نيز خواهيم رسيد.
يك پيشنهاد عملي براي استفاده از وحدت، اين است كه واقعاً از سياست زدگي در كارها پرهيز شده و با توجه به تهديدات بيروني و با توجه به عزم داخلي براي رشد و توسعه، قلباً در جهت منافع نظام و منافع ملي در هر برهه اي از كار حركت كنيم. بايد از تمامي ثروت ها و استعدادهاي جوانان استفاده كرد تا صنعت و صادرات كشور را افزايش داده و به آرمان هاي انقلاب و امام رسيد و اين ممكن نمي شود مگر اينكه بخش خصوصي فعاليت بيشتري داشته باشد. ما ايراني ها سابقه جاده ابريشمي داريم و باسابقه ترين بازرگانان در جهان هستيم. بسياري از صنعت ها ريشه در تمدن  ايراني ها دارند و بايد اين لياقت را به منصه ظهور برسانيم كه اين امر ممكن نخواهد بود مگر اينكه وحدت در مباني را به وحدت شناخت و وحدت عملي تبديل كنيم. بر اساس وحدت، بايد اتاق بازرگاني به عنوان نماد بخش خصوصي، اتاقي كميسيون محور، دانش محور، فكر محور، با استفاده از تمامي افكار و تمامي اعضا تشكيل شود. براي نيل به هدف سند چشم انداز ضروري است كه حداكثر تا 10 سال آينده اتاق بازرگاني ايران را به بهترين اتاق منطقه تبديل كنيم تا محور توسعه كشور گردد تا اقتصاد ما بتواند بر پايه بخش خصوصي فعال خود در پايان سند چشم انداز توسعه به اقتصاد نخست منطقه تبديل شود.
عضو اتاق بازرگاني تهران]]>
</TEXT>
</DOC>
<DOC>
<DOCID>HAM2-860215-045</DOCID>
<DOCNO>HAM2-860215-045</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزراي اقتصاد و بازرگاني وعده دادند
فعاليت  بانك هاي خارجي در ايران]]>
</TITLE>
<TEXT>
<![CDATA[گروه اقتصادي - وزراي اقتصاد و بازرگاني از فراهم شدن شرايط و مقدمات لازم براي آغاز فعاليت بانك هاي خارجي در كشورمان به منظور توسعه سرمايه گذاري هاي لازم براي اجراي سياست هاي اصل 44 خبر دادند.
داوود دانش جعفري،  وزير امور اقتصادي و دارايي روز پنج شنبه در گردهمايي مديران بانك سپه در اين باره گفت: به منظور افزايش رقابت در سيستم بانكي كشور، در آينده نزديك به استقبال بانك هاي خارجي مي رويم كه البته مقدمات كار انجام شده و شعب بانك هاي خارجي در تهران و ساير شهرستان ها مشغول به فعاليت خواهند شد.
بانك  هاي خارجي؛ ابتدا در مناطق آزاد
مسعود ميركاظمي وزير بازرگاني نيز روز جمعه در جمع اعضاي هيأت مديره اتاق بازرگاني صنايع و معادن استان كرمان از فراهم شدن مقدمات اوليه براي آغاز به كار فعاليت بانك  هاي خارجي در داخل كشور خبر داد.
به گزارش ايرنا، ميركاظمي در خصوص دادن تسهيلات كم بهره از سوي بانك ها، گفت: دولت تلاش مي كند تا در بين بانك ها فضاي رقابتي ايجاد كند تا بانك هاي خارجي در مناطق آزاد فعال شوند و اجازه فعاليت در ساير نقاط كشور هم به آنها داده مي شود. وي همچنين از تشكيل كارگروهي به همين منظور خبر داد.]]>
</TEXT>
</DOC>
<DOC>
<DOCID>HAM2-860215-046</DOCID>
<DOCNO>HAM2-860215-046</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[براي ارائه لايحه اصل 44دولت، فقط تا فردا مهلت دارد]]>
</TITLE>
<TEXT>
<![CDATA[گروه اقتصادي - كميسيون ويژه اصل 44 مجلس بار ديگر به دولت براي ارائه لايحه اجرايي كردن سياست هاي اصل 44 ضرب الاجل داد.
دكتر الياس نادران رئيس كميسيون ويژه اصل 44 مجلس سه شنبه چهارم ارديبهشت از ضرب الاجل 10 روزه نمايندگان مجلس به دولت براي ارائه لايحه اصل 44 خبر داده بود.
ديروز نيز دو تن از اعضاي هيأت رئيسه كميسيون ويژه اصل 44 مجلس با توجه به اتمام اين مدت 10 روزه اعلام كردند در صورتي كه دولت تا فردا يكشنبه لايحه اجرايي كردن اصل 44 را به مجلس ارائه نكند، طرح كميسيون ويژه اصل 44 مجلس كه با همكاري مركز پژوهش هاي مجلس تدوين شده در دستور كار صحن علني مجلس قرار خواهد گرفت. دكتر عادل آذر نايب رئيس دوم كميسيون ويژه اصل 44 مجلس در اين زمينه به فارس گفت: طرح نمايندگان مجلس، هفته گذشته در صحن علني نهايي و امضاء شد و همچنين قرار شد به عنوان طرحي يك يا دو فوريتي به صحن علني مجلس ارائه شود.
آذر در عين حال افزود: نمايندگان دولت از طريق هيأت رئيسه مجلس خواستار تامل در ارائه اين طرح بودند تا در اولين فرصت لايحه را تقديم كنند. بر اين اساس كميسيون ويژه و هيأت رئيسه مجلس تا پايان تعطيلات هفتگي اخير مجلس كه امروز به پايان مي رسد، براي تقديم لايحه به دولت فرصت دادند و اعلام كردند در صورت عدم ارائه لايحه، طرح قانوني مجلس را مطرح مي كنند. وي پيش بيني كرد طرح مجلس به احتمال قوي با قيد يك فوريت تصويب و به عنوان طرح اصل هشتاد و پنجي بررسي و نهايي شدن آن به كميسيون ويژه سپرده  شود. در شرايطي كه سفر استاني هيأت دولت به استان كرمان امروز پايان مي يابد، به نظر مي رسد دولت قادر به ارائه لايحه اصل 44 نخواهد بود. با اين وجود از آنجا كه دولت ماه هاست بر روي لايحه اجرايي كردن اصل 44 كار مي كند و همچنين با توجه به اينكه ضرب الاجل هاي قبلي كميسيون ويژه مجلس با بي توجهي دولت روبرو شده، به نظر نمي رسد كه در جلسه فرداي مجلس، طرح اصل 44 از سوي كميسيون ويژه مطرح شود و احتمالاً سه شنبه اين طرح در مجلس مطرح گردد.]]>
</TEXT>
</DOC>
<DOC>
<DOCID>HAM2-860215-047</DOCID>
<DOCNO>HAM2-860215-047</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[قرارداد توسعه ميدان يادآوران بزودي امضا مي شود
دومين اجلاس وزراي 17 كشور آسيايي با تاكيد وزراي نفت ايران و عربستان بر تامين انرژي آسيا، خاتمه يافت]]>
</TITLE>
<TEXT>
<IMAGE>/1386/860215/news/022773.jpg</IMAGE>
<![CDATA[
گروه اقتصادي- با مشخص شدن نرخ بازگشت سرمايه  براي شركت چيني قرارداد نهايي براي اجراي طرح توسعه ميدان يادآوران با شركت ساينوپك چين هفته هاي آينده نهايي مي شود.
سيد كاظم وزيري هامانه وزيرنفت كشورمان كه براي شركت در دومين كنفرانس وزراي انرژي آسيايي به رياض سفر كرده است در حاشيه اين اجلاس با اشاره به دو دور مذاكراتي كه در هفته هاي اخير در پكن انجام شده است گفت: انتظار داريم كه هيات چيني براي امضاي قرارداد به تهران وارد شوند.
به گزارش داو جونز وزيري هامانه با تاكيد بر محرمانه بودن مفاد قرارداد هاي نفتي از اعلام نرخ پيشنهادي ايران خودداري كرد.
شركت ساينوپك چين چندي پيش اعلام كرده بود كه به دليل بالا بودن قيمت قصد ندارد كه نسبت به خريد ال.ان.جي از ايران اقدام كند، ولي مذاكرات را براي همكاري در توليد نفت يادآوران ادامه خواهد داد.
ايران و چين در سال 2004 تفاهم نامه اي به ارزش 100 ميليارد دلار امضا كردند كه به موجب آن ايران امتياز ويژه مذاكره براي توسعه ميدان يادآوران را به شركت ساينوپك چين اعطا كرد و در ازاي آن چين به مدت 25 سال معادل 25 ميليون تن در سال ال.ان.جي از ايران وارد مي كند.
تاكيد بر تامين انرژي آسيا
اجلاس رياض با تاكيد وزراي نفت ايران و عربستان بر تامين انرژي آسيا خاتمه يافت. علي نعيمي وزير نفت عربستان و كاظم وزيري هامانه وزير نفت كشورمان در حاشيه اجلاس رياض بطور جداگانه در مصاحبه هايي به همتايان آسيايي خود در مورد تامين انرژي مورد نياز اين كشورها اطمينان دادند. به گفته نعيمي كشورهاي نفت خيز خاورميانه بخش قابل توجهي از ذخاير نفتي جهان را در اختيار دارند و كشورهاي منطقه از سرمايه گذاري همه كشورهاي آسيايي در طرح هاي انرژي خود استقبال مي كنند.
وزراي انرژي 17 كشور آسيايي توليد كننده و مصرف كننده نفت در اجلاسي در رياض كه روز جمعه خاتمه يافت راه هاي تامين انرژي مورد نياز اين منطقه كه در آينده بزرگترين بازار مصرف انرژي جهان محسوب مي شود را بررسي كردند.]]>
</TEXT>
</DOC>
<DOC>
<DOCID>HAM2-860215-048</DOCID>
<DOCNO>HAM2-860215-048</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سياست هاي ناعادلانه در بخش انرژي
تاثير قيمت
محمد علي توحيد]]>
</TITLE>
<TEXT>
<IMAGE>/1386/860215/news/022728.jpg</IMAGE>
<IMAGE>/1386/860215/news/022734.jpg</IMAGE>
<![CDATA[
يارانه در اقتصاد امروز يك امر پذيرفته شده است. پرداخت يارانه در همه كشورها حتي كشور هاي پيشرفته رواج دارد. ولي تغيير رويكرد در پرداخت بي حساب و كتاب و هدفمند شدن يارانه ها از برنامه هايي است كه از دهه هاي گذشته مورد توجه بوده است. متاسفانه در ايران پرداخت يارانه اهداف مشخصي را دنبال نمي كند و در طول زمان به شكلي سامان يافته است كه منافع گروه هاي خاص را تامين مي كند.
با رشد جمعيت و افزايش فشار هزينه اي يارانه ها بر بودجه هاي سالانه دولت هايي كه در ايران سركار بوده اند متناسب با فشار هاي بودجه اي تلاش هايي براي حذف يارانه هاي غير هدفمند آغاز شد، ولي اين اقدامات هرچند از تفاهم و توافق عمومي كارشناسان برخوردار بود با موفقيت همراه نبوده و نگراني از آثار تورمي و اجتماعي حذف و كاهش يارانه ها بويژه در بخش انرژي عملي نشد.
نگراني ها در اين زمينه موجب شده كه طرح ها و نهاد هاي گوناگوني با اهداف كاهش فشار هاي اجتماعي و اقتصادي حذف يارانه در زمينه انرژي شكل گيرد. تشكيل سازمان ها و شركت هاي دولتي براي بهينه سازي سوخت و برنامه ريزي در اين زمينه و در سالهاي اخير طرح كارت هوشمند سوخت از آن جمله است.
يارانه در اقتصاد امروز يك امر پذيرفته شده است. پرداخت يارانه در همه كشورها حتي كشور هاي پيشرفته رواج دارد. ولي تغيير رويكرد در پرداخت بي حساب و كتاب و هدفمند شدن يارانه ها از برنامه هايي است كه از دهه هاي گذشته مورد توجه بوده است. متاسفانه در ايران پرداخت يارانه اهداف مشخصي را دنبال نمي كند و در طول زمان به شكلي سامان يافته است كه منافع گروه هاي خاص را تامين مي كند.
با رشد جمعيت و افزايش فشار هزينه اي يارانه ها بر بودجه هاي سالانه دولت هايي كه در ايران سركار بوده اند متناسب با فشار هاي بودجه اي تلاش هايي براي حذف يارانه هاي غير هدفمند آغاز شد، ولي اين اقدامات هرچند از تفاهم و توافق عمومي كارشناسان برخوردار بود با موفقيت همراه نبوده و نگراني از آثار تورمي و اجتماعي حذف و كاهش يارانه ها بويژه در بخش انرژي عملي نشد.
نگراني ها در اين زمينه موجب شده كه طرح ها و نهاد هاي گوناگوني با اهداف كاهش فشار هاي اجتماعي و اقتصادي حذف يارانه در زمينه انرژي شكل گيرد. تشكيل سازمان ها و شركت هاي دولتي براي بهينه سازي سوخت و برنامه ريزي در اين زمينه و در سالهاي اخير طرح كارت هوشمند سوخت از آن جمله است.
**
سهم ناعادلانه ازانرژي
در سال هاي اخير سياست هايي كه در بخش انرژي اعمال شده است و موجب شده قيمت واقعي همه حامل هاي انرژي در سال 84نسبت به سال 83 كاهش يابد و اين سياست به افزايش سرانه مصرف انرژي به 3/8 درصد منجر شده است. اين رشد با توجه به تقسيم ناعادلانه اي كه در اختصاص يارانه رخ مي دهد سهم بخش هاي غير توليدي و گروه هاي پردرآمد جامعه راافزايش مي دهد.
**]]>
</TEXT>
</DOC>
<DOC>
<DOCID>HAM2-860215-049</DOCID>
<DOCNO>HAM2-860215-049</DOCNO>
<ORIGINALFILE>/1386/860215/news/_eqtes.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبر
ملي سازي اقتصاد در ونزوئلا]]>
</TITLE>
<TEXT>
<IMAGE>/1386/860215/news/022731.jpg</IMAGE>
<![CDATA[
گروه اقتصادي- هوگو چاوز رئيس جمهور ونزوئلا از ابتداي سال 2007 طرح ملي  كردن شركت هاي استراتژيك ونزوئلا را آغاز كرده است و در هفته گذشته كليه پروژه هاي بزرگ و چند ميليارد دلاري شركت هاي خارجي در ونزوئلا را از آنها گرفت و اعلام كرد هيچ خسارتي نيز به آنها پرداخت نخواهد كرد.
وي ديروز هشدار داد در صورتي كه بانك هاي اين كشور همچنان سوددهي را بر ارائه خدمات ترجيح دهند، تمامي بانك هاي خصوصي را ملي خواهد كرد.
به گزارش آسوشيتدپرس، هوگو چاوز ديروز هشدار داد كه بانك هاي خصوصي و بزرگترين توليدكننده فولاد در اين كشور را به منظور افزايش توجه آنها به توسعه صنعت داخلي، ملي خواهد كرد.
وي با وعده اينكه با حذف تمامي اختلافات طبقاتي، ونزوئلا را به جامعه اي بي طبقه تبديل خواهد كرد، گفت: بانك هاي خصوصي بايد اولويت را به تامين مالي بخش هاي صنعتي ونزوئلا با بهره پايين بدهند.
چاوز كه پيش از اين شركت  هاي مخابرات و برق و بخش نفت را ملي كرده است، افزود: اگر بانك هاي خصوصي با ارائه وام هاي با بهره پايين به صنايع داخلي موافقت نكنند، بهتر است كه آنها را ملي كنيم تا تمامي بانك ها به جاي بورس بازي و كسب سود بالاتر، براي توسعه كشور فعاليت كنند.
علاوه بر بانك هاي خصوصي داخلي، بانك هاي بين المللي همچون سيتي گروپ آمريكا، بانكو بيلبائوي اسپانيا و بانك ويزكاياي آرژانتين در ونزوئلا شعبه و نمايندگي دارند.
چاوز همچنين هشدار داد كه امكان دارد شركت توليد فولاد سيدور را كه اكثر سهام آن متعلق به شركت لوكزامبورگي ترنيوم است، به علت ايجاد انحصار در بازار فولاد ونزوئلا، ملي كند.
هوگو چاوز رئيس جمهور ونزوئلا اين هفته ميادين نفتي منطقه اورنوك را كه تا كنون در اختيار 7 شركت چندمليتي نظير توتال، استات اويل و كونوكوفيليپس بود در اختيار گرفت. اوو مورالز متحد بوليويايي چاوز نيز راه مشابهي در پيش گرفته است. يك سخنگوي شركت نفتي توتال نيز كه يكي از شركت هاي فعال در اور نوك ونزوئلا است گفت: درآمدهاي نفتي بايد به صورت عادلانه تقسيم شود. اين سخنگو از برآورد زيان مالي ملي شدن نفت براي شركت هاي خارجي خودداري كرد و گفت دولت ونزوئلا با توتال در حال مذاكره است.
در روسيه نيز دولت قصد دارد منابع زير زميني اش را ملي كند. غول نفتي گازپروم كنترل پروژه گازي ساخالين دو را كه تا كنون در دست غول نفت انگليسي هلندي شل و ميتسوئي و ميتسوبيشي ژاپن بود به دست گرفته است. ژان ماري شواليه مدير مركز ژئوپوليتيك انرژي دانشگاه دوفين پاريس در اين خصوص معتقد است: گرايش به ملي كردن صنايع انرژي با افزايش بهاي نفت افزايش مي يابد چون توليدكنندگان خواهان افزايش درآمدهايشان هستند.]]>
</TEXT>
</DOC>
<DOC>
<DOCID>HAM2-860215-050</DOCID>
<DOCNO>HAM2-860215-050</DOCNO>
<ORIGINALFILE>/1386/860215/news/_havad.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جعل بزرگ براي فريب مؤسسات خيريه
مرد كلاهبردار پس از جعل دست خط و امضاي شخصيت هاي سياسي و اجتماعي و حتي نمايندگان مجلس و مسئولان دفتر رياست جمهوري با درخواست كمك مالي، دست به كلاهبرداري هاي ميليوني مي زند]]>
</TITLE>
<TEXT>
<IMAGE>/1386/860215/news/022803.jpg</IMAGE>
<![CDATA[
گروه حوادث: كارآگاهان پليس جستجوي گسترده اي را براي شناسايي يك كلاهبردار حرفه اي آغاز كرده اند، اين مرد كلاهبردار با معرفي خود به عنوان مردي نيازمند و جعل امضا و دست خط شخصيت هاي مختلف دست به كلاهبرداري از ارگان هاي دولتي و خصوصي مي زند.
سرهنگ قاسمي رئيس اداره اجتماعي پليس آگاهي در توضيح اين خبر به ايسنا گفت: از مدتي پيش شكايت هاي زيادي مبني بر كلاهبرداري هاي يك مرد از ارگان هاي دولتي و خصوصي از قبيل مؤسسات خيريه، كميته امداد امام خميني، آموزش و پرورش و فرمانداري استان هاي مختلف كشور به پليس گزارش مي شد.
وي ادامه داد: ماموران در بررسي اين شكايت ها متوجه شدند تمامي كلاهبرداري ها با استفاده از يك شگرد و توسط يك نفر صورت گرفته و به اين ترتيب تيم ويژه اي از كارآگاهان پليس جست و جو براي شناسايي اين مرد را آغاز كردند.
در نخستين بررسي ها مشخص شد مرد كلاهبردار پس از جعل دست خط و امضاي شخصيت هاي سياسي و اجتماعي مانند ائمه جمعه، اعضاي هيأت رئيسه و نمايندگان مجلس و مسئولان دفتر رياست جمهوري، نامه هايي جعلي به نهادها و ارگانهاي دولتي و خصوصي ارسال مي كند.
وي گفت: در اين نامه ها متهم با استفاده از نام جعلي مظفر خود را به عنوان فردي كه به دليل گرفتاري شديد مالي و بيماري فرزندش نيازمند كمك مالي است معرفي كرده و درخواست كمك مالي مي كرده است. سرهنگ قاسمي ادامه داد: پس از آنكه اين نامه هاي جعلي به مراكز مورد نظر ارسال مي شد، اين مراكز بدون اطلاع از جعلي بودن آنها وجوه مختلفي را به عنوان كمك مالي در اختيار وي قرار مي دادند كه مرد كلاهبردار پس از دريافت اين پول ها بلافاصله متواري مي شد و نقشه كلاهبرداري از موسسه ديگري را طرح ريزي مي كرد.
جعل بزرگ در يازدهمين سابقه
رئيس اداره اجتماعي پليس آگاهي با بيان اين كه كلاهبردار تحت تعقيب يك مجرم سابقه دار است كه 10 بار به اتهام سرقت، جعل و كلاهبرداري دستگير و روانه زندان شده است، افزود: اين مرد با سوء استفاده از احساسات و عواطف مسوولان سازمان هاي مختلف تا كنون مبالغ هنگفتي را از آنها كلاهبرداري كرده و تلاش كارآگاهان براي يافتن ردي از مخفيگاه وي ادامه دارد.رئيس اداره اجتماعي پليس آگاهي ناجا با اشاره به اين كه متهم در مراكز بسياري از استانها با استفاده از اين شگرد اقدام به كلاهبرداري  كرده است، از مؤسسات دولتي و خصوصي خواست در صورت مراجعه فردي كه خود را مظفر معرفي مي كند و درخواست كمك مالي دارد ماجرا را به پليس اطلاع دهند.]]>
</TEXT>
</DOC>
<DOC>
<DOCID>HAM2-860215-051</DOCID>
<DOCNO>HAM2-860215-051</DOCNO>
<ORIGINALFILE>/1386/860215/news/_havad.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل دانشجوي ايراني در اوكراين
دانشجوي ايراني سال اول معماري، در نزاعي خونين با دانشجويان خارجي در خوابگاه دانشگاه پزشكي بوگامولتس به قتل رسيد]]>
</TITLE>
<TEXT>
<![CDATA[گروه حوادث دانشجوي جوان ايراني در جريان يك درگيري خونين در اوكراين با ضربات چاقو از پاي درآمد. اين دانشجوي سال اول معماري در درگيري با دانشجويان عراقي در خوابگاه بوگامولتس به قتل رسيد.
به گزارش سفارت ايران در كي يف، در اين درگيري خونين كه سه شنبه گذشته رخ داد، يك دانشجوي ايراني به نام بهنود- چ، با ضربات چاقو به شدت مجروح شد،اما وقتي پيكر خونين وي توسط ديگر دانشجويان به بيمارستان انتقال يافت، وي جان باخت.
با گزارش اين حادثه به پليس كارآگاهان جنايي اوكراين با حضور در محل جنايت در خوابگاه دانشگاه پزشكي بوگامولتس تحقيقات خود را اين باره آغاز كرده و در جريان اين بررسي هاي پليسي بود كه آنها دريافتند مقتول كه دانشجوي سال اول دانشگاه معماري بود در جريان يك درگيري خونين با دانشجويان عراقي با ضربه چاقو مجروح شده است اما با بي نتيجه ماندن اقدامات پزشكي جان باخته است، به اين ترتيب پليس دانشجوي عراقي را دستگير كرد.
با گزارش قتل اين جوان ايراني، ماموران پليس و تيمي متشكل از كنسول و نماينده وزارت علوم و سرپرست امور دانشجويان در سفارت ايران، عازم محل حادثه شدند.
درحالي كه هنوز علت اين درگيري فاش نشده است، با وجود تعطيلي عمومي در اوكراين، سفارت  ايران از طريق وزارت امور خارجه، مسئولين دانشگاه و مراجع انتظامي و قضايي اوكراين در حال پي گيري موضوع است.]]>
</TEXT>
</DOC>
<DOC>
<DOCID>HAM2-860215-052</DOCID>
<DOCNO>HAM2-860215-052</DOCNO>
<ORIGINALFILE>/1386/860215/news/_havad.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دزدان طلا، از همديگر سرقت كردند]]>
</TITLE>
<TEXT>
<![CDATA[گروه حوادث- خدمتكار فقير كه براي فراهم كردن پول رهن خانه اش، طلاهاي كارفرماي خود را به سرقت برده بود تصور نمي كرد كه طلاها مورد دستبرد خواهر شوهرش قرار بگيرد.
مدتي پيش زماني كه زن جواني پليس را در جريان سرقت 6 ميليون تومان طلا و جواهر از خانه اش در شمال تهران قرار داد، بررسي صحنه سرقت كافي بود تا ماموران پايگاه يكم آگاهي تهران به رد پايي آشنا در اين دستبرد ميليوني برسند.
كارآگاهان كه در نخستين بررسي هاي خود به خدمتكار 40 ساله خانه مظنون شده بودند، به بازجويي  از او پرداختند اما وي مدعي شد از ماجراي سرقت بي خبر است و نمي داند سارق طلاها كيست.
مدتي بعد در حالي كه تمامي سرنخ ها به زن خدمتكار ختم مي شد، قاضي علي رضا روستا طسوجي، بازپرس شعبه 8 دادسراي ناحيه يك دستور بازداشت وي را صادر كرد و اين زن بار ديگر به اداره آگاهي انتقال يافت.
خدمتكار40 ساله وقتي براي دومين بار تحت بازجويي قرار گرفت لب به اعتراف گشود و گفت: مدتي پيش شوهرم به طرز مرموزي ناپديد شد و من با 3 بچه قد و نيم قد تنها ماندم. از آنجا كه هيچ كس را نداشتم تصميم به كار كردن در خانه مردم گرفتم و به عنوان خدمتكار مشغول به كار شدم.
5 ماه از اين ماجرا گذشت تا اينكه يك روز ماموران به خانه ما آمدند و مرا به پزشكي قانوني بردند. در آنجا جسد شوهرم را ديدم كه بر اثر اعتياد در گوشه خيابان جان خود را از دست داده بود و به اين ترتيب همه اميدهايم براي برگشتنش نقش بر آب شد.
مدتي بعد در حالي كه صاحبخانه ام قصد داشت اجاره خانه را بالا ببرد با ديدن طلاها در خانه كارفرمايم وسوسه شدم و آنها را به سرقت بردم.
مقداري از طلاها را فروختم و به عنوان پول پيش به صاحبخانه ام دادم و بقيه را داخل يك قوري در خانه ام مخفي كردم. چند روز از اين ماجرا گذشت تا اينكه ماموران به من مظنون شدند و مرا دستگير كردند. آن روز وقتي سرقت طلاها را انكار كردم و به خانه برگشتم به سراغ قوري رفتم اما اثري از طلاها نبود.
وقتي از دخترم پرسيدم كه چه كسي به خانه آمده است او گفت كه خواهرشوهرم براي ساعتي به آنجا آمده و پس از كمي جست وجو در داخل اتاق، در حالي كه هيجان زده به نظر مي رسيد، به سرعت خانه را ترك كرده است. آنجا بود كه فهميدم بقيه طلاها را خواهرشوهرم به سرقت برده است اما پيش از آنكه به سراغ او بروم دوباره از سوي پليس بازداشت شدم.
پس از اظهارات اين زن، بازپرس روستا براي وي قرار قانوني صادر كرد و متهم براي ادامه تحقيقات و كشف طلاهاي مسروقه در اختيار پليس قرار گرفت.]]>
</TEXT>
</DOC>
<DOC>
<DOCID>HAM2-860215-053</DOCID>
<DOCNO>HAM2-860215-053</DOCNO>
<ORIGINALFILE>/1386/860215/news/_havad.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اعدام 2 قاچاقچي در هرمزگان]]>
</TITLE>
<TEXT>
<![CDATA[گروه حوادث:2 قاچاقچي مواد مخدر كه از سوي دادگاه انقلاب اسلامي رودان در هرمزگان به اعدام محكوم شده بودند، صبح پنج شنبه گذشته به دار مجازات آويخته شدند.
رئيس دادگستري رودان از توابع استان هرمزگان گفت: نخستين محكوم به مرگ كه(م- سالاري)نام داشت كه2 سال پيش هنگام قاچاق مسلحانه 145كيلوگرم حشيش، ترياك و سوخته ترياك با ماموران پليس درگير شد و پس از مرگ برادرش در اين درگيري به دام افتاد.
يدالله اسماعيلي فرد افزود: وي از سوي دادگاه انقلاب اسلامي رودان به اعدام با يك درجه تخفيف محكوم شد كه پرونده او پس از تاييد در ديوان عالي كشور براي اعمال تخفيف به كميسيون عفو جنوب شرق كشور ارسال شد و در نهايت اين كميسيون دستور اجراي حكم اعدام نامبرده را صادر كرد.
وي ادامه داد: متهم ديگر كه(ز- هاشمي)نام داشت در بهار سال 84با دو كيلوگرم هروئين جاسازي شده در قر قره هاي نخي توسط ايست بازرسي رودان دستگير و تحويل مقامات قضايي اين شهرستان شد.
اسماعيلي فرد يادآور شد: اين متهم نيز با حكم دادگاه انقلاب رودان به  اعدام محكوم شد كه پس از تاييد نهايي، روز پنج شنبه به دار مجازات آويخته شد.]]>
</TEXT>
</DOC>
<DOC>
<DOCID>HAM2-860215-054</DOCID>
<DOCNO>HAM2-860215-054</DOCNO>
<ORIGINALFILE>/1386/860215/news/_havad.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[پليس جناييبه دنبال عاملان قتل وكيل دادگستري]]>
</TITLE>
<TEXT>
<![CDATA[گروه حوادث- در حالي كه در بررسي دفتر ملاقات هاي وكيل دادگستري كه چهارشنبه گذشته با شليك يك گلوله در دفتر وكالتش در خيابان دانش كيان وليعصر از پاي درآمد، قرار ملاقاتي ثبت نشده است، كارآگاهان پليس جنايي تحقيقات خود را براي شناسايي عاملان جنايت ادامه مي دهند.
سرهنگ حسين خوئيني معاون آگاهي تهران بزرگ روز پنجشنبه در توضيح آخرين نتايج تحقيقات پليسي درباره پرونده قتل اين وكيل دادگستري گفت:بررسي هاي تخصصي بيانگر آن است كه مقتول احتمالا قبل از ساعت 9 صبح دوازدهم ارديبهشت و از پشت سر هدف گلوله قرار گرفته است.
به گفته معاون جنايي آگاهي پايتخت در حال حاضر پليس اين فرضيه را تحت بررسي دارد كه در زمان جنايت 2 نفر در دفتر كار اين وكيل حضور داشته اند كه وي را در آشپزخانه و از فاصله 10 سانتي متري با كلت كمري هدف قرارداده اند.
وي افزود: در حالي كه از محل جنايت، سرقتي صورت نگرفته است، بررسي دفتر ملاقات هاي روزانه اين وكيل دادگستري نيز نشان مي دهد وي در زمان حادثه قرار ملاقاتي نداشته و در عين حال هيچ تماس تلفني نيز در روز حادثه با وي برقرار نشده است.
سرهنگ خوئيني در ادامه افزود: تحقيقات در حالي ادامه دارد كه بررسي ها نشان مي دهد وكيل دادگستري فرد خوشنامي  بوده كه هيچگونه اختلافي كه بتواند انگيزه اي براي قتل وي باشد با كسي نداشته است.
وي همچنين درباره مظنونان احتمالي اين جنايت گفت: ساعاتي بعد از كشف جسد2، مرد به عنوان مظنون بازداشت شدندكه تحقيقات از آنان مشخص كرد نقشي در جنايت نداشته اند و به اين ترتيب عمليات جست و جوي پليسي با بررسي تمامي سرنخها ادامه دارد.]]>
</TEXT>
</DOC>
<DOC>
<DOCID>HAM2-860215-055</DOCID>
<DOCNO>HAM2-860215-055</DOCNO>
<ORIGINALFILE>/1386/860215/news/_informatic.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ضريب نفوذ اينترنت در ايران، يك چهارم سنگاپور
عميد نمازيخواه]]>
</TITLE>
<TEXT>
<IMAGE>/1386/860215/news/022797.jpg</IMAGE>
<IMAGE>/1386/860215/news/022782.jpg</IMAGE>
<IMAGE>/1386/860215/news/022785.jpg</IMAGE>
<![CDATA[
ايرنا در تاريخ1385.9.11 خبري به نقل از محمد سليماني وزير ارتباطات و فناوري منتشر شد مبني بر اين كه ضريب نفوذ اينترنت در ايران از 10درصد در سال گذشته، به 60درصد و شمار كاربران اينترنت در كشور نيز از 7 ميليون به بيش از 11 ميليون نفر افزايش يافته است. وزير ارتباطات گفته بود: در صورت استفاده دانشگاه ها و مراكز پژوهشي از امكانات ايجاد شده براي آنها، جهش بزرگي در اين بخش ايجاد مي شود و شمار كاربران به بيش از??ميليون نفر افزايش مي يابد.
اين سخنان وزير ارتباطات اواخر سال گذشته در حالي گفته شد كه طبق آخرين آمارهاي جهاني، ايران در ليست كشورهاي با ضريب نفوذ بالاي 50 درصد هم نيست. حتي اگر آمار11 ميليون نفر كاربر هم درست باشد آن وقت ضريب نفوذ ايران حدود 15 درصد مي شود و با تفاوت 71 درصدي از كشور ايسلند كه در صدر جدول ضريب نفوذ اينترنت است قرار مي گيرد. از طرف ديگر ميانگين ضريب نفوذ 35 كشور با بالاترين ضريب نفوذ اينترنت 5/64 درصد است كه باز هم ايران با اين ميانگين 5/49 درصد فاصله دارد. 5/49 درصد در ضريب نفوذ براي ايران با توجه به جمعيتش يعني چيزي حدود 35 ميليون كاربر كمتر.سئوال اين است كه چرا نام ايران با وجود جمعيت 70 ميليوني و جوانش در ليست كشورهاي پركاربر دنيا و كشورهاي با ضريب نفوذ اينترنت بالا ديده نمي شود؟ دلايل بسياري مي توان آورد: محدود شدن سرعت، فيلترينگ سايت ها، عدم همكاري مناسب دولت با بخش خصوصي، عدم تلاش براي بومي كردن فرهنگ اينترنت و بالاخره قيمت بالاي اينترنت در ايران. جالب ترين اظهار نظر در هفته هاي اخير در اين رابطه هم، گفته هاي عبدالمجيد رياضي دبير شوراي عالي فناوري اطلاعات و معاون اي تي وزارت اي سي تي است كه گفت: اينترنت در ايران تبديل به يك وسيله بازي و سرگرمي شده است. جمله اي كه مي تواند مصداق خوبي براي اثبات اين ناهمسوئي باشد.
روياي دولت الكترونيك
وابسته شدن تمامي فعاليت هاي بشر به اينترنت در مقياسي بسيار عظيم و در زماني چنين كوتاه از آغاز پديده اينترنت، حكايت از آغاز دوران تاريخي نويني در عرصه هاي گوناگون علوم، فن آوري و به خصوص در نحوه تفكر انسان دارد. شواهد زيادي در دست است كه از آنچه دنياي سايبر براي بشر به ارمغان خواهدآورد، تاكنون تنها مقدار بسيار اندكي به واقعيت درآمده است.با اين حال هم اكنون اينترنت جزو لاينفك زندگي بشري محسوب مي شود و تمامي كشورهاي دنيا - به جز استثنائاتي مانند كشور ما- در حال گسترش سريع خدمات اينترنتي هستند، چون مي دانند كه در آينده اي نه چندان دور، اينترنت هسته مركزي ارتباطات را تشكيل خواهد داد.
كشورها براي نيل به اين مقصود از هر وسيله اي استفاده مي كنند تا ميزان ضريب نفوذ اينترنتشان را افزايش دهند و تمامي اقشار جامعه خود را با آن آشنا كنند و تاكنون هم موفق بوده اند. به عنوان مثال كشوري مانند كره جنوبي كه در سال 2000، 19 ميليون نفر كاربر داشت در سال 2006، نزديك به 34 ميليون كاربر دارد. يعني در مدت 6 سال ضريب نفوذ اينترنت خود را از 6/39 درصد به 67 درصد رسانده است(جمعيت كره در سال 2006 كمي بيشتر از 50 ميليون نفر گزارش شده است)و درست به همين دليل از نظر كارشناسان، كشور كره جنوبي نزديكترين كشور به دستيابي و استفاده از دولت الكترونيك است.
20 رتبه برتر
در جدول آمار پركاربرترين كشورها، يكي از مسائل عجيبي كه به چشم مي خورد تسخير 8/77 درصدي فضاي اينترنتي دنيا، توسط تنها 20 كشور است. باز هم در ميان اين 20 كشور، فاصله تعداد كاربران اينترنت بين كشور اول يعني ايالات متحده آمريكا و كشور دوم(چين)بسيار است در صورتي كه جمعيت چين 4 برابرجمعيت آمريكاست.
براي سنجش تسهيلات و بستر سازي اينترنت هر كشور بهتر است كشورها را با ضريب نفوذ اينترنت آن ها(نسبت تعداد كاربران به جمعيت)مقايسه كنيم. البته ميزان جمعيت هر كشور هم بايد در نظر گرفته شود تا بتوان بستر سازي دولت شان را در زمينه تسهيلات اينترنتي محك زد. به عنوان مثال جزاير فالكلند با جمعيت 2736 نفري خود اگر ضريب نفوذ پايين تر از 4/69 داشت جاي تعجب بود ولي كشور ايالات متحده آمريكا با جمعيت حدود 302 ميليون نفري خود ضريب نفود 9/69 درصدي دارد. با اين آمار و ارقام و كوتاه بودن دست بخش خصوصي به ايجاد پروژه هاي تسهيلات اينترنتي بايد منتظر فعاليت هاي دولت بمانيم و اميدواريم كه ضريب نفوذ اينترنت در ايران از 60 درصد به گفته وزير ارتباطات و فناوري اطلاعات- به 30 درصد افزايش يابد!]]>
</TEXT>
</DOC>
<DOC>
<DOCID>HAM2-860215-056</DOCID>
<DOCNO>HAM2-860215-056</DOCNO>
<ORIGINALFILE>/1386/860215/news/_informatic.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[كشف داروي ضد هپاتيت c
پروتئين ضد هپاتيت موسوم به پاك 1 توسط گروهي از دانشمندان دانشگاه تگزاس كشف شد. به گزارش مديكال نيوز، تحقيقات بيولوژي سلول پروتئيني را شناسايي كرده است كه روند رشد سلول هاي هپاتيت را كاهش مي دهد. دانشمندان بر اين اميدند كه با استفاده از اين خاصيت داروي ضد ويروس هپاتيت را بيابند.
ساخت تراشه هاي سريع و كم مصرف در صنعت
اي.بي.ام موفق به ساخت تراشه هاي الكترونيكي با سرعت بيشتر و مصرف انرژي كمتر شد. محققان در فرآيند موسوم به ايرگپ با استفاده از  كارگذاشتن تيلياردها فضاي خلاء(بدون هوا)بين سيم هاي مسي در تراشه ها به عنوان عايق به حل مشكل رسوخ انرژي الكتريكي بين سيم ها و گرماي به وجود آمده از آن پرداختند. اين تراشه ها در مقايسه با نمونه هاي قبلي 35 درصد سريعتر عمل و 15 درصد كمتر انرژي مصرف مي كنند.الدستين دانشمند مسئول اين پروژه گفت: ما در اين پروژه به دنبال ساخت يك الگوي منظم شبيه چيزي كه در طبيعت مي بينيم، هستيم مثل الگوي لايه هاي ميناي دندان و يا سلول هاي صدف دريايي در زير ميكروسكوپ. وي افزود: گردآوري جسم تركيب شده از سال 2001 انجام مي شده است اما استفاده از اين تكنيك در فرآيند صنعتي و اثرگذاري آن در سطح بالا و صحيح براي اولين بار است كه صورت مي گيرد.
درمان سلولي با استفاده از نانوتكنولوژي
محققان دانشكده مهندسي دانشگاه دركسلر موفق به توسعه پيپت هايي با نوك نانولوله اي شده اند كه اين پيپت ها مي توانند محققان را قادر به توالي سنجي da درون موجود زنده و دارو رساني هدفمند به قسمت خاصي از سلول كنند. بنا به گفته محققان، اين پيشرفت نه تنها امكان تزريق و بررسي مايعات را درون يك سلول فراهم مي آورد، بلكه اين قابليت را ايجاد مي كند كه بتوان اين كارها را در قسمت خاصي از سلول به انجام رساند.]]>
</TEXT>
</DOC>
<DOC>
<DOCID>HAM2-860215-057</DOCID>
<DOCNO>HAM2-860215-057</DOCNO>
<ORIGINALFILE>/1386/860215/news/_informatic.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
توافق درباره تغييرات جوي]]>
</TITLE>
<TEXT>
<![CDATA[به گزارش بي بي سي: هيات هاي نمايندگي حاضر در يك كنفرانس عمده سازمان ملل درباره تغييرات جوي مي گويند كارشناسان در مورد بهترين راه هاي مبارزه با گرمايش زمين به توافق دست يافته اند.
كارشناسان ارشد 120 كشور جهان در اين همايش بين المللي در بانكوك شركت داشتند تا راههاي مبارزه با گرمايش زمين، به گونه اي كه روند اقتصادي كشورها را مختل نكند، بررسي و پيشنهاد كنند. مذاكرات تا لحظات پاياني كنفرانس ادامه داشت و حتي بر سر تك واژه ها و عبارات مجادلاتي درگرفت. مسائل مورد اختلاف شامل عبارت بندي مربوط به پروتكل كيوتو، هزينه هاي كاهش تصاعد گازهاي گلخانه اي و انرژي اتمي مي شد.
سومين بخش ارزيابي امسال هيات بين دولتي مطالعه تغييرات جوي(itergovermetal pael o climate chage)يا ipcc راه هاي مهار تصاعد گازهاي گلخانه اي در جو و عوامل اقتصادي مربوط به آن را بررسي مي كند. پيتر لوكي، از اعضاي هيات نمايندگي آفريقاي جنوبي، به خبرگزاري آسوشيتدپرس گفت: كار تمام است. هرچه مي خواستيم و حتي بيشتر در آن گنجانده شده. پيام گزارش اين است: بايد همين حالا كاري بكنيم.
هيات هاي حاضر گفتند چين در طول كنفرانس مكرراً سعي كرد برخي عناصر متن پيش نويس را كه براي مباحثات يك هفته اي آماده شده بود كمرنگ كند. پكن مشتاق بوده است اشارات به حالت هايي كه بيم دارد بر رشد كوتاه مدت اقتصادي آن تاثير بگذارد حذف شود. ipcc قبلا در سال جاري دو عنصر ديگر از گزارش ارزيابي جهاني خود كه به ترتيب به علم تغييرات جوي و تاثيرات بالقوه آن مي پرداخت را منتشر كرده است و اين چهارمين گزارش اين هيات از سال 1990 تاكنون است.
پيش نويس گزارش هزينه هاي احتمالي تثبيت تراكم گازهاي گلخانه اي در اتمسفر به درجات مختلف را براي اقتصاد جهاني ارزيابي مي كند. اين ارزيابي مي گويد هدف گرفتن ميزان تراكمي از دي اكسيدكربن معادل 650 پاره در ميليون(پي پي ام)باعث افت توليد ناخالص جهاني به ميزان 2/0 درصد خواهد شد، درحالي كه هزينه يك هدف بلند پروازانه تر معادل 550 پي پي ام براي توليد ناخالص جهاني در حدود 6/0 درصد خواهد بود.
تراكم فعلي دي اكسيد كربن در جو تقريبا 425 پي پي ام است و بسياري از دانشمندان تغييرات جوي اكنون استدلال مي كنند كه تنها توافق با نگاه داشتن سطح اين گاز زير 450 پاره در ميليون مي تواند مانع پيامدهاي عمده آب و هوايي شود.
پيش نويس ارزيابي تازه ipcc مي گويد حفظ تراكم در اين سطح مي تواند هزينه اي معادل 3 درصد توليد ناخالص جهاني به بار آورد.
استفان اشنايدر استاد دانشگاه استانفورد در كاليفرنيا كه به تنظيم اين پيش نويس كمك كرده مي گويد افزايش دما به اندازه 2 تا 3 درجه سانتيگراد به انقراض بالقوه وسيع موجودات زنده، پيدايش مشكلات جدي براي مناطق ساحلي، ناپديد شدن يخچال هاي كوهستاني و ذوب سفره هاي يخي منجر خواهد شد. وي افزود: اگر بخواهيم شانسي بهتر از 20-30 درصدي در جلوگيري از اين وضع داشته باشيم بايد از پايدار كردن سطح تراكم در طيف 450 تا 550 پي پي ام صحبت كنيم.
ipcc در زمينه سياستگذاري توصيه اي ارائه نمي كند با اين حال چين و برخي ديگر از هيات هاي نمايندگي حاضر در كنفرانس تلاش كرده اند اشارات به سطوح پايين تر تثبيت گازهاي گلخانه اي را كمرنگ كنند.]]>
</TEXT>
</DOC>
<DOC>
<DOCID>HAM2-860215-058</DOCID>
<DOCNO>HAM2-860215-058</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نصرالله:گزارش وينوگراد، شكست اسرائيل را در تاريخ ثبت كرد
تلاش آمريكا براي نجات عراق، اسطوره اي باورنكردني استتثبيت شكست]]>
</TITLE>
<TEXT>
<IMAGE>/1386/860215/news/022836.jpg</IMAGE>
<![CDATA[
در گزارش وينو گراد بيش از 100 بار از كلمه شكست استفاده شده است. تا پيش از انتشار اين گزارش بسياري(در لبنان)حاضر نبودند به پيروزي مقاومت اسلامي لبنان در اين جنگ اذعان كنند.
گروه بين الملل- حسن نصرالله دبيركل حزب الله لبنان در سخناني ضمن تحليل گزارش كميته وينوگراد درباره نحوه اداره جنگ از سوي دولت رژيم صهيونيستي گفت اين گزارش نتيجه نهايي جنگ 33 روزه با لبنان را مشخص كرد. زيرا بسياري تا به امروز هنوز هم نمي توانستند نتيجه نهايي اين جنگ يعني پيروزي ما(لبنان)يا شكست اسرائيل را باور كنند يا حتي تخمين بزنند.
در گزارش كميته وينوگراد بر شكست بسيار بزرگ اسرائيل در جنگ با لبنان تأكيد شده است. چنان كه ايهود اولمرت(نخست وزير رژيم صهيونيستي)مجبور شد به اشتباهات خطرناك خود در جنگ اعتراف كند و بگويد كه من در رهبري اين جنگ شكست خوردم.
دبيركل حزب الله لبنان همچنين تأكيد كرد كه ببينيد تمام نظام اسرائيل و مردم اسرائيل براي نجات هدف و ارزش هاي خود يعني حفظ كيان و رژيم اسرائيل سريعاً به حركت درآمدند تا اين قضيه را حل و فصل كنند. مي دانيد دليل آن چيست، دليل آن واضح است، حفظ اسرائيل و محقق ساختن خواب تشكيل امپراطوري اسرائيل.
حال چه اسرائيل به ناحق در منطقه تشكيل شده است يا خير، به هر حال اسرائيلي ها به حفظ كيان خود بيشتر از ما اخلاص و تعهد دارند. نصرالله بر اين نكته نيز اذعان كرد كه تا پيش از گزارش وينوگراد بسياري(در لبنان)حاضر نبودند پيروزي مقاومت اسلامي لبنان را در اين جنگ قبول كنند و حتي بدتر از آن خنجر به پشت زدند و اين نتيجه بزرگ يعني پيروزي لبنان را رد كردند. از طرف ديگر همان گونه كه انتظار مي رفت گزارش كميته وينوگراد در اراضي اشغالي فلسطين توفاني به پا كرده و تقريباً جمله احزاب سياسي و مردم خواستار استعفاي ايهود اولمرت هستند. به نوشته روزنامه هاآرتص بنيامين نتانياهو رهبر حزب ليكود و رهبر جناح مخالف در پارلمان رژيم صهيونيستي گفت، اين جنگ ثابت كرد راهكار يك جانبه عملي نيست.
جنگ با حزب الله لبنان اولين درگيري بود كه اسرائيل در آن پيروز نشد و كميته وينوگراد نشان داد موجوديت اسرائيل به قدرتش بستگي دارد.موقعيت متزلزل دولت اولمرت به گونه اي است كه سيلوان شالوم وزير امورخارجه سابق رژيم صهيونيستي به وزير امور خارجه فعلي گفته است، شما كه اولمرت را به استعفاء تشويق كرده ايد چگونه مي توانيد نماينده دولت وي در جهان باشيد.
علاوه بر مسابقه سرزنش يكديگر كه ميان سياستمداران جاري است، ده ها هزار اسرائيلي نيز در تظاهراتي در تل آويو خواستار كناره گيري اولمرت شده اند.
هيچ سياستمداري در اين تظاهرات كه گفته شده است 100 هزار نفر در آن شركت كرده اند، سخنراني نكرد؛ گرچه پايه هاي دولت اولمرت سست شده است، اما تاكنون از انحلال پارلمان و برگزاري انتخابات زودرس سخني به ميان نيامده است.]]>
</TEXT>
</DOC>
<DOC>
<DOCID>HAM2-860215-059</DOCID>
<DOCNO>HAM2-860215-059</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[خشم اعضاي مجلس اعيان هند]]>
</TITLE>
<TEXT>
<![CDATA[ايرنا: نامه عده اي از نمايندگان سناي آمريكا به مان موهان سينگ، نخست وزير هند كه در آن از دهلي نو خواسته شده براي حفظ پيمان همكاري هسته اي با آمريكا از خط لوله گاز ايران كناره گيري كند خشم اعضاي مجلس اعيان هند را برانگيخت.
اعضاي جناح چپ و حزب اپوزيسيون بهارتيا جاناتا با محكوميت اين اقدام به عنوان مداخله در امور داخلي هند در اين باره خواستار بيانيه نخست وزير شدند.
از سوي ديگر پريا رنجن داس منشي، وزير امور پارلماني هند در پاسخ به اتهام هاي اعضاي احزاب مخالف مبني بر اين كه دولت در مذاكرات پيمان همكاري هسته اي با آمريكا بر سر منافع ملي و حاكميت ملي مصالحه مي كند، به مجلس اعيان اطمينان داد كه نخست وزير از احساسات اعضاي اين مجلس مطلع خواهد شد.]]>
</TEXT>
</DOC>
<DOC>
<DOCID>HAM2-860215-060</DOCID>
<DOCNO>HAM2-860215-060</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اردن؛ بهشت تروريست ها]]>
</TITLE>
<TEXT>
<![CDATA[ايرنا: زرقا، زادگاه ابومصعب الزرقاوي، رهبر القاعده در بين النهرين به مركزي براي آموزش و اعزام تروريست ها به عراق تبديل شده است.
نيويورك تايمز روز گذشته ادعا كرد رهبران محلي منطقه زرقا در شمال امان، پايتخت اردن جوانان را به رفتن به عراق و كشتن افراد تشويق مي كنند.
اين افراد توسط قاچاقچياني كه بيشتر در زمينه قاچاق انسان و نه به عنوان رهبران گروه هاي مسلح در عراق فعاليت مي كنند وارد عراق شده و در عراق امكاناتي همچون جاي ماندن و پول در اختيار آنها قرار داده مي شود تا به تدريج بتوانند همفكران شان را در عراق پيدا كنند.]]>
</TEXT>
</DOC>
<DOC>
<DOCID>HAM2-860215-061</DOCID>
<DOCNO>HAM2-860215-061</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اسرائيل در پشت پرده انحلال ارتش عراق]]>
</TITLE>
<TEXT>
<![CDATA[ايرنا: محمود عثمان، از اعضاي فراكسيون ائتلاف كردهاي عراق در پارلمان اين كشور روز گذشته ادعا كرد آمريكا به درخواست رژيم صهيونيستي ارتش عراق را منحل كرد.
عثمان گفت: نيروهاي آمريكايي اهتمام لازم براي مجهز و مسلح كردن ارتش عراق و تبديل آن به يك پديده واقعي در اين كشور را ندارند. وي افزود: علت اصلي اقدام آمريكا در منحل كردن ارتش و نيروهاي مسلح عراق درخواست اسرائيل بود زيرا اسرائيل هميشه به دنبال خروج ارتش هاي مصر و عراق از صحنه منطقه بوده و اين اتفاق در كمپ ديويد براي ارتش مصر رخ داد.
اين مسئول كرد تصريح كرد آمريكا نمي خواهد ارتش قدرتمند و مسلح در عراق وجود داشته باشد زيرا به آن اعتماد ندارد و انتظار واكنش ارتش عراق برضد نيروهايش را دارد.]]>
</TEXT>
</DOC>
<DOC>
<DOCID>HAM2-860215-062</DOCID>
<DOCNO>HAM2-860215-062</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[درخواست بي نظير از مشرف]]>
</TITLE>
<TEXT>
<IMAGE>/1386/860215/news/022827.jpg</IMAGE>
<![CDATA[
رويترز: بي نظير بوتو، نخست وزير سابق پاكستان روز گذشته اعلام كرد اگرچه اين احتمال وجود دارد كه او و پرويز مشرف، رئيس جمهور به يك سري توافقات سياسي برسند ولي مشرف بايد براي گسترش دمكراسي واقعي از سمت خود به عنوان رئيس ارتش پاكستان استعفا دهد.
در هفته هاي اخير گمانه زني هايي در پاكستان شايع بوده مبني بر اينكه مشرف و بوتو براي تشكيل يك جبهه  مشترك عليه نيروهاي محافظه كار مذهبي در آستانه انتخابات سراسري اواخر امسال درصدد ايجاد اتحادي سياسي هستند.]]>
</TEXT>
</DOC>
<DOC>
<DOCID>HAM2-860215-063</DOCID>
<DOCNO>HAM2-860215-063</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تركيه در انتظار انتخابات زودهنگام پارلماني]]>
</TITLE>
<TEXT>
<IMAGE>/1386/860215/news/022830.jpg</IMAGE>
<![CDATA[
فرانس پرس: پارلمان تركيه روز پنجشنبه با اكثريت آرا روز 22 ژوئيه(31 تير)را روز برگزاري انتخابات سراسري در اين كشور تعيين كرد.
اين در حالي است كه 357 تن از نمايندگان پارلمان تركيه از جمله 348 عضو فراكسيون حزب حاكم در پارلمان و 9 نماينده حزب مام ميهن با ارائه طرحي خواستار انتخاب رئيس جمهور با راي مستقيم مردم و كاهش دوره نمايندگي پارلمان از 5 به 4 سال شدند.
حزب اپوزيسيون جمهوريخواه خلق تركيه كه مهمترين حزب اپوزيسيون اين كشور و از حاميان ديرين برگزاري انتخابات زودهنگام در تركيه بود از پيشنهاد حزب عدالت و توسعه رجب طيب اردوغان، نخست وزير تركيه حمايت كرد.]]>
</TEXT>
</DOC>
<DOC>
<DOCID>HAM2-860215-064</DOCID>
<DOCNO>HAM2-860215-064</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پاسخ رايس به منتقدان]]>
</TITLE>
<TEXT>
<IMAGE>/1386/860215/news/022833.jpg</IMAGE>
<![CDATA[
الجزيره: ديدار كاندوليزا رايس، وزير امورخارجه ايالات متحده با وليد المعلم،  همتاي سوري او در حاشيه نشست شرم الشيخ در مصر با انتقاد دموكرات هاي آمريكا روبه رو شده است.
تعدادي از نمايندگان دموكرات آمريكا از جمله نانسي پلوسي، رئيس مجلس نمايندگان اين كشور پس از اين ديدار از دوگانگي موجود در عملكرد دولت جورج بوش، رئيس جمهور آمريكا در خصوص مذاكره با سوريه انتقاد كردند.
رايس در واكنش به اين موضع گيري ها گفت: به نظر من رفتن به دمشق و انجام مذاكرات گسترده  با سوريه امري متفاوت است. وي افزود: اين كه وزراي امور خارجه دو كشور در حاشيه  نشست كشورهاي همجوار عراق با يكديگر گفت وگو كنند كاملا منطقي به نظر مي رسد.]]>
</TEXT>
</DOC>
<DOC>
<DOCID>HAM2-860215-065</DOCID>
<DOCNO>HAM2-860215-065</DOCNO>
<ORIGINALFILE>/1386/860215/news/_kharj.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گفت وگوي روزپل سالم
اولمرت، مهره سوخته در سياست اسرائيل]]>
</TITLE>
<TEXT>
<IMAGE>/1386/860215/news/022839.jpg</IMAGE>
<![CDATA[
شكست رژيم صهيونيستي در جنگ سي و يك روزه با حزب  ا لله لبنان و برخي موارد ديگر آينده سياسي المرت و كابينه وي را در هاله اي از ابهام فرو برده است تا جايي كه المرت نخست وزير اسرائيل درآستانه استيضاح در پارلمان اين كشور قرار دارد.
جواد حميدي همكار سرويس بين الملل همشهري در گفتگويي با پل سالم مدير برنامه خاورميانه در بنياد صلح كارنگي نظرات اين تحليلگر امور منطقه را در خصوص تحولات سياسي اخير در فلسطين اشغالي جويا شده است.
گزارش كميسيون وينوگراد كه به جنگ اسرائيل و حزب الله در تابستان گذشته مربوط مي شود تقريبا به شديدترين شكل ممكن تمامي مقامات درگير در اين موضوع را به باد انتقاد مي گيرد. نظر شما درباره اين گزارش چيست؟
اين گزارش در نوع خود منحصر به فرد است. در طول تاريخ 59 ساله اسرائيل هيچگاه به اين شكل روند تصميم سازي در اين كشور مورد سئوال قرار نگرفته بود. تقريبا تمامي اين گزارش 150 صفحه اي شامل پاورقي هاي پارلمان است. در جاي جاي اين گزارش به اظهارات نمايندگان و گزارش افراد پيش از تشكيل جلسات پارلمان اشاره شده است. به عقيده من اين حجم از انتقادات آن هم در خصوص موضوع بسيار حساسي همچون جنگ، در نوع خود بي سابقه است.
در سال3 197 نيز گزارش درباره جنگ سال گذشته اسرائيل منتشر شد كه به استعفاي گولدا ماير نخست وزير وقت اسرائيل انجاميد. فكر مي كنيد اين گزارش نيز به خروج المرت از صحنه سياسي اسرائيل بيانجامد در حالي كه وي بر حفظ جايگاهش تاكيد دارد؟
المرت در شرايط بسيار دشواري قرار دارد كه هر روز بر ميزان وخامت آن افزوده مي شود. در گزارش 1973 از ماير خواسته نشد استعفا دهد. در اين گزارش نيز از المرت خواسته نشده است سياست را ترك كند اما در واقع موجب اين موضوع شده است. در حال حاضر حتي اعضا حزب كاديما(كه المرت رهبري آن را برعهده دارد)از وي خواسته اند از سياست كناره گيري كند.
بايد توجه داشت كه اين گزارش اقدامت سه اسرائيلي را زير ذره بين قرار داده است. وزير دفاع اسرائيل كه استعفا داده است. رئيس ستاد مشترك ارتش اين كشور كه وي نيز مستعفي است و المرت. بنابراين فكر مي كنم شمارش معكوس براي المرت نيز فرا رسيده است زيرا اشتباهات جنگ 31 روزه با حزب الله لبنان جاي هيچگونه توجيهي براي المرت باقي نخواهد گذارد.از سوي ديگر هم حزب كارگر اسرائيل در 28 مه نيز مي تواند عامل تعيين كننده ديگري باشد.
بدان معني كه اگر حزب كارگر با كاديما ائتلاف نكندآنگاه استعفاي المرت قطعي است. بله؟
به احتمال فراوان. در واقع بايد سناريوهاي بسيار دور از ذهني كنار يكديگر قرار گيرد تا كابينه المرت بكار خود در دولت ادامه دهد. اما فكر مي كنم اگر حزب كارگر از ائتلاف با كاديما سرباز بزند بايد كار كابينه المرت را پايان يافته تلقي كرد.
جانشين احتمالي المرت چه كسي خواهد بود؟
فكر مي كنم از بين شيمون پرز سياستمدار كهنه كار اسرائيل و تزيپي ليويني وزير خارجه كنوني كابينه يكي به عنوان نخست وزير آينده اسرائيل انتخاب شود.]]>
</TEXT>
</DOC>
<DOC>
<DOCID>HAM2-860215-066</DOCID>
<DOCNO>HAM2-860215-066</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ستاد حوادث غير مترقبه در باره احتمال سيل هشدار داد
موج تازه بارش در نيمه شمالي كشور]]>
</TITLE>
<TEXT>
<![CDATA[گروه شهري- براساس پيش بيني سازمان هواشناسي كشور موج تازه بارش از امروز بخش عمده اي از نيمه شمالي كشور را دربر مي گيرد.
نقشه هاي پيش يابي حكايت از آن دارد كه بارش هاي تازه كاهش نسبي دما را در پي داشته و با توجه به ويژگي حوزه هاي هيدروشناختي در اين ايام از سال احتمال طغيان رودخانه و وقوع سيل نيز پيش بيني شده است.
به گزارش مهر، مدير كل ستاد حوادث غير مترقبه كشور در اين باره گفت: با توجه به افزايش بارندگي طي چند روز گذشته و استمرار اين روند در هفته جاري، احتمال وقوع سيل، طغيان رودخانه ها و آبگرفتگي در استان هاي شمالي و شمال غرب كشور بسيار بالاست.
حسين باقري افزود: با توجه به پيش بيني هاي هواشناسي به لحاظ افزايش ميزان بارش طي 3 روز آينده، علاوه بر آمادگي ستادهاي حوادث غير مترقبه در استان هاي شمالي در مقابل وقوع سيل و آبگرفتگي، استان تهران به لحاظ ويژگي هاي خاص آن، وضعيت زرد داشته و در حالت آماده باش كامل قرار دارد.
وي افزود: اگرچه ساير استان هاي كشور به لحاظ ميزان بارندگي در وضعيت متوسط و يا عادي قرار دارند اما تمامي ستادهاي حوادث غير مترقبه در سراسر كشور به صورت آماده باش هستند.]]>
</TEXT>
</DOC>
<DOC>
<DOCID>HAM2-860215-067</DOCID>
<DOCNO>HAM2-860215-067</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اماكن اسكان مشهد براي اوج سفر كافي نيست]]>
</TITLE>
<TEXT>
<![CDATA[ايسنا: يكي از مهم ترين مشكلات مشهد، مسئله ناوگان هوايي و زميني است. هم چنين در ماه هاي پيك مسافرتي، مكان هاي اسكان  پاسخگوي زايران نيست.
نماينده مردم مشهد در مجلس، با اشاره به مشكلات گردشگري حوزه انتخابيه اش به ويژه در بخش مراكز اقامتي گفت: حجم ساخت و ساز در جهت هتل آپارتمان ها و هتل ها براي اسكان گردشگران داخلي و خارجي در مشهد توسعه خوبي پيدا كرده است. وي افزود: شاهد هستيم كه از شعاع 2 كيلومتري اطراف حرم تقريباً خانه هاي مسكوني در حال تعطيل شدن بوده و همه تبديل به هتل آپارتمان و هتل مي شود. خيلي از اين مكان ها در ايامي كه پيك زاير نيست، مثلاً در بهار، خالي است، ولي در ايام پيك مسافرتي مثل ايام نوروز يا ايام شهادت ها يا در تابستان ها اين مكان ها پاسخگو نبوده و بخش زيادي از مردم در پارك ها يا ورودي هاي مشهد در چادر اقامت مي كنند. وي مشكلات راهي را نيز از ديگر مسائل و مشكلات مشهد دانست و افزود: در عمل بودجه اي كه به مشهد تخصيص مي دهند مانند ساير شهرهاي كشور است، كه كفاف نمي دهد.]]>
</TEXT>
</DOC>
<DOC>
<DOCID>HAM2-860215-068</DOCID>
<DOCNO>HAM2-860215-068</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[يزد، يك گام ديگر به ثبت جهاني نزديك مي شود]]>
</TITLE>
<TEXT>
<![CDATA[ميراث آريا: عبدين صالح و تاناكوچي، نمايندگان يونسكو، براي بازديد از بافت تاريخي يزد به اين شهر سفر مي كنند. محمدحسين خادم زاده مسئول هماهنگي امور پايگاه ها با بيان اين مطلب گفت: نخستين بار است كه به تهيه پرونده ثبت جهاني در مقياس يك شهر مي پردازيم، به همين دليل، بهره گيري از حضور مشاوران يونسكو در اين امر ضرورت دارد.
خادم زاده با اشاره به مراحل تهيه پرونده ثبتي بافت تاريخي يزد، خاطرنشان كرد: مستندسازي بافت در گذشته انجام شده بود، اما در حال حاضر اين كار را با توجه به معيارهاي ثبت جهاني آغاز كرده ايم. وي در اين باره كه ساخت كتابخانه كلانتري در بافت تاريخي ممكن است سبب كم شدن شانس ثبت جهاني شهر تاريخي يزد شود، گفت: به شخصه تقريبا يقين دارم اين موضوع به نفع شهر يزد نخواهد بود، زيرا ساخت كتابخانه و كلانتري براي بافت ضايعه محسوب مي شود.]]>
</TEXT>
</DOC>
<DOC>
<DOCID>HAM2-860215-069</DOCID>
<DOCNO>HAM2-860215-069</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[عرب ها3، برابر ديگرگردشگران خرج مي كنند]]>
</TITLE>
<TEXT>
<![CDATA[فارس: وزير گردشگري مالزي معتقد است: مالزي به حضور گردشگران عرب نياز دارد زيرا كه آنها سه برابر ديگر مسافران مالزي پول خرج مي كنند.
شكايت آژانس هاي مسافرتي عرب از سركيسه شدن مسافران خود توسط رانندگان تاكسي در مالزي باعث شده تا وزير گردشگري اين كشور به عنوان مسئول مستقيم، شديدا به اين وضعيت اعتراض نمايد. گردشگران عرب بر اين عقيده اند كه رانندگان تاكسي در مالزي كرايه هاي بالاتر از معمولي را از آنها اخذ مي نمايند و در عين حال رفتار جالب توجهي نيز با مسافران خود ندارند.
نشريات مالزي نوشتند كه اعتراض آژانس هاي كويتي به وضعيت بد تاكسي ها در كوآلالامپور باعث شد تا وزير گردشگري از شدت خجالت سرخ شود و احساس شرمندگي كند.
اين موضوع با بازتاب گسترده اي در نشريات مالزي روبرو بوده است.
وزير گردشگري مالزي نيز با انتقاد از مديريت اين بخش ها از آنها خواسته تا به گردشگران عرب بيش از پيش اهميت دهند چرا كه آنها 3 برابر ديگر مسافران مالزي پول خرج مي كنند.]]>
</TEXT>
</DOC>
<DOC>
<DOCID>HAM2-860215-070</DOCID>
<DOCNO>HAM2-860215-070</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طلاهاي هخامنشي در رامهرمز]]>
</TITLE>
<TEXT>
<![CDATA[ميراث خبر:كشف 500 قطعه طلا و تعداد بسيار زيادي قطعه سفال متعلق به دوران هخامنشي در يك محوطه 2500 ساله در رامهرمز، عمليات خاكبرداري شركت آب و فاضلاب خوزستان را متوقف كرد.
عمليات خاكبرداري شركت آب و فاضلاب خوزستان در يك محوطه2500 ساله در رامهرمز به كشف 500 قطعه طلاي هخامنشي منجر شد. اين محوطه 300 هكتار وسعت دارد.
مجتبي گهستوني، عضو هيات مديره انجمن دوستداران ميراث فرهنگي خوزستان با اعلام اين خبر به ميراث خبر گفت: عمليات خاكبرداري شركت آب و فاضلاب خوزستان در روستاي جوبيگي از توابع رامهرمز به كشف 500 قطعه طلاي هخامنشي و مقدار قابل توجهي سفال متعلق به دوران هخامنشي منجر شد. به گفته وي خبر كشف قطعات طلا توسط يكي از مسئولان شركت پيمانكار وشاق به اداره ميراث فرهنگي، صنايع دستي و گردشگري رامهرمز داده شده است.
با توجه به تاريخي بودن اين منطقه، پيش از كشف قطعات طلا و سفال، اداره ميراث فرهنگي رامهرمز عمليات خاكبرداري شركت آب و فاضلاب را متوقف كرده بود اما اين شركت چند روز بعد دوباره فعاليت خويش را آغاز كرد كه به اين كشف منجر شد. گهستوني در ادامه به ميراث خبر گفت: خاكبرداري به وسيله بيل هاي مكانيكي به كشف قطعات طلا و قطعات بسيار زياد سفال منجر مي شود كه خيل عظيمي از مردم را به اين منطقه مي كشاند. در حال حاضر نيروهاي امنيتي و يگان پاسداران محافظت از اين منطقه را به عهده گرفته اند. پرونده شكايت اداره ميراث فرهنگي، صنايع دستي و گردشگري رامهرمز از شركت آب و فاضلاب در حال حاضر در دادگاه در حال جريان است.]]>
</TEXT>
</DOC>
<DOC>
<DOCID>HAM2-860215-071</DOCID>
<DOCNO>HAM2-860215-071</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[دماوندكم گذرترين قله مخروطي]]>
</TITLE>
<TEXT>
<IMAGE>/1386/860215/news/022767.jpg</IMAGE>
<![CDATA[
گروه شهري- با كمتر از سه هزار نفر صعودكننده خارجي دماوند كم گذرترين قله مخروطي جهان به شمار مي رود.
اين در حالي است كه دماوند با بيش از پنج هزار و ششصد متر ارتفاع بلندترين قله مخروطي جهان است.
براساس گزارش مؤسسه توسعه پايدار مناطق طبيعي شمار طبيعت گردان و كوه نوردان خارجي بازديدكننده از دماوند نسبت به قله هاي مشابه و رقيب آن، از قبيل قله فوجي ياما در ژاپن و كليمانجارو در آفريقا بسيار ناچيز بوده و به پنج درصد بازديدكنندگان اين دو قله نيز نمي رسد. سالانه 300 هزار توريست خارجي از قلعه فوجي ياما و دست كم صدهزار نفر به قله كليمانجارو صعود مي كنند. اين در حالي است كه بخش قابل توجهي از سه هزار نفر خارجي صعودكننده از دماوند توريست نبوده و ديپلمات هاي مقيم تهران هستند.
قله هاي مخروطي به خاطر شكل جغرافيايي، جاذبه هاي طبيعي و آساني صعود از جمله جاذبه هاي اكوتوريستي بسيار پرگذر محسوب مي شوند. تاكنون براي تبديل دماوند به يك قطب فعال اكوتوريستي هيچ طرحي اجرا نشده است. در حالي كه بازديدكنندگان نه چندان پرشمار كنوني نقش زيادي در آلودگي محيط اين قله داشته اند.]]>
</TEXT>
</DOC>
<DOC>
<DOCID>HAM2-860215-072</DOCID>
<DOCNO>HAM2-860215-072</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پايان مطالعات تاريخي و طبيعي دشت تهران]]>
</TITLE>
<TEXT>
<![CDATA[ميراث خبر: باستان شناسان ايراني و انگليسي مطالعات تاريخي و فرهنگي دشت تهران را كه از چند سال گذشته آغاز شده بود، به اتمام رساندند.
در اين مطالعات به كار گيري علم مردم شناسي مهمترين دغدغه هاي اين باستان شناسان بوده است تا علاوه بر كار دانشگاهي و پژوهشي صرف،اقدامي براي صيانت فرهنگ مردم دشت تهران انجام شود. مطالعاتي كه در اين زمينه انجام شده بسياري از روستاهاي تاريخي دشت تهران را چون نظر آباد، قاچ قاچ و جعفر آباد را در برمي گيرد.]]>
</TEXT>
</DOC>
<DOC>
<DOCID>HAM2-860215-073</DOCID>
<DOCNO>HAM2-860215-073</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[سرعت كاهش يخ هاي اقيانوس منجمد شمالي 3 برابر شده است]]>
</TITLE>
<TEXT>
<![CDATA[خبرنگاران جوان: نتايج اندازه گيري هاي انجام  شده دانشمندان هواشناسي نشان مي دهد يخ هاي درياي منجمد شمالي از سال 1953 تاكنون در حدود 8/7 درصد كاهش داشته و اين در حالي است كه مدل هاي رايانه اي 5/2درصد پيش بيني كرده بودند.
يافته هاي جديد دانشمندان هواشناسي و اقليم نشان مي دهد به علت بيشتر شدن اثر گازهاي گلخانه اي ناشي از فعاليت بشر و گرمايش جهاني، سرعت ذوب  يخ هاي قطبي بيش از پيش در حال افزايش است. بنا بر اين گزارش، مطالعات جديد انجام شده گروه دكتر استرويك كه حاصل اندازه گيري هاي كشتي، هواپيماهاي تحقيقاتي و تصاوير ماهواره اي است نشان مي دهد بيشترين و كمترين وسعت يخ هاي درياي منجمد شمالي و جنوب قطب در ماه هاي مارس و سپتامبر است.]]>
</TEXT>
</DOC>
<DOC>
<DOCID>HAM2-860215-074</DOCID>
<DOCNO>HAM2-860215-074</DOCNO>
<ORIGINALFILE>/1386/860215/news/_shari.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گراميداشت شيراز با حضور70 سفير
سفرا و نمايندگان سازمان هاي بين المللي بر شناسايي بيشتر شيراز براي جهانيان تأكيد كردند]]>
</TITLE>
<TEXT>
<![CDATA[گروه شهري- بيش از 70 سفير خارجي و نمايندگان سازمانهاي بين المللي شركت كننده در مراسم گرامي داشت هفته شيراز ضمن بازديد از آثار تاريخي فرهنگي اين شهر بر توانمندي شيراز به عنوان كانون تمدن ايران زمين و پايتخت و مركز فرهنگ آن تاكيد كردند. به گزارش خبرنگار همشهري، 70 سفير خارجي و نمايندگان سازمانهاي بين المللي با شركت در مراسم گرامي داشت هفته شيراز از آرامگاه حافظ و سعدي و همچنين باغ جهان نما و ارگ كريم خاني بازديد كردند. برناردپولني، سفير فرانسه در ايران در گفتگو با همشهري با اشاره به اشعار حافظ و شهرت شاعران ايراني در جهان گفت: شيراز به واسطه داشتن آثار تاريخي زياد از جمله مساجد، كاخ ها و همچنين آثار تاريخي چون تخت جمشيد و پاسارگاد، همواره مورد علاقه گردشگران سراسر جهان بوده است.
وي از شيراز به عنوان شهر فرهنگ و شعر ياد كرد و افزود: با وجود آنكه براي دومين بار است به اين شهر مي آيم اما همواره برخورد خوب مردم و همچنين جاذبه هاي فرهنگي اين شهر برايم مورد توجه بوده است.
از سوي ديگر لوييز اوركيس موناست ريو، سفير مكزيك در ايران نيز با اشاره به جايگاه والاي فرهنگي شيراز گفت اين شهر به واسطه داشتن شاعران بزرگ و همچنين آثار تاريخي ارزشمندش بسيار حائز اهميت است. وي از لزوم برقراري زمينه مناسب براي استفاده هموطنانش از جاذبه هاي اين شهر به عنوان يك اولويت ياد كرد و افزود: من تلاش مي كنم تا هموطنانم بتوانند جاذبه هاي زيبا و خارق العاده اين شهر تاريخي را از نزديك ديده و با اين شهر بزرگ آشنا شوند.
گريستان تئودور سكو، سفير روماني در ايران نيز ضمن بازديد از اماكن تاريخي شيراز از اين شهر به عنوان شهري فرهنگي و داراي پيشينه ادبي غني ياد كرد و گفت: شيراز شهر بزرگ عرفاست. وي با اشاره به آثار تاريخي موجود در اين شهر و سراسر ايران گفت به راحتي نمي توان اين آثار ارزشمند را در يك دفترچه كوچك راهنما آورد و اميدوار بود كه به وسيله آن شهرهايي چون شيراز به دنيا معرفي شوند.
لوييز سركيني گومز سفير برزيل در ايران نيز با اشاره به آشنايي مردم كشورش با حافظ و سعدي گفت: شيراز و تمدن ايراني به خوبي براي برزيلي ها آشناست، چرا آنان در طول دوران تحصيل با تمدن غني  ايران آشنا مي شوند و در مقاطع مختلف در مورد آن مطالعه مي كنند وي از لزوم تبليغ بيشتر و معرفي بهترجاذبه هاي اين شهر به عنوان يك ضرورت در صنعت گردشگري ياد كرد و گفت:بسياري از هموطنان برزيلي، علاقمندند تا به ايران سفر كنند، اما به دليل معرفي نشدن جاذبه ها و امكانات آنها هنوز بسياري از توانمندي هاي موجود در اين كشور صاحب تمدن را نمي شناسند.
سفراي كشورهاي اسلواني، آلمان، اوكراين، انگليس، كره جنوبي و... نيز با تاكيد بر اهميت شيراز به عنوان مركز تمدن كهن ايراني لزوم برقراري امكانات مناسب براي سفر هموطنانشان را خواستار شدند. لازم به ذكر است هفته شيراز امروز با بازديد سفراي خارجي از تخت جمشيد و سراي مشير به پايان مي رسد.]]>
</TEXT>
</DOC>
<DOC>
<DOCID>HAM2-860215-075</DOCID>
<DOCNO>HAM2-860215-075</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري: بدخواهان ملت ايران مخالف توسعه و پيشرفت ما هستند]]>
</TITLE>
<TEXT>
<IMAGE>/1386/860215/news/022794.jpg</IMAGE>
<![CDATA[
گروه سياسي - بيست و هشتمين سفر استاني هيأت دولت امروز با سخنراني رئيس جمهوري در جمع مردم شهرستانهاي بردسير و بافت به پايان مي رسد.
جلسه  استاني هيات دولت هم شب گذشته به رياست محمود احمدي نژاد و با حضور معاونان و كليه اعضاي هيات دولت در كرمان برگزار شد. به گزارش ايرنا، در اين جلسه كه نمايندگان استان كرمان در مجلس شوراي اسلامي و همچنين نماينده ولي فقيه در استان نيز درآن حضور داشتند،براي توسعه و پيشرفت استان كرمان تصميمات مهمي اتخاذ شد.
محمود احمدي نژاد در ادامه سفرهاي استاني خود، ظهر چهارشنبه گذشته در بيست و هشتمين سفراستاني وارد كرمان شده بود.
محمود احمدي نژاد بيست و هشتمين سفر استاني خود را با سفر به يكي از بزرگترين استانهاي كشور انجام داد. او در اين سفر هم با مردم شهرستانهاي مختلف استان و همچنين تشكلها و گروههاي مختلف در اين استان ديدار و گفت وگو كرد. از جمله مخاطبان هميشگي رئيس جمهوري در سفرهاي استاني، نخبگان، روحانيون و همچنين خانواده هاي معظم شهدا و ايثارگران هستند. احمدي نژاد ديروز هم طي روال سفرهاي گذشته در جمع ايثارگران و جانبازان استان كرمان خطاب به دشمنان پيشرفت ملت ايران در بياني هشدارگونه گفت: آن ها نمي خواهند ملت ايران از علم و فناوري و كشاورزي بهره بگيرد، ملت ايران آرام و اهل گفت وگوست و مانند اقيانوس، آرام است اما واي به روزي كه اين اقيانوس توفاني شود؛ آن زمان ريشه شما را خواهند كند.
رئيس جمهوري در ديدار خود با جانبازان و ايثارگران كرماني گفت: امروز دنيا با ظلم هاي رو به افزايش مواجه است و همانطور كه امام خميني ره فرمودند تا وقتي ظلم است مبارزه هست و تا وقتي كه مبارزه هست ما هستيم.
احمدي نژاد بر رسيدگي به وضعيت ايثارگران تاكيد كرد و گفت: من به مسئولان و دست اندركاران اعلام مي كنم كه همه  اين پست ها فداي يك موي ايثارگران. مبادا كسي در اداره اي خيال كند كه براي خود كسي شده و به خانواده هاي شهدا و ايثارگران در راه انداختن كارهاي شان به هفته  بعد و روزهاي آينده حواله كند، هر مديري كه اين طور بود قطعا متعلق به دولت احمدي نژاد نخواهد بود.
وي در بخش پاياني صحبت هاي خود در پاسخ به كساني كه خواهان بركناري استاندار بودند، گفت: من به آقاي استاندار مي گويم جنابعالي بايد به زودي يك شورايي از نمايندگان تمام ايثارگران تشكيل دهيد و امور مربوط به اين ها را با نظر خودشان انجام دهيد.
مملكت امام زماني
رئيس جمهوري در جمع روحانيون اين استان هم با تاكيد بر ادامه راه انبياء گفت: هدف ما از تشكيل حكومت اين بود كه يك گام بلند در مسير انبياء برداريم و ماموريت ما اين است كه مملكت را امام زماني كنيم.
به گزارش ايسنا، محمود احمدي نژاد با اشاره به فلسفه  انتظار و ظهور حضرت مهدي(عج)نيز گفت: دشمنان براي مقابله با مهدويت فرقه سازي كرده اند و حتي نظم نوين جهاني شان بدلي بود و مي خواستند آن را به جاي حكومت امام زمان(عج)ايجاد كنند.
بارديگر رئيس  شوراي عالي امنيت ملي اين بار در جمع مردم شهربابك كرمان با اشاره به پرونده هسته اي ايران گفت: ملت ايران ذره اي از حق هسته اي خود عقب نخواهد نشست و استفاده  كامل از اين فناوري را خواهان است.
ميز مذاكره
اما رئيس جمهوري در سفر به كرمان درباره  هرگونه مذاكره اي در مورد پرونده هسته  اي گفت: ما فقط درباره  سئوالات و همكاري ها و تلاش براي برپايي صلح و امنيت در جهان و تفاهم در جهان گفت وگو مي كنيم،هيچ كس حق ندارد پشت ميزي بنشيند كه در روي آن موضوع حق مسلم هسته اي ايران مورد مذاكره باشد.
محمود احمدي نژاد طي سخناني در جمع مردم رفسنجان گفت: پسته  رفسنجان يكي از اقلام افتخارآميز اين شهر است كه بايد صنايع تبديلي آن را ايجاد اما نبايد تنها به پسته  رفسنجان اكتفا كرد. ايسنا همچنين به نقل از رئيس جمهوري گزارش كرد كه برخي با مانع تراشي نمي خواهند بگذارند سرمايه ها و منابع اين كشور را به ملت بدهيم و از اين كه تسهيلات ارزان قيمت به مردم مي دهيم انتقاد مي كنند و مقاله مي نويسند كه اين كار يعني پس دادن تسهيلات ارزان قيمت كه به ضرر اقتصاد كشور است. لابد انتظار دارند كه اين پول را قلمبه در اختيار يك عده اي خاص قرار دهيم.
وي در ادامه سفر به كرمان در جمع مردم كوهبنان نيز تاكيد كرد: ملت ايران امروز يكپارچه از استفاده  صلح آميز از فن آوري هسته اي دفاع مي كند و زير بار زورگويي و ظلم نمي رود. مردم ما يكپارچه و با مشت هاي گره كرده بر حق مسلم خود تاكيد مي كنند.
دروغ بزرگ بدخواهان
محمود احمدي نژاد مخالفت با سلاح هسته اي را دروغ بزرگ دشمنان و مخالفان ملت ايران دانست و گفت: بدخواهان ملت ايران مخالف توسعه و پيشرفت ما هستند. به گزارش ايرنا، احمدي نژاد بعد از ظهر ديروز در ديدار با مردم شهرستان راور در استان كرمان، تاكيد كرد: همه مي دانند كه انبارهاي اين قدرتهاي زورگو و دشمنان ملت ايران مملو از انواع سلاحهاي هسته اي و جنگ افزارهاي پيشرفته نظامي است كه بر عليه ملتها بكار مي برند. رئيس جمهوري خاطرنشان كرد: اين در حالي است كه اين قدرتهاي فاسد و خودخواه و زياده طلب به بهانه توليد سلاح هسته اي در مقابل موفقيت هاي علمي و فناوري ملت ايران مانع ايجاد مي كنند.
احمدي نژاد خطاب به بدخواهان ملت ايران خاطرنشان كرد: حقوق ملتها و كرامت انسانها را به رسميت بشناسيد و به قانون و مقرراتي كه خودتان آن را وضع كرده ايد، پايبند باشيد و بدانيد كه ملت ايران محكم و استوار ايستاده و در اين مسير سرسوزني هم عقب نشيني نخواهد كرد. وي پس از سخنراني در جمع مردم راور، در آخرين ديدار مردمي خود در سومين روز از سفرش به استان كرمان، با مردم شهرستان زرند،ديدار و در جمع آنان سخنراني كرد.
رييس جمهوري همچنين روز پنج شنبه در جمع مردم شهرستانهاي جيرفت،عنبرآباد،رودبار،كهنوج،قلعه گنج،بم،منوجان نيز حاضر و در جمع آنان به سخنراني پرداخت. عصر پنجشنبه نيز احمدي نژاد از سايت نامه هاي استان كرمان بازديد كرد. بيست وهشتمين جلسه استاني هيات دولت نيز عصر ديروز در استانداري كرمان برگزار و تصميات مهمي درخصوص پيشرفت و توسعه استان كرمان به تصويب رسيد.
به گزارش پايگاه اطلاع رساني رياست جمهوري،روزچهارم و پاياني سفر احمدي نژاد امروز با حضور وي در جمع مردم شهرستانهاي بردسير و بافت پايان مي يابد.]]>
</TEXT>
</DOC>
<DOC>
<DOCID>HAM2-860215-076</DOCID>
<DOCNO>HAM2-860215-076</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[متكي: آمريكا بايد سياست هاي خود را به ويژه در عراق،افغانستان و لبنان تغيير دهد
حل مشكلات ايران و آمريكا زمان مي برد]]>
</TITLE>
<TEXT>
<IMAGE>/1386/860215/news/022722.jpg</IMAGE>
<![CDATA[
گروه سياسي منوچهر متكي درباره حل مشكلات بين ايران و آمريكا و پيشنهاد برگزاري كنفرانس بين المللي جهت حل اين مشكل گفت: حل مشكلات بين ايران و آمريكا نيازمند زماني طولاني است و حل مشكلات ريشه اي طرفين به اين سهولت امكان پذير نيست.
وزير امور خارجه روز گذشته در پايان نشست فراگير كشورهاي همسايه عراق و طرفهاي منطقه اي و بين المللي در كنفرانس مطبوعاتي با خبرنگاران كه قسمتهايي از آن از شبكه العربيه به طور مستقيم پخش شد، درخصوص اظهارنظر برخي از مسئولان آمريكايي در خصوص برقراري رابطه با ايران گفت:در حال حاضر يك اراده سياسي براي از بين رفتن اين مشكلات وجود ندارد و چنانچه اين عزم و اراده سياسي به وجود آيد، اين مساله قابل بررسي است. به گزارش ايسنا،متكي در پاسخ به سؤالي مبني بر ديدار با كاندوليزا رايس، وزير امور خارجه آمريكا و يا شروط ايران براي برگزاري اين نشست عنوان داشت: روز پنجشنبه ديدار گروهي وزراي امور خارجه انجام شد اما ديدار جداگانه اي بين ايران و آمريكا صورت نگرفت و هيچگونه زماني نيز براي برگزاري اين ديدار تعيين نشد. وي افزود: درخصوص مسايل مربوط به ايران و آمريكا و روابط دو جانبه وضعيت سخت و دشواري حاكم است، آمريكا با درخواست هايي از سوي ايران روبروست و اين در حالي است كه نيمي از كشورهاي منطقه معتقدند كه آمريكا بايد در برخورد با مسايل منطقه سياست هاي خود را تغيير بدهد و اين موضوع به ويژه در خصوص سياست هاي اين كشور طي سالهاي اخيردر عراق، افغانستان و لبنان وجود دارد.
منوچهر متكي در پايان، آزادي هر چه سريعتر ديپلمات هاي ايراني را خواستار شد و افزود: اين قبيل اقدامات تلاشهاي دولت عراق را در ايجاد رابطه  با كشورهاي همجوار و برقراري روابط ديپلماتيك و حضور هيأت هاي ديپلماتيك در عراق با مشكل روبرو مي سازد.
**
تكذيب ديدار
سخنگوي وزارت امور خارجه گفت وگوي منوچهر متكي را با كاندوليزا رايس بر سر ميز ناهار در حاشيه اجلاس شرم الشيخ تكذيب كرد. محمد علي حسيني اظهار داشت كه رسانه هاي گروهي به مسئله دامن زدند و هيچ ملاقاتي بين دو وزير صورت نگرفته است.
**
بقيه از صفحه اول
با وجود اظهارات وزير امور خارجه مبني بر اينكه حل مشكلات بين ايران و آمريكا نيازمند زماني طولاني است، هوشيار زيباري وزير امور خارجه عراق از ديدار اعضاي هيأت هاي ايران و آمريكا در شرم الشيخ مصرخبر داد.
وزير امور خارجه عراق گفته است كه اين ديدار در حاشيه كنفرانس شرم الشيخ در سطح كارشناسان انجام شد، نه در سطح وزيران. اين خبر را زيباري در نشست مطبوعاتي با همتاي مصري خود در پايان نشست فراگير همسايگان عراق در شرم الشيخ اعلام كرد. روز پنجشنبه هم رسانه ها از قول احمد ابوالغيط وزير امور خارجه مصر، از گفت وگوي كوتاه منوچهر متكي و كاندوليزا رايس سخن گفته بودند.
سلام و عليك
به گفته احمد ابوالغيط، وزيرخارجه مصر بر سر ميز ناهار تنها وزيران خارجه دولتهاي شركت كننده در اجلاس حضور داشته اند و اگرچه منوچهر متكي و كاندوليزا رايس كنار يكديگر ننشسته بودند، اما ميز ناهار ميز كوچكي بوده و تعداد كساني كه دور ميز نشسته بودند محدود بوده، پس امكان گفتگو بر سر ميز ناهار ميان وزيران خارجه ايران و آمريكا فراهم بوده است. منابع خبري گزارش دادند كه شان مك كورمك، سخنگوي وزارت خارجه آمريكا كه در محل اجلاس در شرم الشيخ مصر حضور داشته به خبرنگاران گفته كه منوچهر متكي و كاندوليزا رايس سر ميز ناهار با هم سلام عليك كرده و جملاتي با هم رد و بدل كرده اند كه محتواي آن چيز خاصي نبوده است. به گفته يكي از ديپلمات هاي عراقي حاضر، در جريان ناهار روز پنجشنبه، متكي به محض ورود، خطاب به وزراي امور خارجه كه در سالن حاضر بودند، گفت: السلام و عليكم. و كاندوليزا رايس نيز در پاسخ به زبان انگليسي گفت: سلام. انگليسي شما از عربي من بهتر است.
تلاش عراقي ها
اين در حالي است كه مقامات عراقي تلاش بسيار وسيعي را براي انجام مذاكره ميان وزراي خارجه ايران و آمريكا در حاشيه اجلاس شرم الشيخ به كار بستند.جلال طالباني روز پنجشنبه در بيانيه اي كه دفتر رياست جمهوري به نقل از وي منتشر كرد گفت: ديدار آمريكا و ايران و گفت و گو و تفاهم بين آنها در نهايت باعث ثبات و امنيت در عراق مي شود. رويترز به نقل از برخي ديپلمات ها گزارش داد، بغداد خواستار مذاكره كاندوليزا رايس و همتاي ايراني وي در دومين روز از كنفرانس شرم الشيخ شد.
خروج از ضيافت شام
گزارش هاي رسانه اي از خروج وزير امور خارجه از ضيافت شام در شرم الشيخ مصر كه در آن كاندوليزا رايس همتاي آمريكايي وي نيز حضور داشت حكايت دارند. به گزارش فارس به نقل از خبرگزاري فرانسه از شرم الشيخ، يكي از مقامات آمريكايي با اعلام اين خبر گفت كه متكي نامناسب بودن پوشش يكي از خانم هاي ويولونيست  حاضر در محل صرف شام را علت خروجش اعلام كرده است. مقامات كشورمان تاكنون درباره اين خبر واكنش نشان نداده  اند.
برنامه براي ديدار
هوشيار زيباري وزير خارجه عراق اعلام كرد كه هيچ گونه برنامه اي براي ديدار منوچهر متكي و كاندوليزا رايس وزيران خارجه ايران و آمريكا در شرم الشيخ، تدارك ديده نشده بود. وزير امور خارجه آمريكا هم ديروز در كنفرانس مطبوعاتي با خبرنگاران در پايان اجلاس شرم الشيخ مصر اعلام كرد كه فرصتي براي وي به منظور انجام ديدار با وزير امور خارجه ايران در اين اجلاس پيش نيامده است. به گزارش مهر به نقل از شبكه العربيه رايس در اين مورد كه آيا تغييري در سياست هاي كشورش در قبال ايران ايجاد شده است و آيا فكر مي كنيد زمان چنين كاري فرا رسيده است؟ گفت: تمايلي به وجود تنش در روابط مان با كشورهاي ديگر نداريم.]]>
</TEXT>
</DOC>
<DOC>
<DOCID>HAM2-860215-077</DOCID>
<DOCNO>HAM2-860215-077</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لاريجاني: فعلاً موضوع مذاكره با آمريكا مطرح نيست]]>
</TITLE>
<TEXT>
<IMAGE>/1386/860215/news/022758.jpg</IMAGE>
<![CDATA[
دبير شوراي عالي امنيت ملي درباره مذاكرات ايران و آمريكا بر سر مسئله عراق گفت: اين موضوع مشروط است
گروه سياسي علي لاريجاني با اشاره به درخواست هاي مكرر رهبران عراقي براي مذاكره ايران و آمريكا براي حل مشكلات اين كشور گفت: فعلاً موضوع مذاكره با آمريكا مطرح نيست، اما در آينده و چنانچه از طريق خود آمريكا، اين مسئله عنوان شود، چنين مذاكراتي مي تواند برگزار شود.
دبير شوراي عالي امنيت ملي اين گفته را در پايان مذاكرات خود با ابراهيم جعفري نخست وزير سابق عراق بيان كرد.
مذاكرات آتي
علي لاريجاني با تائيد مذاكرات خود با سولانا در روزهاي آينده اعلام كرد كه ايران براي حل موضوع هسته اي از هر طرحي كه در آن شروط عقلاني وجود داشته باشد استقبال مي كند.
وي گفت: بر اساس قرار قبلي كه قرار بود مذاكرات پس از دو هفته انجام شود اين مذاكرات انجام خواهد شد اما هنوز مكان آن مشخص نشده است. وي كه در پاسخ به سؤال خبرنگار مهر سخن مي گفت درباره اين كه آيا ايران در اين مذاكرات طرح هاي حاوي تعاريف متفاوت از تعليق را مي پذيرد؟ گفت: در شرايط ايجاد شده جديد بايد طرحي نو درانداخت و اين كه روي موضوعات گذشته و شرايط كهنه صحبت شود خيلي صحيح نيست.
دبير شوراي عالي امنيت در پاسخ به سؤالي درباره اينكه اگر آمريكا قصد گروكشي در عراق از مذاكرات هسته اي شما با خاوير سولانا را داشته باشد ايران چه تصميمي خواهد گرفت؟ اظهار داشت: موضوع هسته اي ايران و مسئله  عراق از يكديگر متفاوت هستند.
اهتمام ويژه  براي آزادي ديپلمات ها
لاريجاني در مورد  سفر اخيرش به عراق و احتمال آزادي پنج ديپلمات ايراني گفت: در ديداري كه با آقاي مالكي و رهبران عراق داشتم احساس كردم كه اهتمام ويژه اي براي آزادي ديپلماتها وجود دارد. دستگيري ديپلماتها كاري ناصواب و خلاف عرف بين الملل بود.
ابراهيم جعفري، نخست  وزير سابق عراق در پاسخ به سؤالي مبني بر اينكه اگر رئيس جمهور فعلي عراق بوديد در خصوص پنج ديپلمات دستگير شده در عراق چه مي كرديد، گفت: بنده در موقعيتي نيستم كه براي قرار گرفتن در رأس حكومت آمادگي داشته باشم. نوري مالكي از طريق دموكراسي و انتخابات آزاد در عراق انتخاب شده است و من تلاش دارم از دولت مالكي حمايت كنم.
موضوع، امنيتي است
به گزارش ايسنا وي در پاسخ به سؤالي درباره  دستگيري حسين موسويان از ديپلمات هاي سابق تيم مذاكره  كننده  هسته اي و معاون پژوهشي مركز تحقيقات استراتژيك مجمع تشخيص مصلحت نظام  ، گفت: من در سفر عراق بودم و خيلي اطلاعي ندارم، البته اين موضوع چيزي نيست كه در حوزه  كاري بنده باشد اين مسئله مربوط به دستگاه هاي امنيتي و اطلاعاتي است و دقيقاً نمي دانم بحث از چه قرار بوده است.]]>
</TEXT>
</DOC>
<DOC>
<DOCID>HAM2-860215-078</DOCID>
<DOCNO>HAM2-860215-078</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[احمد توكلي عنوان كرد
ارزيابي نقاط قوت و ضعف سفرهاي استاني]]>
</TITLE>
<TEXT>
<![CDATA[گروه سياسي - رئيس مركز پژوهشهاي مجلس در خصوص سفرهاي استاني رئيس جمهوري، ارزيابي مركز پژوهش هاي مجلس از اين سفر اظهار داشت: مركز پژوهش هاي مجلس بعد از 4 سفر استاني گزارشي را تهيه و نقاط ضعف و قوت را ارزيابي كرد و بنده شخصا اين گزارش را به اطلاع رئيس جمهوري رساندم و بعد از نهايي شدن در اختيار نمايندگان مجلس نيز قرار گرفت.
احمد توكلي صبح ديروز در جمع خبرنگاران در يزد كه خبر آن را فارس منتشر كرد،ادامه داد: اين سفر ها از حيث تقويت ارتباط دولتمردان با مردم آثار بسيار مثبتي داشته و دارد و اعتماد متقابل مردم و دولت كه يك بعد سرمايه اجتماعي است را بالا برده است.
رئيس مركز پژوهشهاي مجلس شوراي اسلامي در خصوص نقاط ضعف اين سفرها گفت: در مجموع دو نقطه ضعف عمده ارزيابي شده است و آن اينكه انتظارات برانگيخته مردم بيش از ظرفيت هاي ملي است، چون انتظارات با سرعت بيشتري نسبت به اقدامات رشد مي كند، فاصله را تشديد مي كند و بايد سعي كرد انتظارات كمتري را برانگيخت و از اين فرصت براي آشنايي مردم با موانع واقعي بهره برد.
توكلي در بيان دومين نقطه ضعف سفرهاي استاني دولت نهم گفت: وقت براي مسئولان درجه يك چون رئيس جمهور، وزرا و معاونين آنها  از منابع كمياب ملي است.
رئيس مركز پژوهشهاي مجلس اظهار داشت: وقتي سفر ها با فاصله كم انجام مي شود تقسيم وقت بين استاني و مسائل ملي به درستي انجام نمي شود. رئيس مركز پژوهش هاي مجلس معتقد است بعضي مواقع تصميمات مهم در زمان خود اتخاذ نمي شود و ضرر آن براي همه استان ها است.
وي تاكيد كرد: ما اين اقدامات را نه از سر بي توجهي،بلكه از اين مي دانيم كه تقسيم وقت خوب صورت نگرفته است.]]>
</TEXT>
</DOC>
<DOC>
<DOCID>HAM2-860215-079</DOCID>
<DOCNO>HAM2-860215-079</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<IMAGE>/1386/860215/news/022755.jpg</IMAGE>
<![CDATA[
شوراي شهر: وزير كشور تاكيد كرد: صندلي شورا و شهرداري صندلي فعاليت هاي سياسي نيست و اين نهاد يك نهاد اجتماعي در قانون اساسي ذكر شده است.مصطفي پورمحمدي در گفتگو با باشگاه خبرنگاران گفت: ممكن است هر فرد نظر و سليقه سياسي داشته باشد اما توقع داريم اگر از اعضاي شورا و يا شهردار مي خواهند كار سياسي انجام دهند جاي ديگري اين كار انجام شود.وي درباره تثبيت يا تغيير شهردار افزود: تثبيت مديريت در هر شرايطي به توسعه كمك كرده و سرعت عمل را افزايش مي دهد.
]]>
<IMAGE>/1386/860215/news/022746.jpg</IMAGE>
<![CDATA[
مجلس شوراي اسلامي: رئيس مجلس شوراي اسلامي با بيان اينكه دشمنان از اتحاد مسلمانان در هراس هستند، گفت: سخيف ترين توطئه دشمنان ايجاد اختلاف ميان مسلمانان است. غلامعلي حدادعادل عصر پنجشنبه در آيين تجليل از استادان و دانشجويان دانشگاه تقريب مذاهب اسلامي افزود: كساني كه جنگ ميان شيعه و سني را دامن مي زنند، نه شيعه هستند و نه سني و به هيچ كدام اعتقاد ندارند. وي گفت: امروز نياز به وحدت بيش از هر زمان ديگر است و دشمنان اسلام نيز نگران اين وحدت هستند.
]]>
<IMAGE>/1386/860215/news/022761.jpg</IMAGE>
<![CDATA[
سياست خارجي: رئيس جمهوري سابق كشورمان ديروز با پاپ بنديكت شانزدهم ديدار كرد. خبرگزاري رويترز ديروز به نقل از واتيكان نوشت:ديدار خاتمي و پاپ بنديكت شانزدهم به مدت 30 دقيقه به طول انجاميد كه دو طرف براي كاهش تنش هاي جاري و افزايش صلح بر گفتگوي تمدن ها تاكيد كردند.
شوراي نگهبان:شوراي نگهبان در جلسه خود طرح تجميع انتخابات مجلس هشتم و رياست جمهوري نهم را به دليل مغايرت با قانون اساسي رد كرد. به گزارش فارس،  شوراي نگهبان معتقد است كه بر اساس اصول قانون اساسي دوره رياست جمهوري و مجلس چهارسال است و قابل افزايش و كاهش نمي باشد. سخنگوي شوراي نگهبان هم در خصوص خبر رد طرح تجميع انتخابات مجلس هشتم و رياست جمهوري نهم گفت: بررسي اين طرح در شوراي نگهبان نهايي شده و قرار است اعضاي اين شورا در جلسات بعدي، طرح فوق را بررسي كنند.
]]>
<IMAGE>/1386/860215/news/022752.jpg</IMAGE>
<![CDATA[
مجمع تشخيص مصلحت نظام: محسن رضايي از عدم انجام اقدامات جدي از سوي دولت براي تحقق اهداف چشم انداز 20 ساله نظام انتقاد كرد. به گزارش مهر، دبير مجمع تشخيص مصلحت نظام روز پنج شنبه در نشست علمي بررسي الزامات چشم انداز 20 ساله نظام جمهوري اسلامي ايران، در خصوص عملكرد دولت در زمينه برنامه هاي چشم انداز تاكيد كرد: دولت خود را حامي و پشتيبان اين برنامه ها معرفي مي كند ولي طي دو سال گذشته اقدام جدي از سوي آن در اين خصوص مشاهده نشده است و اميدواريم توجه بيشتر و جدي تري به اين مهم صورت گيرد.
سياست خارجي: كنفرانس سازمان ملل كه راه هاي ارتقاي معاهده  منع توليد و تكثير سلاح هاي هسته اي را بررسي مي كند،روز جمعه به دليل مخالفت  ايران با بندي در پيش نويس پيشنهادي مبني بر لزوم پايبندي كامل ايران به ان.پي.تي به تعويق افتاد.]]>
</TEXT>
</DOC>
<DOC>
<DOCID>HAM2-860215-080</DOCID>
<DOCNO>HAM2-860215-080</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پايان اصلاحات بر لايحه مديريت خدمات كشوري]]>
</TITLE>
<TEXT>
<![CDATA[گروه سياسي پس از انجام آخرين تغييرات موردنظر شوراي نگهبان بر روي لايحه مديريت خدمات كشوري، اين مصوبه به زودي براي نهايي شدن به شوراي نگهبان فرستاده خواهد شد.
حميدرضا حاجي بابايي عضو هيأت رئيسه مجلس در گفتگو با خبرنگار پارلماني همشهري ضمن اعلام اين خبر گفت: تعيين قيمت گازوئيل، نحوه تعيين دانشجو و تشديد جرم كساني كه از وسايل سمعي و بصري سوءاستفاده مي كنند از ديگر دستورات مهم هفته آينده مجلس است.
وي افزود: طرح دوفوريتي با عنوان تجميع اعطاي تسهيلات بانكي و كاهش هزينه طرح هاي توليدي اشتغال زا، اعطاي وام ها و تسهيلات بانك هاست كه براساس آن اعطاي وام ها كم هزينه خواهد شد و مردم به راحتي و بدون وثيقه مي توانند از وام هاي بانكي استفاده نمايند. نماينده همدان همچنين نظام هماهنگ در مورد بازنشستگان كه براساس آن حق عائله مندي آنها سه برابر خواهد شد را از ديگر دستورات مجلس در هفته آينده دانست.
حاجي بابايي همچنين درخصوص استيضاح فرشيدي با اشاره به اين كه تعدادي از درخواست كنندگان استيضاح امضاي خود را پس گرفته اند گفت: بعيد مي دانم طرح استيضاح در مجلس مطرح شود.
وي در عين حال تصريح كرد اگر تعداد باقيمانده بيش از 15 نفر باشند و كماكان بر طرح خود اصرار داشته باشند، ما موظف به اجراي آيين نامه و در دستور كار قرار دادن استيضاح هستيم ولي به نظر مي رسد اصرار زيادي را در اين زمينه شاهد باشيم.]]>
</TEXT>
</DOC>
<DOC>
<DOCID>HAM2-860215-081</DOCID>
<DOCNO>HAM2-860215-081</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خبر
خطيب جمعه تهران:ايران، مانع مقاصد سوء غرب است]]>
</TITLE>
<TEXT>
<IMAGE>/1386/860215/news/022791.jpg</IMAGE>
<![CDATA[
گروه سياسي- خطيب اين هفته نماز جمعه تهران با اشاره  به  برگزاري اجلاس شرم الشيخ، هدف كشورهاي غربي را روي كار آوردن حكومتي دست نشانده در عراق دانست و گفت: حضور ايران از اين جهت سازنده است كه اجازه نمي دهد مسير به سمتي هدايت شود كه مقاصد سوء غرب عملي شود.
آيت الله احمد جنتي در خطبه دوم نماز جمعه  تهران افزود: مگر مردم اين منطقه قيم مي خواهند كه يكي از آمريكا، يكي از انگليس و ديگر كشورها بيايند و درباره عراق تصميم بگيرند.اگر دولت عراق مي تواند خودش را اداره مي كند و اگر نمي تواند از همسايه ها كه با همديگر هم دين، هم فكر، هم عقيده و هم فرهنگ هستند، استفاده مي كند.
به گزارش ايرنا، وي تصريح كرد: اگرغرب مانع نشود مسوولان عراق به كمك كشورهاي همسايه مي توانند دراين كشور امنيت را برقراركنند.اگر اين اجلاس نتيجه اي جز برقراري امنيت در عراق داشته باشد، مشخص مي شود خاصيتي ندارد.
تبريك به معلمان و كارگران
وي با تبريك روز كارگر و روز معلم، گفت: اين دو روز كه در كنار هم قرار گرفته با هم تناسب بسياري دارد زيرا كارگر و معلم دو ركن اساسي و سازنده جامعه هستند. خطيب جمعه تهران تصريح كرد: معلم فرهنگ ساز است و زيربناها و افكار را ساخته و هدايت مي كند.زيربناي همه چيز فرهنگ، تربيت و اخلاق است و كارگر نيز قشري است كه توليد را در دست دارد.
وي گفت: اگر معلم نباشد جامعه فرهنگ ندارد، اگر كارگر نباشد جامعه توليد ندارد، به همين دليل اين دو قشر دو ركن اساسي در همه جوامع هستند.
خدمتگزار مردم باشيد
به گزارش ايسنا، جنتي در ادامه  سخنان خود با اشاره به آغاز به كار شوراهاي سوم، با تاكيد بر اين كه شوراها جاي دعوا نيست و از هر گروهي هم كه وارد اين نهاد شده اند بايد در كنار هم به مردم خدمت كنند ادامه داد: ديديد كه يك سري وارد شورا شدند، دعوا كردند و آبروي خود را بردند و البته مردم هم از آن ها منزجر شدند شما ديگر چنين نكنيد، خدمتگزار مردم باشيد، نبايد در آن جا درگيري به وجود آيد تا خبر آن به گوش مردم برسد و مردم ناراحت شوند كه چرا از اول راي دادند.
وي با دفاع ازعملكرد نيروي انتظامي در اجراي طرح امنيت اجتماعي، گفت: طرح امنيت اجتماعي مي خواهد امنيت اخلاقي در جامعه برپاكند و در اين راه نيروي انتظامي سينه سپر كرده و فحش نيز مي شنود.هر كس بخواهد كار اصلاحي بكند بايد فحش هم بشنود زيرا عده اي نمي خواهند اصلاح شوند و مي خواهند مفاسد باشد. جنتي در عين حال تاكيد كرد:اگر ماموري نيز در راه اجراي اين طرح اشتباه و خطا كرد بايد با او برخورد كرد.
نبايد رها كنند
خبرگزاري فارس به گوشه اي از سخنان خطيب جمعه تهران در رابطه با اهانت يك استاد به دختر محجبه اي در دانشگاه هنر اشاره كرده و به نقل از وي آورده است: دستگاه هاي حاكمه نبايد رها كنند، از اين ها بدتر هم مي شود.درست نيست اين موارد را در تلويزيون نشان دهند.
خطيب جمعه تهران همچنين با اشاره به برگزاري نمايشگاه بين المللي كتاب تهران كه اين روزها در حال برگزاري است، گفت: در اين نمايشگاه بايد كتابهاي ارزنده، سازنده، مفيد و اصلاح گر به مردم عرضه شود.
وي اظهار داشت: به وزير ارشاد توصيه كرده ام كتابهايي كه در نمايشگاه بين المللي كتاب عرضه مي شود ارزنده و مفيد باشد و در غير اين صورت بايد جلوي عرضه كتابهاي غير مفيد گرفته شود.]]>
</TEXT>
</DOC>
<DOC>
<DOCID>HAM2-860215-082</DOCID>
<DOCNO>HAM2-860215-082</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش
مذاكرات فشرده متكي در مصر]]>
</TITLE>
<TEXT>
<![CDATA[گروه سياسي منوچهر متكي، وزير امور خارجه، صبح پنجشنبه عازم شرم الشيخ مصر شد تا در اجلاس امنيتي عراق شركت كند. با آنكه سفر او تحت تأثير حواشي مذاكره با وزير امور خارجه آمريكا قرار گرفته بود، اما وي ديدارها و رايزني هاي متعددي را به انجام رساند و با بسياري از چهره هاي برجسته ديدار و گفت وگو كرد.
حواشي مربوط به حضور ايران و آمريكا را در صفحه دوم خواهيد خواند. در اينجا بر اساس گزارش خبرگزاري ها و اداره كل اطلاعات و مطبوعات وزارت امور خارجه، مروري بر مذاكرات او داشته ايم.
جايگزيني براي دولت عراق
وزير امور خارجه در ديدار با همتاي كويتي اش تاكيد كرد: در حال حاضر جايگزيني براي دولت منتخب عراق وجود ندارد و هر جايگزيني موجب جنگ داخلي و تجزيه اين كشور خواهد گرديد.
منوچهر متكي در ديدار با شيخ محمد الصباح ضمن ارزيابي تحولات در عراق عنوان كرد كه بدخواهان ملت عراق در صدد تشديد ناامني در اين كشور مي باشند و ناامني در عراق موجب آسيب ديدگي ملت عراق و همسايگان خواهد شد.
شيخ محمد الصباح وزيرخارجه كويت نيز با ارزيابي مثبت از مناسبات دو جانبه گفت: كويت خرسند است كه وزير خارجه جمهوري اسلامي ايران را در اولين فرصت در كويت مورد استقبال قرار دهد و كميسيون اقتصادي براي تحرك بخشيدن به مناسبات دو كشور برگزار گردد.
بهترين راه حل
احمد ابوالغيط وزير خارجه  مصر در ديدار پنجشنبه شب با منوچهر متكي تاكيد كرد كه گفت وگو بهترين راه حل براي پرونده ي هسته اي ايران است. وزير امور خارجه در حاشيه برگزاري اجلاس بين المللي عراق در شرم الشيخ، با عمرو موسي دبيركل اتحاديه عرب ديدار و درباره آخرين تحولات منطقه و عراق تبادل نظر كرد.
اختيارات سولانا
منوچهر متكي در ديدار با دبيركل سازمان ملل، به نقش سازنده ايران در عراق اشاره كرد و اظهار داشت: مناسبات جمهوري اسلامي ايران و عراق مبتني بر اقدامات نمايشي و رويكردهاي تظاهرآميز نيست.
وزير امور خارجه با تشريح مذاكرات سولانا و لاريجاني تصريح كرد: گام اوليه مثبت بوده است. آنچه كه در اين رابطه حائز اهميت است اختيارات سولانا براي ورود به يك مرحله نوين، در مذاكرات ثمربخش مي باشد. دبيركل سازمان ملل همچنين در اين ديدار از جمهوري اسلامي ايران و به ويژه از دكتر احمدي نژاد رئيس جمهوري كشورمان در جهت مساعي سازنده در ارتباط با تحولات منطقه قدرداني كرد.
ارزيابي روند تحولات
وزير امور خارجه انگليس نيز در حاشيه نشست شرم الشيخ در ديدار با وزيرخارجه كشورمان، پيرامون مناسبات دوكشور بحث و تبادل نظر كرد.
در اين ديدار وزراي خارجه ايران و انگليس با ارزيابي روند تحولات دو كشور تاكيد كردند كه طرفين مي بايست زمينه هاي سازنده مناسبات را تقويت سازند.
اين گزارش حاكي است، متكي در حاشيه اجلاس با اكمل الدين احسان اوغلو دبيركل سازمان كنفرانس اسلامي و همچنين ابوالغيط وزير امور خارجه مصر در خصوص تحولات عراق و اجلاس جاري در مصر و بيانيه پاياني بحث و تبال نظر كرد. به گزارش خبرگزاري ها، منوچهر متكي همچنين روز پنجشنبه با آگاسپي فرستاده رئيس جمهوري سوئيس، نوري المالكي نخست وزير عراق و سعود الفيصل وزير امورخارجه عربستان ديدار و گفت وگو كرد.]]>
</TEXT>
</DOC>
<DOC>
<DOCID>HAM2-860215-083</DOCID>
<DOCNO>HAM2-860215-083</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كوزوو، در آرزوي استقلال]]>
</TITLE>
<TEXT>
<IMAGE>/1386/860215/news/022725.jpg</IMAGE>
<IMAGE>/1386/860215/news/022800.jpg</IMAGE>
<![CDATA[
فاتمير سديو، رئيس دولت منطقه خودمختار كوزوو روز پنجشنبه اعلام كرد اين جمهوري در غياب حمايت روسيه از تلاش براي كسب استقلال از صربستان بر نمي دارد و به راه خود براي تحقق اين هدف ادامه خواهد داد.
سديو با اشاره به احتمال وتوي پيشنهاد مارتي آهتيساري، نماينده سازمان ملل متحد در امور كوزوو براي اعطاي استقلال مشروط به اين جمهوري تاكيد كرد كوزوو چه با راي سازمان ملل و چه بدون راي اين سازمان و با اتكا به حمايت بين المللي از دستيابي اين جمهوري به استقلال، كشوري منفك از جمهوري صربستان خواهد بود.
پيش از اين و در روزهاي مياني هفته گذشته يكي از مقامات ارشد وزارت امور خارجه ايالات متحده به مسكو هشدار داده بود كوزوو در مسير استقلال قرار گرفته و اكنون مي توان اين جمهوري را در مسير كسب استقلال به راهي كنترل شده هدايت كرد يا منتظر جدايي كوزوو از صربستان در راهي غيرقابل كنترل ماند اما به هر حال اين جمهوري به استقلال دست خواهد يافت.
گمان مي رود واشنگتن از اعلام استقلال يك جانبه كوزوو حمايت به عمل آورد در صورتي كه 27 عضو اتحاديه اروپا در مورد چگونگي مواجهه با اين مساله دچار شكاف خواهد شد. اين اتحاديه اعلام كرده تنها قادر است در نقش ناظر روند استقلال، آنچنان كه در پيش نويس طرح آهتيساري آمده ظاهر شود.
كوزوو كه 19 درصد جمعيت دو ميليوني را آلبانيايي تبارها تشكيل مي  دهند از سال 1999 و پس از آن كه بمباران گسترده بلگراد چاره اي جز خروج از اين جمهوري براي صرب هاي مهاجم باقي نگذاشت تحت نظارت سازمان ملل متحد و مستقل از صربستان مديريت شده است. قدرت هاي غربي بر اين باور هستند كه هيچ راهي براي واداشتن آلبانيايي تبارهاي كوزوو به قبول ماندن اين جمهوري در چارچوب جمهوري صربستان وجود ندارد.
آنان نگران هستند چنانچه تا پايان تابستان راهي براي پايان دادن به بن بست جاري بر سر آينده كوزوو پيدا نشود اين جمهوري به ورطه هرج و مرج و ناآرامي در غلطد كه اين مساله مي تواند امنيت 16500 نيروي حافظ صلح ناتو در اين جمهوري را به مخاطره افكند.
آهتيساري طي سيزده ماه گذشته در تلاش بوده بين صرب ها و آلبانيايي تبارهاي كوزوو ميانجي گري كند و مذاكرات سخت و طاقت فرساي او با دو طرف طي سال  2006 و ماه هاي آغازين سال جاري ميلادي تاكنون هيچ نتيجه اي دربر نداشته است. به همين دليل تعيين آ ينده كوزوو به شوراي امنيت سازمان ملل متحد سپرده شد.
مخالفت مسكو و دوپارگي اروپا
مسكو پيش از اين بارها اعلام كرده در صورت به راي گذاشته شدن طرح آهتيساري براي اعطاي استقلال به كوزوو شوراي امنيت به آن راي منفي خواهد داد كه در راي گيري هاي رسمي براي صدور قطعنامه، راي مخالف هر يكي از اعضاي دائم شوراي امنيت به معناي وتوي آن قطعنامه است.
ولاديمير تيتو، معاون وزير امور خارجه روسيه اعلام كرده مسكو تنها منوط به موافقت جمهوري صربستان با اين طرح از دادن راي منفي به آن خودداري خواهد كرد.
براساس طرح آهتيساري، كوزوو در مرحله اول به استقلال تحت نظارت سازمان ملل دست يافته و به اقليت صرب كوزوو اجازه داده مي شود روابط خود با بلگراد را حفظ كند اما اين طرح با مخالفت سرسختانه رهبران جمهوري صربستان مواجه شده است.
اگرچه ايالات متحده و اتحاديه اروپا طي ماه هاي اخير به دفعات از استقلال كوزوو حمايت به عمل آوردند ليكن با اعلام تصميم رهبران كوزوو براي اعلام استقلال يكجانبه همانطور كه گمان مي رفت اروپايي ها در مواجهه با اين مساله دچار دودستگي شدند.
در حالي كه ايتاليا و فرانسه از استقلال كوزوو حمايت كرده اند آلماني ها با حرارت هر چه تمام مخالفت خود را با اين رويكرد اعلام داشتند. گرنوت ارلر، معاون وزير امور خارجه آلمان روز گذشته از موضع برلين در مخالفت با استقلال يكجانبه كوزوو مادامي كه قطعنامه 1244 شوراي امنيت در حال اجرا است، پرده برداشت.]]>
</TEXT>
</DOC>
<DOC>
<DOCID>HAM2-860215-084</DOCID>
<DOCNO>HAM2-860215-084</DOCNO>
<ORIGINALFILE>/1386/860215/news/_siasi.htm</ORIGINALFILE>
<ISSUE>شنبه 15 ارديبهشت 1386 - سال پانزدهم - شماره4259 - May 5, 2007</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت فرانك والتر اشتاين ماير
احياي بانك اتم غني سازي مطمئن براي همه]]>
</TITLE>
<TEXT>
<![CDATA[ترس از يك جنگ اتمي از اذهان و قلب هاي مرم پاك شده است. البته خطرات سلاح هاي كلاهك هسته اي در انبار ها و قرارگاه هاي موشكي با استاندارد هاي امنيتي متفاوت نگهداري مي شوند و هر روز كشور هاي بيشتري در اين راه گام برمي دارند.
به همين دليل نيز موضوعاتي مانند خلع سلاح و كنترل تسليحاتي بايد در سطح بين المللي مجدداً تبديل به يكي از موضوعات روز شود؛ براي مثال بررسي قرارداد منع گسترش سلاح هاي اتمي. كنفرانس بعدي بررسي اين قرارداد در سال 2010 برگزار مي شود.
مسئله مذاكرات آينده استفاده غيرنظامي از انرژي هسته اي نيز خواهد بود. چگونه اين ضمانت را ايجاد خواهيم كرد كه كشور ها به صورت مخفيانه از اورانيوم غني شده براي سلاح هاي اتمي استفاده نكنند.
غني سازي يك روش كلاسيك براي توليد سوخت هسته اي است ولي اين فن آوري پيچيده كليد دست يابي به سلاح اتمي نيز است. پس بايد راه هايي بيابيم كه چگونه كشورها بدون محدوديت از انرژي هسته اي به صورت صلح آميز استفاده كنند، بدون اين كه امكان ساخت بمب را داشته باشند. در قرارداد منع گسترش سلاح هاي اتمي به اين مطلب اشاره اي نشده است.
اين قرارداد تمامي كشورهاي عضو به استثناي پنج كشور شناخته شده به عنوان قدرت اتمي را از توليد، در اختيار داشتن و تهيه سلاح اتمي منع كرده، ليكن حق تحقيق و توسعه نيروي هسته اي براي استفاده صلح آميز از آن را براي تمامي كشورهاي عضو محفوظ مي دارد.
در توافق به عمل آمده در سال 2000 در آلمان جهان سياست و اقتصاد به اين تفاهم رسيدند كه از انرژي هسته اي تنها براي مدتي محدود استفاده كنند اما بايد با اين واقعيت مواجه شويم كه تعداد زيادي از كشورهاي ديگر، به ويژه كشورهاي رو به رشد و تازه صنعتي شده در صدد هستند تا از حق خود براي استفاده صلح آميز از انرژي هسته اي استفاده كنند. تنها كشورهاي انگشت شماري در جهان توانايي غني سازي اورانيوم در مقياس صنعتي را دارند. قابل درك است كه به طور فزاينده، كشورهاي بيشتري تلاش كنند كه خود را از وابستگي به دريافت اورانيم غني شده رها ساخته و رأساً اقدام به ساخت تاسيسات غني سازي اورانيوم بكنند اما بدين وسيله خطر سوءاستفاده از آن نيز افزايش خواهد يافت.
از اين رو مدتي است كه درباره ضمانت اجرايي براي تحويل سوخت هسته اي نيز بحث مي شود. پيشنهاد هاي متعددي در اين باره از كشورهاي گوناگون، گروه كشورها و متخصصين دريافت شده است. تمام اين پيشنهادات از نقطه مشتركي شروع مي شود: يعني از گسترش اين تكنولوژي جلوگيري كرده و در عين حال اطمينان لازم براي در اختيار گذاشتن سوخت هسته اي را به ويژه در شرايط بحراني تضمين كرده و حق مسلم كشورها، براي استفاده صلح آميز از انرژي هسته اي را، طبق قرارداد منع گسترش سلاح هسته اي، ضمانت كرده و در عين حال نيروهاي بازار را با مداخله دولتها و دادن يارانه خنثي نكنند. جمهوري فدرال آلمان به طور فشرده در بحث درباره بازرسي قرارداد منع گسترش سلاح هاي هسته اي مشاركت داشته و اكنون نيز به مديركل آژانس بين المللي انرژي هسته اي(iaeo)، آقاي البرادعي پيشنهادي در اين زمينه ارائه كرده است، كه تمامي شرايط ذكر شده را دارا است.
هاندلز بلات‎/ 2 مي]]>
</TEXT>
</DOC>
<DOC>
<DOCID>HAM2-860215-085</DOCID>
<DOCNO>HAM2-860215-085</DOCNO>
<ORIGINALFILE>/1386/860215/world/_artw.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[گفت وگو با عنايت سميعي به انگيزه برگزاري نمايشگاه بهار ايراني
ذات شعر، تصوير است
گروس عبدالملكيان]]>
</TITLE>
<TEXT>
<IMAGE>/1386/860215/world/012840.jpg</IMAGE>
<IMAGE>/1386/860215/world/012843.jpg</IMAGE>
<![CDATA[
نخستين همايش علمي شعر و نقاشي ايراني با عنوان بهار ايراني  از 11 ارديبهشت ماه در موزه هنرهاي معاصر تهران بر پا شده است. اين نمايشگاه كه در دو بخش مباحث نظري و خلاقيت هاي هنري در نظر گرفته شده است با همكاري انجمن شاعران ايران و موزه هنرهاي معاصر و با حمايت مراكزي همچون فرهنگستان هنر، معاونت هنري وزارت ارشاد، مركز تحقيقات شعر و هنر دانشگاه الزهرا، دانشكده هنرهاي تجسمي پرديس، دانشكده هنرهاي زيباي دانشگاه تهران و معاونت هنري سازمان فرهنگي هنري شهرداري تهران برگزار مي شود.قرار است سلسله مباحث شعر و هنرهاي تجسمي با عنوان بهار ايراني در بهار هر سال برگزار شود. به همين مناسبت و در اين خصوص گفت وگويي با عنايت سميعي شاعر و منتقد انجام شده است كه در پي مي آيد.
* آيا به اين مسئله كه هنرها- به طور خاص شعر و نقاشي- داراي وجوه مشتركي هستند معتقديد؟
- رابطه بين هنرها مربوط به ساختارهاي نمادين تاريخي است. فرض كنيد كه تعلق به آركيتايپ ها يا سرنمون هاي ازلي در نقاشي ايران در دوره هاي كهن و پيش از اسلام معمول بوده است. ممكن است كه چنين تعلقاتي را در شعر بعضي از دوره هاي تاريخي از جمله در شعر عرفاني بتوان ديد اما اين ارتباطات دورادور به هيچ وجه بيانگر وجوه مشترك شعر و نقاشي به حساب نمي آيد. باز ممكن است كه در دوره هايي از تاريخ نگارگري در ايران هنرمندان از شعر متأثر شده باشند به اين معني كه شاهنامه را مصور كنند، خمسه نظامي را يا گلستان و بوستان سعدي يا حتي رباعيات خيام را، اما مصور كردن بعضي از آثار ادبي و شعري بازهم بيانگر ارتباط بين اين دو هنر به حساب نمي آيد مگر ارتباط را با همان معناي كلي كه عرض كردم يعني ساختارهاي نمادين يك دوره در نظر بگيريم و به يك مبدأ خاص وصل كنيم و بگوييم كه هر دو اينها از آنجا منشعب شده اند.
* آيا صنايع ادبي مانند ايهام، تلميح يا تشبيه در هنر نقاشي نيز قابليت شكل گيري دارند؟
- باز هم ذيل همان ساختارهاي نمادين مي توانم معني كنم. از جمله ياكوبسن مي گويد: در نقاشي كوبيستي با يك نوع مجاز سروكار داريم كه از جزء به كل حركت مي كند يا در سورئاليسم نوعي استعاره اعمال مي شود يعني مبتني بر نوعي شباهت سازي است و بنابر اين مي توانيم به تلميح هم اشاره كنيم به اين معنا كه حكايتي يا يك اتفاق تاريخي يا داستاني را بخواهيم در شعر بيان كنيم و بر مبناي آن نقاشي هم بتواند الهامي از يك تلميح يا مجاز يا استعاره بگيرد، بي ترديد چنين مشابهت هاي دورادوري وجود دارد ولي وقتي كه بخواهيم اينها را از نزديك مطالعه كنيم مي بينيم كه اينها به يك چيز بزرگتري كه همان ساختارهاي نمادين در يك سنت قومي هستند برمي گردند، بدون اين كه در ارتباط تنگاتنگ با يكديگر قرار گيرند. اجمالاً مي خواهم اين را بگويم كه شما بايد حتماً يك تابلو را ببينيد يا در يك كنسرت حضور داشته باشيد يا از طريق نوار بشنويد و گرنه من نمي توانم براي شما تعريف كنم كه در تابلوي زنده رودي چه اتفاقي افتاده است. شما به وسيله كلمات من به هيچ نتيجه اي از آن تابلو يا از آن اجراي موسيقي نخواهيد رسيد. بنابر اين تصور من اين است كه جهان غيركلامي، جهاني است تماشايي و اين تماشا وقتي به زبان دربيايد مي تواند محل تأويل قرار گيرد.
* اگر موافقيد حالا به سراغ مخاطبين بياييم و شما درباره وجوه اختلاف و اشتراك مخاطبين شعر و نقاشي صحبت كنيد.
- نقاشي در دوره كلاسيك و حتي تا اواخر دوره رمانتيسم، هنري بود كه ارتباط بي واسطه با مخاطب برقرار مي كرد براي همين هم بود كه مسيحيت تشخيص داد كه از هنرهاي تجسمي در كليساها و اماكن مقدس استفاده كند. البته در آنجا هم اختلافات شديد بود، بيزانس يا روم شرقي با اين مسئله مخالف بود و روم غربي موافق اين سنت بود. بنابراين ما در سير اين جدال يك گروه شمايل شكن و يك گروه شمايل پرست داشتيم. شمايل پرستان به كار خود ادامه دادند و در نهايت پيروز شدند و كليساها براي نشان دادن جلوه مسيحيت از همه اشكال تجسمي از جمله پيكر تراشي در درون كليسا ها استفاده كردند دلايل كشيش ها هم اين بود كه چون توده مردم بي سوادند و نمي توانند متن مقدس را بخوانند بنابر اين از اين طريق به عظمت مسيحيت و مسيح پي مي برند. ما تا اواخر قرن هجدهم و اوايل قرن نوزدهم با نوعي هنر سرو كار داريم كه مخاطب در ارتباط با آن مشكل چنداني ندارد و البته بر حسب بضاعت خودش مي تواند از تابلوي رافائل يا داوينچي لذت ببرد و ارتباط بي واسطه اي برقرار كند. اما با اختراع دوربين همه اين معادلات به هم مي ريزد و بنابراين آن دوره كه چشم از اولويت برخوردار است و نقاش معتقد بود كه مخاطب مي تواند از پشت چشم او به جهان بنگرد و همه چيز را دريافت كند، با اختراع دوربين عكاسي اين معادله به هم مي ريزد و ذهن اولويت پيدا مي كند، بنابراين مي بينيم كه با امپرسيونيسم كه مقدمه اي است براي فاصله  گرفتن از واقعيت كه البته خود امپرسيونيست ها نوعي حاد، واقعيت را بيان مي كنند. فرض كنيد كه مانه از كليساي روئن بيست و چهارتابلو مي كشد و معتقد است كه در هر لحظه از روز تابش نور و ذرات جو متلون است و تفاوت مي كند. بنابر اين هر لحظه خاص را به شكل خاصي بايد ثبت كرد.
* به خصوص كه نور و رنگ به واسطه لكه هاي قلم در مكتب  امپرسيونيسم از اهميت ويژه اي برخوردار است.
- بله و هنوز در امپرسيونيسم با نوعي واقعيت حاد سرو كار داريم ولي وقتي به پست امپرسيونيست ها مي رسيم كم كم معادلات به هم مي ريزد از جمله در خود امپرسيونيست ها به ياد دارم كه مونه از اميل زولا كشيده بود و شلوار اميل زولا براي مخاطب نوعي امر غير واقعي به حساب مي آمد و اين ايراد را گرفته بودند كه اين به شلوار دوخته شده شباهت ندارد و او پاسخ داده بود كه از قضا اين شلوار نقاشي شده است نه دوخته شده و از همين جاست كه وقتي به سزان مي رسيم مي بينيم كه سزان در دهكده سنت ويكتوار(زادگاه سزان)كوه آ نجا را نقاشي مي كرد ولي كوهي كه او نقاشي مي كرد متشكل از مكعب هايي بود كه به كوه معمولي و بازنمايي شده شباهت نداشت بنابراين كوه نقاشي شده به حساب مي آمد پس از اينجا مي بينيم كه نوعي تصوير ذهني و فرم هايي از طريق تصوير ذهني بوجود مي آيد و در همين جا شايد بد نباشد اشاره كنم كه در همين دوران در رمان نويسي با آن بازنمايي هايي از نوع بالزاك سروكار نداريم و مادام بوواري را كه مي خوانيد مي بينيد فلوبر اولويت را از چشم برداشته و به ذهن داده است و براي همين است وقتي از او مي پرسند شخصيت مادام بوواري كيست؟ مي گويد خود من هستم همچنان كه وقتي از تولستوي هم مي پرسند آناكارنينا كيست؟ مي گويد خودم هستم. بنابر اين مي خواهم بگويم اين نوعي تصوير ذهني و فاصله گرفتن از بازنمايي و واقع گرايي است كه بر اساس اختراع دوربين عكاسي و پيشرفت هاي تكنولوژيك كه ساختار هاي فرهنگي را دگرگون كرده همه هنرها را متحول كرد و در دوره اي كه به اصطلاح مي توانيم از آن به مدرنيسم در هنر نام ببريم، هنرها وارد مرحله اي شدند كه براي فهم آنها شما مي بايست سوابق تاريخي و بعد شگردهاي خاص نقاش را درك كنيد وگرنه چيز چنداني از تابلوي نقاشي نخواهيد فهميد اگرچه در اين دوره، منتقدان بودند كه به وسيله ادبيات توانستند امپرسيونيسم، پست امپرسيونيسم و هنرهاي مدرن را به مردم بشناسانند و سوابقي از طريق كلام ايجاد كنند تا مردم بتوانند با تابلوها ارتباط برقرار كنند ولي حقيقت قضيه اين است كه در واقع بين تابلوي سزان، تابلوي كوبيستي پيكاسو و شعري كه آپولينر معتقد بود كوبيستي است هيچ ارتباطي وجود ندارد، شما اين دو هنر را جداگانه بايد فهم كنيد. مقوله را كمي شورتر مي كنيم و حتي مي گويم در خود حوزه كلام هم، همين اتفاق افتاده است. يعني شما براي فهم شعر يك شاعر حتماً بايد به سوابق شعري او اشراف داشته باشيد و به صرف اين كه شعر معاصر را مي دانيد فقط مي توانيد نشانه هاي مختصري در دست داشته باشيد كه ببينيد يك شاعر جديد چه مسائلي در شعر خود دارد.
*بنابر اين رابطه دال و مدلولي را در اثر هر شاعر بايد با توجه به همان اثر تعريف كنيم.
- بله فقط بر اساس آن بايد تعريف كنيم وگرنه دال و مدلولي به مفهوم عام وجود ندارد كه شاه كليدي باشد كه دريچه آثار هر شاعر را بگشاييد و وارد فضاي ذهني او شويد.
* آيا با تصويرسازي شعر موافقيد؟
- ذات شعر در واقع تصوير است، منتهي گاهي اوقات تصوير را در معناي اختصاصي به كار مي بريم و منظورم ايماژيست هايي است كه در دهه 30 مثل ازراپاند نوعي از بيان تصويري را در شعر متداول كردند، يعني اينجا تصوير در معناي اختصاصي است و يا ما مي توانيم در شعر هر دوره اي بيان سوررئاليستي پيدا كنيم. ولي حتماً سوررئاليسم اتفاقي است كه از سال 1924 به بعد در نقاشي و شعر و ادبيات اتفاق مي افتد، اما به طور كلي شعر با استعاره و مجاز بيان مي شود. زبان شعر زبان مجازي است و زبان مجازي اساساً مبتني بر تصوير است. ممكن است حتي شعر روايي باشد مثل بسياري از شعرهاي اخوان. كل شعر زمستان بر مبناي مجاز مرسل سروده شده اما تصويري كه پشت اين مجاز مرسل است، استعاره اي است و بيان از خفقان جامعه اي يخ بسته دارد.]]>
</TEXT>
</DOC>
<DOC>
<DOCID>HAM2-860215-086</DOCID>
<DOCNO>HAM2-860215-086</DOCNO>
<ORIGINALFILE>/1386/860215/world/_artw.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاهزهرا آران
بميرد آتش دوزخ به احترام محمد]]>
</TITLE>
<TEXT>
<IMAGE>/1386/860215/world/012837.jpg</IMAGE>
<![CDATA[
نگارخانه شمس كه هم اكنون به عنوان مركزي تخصصي در حوزه خوشنويسي فعاليت مي كند، هفته گذشته ميزبان آثار خط نقاشي امير احمد فلسفي با موضوع حضرت محمد(ص)بود.
دقايق آغازين نمايشگاه، به صحبت و نگاه هاي ممتد بازديد كنندگان به آثار مي گذرد و كم كم سؤال ها شروع مي شود، اكثر بازديد كنندگان با خوشنويسي و كارهاي فلسفي آشنايي دارند و از عناصري مي پرسند كه به نوعي درون مايه كارهاي فلسفي است؛ مثل حضور نقطه با شكل ها و رنگ هاي مختلف؛ يا مي پرسند كه فلسفي در هنگام نوشتن اين جملات و كلمه ها قصد داشته كه به چه منظوري برسد و يا مخاطب را با چه حسي، درگير كند؛ كم كم آن قدر تعداد كساني كه اين سؤال را مي پرسند زياد مي شود كه او مجبور مي شود يك بار براي همه بازديد كنندگان توضيح دهد.
او مي گويد: بهتر است درباره كار هنري توضيح ندهيم چون اين هنر از قاعده و قانون مشخصي تبعيت نمي كند و حسي است. در واقع هنر، خبر آوردن از دنياي ديگري است. هنر، نگاهي است كه ديگران آن را ندارند و بنابراين بهتر است درباره اش حرف نزنيم تا تعداد احتمالات درباره چگونگي اثر، بالا برود. البته نمي خواهم وارد عرفان و اين طور مسائل شوم اما خوشنويسي، حسي و مبتني بر تجربه است و هنرمند را با قوانينش محدود نمي كند. اگر هنرمند، رياضي گونه فكر كند، پروازش كوتاه مي شود اما اين را مي توانم بگويم كه نقطه، يك عنصر خاص و منحصر به فرد است و هيچ حرف ديگري جايگزين آن نمي شود؛ به خصوص در نستعليق چون چهارگوش يا دايره شكل است و توجه را تشديد مي كند در حالي كه الف يا ياء اين گونه نيستند.
تابلوهاي روي ديوار، دو دسته هستند؛ يك قسمت از كارها، خطاطي شعرهاي كلاسيك است و دسته ديگر، خط نقاشي هايي هستند كه فلسفي، براي كشيدن آنها عمدتاً نام محمد را انتخاب كرده است. البته فلسفي، به اين نوع كارها عنوان نمي دهد و مي گويد: من اسم خاصي رويشان نمي گذارم اما به هر حال، اين كار، خوشنويسي كلاسيك نيست و به نوعي، مدرن محسوب مي شود.
اولين چيزي كه در بازديد از نمايشگاه، متوجه آن مي شويد، تلاش و تمركز فلسفي بر فرم است. حتي در كارهاي كلاسيك، استفاده از صفحات كتاب هاي كهنه به عنوان پس زمينه، اين مساله را تائيد مي كند. در مجموع، فلسفي در آثار مدرن يا خط نقاشي ها، با نام محمد، از نظر هنري و بصري، بازي كرده است و به خوبي از پس آن برآمده است. همچنين آوردن يك بيت از شعرهاي كلاسيك در كنار آنها، تركيب جالبي را به وجود آورده است. اين شعرها با قلم باريكي در زير نام محمد به كوچكي نوشته شده اند و به لحاظ مفهومي، متنوع هستند اما او در كارهاي كلاسيك، فقط يك قصيده، مديحه يا يك حديث را خطاطي كرده است.]]>
</TEXT>
</DOC>
<DOC>
<DOCID>HAM2-860215-087</DOCID>
<DOCNO>HAM2-860215-087</DOCNO>
<ORIGINALFILE>/1386/860215/world/_asib.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[زندگي
رويا،ارزيابي،ذوق]]>
</TITLE>
<TEXT>
<IMAGE>/1386/860215/world/012864.jpg</IMAGE>
<![CDATA[
اولين گام براي يك مدير بزرگ شدن، احساسات معمولي است. البته اين احساسات چندان رايج نيستند. اين مقاله به بيان نظراتي در باره برخي از اين احساسات مي پردازد.اصلي ترين مشكل در زمان شروع كار مدير، تفكرات اشتباه اوست كه دليل آن هم عدم آشنايي با مسايل مديريت است. دليل اين كه كارها به درستي انجام نمي شوند حماقت نيست، بلكه دليل اين امر عدم تفكر در باره مسايل است. مديريت صبر و پرسيدن سؤالات درست از خود است. بدين ترتيب حس دروني تان به شما جواب ها را مي دهد.زماني كه مسئوليت مديريت را به دست مي آوريد، اولين اختيارتان حق انتخاب است: از خود چه انتظاراتي داريد؟ در اين مسئوليت تازه كار هستيد و مردم اين را مي دانند. كم كم چيزهاي زيادي از اشتباهات خود ياد مي گيريد و زمان بيشتري را براي مرور اشتباهتان اختصاص دهيد. مشكلات مديريت هاي كوچك، احساسات معمولي است كه با افزايش آنها، بيشتر خود را درگير مي كنند.دومين اختيارتان خيلي مهيج تر است: يك دفتر خالي برداريد و شروع به يادداشت پرسش هايي از زيردستان خود كنيد و بدين ترتيب به يك مدير بالادستي تبديل شويد.زماني كه مديريت مكاني را به دست مي آوريد، كنترل زيادي به كارتان پيدا مي كنيد، البته به تمامي اجزا كنترل نخواهيد داشت: مي توانيد به اعمال تغييرات بپردازيد و اين تغييرات را به روش گوناگون انجام دهيد. اختيارات فراواني جهت نحوه برخورد با كارمندان زير دست خود داريد و مي توانيد به محيط كاريتان اشكال متفاوتي بدهيد.
**
در هر شركتي كم كاري و كوتاهي هايي وجود دارد كه در روش هاي تحريفي كار به وجود مي آيد و باعث انحراف مسايل مهم كاري مي شود.
مدير بايد با اين انحرافات برخورد كند و تيم را در برابر اين انحرافات محافظت كند. اگر پروژه اي به تيم شما سپرده شود
مسئول به نتيجه رساندن آن هستيد. بدين ترتيب هيچ كاري براي تيم شما غيرممكن نخواهد بود
محمد حسين زاد- پيروز زاهد نژاد
**
ادامه از صفحه 17
در شركت هاي بزرگ به علت وجود ويژگي اتحاديه شدن، كمي اختيارات شما محدود مي شود. به همين علت پيشنهاد مي شود كه به صورت يك منتقد رفتار كنيد، با سياست هاي اتحاديه رودررو برخورد نكنيد و تغييرات مورد نظرتان را انجام دهيد. لازم نيست كه به جنگ سيستم برويد، نشان دهيد كه بهتر از آن مي توانيد كارها را انجام دهيد. در شركت هاي كوچك از اختيارات بيشتري برخورداريد و به كمك تيم تان و يك سياست درست، به موفقيت هاي بزرگ مي رسيد. زماني كه كارتان را به خوبي انجام مي دهيد، به سرعت ديگران متوجه كارتان مي شوند و هيچ چيزي سريع تر از موفقيت  نصيبتان نمي شود. البته بايد بدانيد كه هر بار نيز نمي توانيد جهت غافلگيري همكارانتان، كارها را به تعويق بياندازيد.
شروع يك انقلاب
حتي فكر شروع كار هم باعث ترس مي شود. شما حضرت داوود نيستيد كه بتوانيد مردم را عليه دشمن متحد كنيد. خبر بدتر برايتان، مقاومت ديگران در برابر تغييرات است. تنها راه نجات تان از اين وضعيت، متقاعد ساختن همكارانتان و هر شخص ديگري است كه قادر به آسيب رساندن به برنامه هاي شما مي باشد. اما خبر خوب، اين است كه به زودي همه مديرشان را خواهند پذيرفت.
البته براي اين كار مقدماتي لازم است. براي مثال وقتي كه شركت يوني پارك قصد معرفي روش هاي مديريت ژاپني را به طرح آكسفورد داشت، گروه كوچكي را براي كار به ژاپن فرستاد. بعد از بازگشت از ژاپن، اين افراد به علت اطاعت شان از مديريت، توسط همكارانشان مورد تمسخر قرار گرفتند، اما اين تيم به خوبي شكل گرفته بود و به نقاط مختلف دنيا و به جاهايي كه دانش جديدي بود، فرستاده مي شدند. كم كم روش كار اين گروه به تمامي كارخانه ها منتقل شد و همگي از آنها پيروي كردند. اكنون يوني پارك كارخانه جديدي باز كرده است و موفقيت شان نيز به علت به كارگيري استعداد و آموخته هايشان در سطوح پايين كارخانه است. البته هميشه هم نمي توان ايده مديريتي براي زمينه هاي مختلف پيدا كرد.
سه وظيفه يك مدير
مدير يك گروه سه وظيفه مهم دارد كه بايد آنها را انجام دهد. اين وظايف از قرار زير مي باشند:
1 - طراحي:مدير بايد چشم انداز بلندمدت گروه را طراحي كند. اين كار ميزان ترقي و افزايش توانايي شما را نشان مي دهد. در زمان تأسيس گروه، چشم اندازي از اهداف گروه طراحي مي شود و مدير بايد كاملاً خردمندانه گروه را براي رسيدن به اهداف رهبري كند. با توجه به اهداف احتمالي ناشي از برنامه هاي مختلف، مدير بهترين و بهينه ترين برنامه را انتخاب كرده و به كار مي گيرد. مدير با شمارش نيازمندي هاي مختلف پروژه، از تكرار آنها، بروز مشكلات و بالاخره تأخير در انجام پروژه جلوگيري مي كند.
2 - تهيه كنندگي: مدير به تمامي اطلاعات و لوازم مورد نياز دسترسي دارد. اغلب مديران دسترسي به وسايلي دارند كه ديگر اعضا اجازه استفاده از آنها را ندارند. اين قانون آساني براي مديران است، زيرا كس ديگري اين اجازه را ندارد. اين ويژگي است كه مدير را از ديگران متمايز مي كند. مدير بايد جهت كار با وسايل و كمك به ديگران، تمرين كند.
3 - پشتيباني كننده: تيم كاري نياز به سدي جهت برخورد با تخيلات مديران شركت دارند. در هر شركتي كم كاري و كوتاهي هايي وجود دارد كه در روش هاي تحريفي كار به وجود مي آيد و باعث انحراف مسايل مهم كاري مي شود. مدير بايد با اين انحرافات برخورد كند و تيم را در برابر اين انحرافات محافظت كند. اگر پروژه اي به تيم شما سپرده شود، مسئول به نتيجه رساندن آن هستيد. بدين ترتيب هيچ كاري براي تيم شما غيرممكن نخواهد بود. اگر يكي از اعضاي تيم طرح خوبي ارايه كرد، بايد از درك و دانش تيم خود از نتيجه كار مطمئن شويد. اگر در تيم شما شخصي وجود دارد كه كارها يش را انجام نمي دهد، از تيم اخراجش كنيد.يكي از مهم ترين خصوصيات نتيجه بخش مديران رويا است و در مفاهيم مديريت نوين مطالب زيادي براي اين ويژگي ارايه شده است. البته نويسندگان مختلف، برداشت هاي گوناگوني از رويا ارايه كرده اند. يكي از كاربردهاي رويا، پيش بيني وضعيت بازار توسط مدير است.معناي رويايي كه شما به عنوان مدير بايد داشته باشيد، روشي است كه در آينده بايد به كار بگيريد. لازم نيست كه چيزي را پيش بيني كنيد، فقط هر كاري را با اميد انجام دهيد. اين باعث تمركز فعاليت هاي تيم مي شود و انگيزه تيم را براي مدت زماني طولاني حفظ مي كند بدين ترتيب تيم را متحد مي كند. رويا هيجاني را براي تيم به وجود مي آورد و باعث رسيدن آنان به اهداف مي شود. در اين زمينه شما دو چيز را بايد بكار بگيريد:
1 - شما نياز داريد كه در باره محل رهبري تيم تصميم گيري كنيد.
2 - براي استفاده تيم از رويايتان بايد با آنها در تماس باشيد.
بيان رويا به سادگي نوشتن حروف قرمز رنگ بزرگ بر روي ديوار اداره نيست، اما باعث مي شود كه تيم شما را درك كند و با شما در رويايتان شريك شود. در بدترين حالت، رويا يك راهنما براي تصميم گيري ها و اقدامات تيم است.
اكنون، رويا مفهوم پيچيده تري است و درك و تعريف آن سخت تر است؛ رويا يا حالت غيرقابل تعريف است مانند تقسيم بر صفر. اما راه ديگري جهت كمك به برقراري ارتباط با رويايتان وجود دارد؛ بعد از اين كه رويايتان را انتخاب كرديد، آن را به وسيله اهداف به نام مأموريت توضيح دهيد كه با ايجاد دستور العمل هاي اداري هدايت مي شود.
1 - انجام مأموريت سخت است ولي با تلاش كافي قابل دسترسي است.
2 - بعداز انجام مأموريت بايد بتوانيد آن را بازگو كنيد.
براي نگهداري اين نيروي جنبشي، بايد يك بازه زماني مشخص كنيد تا افراد در فشارهاي ابتدايي فرصت استراحت بيشتري داشته باشند. حوزه رويايتان بستگي به نگرش شما به ساختار مديريت و محدوديت زماني دستور العمل هاي مأموريت دارد. هدايت شركت هاي چند مليتي نياز به نگاهي طولاني تر به آينده دارد، حتي ممكن است طراحان استراتژي اي براي 25 سال آينده ارائه دهند و بعد نيروهاي جديدي را براي 2 تا 3 سال جذب كنند. بنابراين مدير جديد به يك مأموريت جهت كار 2 تا 3 سال نياز دارد.اگر مأموريتي به شما محول شد، به جاي آنكه به توانايي و كارهايي كه قادر به انجام آنها هستيد فكر كنيد، به كيفيت انجام مأموريت فكركنيد. جنبه هاي مختلف مديريت هاي بزرگ براي تمامي مدت سرمشقي براي تمامي مأموريت ها نيست.
در هنگام طراحي دستورات مأموريت هاي پروژه، سعي كنيد كه بر طبق رويايتان طراحي را انجام دهيد. بدين ترتيب خروجي كارتان چيزي است كه انتظارش را داريد. توجه داشته باشيد كه انتظارات شما براساس انگيزه هاي شخصي صادقانه باشد. به طور كلي، رويا بايد بي پايان و بدون محدوديت زماني باشد. اين امر باعث دستيابي به دستور العمل هاي مأموريت مي شود. مثلاً روياي والت  ديزني شاد كردن مردم است. به عنوان يك مدير، روياي شما بايد كمي محدودتر باشد. مثلاً انجام با اشتياق كارهاي محوله.هيچ راهي براي ارائه عمومي رويايتان يا اعلان آن وجود ندارد. برخي از كارها در حال حاضر رايج هستند و باعث جلب خشنودي يا ناخشنودي ديگران مي شود. اگر رويايتان به وسيله گفته ها و كارهايتان با گروه رابطه برقرار نكرد، خودتان هم از آن استفاده نكنيد. بايد رويايتان را بشناسيد و تمام تصميمات خود را براساس آن انجام دهيد.]]>
</TEXT>
</DOC>
<DOC>
<DOCID>HAM2-860215-088</DOCID>
<DOCNO>HAM2-860215-088</DOCNO>
<ORIGINALFILE>/1386/860215/world/_asib.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاهرزيتا شاهرخ
هميشه رئيس بمانيد!]]>
</TITLE>
<TEXT>
<![CDATA[برخي تصور مي كنند كه رئيس بودن فقط پشت ميز نشستن، سيگار كشيدن و به ديگران دستور دادن است. ممكن است برخي افراد از اين كه مي بينند كساني هستند كه از حرف هايشان اطاعت مي كنند و به آنها احترام مي گذارند احساس رضايت كنند ولي واقعيت اين طور نيست.
متأسفانه، آنچه شما مي بينيد فقط يك درصد از زندگي آنها است، در واقع ساعات فراغت آنهاست. مطمئن باشيد كه رئيس بودن الزامات و خصوصيات خاصي مي طلبد. يك رئيس هيچ وقت تعطيلي ندارد و 24 ساعت روز بايد گوش به زنگ باشد. هيچ كس تا به حال با نشستن در رستوران ها و خوشگذراني رئيس نشده است. براي رئيس شدن بايد سخت تلاش كرد و هميشه هوشيار بود. نكاتي كه در زير آمده است شما را براي رسيدن به اين هدف كمك مي كند.
1 اگر احترام مي خواهيد، احترام بگذاريد: يكي از اصلي ترين قوانين موجود در رياست اين است كه افراد تنبل هميشه پس رفت مي كنند. فقط افراد كمي هستند كه خود را از اين قانون جدا مي كنند، اما اكثر مردم نمي دانند به قدرت رسيدن از طريق راه هاي مناسب آسان تر و قابل تحمل تر از كندن تونل به سمت بالا با دستان خودشان است. به خاطر داشته باشيد كه احترام گذاشتن به معناي چاپلوسي و تملق نيست.
2 تصميم گيرنده نهايي خودتان باشيد: تلاش براي به چنگ آوردن همه قدرت در يك زمان، نتايج متضادي در پي خواهد داشت. اگر درگير يك تصميم گيري هستيد، ممكن است افراد كم طاقت ديگري اين تصميم را به جاي شما بگيرند. شما به عنوان يك رئيس بايد بتوانيد زيردستانتان را آنقدر تحت جذبه و اختيار خود نگاه داريد كه به خود اجازه خيانت به شما را ندهند. اگر كسي به شما خيانت كرد، بايد كاري كنيد تا آن فرد را عبرتي براي ساير كارمندان شركت كنيد، او را اخراج و يا از مقام خود عزل نماييد.
3 با هوشياري و ذكاوت تمام، شر بدخواهان را از سر خود كم كنيد: يك رئيس تأثيرگذار بايد بتواند رقيبان و بدخواهان را از جلوي راهش بردارد. در مسير شما به عنوان يك رئيس ممكن است افراد به ظاهر مهربان، اما در باطن بدخواه زيادي باشد كه بخواهند وارد مسير شما شوند.
4 از فرصت ها نهايت استفاده را ببريد: وقتي به قدرت رسيديد، تازه زماني است كه فشار را بر روي خود احساس مي كنيد. لحظاتي وجود دارد كه يك نفر با يك ايده جالب و عالي، از فرصت استفاده كرده و پاورقي بر تاريخ زندگي ديگري مي شود. در حقيقت، زندگي تركيبي از تقاطع و برخوردهاي بين آن افرادي است كه انتخاب صحيح كردند و آنها كه انتخاب نادرست كردند. براي اين كه نامتان ماندگار شود، بايد از افرادي باشيد كه گوش به زنگند و از فرصت ها بهترين استفاده را مي برند. براي رئيس بودن بايد از فرصت ها استفاده كنيد وگرنه پشيمان خواهيد شد.
5 از همه بيشتر كار كنيد: بدون تلاش و كوشش فراوان هيچ وقت رئيس نخواهيد شد. براي اين كه فردي معروف شوي حداقل 20 سال تلاش لازم است. اگر هميشه براي انجام كار بيشتر اشتياق داشته و هدفمند باشيد، ساعاتي را كه روي آن سرمايه گذاري كرده ايد، فرصت هاي مناسبي پيش روي شما قرار مي دهند و زماني كه رئيس شديد همه دوست دارند كه جاي شما باشند.
6 روي شخصيت خود كار كنيد: مي توانيد از يك تلاشگر 20 ساله به موفقيت يك شبه نائل شويد، فقط اگر براي آن تلاش كنيد. اما براي اين منظور نيازمند شخصيت هم هستيد. براي خاطره انگيز كردن زندگي، تقلا و كشمكش نيز لازم است. فراموش نكنيد كه رئيس در وادي خطر زندگي مي كند. چيزي كه به شما كمك مي كند بتوانيد مقام و موقعيت تان را حفظ كنيد اين است كه كارهايي را انجام دهيد كه ديگران از انجام آن واهمه دارند.]]>
</TEXT>
</DOC>
<DOC>
<DOCID>HAM2-860215-089</DOCID>
<DOCNO>HAM2-860215-089</DOCNO>
<ORIGINALFILE>/1386/860215/world/_cinew.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[آسيب شناسي جشنواره كودكان و نوجوانان
جشنواره اي كه بايد باشد
سعيد مستغاثي]]>
</TITLE>
<TEXT>
<IMAGE>/1386/860215/world/012846.jpg</IMAGE>
<![CDATA[
جشنواره بين المللي فيلم هاي كودكان و نوجوانان، در طول 20 دوره برگزاري همواره از سوي مسئولان سينمايي و حتي متوليان فرهنگي كشور، رخدادي مهم و تأثيرگذار تلقي شده كه لزوم تداوم و بقاي آن را در هر شرايطي تضمين نموده است. در واقع پس از جشنواره فيلم فجر، اين جشنواره مهمترين رويداد سينمايي سال به شمار مي آيد كه وجهه اي بين المللي داشته و كليتي از سينماي ايران را در تعامل با جهان سينما قرار مي دهد.جشنواره فيلم هاي كودكان و نوجوانان در طول اين سال ها، تأثيرات مثبت و منفي مختلفي بر سينماي ايران به طور اعم و سينماي كودك آن به طور اخص بر جاي گذارده كه به هر حال انكارناپذير است. فيلم هاي گوناگوني توسط اين جشنواره به محافل هنري داخل و خارج كشور معرفي و ارائه شده اند، بسياري با انگيزه رقابت در اين جشنواره، فيلم ساخته اند، به واسطه اين جشنواره، تبادل آرا و افكار در سطح نسبتاً وسيعي در رابطه با سينماي كودك و نوجوان صورت گرفته و باعث برقراري تعامل گسترده اي بين فيلمسازان و دست اندركاران در يك جمع تخصصي گرديده است.
كارشناسان در باره آسيب شناسي جشنواره كودكان و نوجوانان تاكنون صحبت هايي كرده اند كه شايد بتوان عمده ترين آسيب هاي اين جشنواره و راهكارهاي درمان آنها را مطرح كرد:
1 - انكار نمي توان كرد كه تأثير سينماي كودك و نوجوان ايران بر اين جشنواره بيشتر بوده(تا بر عكس آن)و در بسياري مواقع جشنواره كودكان و نوجوانان به عنوان ويترين سينماي كودك و نوجوان عمل كرده است. يعني در واقع آنچه بضاعت و توانايي اين سينما بوده را به نمايش گذارده. اگرچه اين باور و اعتقاد هم هست كه جشنواره كودكان و نوجوانان مي تواند ربطي به سينماي كودك و نوجوان و پروسه توليد آن نداشته باشد و به عنوان يك پديده مستقل فرهنگي عمل نمايد، ولي يك واقعيت هم وجود دارد كه جشنواره فوق تقريباً توسط همان مسئولاني اداره مي شود كه متولي سينماي كودك و نوجوان هم هستند و به نوعي هر دو مقوله جشنواره و سينماي كودك، حلقه هاي يك زنجير به شمار آمده كه تفكيك حيطه عمل و تأثيرشان از يكديگر دشوار به نظر مي رسد و همين مي تواند نخستين آسيب جدي را بر هويت جشنواره كودكان و نوجوانان به عنوان فستيوالي مستقل وارد سازد.
2 - اغلب مسئولان و دست اندركاران جشنواره كودكان و نوجوانان، عدم وجود تعريف و ديدگاهي مشخص براي چارچوب هاي اين جشنواره، تغيير و تحولات پي درپي مديريت آن و عدم ثبات يك سازمان اداره كننده موثر را عمده ترين نقاط ضعف موجود جهت رشد و ارتقاي آن مي دانند. واقعيت اين است، از يك طرف وابستگي تام و تمام جشنواره به نهادهاي مربوطه دولتي، مديريت و سازمان آن را تحت تأثير تغييرات تشكيلاتي دولت و وزارتخانه ها قرار داده و آن را از پايداري و ثبات لازم دور ساخته و از طرف ديگر هنوز مشخص نيست كه چه نوع فيلم هايي بايستي در اين جشنواره به نمايش درآيد و تا حدودي مديران آن هنوز در حيطه انتخاب فيلم هاي مناسب، دچار نوعي بلاتكليفي و سردرگمي هستند. به همين دليل غالباً در مقابل اعتراضات و انتقادات جدي و قابل اعتنا قرار مي گيرند.
3 - به نظر مي آيد در زمينه تخصصي تر كردن و تناسب بيشتر فيلم هاي شركت كننده در جشنواره براي گروه هاي سني مختلف به طوري كه ديدگاه ها و نظرگاه هاي همسان تري براي برگزاركنندگان و مسئولان آن به همراه آورد، راه حل عملي و منطقي وجود داشته باشد.
بنا به نظر كارشناسان كودك و نوجوان، طيف هاي سني مختلف و به شدت متفاوتي تا مقطع 17-18سال كه مرزي براي دوران جواني محسوب شده، تعريف مي گردد كه هر طيف بنابر ويژگي هاي خاص خود، زبان و فضا و بياني ويژه مي طلبند. اين ويژگي ها بعضاً بين طيف هاي سني كه فاصله قابل توجهي با يكديگر دارند، شديداً متضاد و متناقض هستند. في المثل آنچه براي كودكان 6-7 سال تماشايي و مناسب است شايد به هيچ رو نتواند نوجوان 12-13 ساله را جلب كند و ممكن است آثار مورد علاقه نوجوانان 15-16 سال اساساً براي بچه هاي 8-9 سال ضرر داشته باشد. به نظر مي آيد آنچه بيش از هر مقوله اي، محتواي جشنواره كودكان و نوجوانان را دچار نوعي ناهمگني و تشتت ساخته و آن را با تعاريف و ديدگاه هاي بسيار متفاوت روبه رو كرده، اختلاط غير قاعده و بدون حد و مرز فيلم هاي مناسب طيف هاي سني مختلف در يك ظرف و بسته و مجموعه واحد است؛ به اين مفهوم كه فرضاً در بخش مسابقه سينماي ايران دوره هاي مختلف از فيلمي مانند مينا و غنچه كه براي بچه هاي پيش دبستاني مناسب تشخيص داده مي شود، شركت داشته تا قصه هاي مجيد كه مورد توجه سنين 10-13 سال است و تا فيلمي همچون دختري با كفش هاي كتاني كه در حيطه نوجوانان در آستانه جواني، واقع مي شود. شايد چنين تركيب ناتركيبي در كمتر جشنواره بين المللي اي خصوصاً از نوع كودك و نوجوان به چشم بيايد. اين در حالي است كه اغلب جشنواره هاي از اين دست با مشخص نمودن طيف سني مورد نظرشان، محدوده اي را براي مخاطبانشان معلوم مي گردانند. في المثل جشنواره اي مخصوص نوجوانان در لان فرانسه برگزار مي شود و يا جشنواره اوبرويليه به كودكان 6 تا 13 سال اختصاص دارد.
در صورت چنين تفكيكي ديگر حضور فيلم هايي مانند لاك پشت ها هم پرواز مي كنند، زماني براي مستي اسب ها و يا ديشب باباتو ديدم آيدا در جشنواره اشكالي ايجاد نمي كند، چرا كه همه آنها، براي طيف سني نوجوانان مناسب هستند.
متأسفانه برخي دست اندركاران، فيلمسازان و يا حتي مديران جشنواره كودكان و نوجوانان بدون توجه به نوع جشنواره كه كودكان و نوجوانان ذكر شده، اغلب از دريچه فيلم هاي مناسب گروه سني خاصي(و معمولاً هم بچه هاي 4-5 سال تا 8-9 سال)به محتواي آن نگاه كرده و آثاري كه در آن نگاه نمي گنجند را به كلي مغاير اهداف جشنواره مي دانند. با يك حكم قطعي مي گويند كه مثلاً فيلم دختري با كفش هاي كتاني چه ارتباطي با جشنواره كودك دارد؟ حق با آنهاست. فيلم مذكور نمي تواند هيچ ارتباطي با يك جشنواره فيلم كودك داشته باشد، ولي بيشترين ارتباط را با جشنواره اي كه مخصوص نوجوانان برگزار مي شود، داراست.به نظر مي آيد حداقل تفكيك دو بخش فيلم هاي كودك و نوجوان، عملي ترين و عاجل ترين راه حل براي معضل فوق باشد. آنچه كه به صورتي كم رنگ و در شكل تعيين رده بندي سني براي تماشاي فيلم ها از دوره هجدهم جشنواره انجام گرفت ولي به دليل عدم تفكيك انواع فيلم هاي مناسب طيف هاي سني مختلف، خصوصاً براي دو گروه سني كودك و نوجوان، نتوانست در بخش هاي گوناگون و داوري هاي جشنواره، به يك قاعده و اصل تبديل شود.
جشنواره فيلم هاي كودكان و نوجوانان مي تواند در يك تقسيم بندي تخصصي به بخش هاي اصلي كودك و نوجوان، داورهاي  جداگانه و برگزيده هاي مستقل، اهداف آن را به نحوي مطلوب تر و مشخص تر دنبال نمايد. در اين شكل است كه فيلم هاي نوجوانان هم از سايه سينماي كودك رها شده و براي خود، هويتي مستقل مي يابند. در اين صورت است كه ديگر سؤال پس سينماي نوجوان چه شد؟ پاسخي در خور مي يابد.
تفكيك و تخصصي كردن بخش هاي جشنواره فيلم هاي كودكان و نوجوانان، در مورد آثار انيميشن نيز صادق است. آثاري كه بنا به نظر اكثريت قريب به اتفاق سينماگران و كارشناسان و دست اندركاران سينماي كودك و نوجوان، از اصلي ترين و پرمخاطب ترين گونه  هاي اين بخش به شمار مي آيد. اين در حالي است كه در طول سال هاي گذشته، حضور انيميشن در جشنواره كودكان و نوجوانان به جز بخش هاي جنبي، همواره در بخش هاي مسابقه همراه و در كنار فيلم هاي زنده قرار داشته است و همين مسأله باعث شده كه نتواند در چنين جشنواره اي، يك هويت و جايگاه مستقل پيدا نمايد. برخي فيلمسازان و حتي داوران اين جشنواره معتقدند كه اختلاط فيلم انيميشن و فيلم زنده در يك بخش مسابقه، نمي تواند داوري منصفانه اي را به همراه داشته باشد و شايد ناعادلانه تر از سنجش يك فيلم مستند با يك فيلم داستاني سوپر پروداكشن است. دليل كمي تعداد فيلم هاي انيميشن براي بخش مسابقه هم علت موجهي براي حذف بخش مسابقه فيلم هاي انيميشن به نظر نمي آيد. اين در حالي است كه حتي در مراسم اسكار كه ماهيتاً براي مطرح نمودن فيلم هاي زنده با ستاره ها و پروداكشن عظيم برگزار مي شود، فيلم هاي انيميشن بلند سينمايي، جايگاه ويژه اي پيدا كرده اند.
4 - و بالاخره اين كه جشنواره بين المللي فيلم هاي كودكان و نوجوانان براي دستيابي هر چه بيشتر به يك استاندارد جهاني، بايستي در يك شهر ميزبان تثبيت شده و با عنوان آن شهر ناميده شود، برايش دبير ثابتي تعيين گردد كه نام جشنواره يا اسم آن دبير شناخته شود، سازمان و دبيرخانه اي فعال در همان شهر ميزبان داشته باشد كه در طول سال پيگير برنامه هاي اجرايي اش شوند و حاميان مالي مشخص و ثابت، پشتيباني اش را بر عهده گيرند تا درگير تنش ها و بي ثباتي هاي ناشي از تأمين هزينه نگردد.
چنين جشنواره اي با يك هدف معلوم و روشن قطعاً نه تنها در داخل كشور بلكه بر سينماي جهاني نيز تأثيرگذار خواهد بود.]]>
</TEXT>
</DOC>
<DOC>
<DOCID>HAM2-860215-090</DOCID>
<DOCNO>HAM2-860215-090</DOCNO>
<ORIGINALFILE>/1386/860215/world/_cinew.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهسعيد مروتي
يك فرصت سوزي ديگر]]>
</TITLE>
<TEXT>
<![CDATA[بعد از، از دست دادن فرصت حضور در جشنواره كن، گويا حالا نوبت به بازار فيلم كن رسيده است. وقتي مشخص شد سينماي ايران براي دومين سال پياپي فيلم بلندي در ميان آثار پذيرفته شده كن ندارد، عده اي از حضور پرقدرت در بازار كن سخن به ميان آوردند و اين كه بايد قدر اين فرصت را دانست. در حالي كه مروري بر برخي از فيلم هاي حاضر در بازار كن نشان مي دهد كه در اين زمينه هم احتمالاً كاري جز فرصت سوزي نخواهيم كرد. در ميان فيلم هاي ايراني حاضر در بازار كن فيلم هايي چون مصائب دوشيزه، اخراجي ها، سنگ، كاغذ، قيچي، م، مثل مادر، بچه هاي ابدي و قاعده بازي به چشم مي خورند. فيلم هايي كه اساساً براي اكران داخلي ساخته شده اند و بعيد است بتوانند، مخاطب و مشتري بين المللي بيابند. چطور ممكن است فيلمي كه تمام پايه و اساسش بر مبناي شوخي هاي كلامي شكل گرفته و در دوبله يا زيرنويس به زباني ديگر، تمام جذابيت هاي احتمالي اش از ميان خواهد رفت، مورد توجه خريداران فيلم ها در بازار كن قرار گيرد.
جالب است كه پس از ناكامي در راه يافتن به بخش هاي رقابتي كن، حالا در بازار فيلم هم ناشيانه عمل مي كنيم و فيلم هايي را براي مخاطب بين المللي عرضه مي كنيم كه صرفاً تماشاگر داخلي دارند و احتمالاً موفقيت شان در محافل جهاني چيزي نزديك به صفر است.
در كمتر دوره اي سابقه داشته كه اين تعداد فيلم بي ربط از سوي ايران در بازار كن حاضر شده باشد. به اين ترتيب فرصتي كه در سراسر دنيا و تمام كشورهاي صاحب سينما از آن به بهترين شكل استفاده مي كنند، به تعارف برگزار شده و به راحتي از كف مي رود. درحالي كه با استفاده از نظر كارشناسان و دخالت ندادن مسائل فرامتني مي شد، گزينه هاي بهتري در بازار فيلم كن حضور يافت. اما اصرار براي ارائه چهره اي تازه از سينماي ايران براي جهانيان، بيشتر به حضور فيلم هايي انجاميده كه ضعف ها و ايرادهاي تكنيكي شان، چيزي جز پوزخندهاي تحقيرآميز براي مان به ارمغان نخواهد آورد.]]>
</TEXT>
</DOC>
<DOC>
<DOCID>HAM2-860215-091</DOCID>
<DOCNO>HAM2-860215-091</DOCNO>
<ORIGINALFILE>/1386/860215/world/_idea.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهعرفان رضايي
به مناسبت سالگرد بزرگداشت شيخ صدوقعالم عصر حديث]]>
</TITLE>
<TEXT>
<![CDATA[ابوجعفر محمد بن علي ابن بابويه قمي ملقب به شيخ صدوق از پيشتازان علم حديث و از مردان نامي جهان اسلام در سال 305 هـ.ق چون ستاره اي در آسمان روايت و فقاهت در شهر مقدس قم درخشيد.پدر بزرگوار شيخ صدوق علي بن الحسين ابن بابويه قمي، از فقهاي بزرگ اسلام و در زمان امام حسن عسگري(ع)و امام زمان(عجل الله تعالي فرجه)مي زيسته و مورد احترام آن امامان بوده است. در نامه اي كه امام حسن عسگري(ع)به علي بن بابويه نوشته وي را با كلماتي چون: شيخ معتمد و فقيه من خطاب كرده است.
يكي از عوامل مؤثر در موفقيت صدوق، استادان بسيار زيادي است كه ديده و از خرمن علوم آنها خوشه ها برگرفته است، به گونه اي كه بعضي از علما گفته اند: تعداد استادان صدوق از دويست نفر متجاوز است. از جمله بزرگاني كه صدوق از محضر آنها بهره برده مي توان به ابوجعفر محمد بن يعقوب كليني نويسنده كتاب اصول كافي اشاره كرد. شيخ صدوق احاديث را به تناسب موضوعات مختلف دسته بندي و براي هر موضوع، باب جداگانه اي باز مي كرد، مانند كتاب من لايحضره الفقيه يا عيون اخبار الرضا.
از اين رو عصر صدوق را بايد عصر حديث ناميد. دوره اي كه با حركت علمي كليني آغاز و با تلاش هاي پيگير و بي وقفه صدوق ادامه يافت. شيخ كليني با حركت علمي جديد، مكتب حديث نگاري اهل بيت(ع)را آغاز كرد و ديگران از جمله شيخ صدوق بناي مستحكم ضبط و نشر حديث را بر آن بنيان نهادند.
صدوق براي ادامه راهي كه كليني در آن قدم نهاده بود سفرهاي علمي بسياري انجام داد و كوشش هاي بي شماري كرد. شيخ صدوق در زمان سلطه امراي آل بويه مي زيست. آل بويه كه آنها را ديالمه نيز مي گويند داراي تبار ايراني و از مردم رودبار گيلان و از لحاظ مذهب شيعه اثني عشري بوده اند.
شيخ صدوق از اين فرصت استفاده مطلوب كرد و در زمان شخصيت بلند آوازه شيعه و وزير دانشمند و با تدبير ركن الدوله صاحب بن عباد متوفي سال 385 كه در ري اداره امور مملكت را به عهده داشت، طرح كلي خود را براي بزرگداشت و ارائه مكتب فقه و حديث شيعه اماميه تدوين و ارائه كرد.]]>
</TEXT>
</DOC>
<DOC>
<DOCID>HAM2-860215-092</DOCID>
<DOCNO>HAM2-860215-092</DOCNO>
<ORIGINALFILE>/1386/860215/world/_idea.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهي به منشاء  فلسفي خنده
شوخ طبع باش!]]>
</TITLE>
<TEXT>
<IMAGE>/1386/860215/world/012858.jpg</IMAGE>
<![CDATA[
نظريات آرامش تلاش مي كنند كه شوخ طبعي را از طريق مدل  رهايي از تنش توصيف كنند. آنها به جاي تعريف شوخ طبعي، ساختارهاي ضروري و فرآيندهاي رواني موثر در ايجاد خنده را مورد بحث قرار مي دهند
ترجمه :الهام منبع جود
بيشتر تحقيقات انجام شده بر روي انسان به اين سئوال اساسي مي پردازد:
شوخ طبعي چيست؟ خود كلمه شوخ طبعي ريشه مرتبطي دارد: طبق تعريف واژه نامه
انگليسي آكسفورد، اين واژه از نظريه اي روان- فيزيولوژيك درباره اثرات
شوخي هاي مختلف بر روي خلق و خوي انسان در قرن هفدهم گرفته شده است
**
منشاء خنده
خنده يك فرآيند فيزيولوژيك است كه منجر به ايجاد تعداد محدودي الگوهاي صوتي اختصاصي مي شود كه فقط از نظر فيزيولوژيك ممكن هستند، پروواين معتقد است كه خنده فقط در مخلوقات داراي سيستم زيست شناختي كه از كنترل تنفس برخوردارند وجود دارد. اگر ما خنده را به عنوان واكنشي در پاسخ به شوخي در نظر بگيريم، بايد به اين سئوال پاسخ دهيم: شوخي چيست؟
براي شروع مي توان شوخي يا سرگرمي را به صورت پاسخي در برابر يك تحريك خاص در نظر گرفت. به عبارت ديگر يك موقعيت خنده دار كه يك منشأ كلي براي شوخي در نظر گرفته مي شود- به صورت يك عنصر كلي براي موارد مشابه تعريف شده است. براي تميز دادن خنده حاصل از شوخي و خنده غيرفكاهي ابتدا بايد يك تعريف عملي براي شوخي ارائه دهيم كه هم ويژگي پاسخ ما و هم ماهيت موضوعات شوخي برانگيز را در بر گيرد. پرسيدن و حتي پاسخ به سئوال شوخي چيست الزامي نيست، اما براي تعريف صحيح يك موضوع آغاز خوبي به شمار مي رود. نخستين هدف نظريه هاي شوخ طبعي، جستجوي توانايي ما براي تعيين و تعريف آن است.
بيشتر تعاريف ارائه شده درباره شوخي و شوخ طبعي در تلاش براي تعريف شرايط كافي و لازم براي روي دادن يك شوخي به نحوي ماهيت گرا هستند. برخي نظريه پردازان عنصر مشترك موجود در تمام انواع شوخي را از شرايط كافي براي روي دادن آن جدا مي كنند.
به نظر مي رسد كه بسياري از نظريه پردازان در توصيف شرايط لازم براي شوخي بودن پاسخ، با توضيح اينكه چرا يك چيز به جاي چيز ديگر به نظر ما خنده دار مي رسد، دچار سردرگمي شده اند. اين سئوال كه چه عاملي براي خنده دار بودن موضوع كافي است جزو اصلي مطالعات اين زمينه را تشكيل مي دهد، و بايد از اهداف تعريف شده پاسخ ناشي از شوخي متمايز نگاه داشته شود.
**
1 - شوخ طبعي چيست؟
اگر چه تمامي فلاسفه نظريه اي را در اين زمينه مطرح كرده اند، اما با گذشت 2500 سال مجادله و بحث، هنوز درباره عوامل تشكيل دهنده شوخ طبعي توافق نظر اندكي وجود دارد. با وجود شركت متفكران از رشته هاي مختلف در اين مناظره، موضوع شوخ طبعي در حال حاضر تحت نظر رشته فلسفه مطالعه مي شود. تعداد اندكي از فلاسفه توجه خود را بر روي تحقيقات مرتبط با شوخ طبعي متمركز كرده اند كه به احتمال زياد از دو عامل ناشي مي شود: شكست هاي پي درپي، كه نشان مي دهند مشكلات فراواني در اين زمينه وجود دارد، و بعد اينكه موضوع به غلط، يك موضوع بي اهميت جلوه داده مي شود. با اين حال، وسعت و اهميت اين موضوع با حيطه هاي مطالعه متنوع در رشته هاي فلسفه، روانشناسي، جامعه شناسي، مردم شناسي، فيلم و ادبيات مشخص مي شود. يافتن موضوعي فلسفي كه با زندگي روزانه، روابط متقابل اجتماعي و طبيعت ما به عنوان يك انسان چنين ارتباط مستقيمي داشته باشد بسيار مشكل است.
2 - شوخ طبعي، خنده، كمدي(طنز)و افكار دست نيافتني(the holy grail )
بيشتر تحقيقات انجام شده بر روي انسان به اين سئوال اساسي مي پردازد: شوخ طبعي چيست؟ خود كلمه شوخ طبعي(humour)ريشه مرتبطي دارد: طبق تعريف واژه نامه انگليسي آكسفورد، اين واژه از نظريه اي روان- فيزيولوژيك درباره اثرات شوخي هاي مختلف بر روي خلق و خوي انسان در قرن هفدهم گرفته شده است. بيشتر تحقيقات انجام شده در اين زمينه از جناس ها و ابهامات فراواني در بين خنده و شوخ طبعي سرشار است، و اين مشكل تا به امروز ادامه دارد. جان ديويي عاملي را براي تميز اين دو در نظر مي گيرد: خنده به هيچ عنوان از نقطه نظر شوخ طبعي قابل بررسي نبوده و ارتباط آن با خنده، ارتباطي ثانويه است. خنده نوعي اتمام را در دوره اي از تعليق يا انتظار مشخص مي كند، پايان هايي كه به طور آشكار ثانويه هستند. ما به دلايل مختلفي مي خنديم( شنيدن لطيفه خنده دار، استنشاق گاز خنده، قلقلك دادن)اما تمامي اينها الزاماً شوخ طبعي ما را ايجاد نمي كنند.
در تلاش ها براي ارائه يك نظريه كلي براي خنده و شوخي، جان موريل به نكته بهتري براي تميز اين دو اشاره كرده است: خنده در نتيجه يك تغيير روان شناختي خوشايند ايجاد مي شود، در حالي كه شوخي حاصل يك تغيير شناختي لذت بخش است. با توجه به تكثر خنده بدون شوخي، محقق رابرت پروواين نتيجه مي گيرد كه در اكثر موارد خنده را مي توان در روابط متقابل اجتماعي- بدون وجود شوخ طبعي- يافت كه به عنوان نوعي مكانيسم رهايي از تنش مورد استفاده قرار گرفته است. اگر شوخي شرايط خاصي از خنده نيست بايد در كفايت آن ترديد داشته باشيم. در اغلب موارد شوخي خنده را ايجاد مي كند، اما گاهي حاصل آن تنها يك لبخند است.
روشن است كه اين پديده هاي متمايز از نظر دروني، در بعضي حالات به هم مرتبطند، اما ما براي يافتن ارتباط آنها به تبيين هاي واضح تري از هر دوي آنها- خنده و شوخي- نياز داريم.
بخش اصلي اين بررسي به اين نكته مربوط است كه شرايط كافي براي طنزآميز بودن پاسخ ما چيست، اما يك تفاوت اساسي در اينجا وجود دارد، تعيين شرايط يك پاسخ با مجزا كردن اصولي كه چيزي براي تحريك چنين پاسخي بايد داشته باشد، متفاوت است. بحث ابتدايي ما با توصيف عوامل كافي براي تحريك ايجاد طنز تفاوت دارد. چه چيزي پاسخ مدنظر ما را ايجاد مي كند؟ اينكه چه چيزي، يك مورد را طنزآميز مي سازد يكسان نيست. به دليل نقص زبان در اين حيطه خاص، اسم(humour)و صفت(humourous)اين كلمه به سختي تميز داده مي شوند. نارضايتي و عدم توافق با نظريه هاي پيشين شوخي و شوخ طبعي از ابهام در دو شكل دستوري اين كلمه ناشي مي شود.
3 - نظريات شوخ طبعي
نظريه آرامش
نظريات آرامش تلاش مي كنند كه شوخ طبعي را از طريق مدل  رهايي از تنش توصيف كنند. آنها به جاي تعريف شوخ طبعي، ساختارهاي ضروري و فرآيندهاي رواني موثر در ايجاد خنده را مورد بحث قرار مي دهند. دو نظريه پرداز برجسته در اين زمينه هربرت اسپنسر و زيگموند فرويد مي باشند. به طور كلي دو نوع نظريه آرامش وجود دارد:
1 - نظريه با نفوذتر معتقد است كه خنده از انرژي فراوان و مازاد منتج مي شود.
2 - نظريه ضعيف تر مدعي است كه خنده ناشي از طنز، موجب رهايي از تنش يا آزادي انرژي مي شود. فرويد توصيف اختصاصي تري از مكانيسم انتقال انرژي دارد، اما فرآيند مورد نظر او با ويژگي هاي اساسي نظريه آرامش ارتباط چنداني ندارد.
در فيزيولوژي خنده، اسپنسر نظريه اي را مطرح مي كند كه با نظريه هيدروليك انرژي عصبي او ارتباط بسيار نزديكي دارد. در اين نظريه هيجان و آشفتگي رواني نوعي انرژي را توليد مي كند كه بايد خودش را از اين طريق يا طرق ديگر به مصرف برساند. او معتقد است كه هيجان عصبي هميشه به ايجاد جنبش ماهيچه اي تمايل دارد. خنده- به عنوان نوعي حركت فيزيكي- مي تواند به صورت يك جريان پرمعني از اشكال مختلف انرژي عصبي عمل كند. اسپنسر نظريه خود را رقيب نظريه عدم تطابق(ناسازگاري)نمي بيند، در عوض او توضيح مي دهد كه چرا يك هيجان رواني خاص برخاسته از يك ناسازگاري موروثي به چنين حركت فيزيكي بي هدف و منحصر به فردي منجر مي شود. اسپنسر هيچ گاه پاسخ راضي كننده اي به اين سئوال ندارد. اما او بود كه ايده ايجاد خنده براي رهايي انرژي پتانسيل را ارائه كرد.
در نقد تئوري آرامش اسپنسر بايد گفت كه اين نظريه بيشتر شوخي هايي را كه به سرعت رخ مي دهند توصيف مي كند. به نظر نمي رسد كه بسياري از لطيفه ها، حاضر  جوابي ها و حتي كارتون ها انرژي انباشته شده اي باشند كه آزاد شده اند.
شايد اسپنسر فكر مي كند كه بهترين توضيح براي خنده به عنوان يك مصرف متفاوت و بي هدف انرژي اين است كه انرژي توليد شده توسط شوخي و طنز را به نحوه مناسبي در جايي مصرف كند. به هر حال، از آن جا كه احتمالا بيشتر تجربيات ما از شوخي، انرژي انباشته شده ندارند و زماني كه ما هيجان  زده هستيم احتمال شوخي كردن زياد نيست، توضيح بهتر اين است كه خنده، آن قدرها هم كه به نظر مي رسد بي هدف نيست يا اين كه تمامي مصارف انرژي، باهدف يا بي هدف، نياز به آماده و انباشته شدن دارند.
احتمالا اسپنسر اين چنين پاسخ مي دهد كه هر فردي از طريق فرآيند مديريت استرس روزانه، به طور مداوم در حال انباشته سازي انرژي است. در اين صورت بيشتر افراد انرژي مازاد- شكلي از انرژي بالقوه- را دارا هستند كه منتظر است توسط شوخي آزاد شود. براي مثال، شوخي به هر فرد اجازه مي دهد كه بعد از يك روز پر از استرس و تنش، فشارهاي روحي خود را تخليه كند. اشكال چنين استنباطي در اين است كه افرادي كه بيشتر از استرس تخليه شده باشند ضعيف ترين گيرنده هاي شوخي هستند. نه فقط تلاش عجولانه آنها براي شوخي متناوبا ناكام مي ماند، بلكه سرگرمي ناشي از آن نيز بسيار ناچيز خواهد بود. شايد اسپنسر بتواند ثابت كند كه در يك آستانه معين، انرژي پتانسيل تمامي راه هاي ورودي را مسدود مي كند، به اين دليل شوخي براي آزادكردن انرژي ناتوان است. اگر چه اين جمله از دفاعيه او حق به جانب به نظر مي رسد، اما پذيرش اصولي مانند بسته بودن راه هاي رهايي انرژي و مانند آن كمي غيرعادي است.
فرويد در لطيفه ها و ارتباط آن با ضمير ناخودآگاه، نسخه قابل قبولي از نظريه آرامش را ارائه مي دهد كه مي توان آن را به نوعي تبيين دوباره نظريه اسپنسر به اضافه يك فرآيند جديد دانست. وي سه منشا متفاوت براي خنده قائل است، لطيفه گويي، موارد خنده دار و شوخ طبعي كه تمامي آن ها نوعي ذخيره سازي انرژي رواني هستند كه بعدها توسط خنده تخليه خواهد شد. در لطيفه گويي، انرژي مورد استفاده جهت سركوب كردن پرخاشگري ذخيره شده و طي فرآيند خنديدن آزاد مي شود. در موارد خنده دار، انرژي شناختي مورد استفاده براي حل كردن چالش هاي عقلي ذخيره شده و آزاد مي شود. شوخي شامل ذخيره سازي انرژي عاطفي است. ما هيچ گاه با يك محرك عاطفي به طور جدي برخورد نمي كنيم. اين انرژي انباشته شده نيز آزاد خواهد شد.
جزئيات مباحث فرويد از فرآيند ذخيره سازي انرژي چندان قابل اعتماد نيست. مقصود او از ذخيره انرژي مبهم است زيرا مشخص نيست كه اين انرژي مازاد(اضافي)چرا بايد ذخيره شود، و چرا نبايد گفت كه چنين انرژي اصلا وجود ندارد. ديدگاه او درباره لطايف، جايي كه انرژي مورد نياز براي سركوبي يك ميل(خواسته)ذخيره مي شود و نتيجه آن بروز پرخاشگري خواهد بود، معني خاصي القا نمي كند. موريل و كارول انتقادهاي مشابهي را از نظريه مديريت انرژي مطرح كرده اند. ما مي توانيم نظري راجع به چيستي ماهيت انرژي انباشته شده داشته باشيم، اما عقيده اي راجع به آزاد كردن انرژي كه براي سركوبي ميل خاصي به كار مي رفته نداريم. علاوه بر اين باور عجيب و غريب، نظريه لطيفه به مشاهدات تجربي مورد نظر منتج نشده است. طبق توضيح فرويد، افرادي كه بيشترين ممنوعيت و سركوبي را داشته اند بايد از لطيفه و لطيفه گويي بيشترين لذت ممكن را ببرند، در حالي كه عكس آن صحيح است.
نظريات آرامش در زمينه خنده، راه را براي تشخيص خنده ناشي از طنز و خنده بدون طنز هموار نمي كند. انرژي ذخيره شده فرويد را از نظر مفهومي نمي توان از انرژي هاي ديگر تشخيص داد.
همان طور كه در نظريه اسپنسر مي بينيم تئوري هاي آرامش بايد با نظريه هاي ديگر تركيب شوند تا كارآمد باشند. تلاش فرويد براي توضيح اين كه چرا ما مي خنديم، كوششي است براي توصيف اين كه چرا ما برخي لطيفه ها با منظور مشخص را خنده دار(جالب)مي يابيم، بنابراين روشن نيست كه او در برداشت خود از ذخيره انرژي چه هدفي را دنبال مي كند. او خطاي اساسي تئوري آرامش را بنيان نهاد، آن ها به غلط فرض مي كنند كه چون انرژي ذهني اغلب با حركات فيزيكي آزاد مي شود، هر حركت فيزيكي را نيز مي توان با انرژي مازاد توضيح داد.
نظريه عدم تطابق(ناسازگاري)
اين نظريه، مهم ترين نظريه در حوزه شوخي و شوخ طبعي است و بيشترين مواردي را كه درطنز ادراك مي شود دربر مي گيرد.
اين نظريه تلاش مي كند كه شرايط لازم براي شوخي را- يعني ادراك يك عدم تطابق- فهرست كند و اين وظيفه آن را از يافتن شرايط كافي باز مي دارد.
در كتاب فن سخنوري ارسطو توضيح كمرنگي از نظريه عدم توافق در شوخي و شوخ طبعي ارائه مي كند، با تاكيد به اين كه بهترين راه براي يافتن و داشتن مخاطبي براي خنديدن، انتظار رخ دادن يك حادثه خاص و ارائه نوعي تضاد با آن توقع است.
ارسطو بعد از بحث كردن درباره قدرت استعاره براي ايجاد نوعي شگفتي در مخاطب، مي گويد: آثار مدنظر حتي با تغيير در حروف يك كلمه نيز ايجاد مي شود، و اين تغيير شگفت آور است. اين اثر را مي توان در نثر و يا حتي در نظم نيز مشاهده كرد. كلمه هاي استفاده شده، آنهايي نيستند كه مخاطب انتظار شنيدن شان را دارد. به نظر مي  رسد كه او، گونه اي نظريه شگفتي را در شوخي تفسير مي  كند.
دكارت نيز چنين مفهومي را ارائه كرد اما ارسطو توضيح مي  دهد كه چگونه اين شگفتي بايد به نوعي متناسب با حقايق باشد، يا اين كه ناسازگاري مدنظر بايد ظرفيت چنين تجزيه و تحليلي را داشته باشد، ارسطو كه مي  توان آن را در دنياي امروز نيز لحاظ كرد.
در نقد خرد داوري(1.1.54)، كانت يك تبيين واضح تر از نقش عدم تطابق در شوخ طبعي را ارائه مي  دهد: در هر چيزي كه براي ايجاد يك خنده زنده به كار مي  رود بايد يك بعد غيرعادي وجود داشته باشد.(كه البته فهميدن اين غيرعادي بودن سودي براي مخاطب به همراه ندارد.)خنده يك تاثير است كه از انتقال ناگهاني يك انتظار به هيچ برمي خيزد.
شوپنهاور مدعي است كه يك بعد خاص از نظريه عدم تطابق از اعتقاد به ايجاد شوخي از ناكامي يك مفهوم براي انديشيده شدن حاصل مي  شود. هنگامي كه جز از كل مهم تر شود ما با يك عدم تطابق روبرو مي  شويم. شوپنهاور همچنين با گفتن اين جمله كه هرچه اين عدم تطابق بزرگ تر و دور از انتظارتر باشد خنده خشن تر خواهد بود.، تاكيد خاصي بر عامل شگفت زده شدن دارد.
طبق باور كانت و شوپنهاور، نظريه عدم تطابق در مبحث شوخ طبعي شرايط لازم براي موضوع شوخي را مشخص مي  كند. تمركز بر روي موضوع طنزآميز چيزي ماوراي تجربه شوخ طبعي است، زيرا موارد ناسازگار فراواني وجود دارد كه براي ما سرگرم كننده نيستند. تبيين قوي تر از نظريه عدم تطابق بايد پاسخ خوشايندي را كه فرد به موضوع طنزآميز ارائه مي  كند را نيز شامل شود. جان موريل در تلاش است كه شرايط كافي براي تشخيص شوخي را با تمركز بر پاسخ فرد بيابد. او سرگرمي حاصل از شوخي را به صورت لذت بردن از تغيير شناختي تعريف مي  كند.
نظريه عدم تطابق مي  تواند به صورت يك نظريه متمركز بر پاسخ نيز بيان شود، با اعتقاد به اين كه شوخي نوع ويژه اي از واكنش است كه بايد عدم تطابق را درك كرده باشد.
مقاله هانري برگسون با نام خنده شايد يكي از موثرترين و فرهيخته ترين نظريات در اين زمينه باشد. نظريه برگسون به آساني قابل طبقه بندي نيست، زيرا همزمان عناصري از تقدم و نظريات عدم تطابق(ناسازگاري)را داراست. او در يك جمله معروف مي  گويد كه منشأ شوخي لايه اي مكانيكي از زندگي است.
طبق گفته برگسون طنز خارج از آنچه كه انسان ناميده مي  شود وجود ندارد. او معتقد است كه شوخي و شوخ طبعي نوعي رابطه ناسازگار بين هوش انسان و رفتارهاي مكانيكي يا عادت هاست. به همين ترتيب، شوخي مانند يك مصلح اجتماعي به مردم در شناسايي رفتارهاي متضاد با پيشرفت انسان كمك مي  كند.
يك منشاء بزرگ براي طنز، تشخيص اولويت هاي ما در مقايسه با انسان هاي مجازي(جايگزين)است. مي  توان هر چيزي كه ارزش انسان را به حيوان يا اشيا تنزل مي  دهد بخش عمده شوخي دانست. بدون شك نظريه برگسون طنزهاي بدني و شوخي هاي فيزيكي را شامل مي  شود. اما به نظر مي  رسد كه او در لزوم وجود چنين طبقه بندي اي اغراق كرده باشد.
يافتن اينكه چگونه نظريه او مي  تواند با بيشتر لطايف و شوخي هاي ناشي از حاضرجوابي وفق كند، چندان آسان نيست. سه اعتقاد عمده از نظريه عدم تطابق را به اين صورت مي  توان خلاصه كرد: نخست آن كه اين نظريه براي معني دار بودن برخي بسيار گسترده است و از طرف ديگر توضيحات آن براي بيان تفاوت ناسازگاري اساسي و ناسازگاري در طنز كافي نيست. همچنين اين نظريه مشابه نظرياتي است كه در توضيح خنده دار بودن برخي موارد و نبودن برخي ديگر شكست خورده اند. سومين انتقاد مدعي است كه اين نظريه موضوع شوخي و پاسخ  ما را به اشتباه درمي آميزد. در پايان، هدف ما بايد پرداختن به سئوالات شوخ طبعي چيست؟ يا چگونه آن را تشخيص دهيم باشد، نه ايجاد يك نمودار سازنده شوخي. پاسخ اين نظريه پردازان به اين انتقاد اين است كه شوخي، حاصل خوشايند بودن اين ناسازگاري است.
نظريه بازي
در نظر گرفتن نظريات بازي در زمينه شوخ طبعي به عنوان يك مكتب يا ديدگاه مستقل نوعي اغراق است ، اگر چه اين نظريات به عنوان يك نماينده خوب براي نظريات متمركز بر روي سئوالات عملكردي هستند. با دقت بيشتر به ويژگي هاي بافتي اين نظريه ها در مي  يابيم كه هدف آنها طبقه بندي شوخ طبعي به انواع گوناگون بازي است. به طور كلي، نظريه پردازان بازي آن چنان به تعيين شرايط لازم براي شوخي نمي پردازند، چرا كه آنها از ما مي  خواهند كه شوخ طبعي را نوعي تكامل در بازي هاي حيوانات در نظر بگيريم. آنها مي  كوشند كه توجه ما را به تشابهات ساختاري در بافت بازي و بافت شوخي جلب سازند تا ثابت  كنند كه آنچه درباره بازي صحت دارد ممكن است درباره شوخ طبعي نيز درست باشد.
نظريه پردازان بازي معمولا گونه اي از ديدگاه رفتارشناسي را براي مطالعه شوخ طبعي اتخاذ مي  كنند كه آن را به تكامل پويا نسبت مي  دهند. آنها خنده را به مانند قلقلك دادني مي  نگرند كه در گونه هاي ديگر نيز يافت مي  شود، تا به اين نتيجه برسند كه در هستي شناسي شوخ طبعي، تكامل تاريخي انواع ارگانيسم نيز نقش داشته است. در لذت خنده، ماكس ايست من، نظريه بازي را با يك داستان منطبق مي  سازد. او معتقد است كه ما مي  توانيم مقايسه هايي درباره شوخي را در رفتارهاي حيوانات، - به ويژه در خنده  اوليه شامپانزه ها هنگام قلقلك دادن- بيابيم.
وي تا آن جا پيش مي  رود كه دم تكان دادن يك سگ را نوعي از خنده طنز آميز مي  بيند. در حقيقت ايست من مي  خواهد خنده را به نحوي تعريف كند كه ساير خنده هاي ريتم دار و لذت بخش را نيز در بر بگيرد. او با بحث هاي اختصاصي در زمينه شوخ طبعي مي  گويد كه ما در حالي قدم به دنيا مي  گذاريم كه يك تمايل غريزي براي خنديدن به ما عطا شده است و اين احساس را در پاسخ به دردهاي خود نيز به كار مي  بريم. طبق نظريه ايست من، وجه اشتراك شوخي و خنده در اين است كه هر نيازمند اتخاذ يك نگرش غيرعلاقه مندانه در برابر رويدادهاي جدي زندگي مي  باشند.
ايست من، شوخي را نوعي بازي در نظر مي  گيرد زيرا شوخ طبعي يك ديدگاه غيرجدي را مي  طلبد و انواع مشخصي از شوخي مانند پرخاشگري كاذب و فحاشي از اين نوع هستند. همچنين براي برخي انواع بازي به سرگرمي هاي خنده دار منتهي مي  شوند. به اين دليل ايست من بازي را به عنوان نوعي هماهنگي با اين نگرش غيرعلاقه مندانه تعريف مي  كند، در حقيقت در تعريف او شوخي نوعي بازي به حساب مي  آيد، اما اين برداشت براي عمل كردن به عنوان يك تعريف مناسب براي بازي، محدود و مبهم به نظر مي  رسد. در انسان بازيگوش(homolude)، جان هواي زينگا قائل شدن ويژگي  خنده و يا طنز براي بازي را مورد انتقاد قرار مي  دهد. اگر چه به نظر مي  رسد كه هر دو نوعي جدي بودن وارونه باشند ولي تفاوت هاي آشكاري ميان آنها وجود دارد.
او مي  گويد كه خنده مختص انسان هاست، در حالي كه بازي در ساير پستانداران و پرنده ها نيز ديده مي  شود. همچنين اگر ما انواع خاصي از بازي هاي رقابتي را مجاز بدانيم، اتخاذ يك نگرش غيرجدي براي بازي ضروري نيست. اما براي شوخ طبعي چنين خاصيتي وجود ندارد، تشخيص تفاوت  شوخي از بازي مبهم است، چون كه بازي چه براي بازيگر و چه براي عموم به خودي خود طنزآميز نيست. هواي زينگا حتي احتمال اشتراك شرايط لازم بين بازي و شوخي را به پرسش مي گيرد. اگر شوخي جايگزيني براي بازي است بايد ارتباطي بين آنها وجود داشته باشد. البته اين ارتباط به چگونگي توصيف بازي و شوخ طبعي دو موضوع فريبنده- وابسته است.
نظريه پردازان بازي براي توضيح امكان وجود ارزش  هماهنگ كنندگي شوخ طبعي، ابتدا به تعيين عملكرد آن مي  پردازند، مبحثي كه توسط ديگر نظريه پردازان زيست شناختي شوخ طبعي نيز به آن پرداخته شده است. اين گروه معتقدند كه با توجه به مشابهت بازي و شوخي، ارزش هماهنگ كننده بازي مشابه ارزش هاي شوخي است. ساير محققان توجه خود را بر روي عملكردي كه شوخي را در تكامل شناختي، آموختن مهارت هاي اجتماعي، رهايي از تنش، مديريت همدردي، فوايد سيستم ايمني، استرس زدايي و ساختن روابط اجتماعي مهم توصيف كرده اند، متمركز ساخته اند.
اگرچه اين سئوالات ابتدا توسط جامعه شناسان، روانشناسان، مردم شناسان و محققان پزشكي مطرح شده است ولي مطالعات آن فقط به تكميل تعريف آنچه كه به عنوان شوخي در نظر گرفته مي  شود كمك مي  كند. بنابراين سئوالات عملكردي مهم ترين بخش اين نظريه ها را تشكيل مي  دهند، و نظريه   بازي تلاش مي  كند كه برخي ويژگي هاي متمايزكننده و الزامي را ارائه داده و يك طبقه ويژه را به شوخي و شوخ طبعي اختصاص دهد.
منبع:iep.atm.edu]]>
</TEXT>
</DOC>
<DOC>
<DOCID>HAM2-860215-093</DOCID>
<DOCNO>HAM2-860215-093</DOCNO>
<ORIGINALFILE>/1386/860215/world/_idea.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چشم اندازمهناز نادري فريد
عشق از دو منظرمحبت برتر از عشق]]>
</TITLE>
<TEXT>
<![CDATA[مولوي مي گويد: اجزاي عشق را بايد درك كرد تا از عشق ظاهري گذركني و همه عالم را معشوق بيني و اينجا عشق كل است.
فروم در نظرياتش عميق ترين احتياج بشر را همانند مولانا، نياز مي داند. او عشق را به دو صورت در ابتدا مطرح مي كند؛ عشق پيوندي كه فروم به آن پيوند تعاوني مي گويد و مربوط به انسان هاي كامل مي شود.
اين پيوند در صورتي به وجود مي آيد كه آدمي در لايه حفاظتي وحدت و همسازي قرار گيرد. اين نيرو قادر است موانع بين انساني را بشكند و آدميان را با يكديگر پيوند دهد. عشق دوم به تعريف فروم نيروي فعال آدمي است. اگر به تعريف وي بگوييم عشق نوعي جنبش است و يا نوعي فعاليت، در اين عشق فعال بودن فرد مهم است نه جنبه فعل پذيري. از ديدگاه فروم اين فعل پذيري تفكري است كه از تمركز به وجود مي آيد.
عشق فعال نوعي پايداري را به تصوير مي كشد نه بندگي و اسارت را. به گفته او عشق نثاركردن است نه گرفتن و براي رسيدن به خود شكوفايي در عشق، بايد انسان رفتار و منشي والا و سازنده داشته باشد تا به تجربه قدرت و توانايي برسد. فروم عشق را رنج بردن براي دليلي و پروراندن آن مي داند.
در اساسي ترين نوع تقسيم بندي فرومي عشق كه زيربناي همه عشق هاي اوست عشق برادرانه جاي دارد كه همان احساس مسئوليت- احترام- شناخت- همه انسان ها و آرزوي بهتر نمودن زندگي ديگر است. جايي كه مولانا مي گويد همه عالم را معشوق بيني. عشق برادرانه عشق افراد برابر است.
عشق همان غلبه محبت است كه در عرفان شرقي هم مطرح مي شود و فروم آن را هنري مي داند كه لازمه عشق واقعي و فقدان نسبي خودفريفتگي است. حد اعلاي اين عشق به وجود آورنده ايماني است به ديگران، به بشريت به شهامت و توانايي و اين به فعال بودن بر مي گردد. داشتن تمركز در امور مربوط به خود در عالم تنهايي، لازمه رسيدن به اين مرحله است.
به قول مولانا جلال الدين رومي
عشق جز دولت و عنايت نيست
جز گشاد دل و هدايت نيست]]>
</TEXT>
</DOC>
<DOC>
<DOCID>HAM2-860215-094</DOCID>
<DOCNO>HAM2-860215-094</DOCNO>
<ORIGINALFILE>/1386/860215/world/_ketabw.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[پاسداشت ايراني سال مولانا؛روايت اهالي كتاب
او جلال الدين جهان است
طرح؛ داوود كاظمي]]>
</TITLE>
<TEXT>
<IMAGE>/1386/860215/world/012834.jpg</IMAGE>
<IMAGE>/1386/860215/world/012849.jpg</IMAGE>
<![CDATA[
حتماً شما هم شنيده ايد كه امسال بزرگداشت هشتصدمين سال تولد مولاناست.
براي بزرگداشت سال مولانا همايش هايي در سطح كشور برگزار شده و خواهد شد. سراي اهل قلم نمايشگاه بيستم نيز از اين قاعده مستثني نيست و سه نشست مولانا و جوانان، فهم زبان مولانا و اقتباس هاي نمايشي از آثار مولوي در اين سرا برپا مي شود.
اما آيا اين اقدامات براي بزرگداشت مقام شاعري كه جهان او را مي شناسد كافي است؟  اين پرسشي است كه گزارش حاضر طرح مي كند.
سماع كنندگان حلقه مي زنند و با آن لباس هاي سفيد و كلاه هاي بلند چرخ مي زنند. اين مراسم همه ساله، افراد زيادي را از سراسر جهان به قونيه مي كشاند. اما داستان مولاناي بلخي، مولاناي رومي، مولاناي ايراني هنوز محل مناقشه است. ما ايرانيان چه كارهايي انجام داده ايم براي اينكه مولانا را يك شاعر ايراني معرفي كنيم؟
پري صابري، يكي از كساني است كه درباره شناساندن مولانا كارهايي انجام داده است. اين كارگردان تئاتر كه نمايش شمس پرنده او بر مبناي زندگاني مولانا به روي صحنه رفت،  اين روزها تلاش مي كند كه اين نمايش را دوباره به روي صحنه ببرد.
او مي گويد: شمس پرنده حاصل يك كار دو سه ساله است و به متني تبديل شده است كه مولانا و ارتباط او را با شمس معرفي مي كند. اما در صورت اجراي دوباره قصد دارم با يك ديدگاه جديد آن را به روي صحنه بياورم. در طول چند سالي كه از اجراي آن گذشته، روي آن كار كرده ام و ابعاد جديدتري هم براي خود من كشف شده. حتماً اگر اجراي جديدي داشته باشم تغييرات را در آن اعمال خواهم كرد. شمس پرنده در صورت انجام توافق هاي لازم در مهر ماه 86 در تالار شهيد آويني فرهنگسراي بهمن به روي صحنه مي رود.
انجمن ترويج زبان و ادب فارسي ايران چه مي كند؟
انجمن ترويج زبان و ادب فارسي ايران يكي از نهادهايي است كه در ارتباط با بزرگداشت مولانا فعاليت هايي انجام داده است.
دكتر مهدي محقق، رييس اين انجمن درباره اين فعاليت ها مي گويد: بزودي دو كتاب درباره مولانا منتشر مي كنيم. يكي كتاب مثنوي معنوي است كه متعلق به مرحوم استاد جلال الدين همايي بوده و ايشان در همه صفحات آن حواشي توضيحي نوشته اند و مشكلاتش را در حواشي توضيح داده اند كه در برخورد با لغات و اصطلاحات مشكل، توضيحات كارگشايي خواهد بود. اين كتاب حدود 900 صفحه است و خود من يك مقدمه فارسي و يك مقدمه انگليسي براي آن نوشته ام.
او درباره كتاب ديگر كه توسط اين انجمن منتشر مي شود، مي گويد: كتاب تاليفي رحمت و غضب الهي از نظر مولانا جلال الدين محمد بلخي نوشته حميده حجازي نيز بزودي با مقدمه فارسي و انگليسي من چاپ مي شود. اما انجمن در صدد است كه بعضي از كتاب هاي ديگر را هم منتشر كند از آن جمله كتابي است كه در آن مولانا با غزالي مقايسه شده و ان شاءالله اگر وسايلش مهيا شود، آن را هم چاپ خواهيم كرد.
شهر كتاب و بزرگداشت مولانا
موسسه شهر كتاب از مرداد ماه گذشته به طور مرتب جلسات درس گفتارهايي درباره مولانا را برگزار كرده است.
**
دكتر مهدي محقق: ايراني ها بايد آثار متعددي را تاليف و صادر كنند، بعد خود به خود ثابت مي شود كه مولانا ايراني بوده.
ما وقتي كه كاري نكنيم، ديگران دانشمندان ما را به نام خود مي كنند. امسال به مناسبت هشتصدمين سال تولد مولانا
چند كتاب در ايران چاپ شده است؟
**
علي اصغر محمدخاني معاون فرهنگي شهر كتاب درباره اين جلسات مي گويد: اين جلسات چهارشنبه ها ساعت 17 در شهر كتاب مركزي برگزار مي شود و ان شاء الله تا پايان سال 2007 ادامه خواهد يافت. تا به حال دكتر محمد علي موحد، دكتر سيروس شميسا، دكتر توفيق سبحاني، كريم زماني، دكتر مهدي محبتي، مهدي ستايشگر، دكتر قدمعلي سرامي، دكتر محمد يوسف نيري و غلامرضا خاكي به ترتيب جلساتي را درباره مقالات شمس، غزليات شمس، آثار منثور مولانا مكتوبات و مجالس سبعه و فيه مافيه، زماني مثنوي و آراي مختلف او، نظريه هاي ادبي مولانا، موسيقي در آثار مولانا، شرح مثنوي و تطبيق آن با غزليات شمس، مباحث عرفاني مولوي و بررسي مناقب العارفين برگزار كرده اند. از 12 ارديبهشت هم با حضور آقاي مهدي سيدي اين بحث ها ادامه خواهد يافت و از اكثر مولوي پژوهان داخلي و خارجي دعوت كرده ايم كه در اين جلسات شركت كنند. اين درس گفتارها شايد يكي از جدي ترين كارهايي باشد كه درباره مولوي انجام شده است. وي درباره اقدامات شهر كتاب براي معرفي اين سلسله درس گفتارها مي گويد:
خوشبختانه گروه فرهنگ و انديشه ديني شبكه چهارم سيما اين مباحث را ضبط كرده و ساعت 23 روزهاي چهارشنبه پخش مي كند.
محمدخاني درباره فعاليت هاي انجمن حكمت و فلسفه نيز مي گويد: اين انجمن مسئوليت ستاد بزرگداشت مولوي را دارد وخوشبختانه يكي از جاهايي است كه به صورت پيگير كار كرده و همايش هايي كه با همكاري دانشگاه هاي كشور برگزار كرده است، اما متاسفانه فعاليت هاي اين ستاد خوب انعكاس داده نشده است. همايش عرفان مولوي در دانشگاه تهران،  همايش مولوي و عطار در دانشگاه مشهد،  همايش مولوي و دين در دانشگاه شيراز برخي از اين همايش هاست كه در هر همايش به طور متوسط 15 تا 20 نفر مقالاتي را ارائه داده اند. اين همايش ها به صورت سلسله وار تا كنگره بين المللي مولانا در آبان ماه 86 ادامه پيدا مي كند.
رومي يا ايراني، مولاناي بزرگ
روزگاري كه بهاء ولد در گرماگرم حمله مغول به قونيه هجرت كرد، شايد هرگز فكرش را هم نمي كرد كه روزي فرزندش به عنوان يك ايراني شناخته نشود. اگر چه مولانا تمامي اشعارش را به زبان فارسي نوشته است، اما امروز جهانيان مولانا را بيشتر به عنوان يك شاعر ترك مي شناسند تا يك شاعر ايراني.
صابري در اين باره مي گويد: كشور ما كه زادگاه اصلي مولانا است، بنابراين ما مسئوليم و وظيفه داريم كه بزرگداشت قابل توجهي براي اين نابغه جهاني برگزار كنيم. چون در تمام دنيا دارند جشن مي گيرند و راجع به او صحبت مي كنند و حيف است كه ما تلاش بيشتري نكنيم چون به هر حال ميزبانيم. او درباره ايراني شناخته نشدن مولوي مي گويد: مولانا مثل يك گوهر ناب است و هر مملكتي دلش مي خواهد اين گوهر ناب را از آن خودش بداند. در هر حال نمي توان انكار كرد كه مولانا بخش زيادي از زندگي اش را در تركيه گذرانده ولي اين را هم نمي توان انكار كنيم كه تمام اشعار خودش را به فارسي سروده است. براي هر مملكتي اين يك نوع افتخار است كه بخواهد هويت اصلي اين آدم را از آن خود بداند و ما اگر كوشش نكنيم، طبيعتا اين فكر در دنيا منتشر مي شود. ما زماني مي توانيم جلوي انتشار اين فكر را بگيريم و ثابت كنيم كه او ايراني است، كه راجع به او كار كنيم، فيلم بسازيم و بزرگداشتش را از آن خودمان بدانيم.
دكتر مهدي محقق نيز مي گويد: ايراني ها بايد آثار متعددي را تاليف و صادر كنند، بعد خود به خود ثابت مي شود كه مولانا ايراني بوده. ما وقتي كه كاري نكنيم، ديگران دانشمندان ما را به نام خود مي كنند. امسال به مناسبت هشتصدمين سال تولد مولانا چند كتاب در ايران چاپ شده؟ اگر تحقيقات علمي و انتقادي دانشمندان ايراني به زبان هاي خارجي ترجمه شود، نشر اين آثار در خارج از ايران مي تواند نشان دهنده اين باشد كه مولانا به چه ملتي تعلق داشته ولي وقتي كاري نكنيم و اثري را ترجمه نكنيم، هيچ اتفاقي نمي افتد. امسال بايد حداقل ده كتاب به زبان انگليسي درباره مولانا از ايران صادر شود ولي امكاناتش نيست. مي گويند امسال تركيه 17 - 16 كتاب درباره مولانا چاپ كرده و مي گويند تا انتهاي سال 2007 به سي عنوان مي رسد. اين است كه ما بايد يك مقدار تحركمان زيادتر باشد و امكانات بيشتري در اختيارمان گذاشته شود تا پرچمدار معرفي مولانا به دنيا بشويم.
وي مي گويد: براي انعكاس جهاني فعاليت هاي ايران در سال مولانا كار زيادي نشده. انجمن ترويج زبان و ادب فارسي ايران در سال 3 يا 4 ميليون تومان از وزارت علوم كمك مي گيرد كه اين مبلغ به اجاره محل انجمن و چاپ كتاب نمي رسد. اگر در تركيه 30 كتاب درباره مولانا چاپ مي كنند، وزارتخانه اي كه عهده دار تبليغ فرهنگ و علم است روي آن سرمايه گذاري مي كند. همين طوري كه نمي شود كتاب علمي منتشر كرد و صادر كرد.
محمدخاني هم معتقد است كه تا كنون كار چنداني در كشور انجام نشده است. او مي گويد: نهادهاي مختلف بايد از لحاظ علمي، فرهنگي و هنري برنامه هايي تنظيم كنند. البته مسئول اين كار وزارت فرهنگ و ارشاد اسلامي است، بنابراين به نظر من بايد خيلي بيش از اينها كار مي شد. وي مي افزايد: وزارت فرهنگ تركيه، مسئول ستاد مولاناست و روي اين كار سرمايه گذاري كرده. طبيعي است كه آنها چون بيشتر كار مي كنند ممكن است اين طور در دنيا تلقي شود كه مولوي ترك است. علتش اين است كه ما كمتر كار كرده ايم. در مورد شاعران ديگرمان هم همين طور است.
آيا اقدامات ما كافي است؟
صابري مي گويد: تا آنجا كه اطلاع دارم الان هندي ها دارند تدارك مي بينند كه فيلمي درباره مولانا بسازند. در آمريكا كه اين قدر از ما دور است، مولانا مثل يك گل سرسبد است. ترك ها هم مولانا را از آن خود مي دانند اما به هر حال واقعيت تاريخي اين است كه مولانا از بلخ آمده كه جزء  ايران بوده و تمام اشعارش را به فارسي گفته. اگر ما اين تلاش را نكنيم كسان ديگري كه خواستار او هستند، برايش بزرگداشت مي گيرند و مي گويند مال ماست. من اعتقاد دارم كه شخصيت هاي به اين بزرگي جهانشمولند و مال همه دنيا هستند ولي به هر حال از نظر تاريخي و هويت ملي مولانا مال ايران است. سرمايه اصلي مولانا سواي شخصيت فيزيكي اش كه از زادگاهي بلند مي شود و در جايي هم به خاك سپرده مي شود، مال ايران است و بحثي در آن نيست.
او ادامه مي دهد: ما وارث فرهنگ بسيار غني و پرباري هستيم. فقط در ادبيات و شعر چند گوهر داريم كه مثل خورشيد دارند نورافشاني مي كنند اما به هر حال اگر تلاشي نكنيم، ديگران پيشدستي مي كنند. صابري با دريغ مي گويد: امپراتوري بزرگ ايران فقط همين گربه كز كرده نيست! پيكره ايران، پيكره خيلي وسيعي بوده. اگر ديگران كاري درباره مولانا مي كنند اشكالي ندارد چون افكار اين آدم، جهانشمول است ولي ما اگر راجع به او كوتاهي كنيم، به فرهنگ خودمان بي اعتنايي كرده ايم.]]>
</TEXT>
</DOC>
<DOC>
<DOCID>HAM2-860215-095</DOCID>
<DOCNO>HAM2-860215-095</DOCNO>
<ORIGINALFILE>/1386/860215/world/_ketabw.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[پيشنهاد كتاب]]>
</TITLE>
<TEXT>
<![CDATA[اينكه بدانيم چهره هاي فرهنگي كشورمان بيشتر به سمت چه كتاب هايي گرايش دارند، موضوع جذابي است! اگر مي خواهيد از سليقه چهره هاي هنري، فرهنگي و سياسي آگاهي پيدا كنيد و از پيشنهاد هاي آنها براي خواندن و خريد كتاب يا كتاب هايي استفاده كنيد، در روزهاي نمايشگاه بيستم اين ستون را بخوانيد.
***
حافظ ناشنيده پند
]]>
<IMAGE>/1386/860215/world/012852.jpg</IMAGE>
<![CDATA[
نام ابوالفضل زرويي نصرآباد در حلقه رندان حوزه هنري را به ياد مي آورد. او كه با كتاب اصل مطلب از انتشارات همشهري در نمايشگاه كتاب حضور دارد و هفته آينده در مراسم رونمايي آن شركت مي كند، درباره كتاب هايي كه خواندن آنها را به خوانندگان همشهري توصيه مي كند، مي گويد: يكي از كتاب هايي كه اخيراً خواندم، عطر سنبل، عطر كاج نوشته فيروزه جزايري دوما بود كه توسط نشر قصه منتشر شده است. خواندن اين كتاب و تجربه كردن طنزي كه در كل آن جاري و ساري بود، برايم لذت بخش بود. زرويي ادامه مي دهد: به تازگي كتاب(حافظ ناشنيده پند)نوشته ايرج پزشكزاد را هم خواندم كه توسط نشر قطره منتشر شده است و از زبان محمد گل اندام به زمانه و زندگي حافظ مي پردازد. من معتقدم كه مردم يك جايي بايد با حافظ آشتي كنند. البته آشتي هستند، اما بايد با شيوه و عصر زندگي او آشنا شوند تا شعرهايش بيشتر برايشان قابل درك باشد. او مي گويد: طبيعتاً در خيلي از كتاب هايي كه پيش از اين درباره حافظ نوشته شده است، مي توان اطلاعات اين كتاب را پيدا كرد. در مقدمه موسعي كه پژمان بختياري بر ديوان حافظ نوشته است، خيلي از فرازهاي زندگي حافظ را مي توان خواند. دكتر محمد معين هم در كتاب حافظ شيرين سخن به زندگي و عصر حافظ پرداخته، اما ديد اين نويسندگان علمي است و به صورت داستاني به اين مسئله نگاه نكرده اند. در حالي كه پزشكزاد، محمد گل اندام را داماد خانواده حافظ فرض كرده و در برگ هايي از خاطرات او تصويري از دوران سخت حكومت امير مبارز مظفري را به تصوير كشيده و نشان داده است حافظ چه سختي هايي را متحمل شده. پزشكزاد در ترسيم وقايع آن زمان و فضاي سرد و خشن دوران ايلخاني و به تبع آن حكومت هاي بعدي موفق بوده است. اين كتاب براي كساني كه حوصله خواندن متون آكادميك را ندارند، كتاب خوبي است.
كتابي درباره بازيگري
]]>
<IMAGE>/1386/860215/world/012855.jpg</IMAGE>
<![CDATA[
رضا كيانيان كه چند روز قبل از افتتاحيه نمايشگاه بين المللي كتاب، با به نمايش گذاشتن مجسمه هايش در خانه هنرمندان يكي ديگر از لايه هاي شخصيت خود را آشكار كرد، درباره تازه ترين كتابي كه خوانده است مي گويد: چندي پيش به كتابي از مايكل كين برخوردم كه درباره بازيگري بود. ترجمه آن را به يكي از دوستانم پيشنهاد كردم كه خيلي طولش داد و چند وقت پيش كه از جلوي انتشارات سروش رد مي شدم، ديدم كه كس ديگري پيشدستي كرده و آن را ترجمه كرده است!
او مي گويد: متاسفانه انتشارات سروش در معرفي كتاب هايش قوي عمل نمي كند و اين كتاب آنچنان كه بايد، ديده نشده است. اما منبع بسيار خوبي براي بازيگري سينماست كه خواندش را به علاقه مندان سينما توصيه مي كنم. او ادامه مي دهد: آقاي پوراحمد كتاب آداب بي قراري نوشته يعقوب يادعلي را به من معرفي كردند كه گرفته ام اما هنوز فرصت خواندنش را پيدا نكرده ام. اين كتاب را نشر نيلوفر منتشر كرده است.]]>
</TEXT>
</DOC>
<DOC>
<DOCID>HAM2-860215-096</DOCID>
<DOCNO>HAM2-860215-096</DOCNO>
<ORIGINALFILE>/1386/860215/world/_mycity.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهرآرا
خروج از بحران]]>
</TITLE>
<TEXT>
<IMAGE>/1386/860215/world/012861.jpg</IMAGE>
<![CDATA[
قوانين شهرسازي در هر كشوري تعريف مشخصي را از مفهوم ساختمان بلند مرتبه ارائه مي دهد. در ايران ساختمان بلند مرتبه طبق مصوبه سال 1377 شوراي عالي شهرسازي و معماري به ساختمانهاي بالاتر از شش طبقه گفته مي شود. تعداد طبقات بيش از اين و همچنين مكان يابي برجها، براساس فاكتورها و ضرايب مختلف مانند عرض گذر عوامل زيست محيطي و در لفاف هرم فضايي فرضي تعيين مي شود، مشخصه و فرم ظاهري بلند مرتبه ها مظهر معماري مدرن شده است.
فرم ساختمانهاي بلند مرتبه به مرور زمان و با توجه به نياز جديد استفاده كنندگان در حال تغيير است. اين امر نشأت گرفته از افزايش سطح توقع و انتظار جامعه است كه با پيشرفت تكنولوژي و بهبود امكانات اقتصادي، رفاهي و اجتماعي در ارتباط است. به اين ترتيب مطالعه شكل ظاهري و فرم داخلي ساختمانهاي بلندمرتبه در دهه هاي اخير مي تواند كليدي براي سبك معماري معاصر و عوامل شكل دهنده آن باشد.
اما برجها و ساختمانهاي بلند  از منظر ديگري نيز قابل بررسي هستند، اين منظر بحث ايجاد ترافيك است. با توجه به موارد فوق و ضرورت اجراي برج سازي، مجتمع سازي اداري- تجاري، تفريحي، در كلانشهرهاي ايران و توجه به اين واقعيت كه بارگذاري چنين حجم هايي در هر قسمت از شهر تاثيرات متعدد و وسيعي در زمينه ترافيك و عبور و مرور شهري بر جاي مي گذارد و به خنثي سازي راهبردهاي حمل و نقل عمومي ريلي شهري از طريق اجراي سياستهاي مشوق سيطره كنوني اتومبيل بر عبور مرور شهري و نقش مرتفع سازي ها كه از ديد شهرسازي عامل مهمي در شكل  گيري گره هاي ترافيكي در معابر شهري بشمار مي آيند، توضيح داده مي شود.
بهزاد گروگان
**
اولويت اتومبيل شخصي در حمل و نقل شهري تعبير اين فلسفه زندگي شهري است كه هر شهروند در تهران و كلانشهرهاي ديگر ايران بتواند با خاطري آسوده با اتومبيل از منزل خارج شده، به محل كار خود رفته و با خيال راحت جاي پارك پيدا كند و پس از آن در صورت تمايل با خودرو خود به قصد خريد و تفريح و انجام ساير كارهاي روزمره بتواند به هر نقطه اي از شهر در كوتاه ترين زمان ممكن سفر كند
عكس:محمد توكلي
**
ادامه از صفحه 17
اظهار نظرهاي اخير مديران شهرداري و راهنمايي -رانندگي نشان مي دهد كه شهر تهران به بن بست كامل ترافيكي و نقطه نهائي پذيرش خودروهاي شخصي و اشباع كامل از آن نزديك شده است. كمتر نقطه اي را در تهران مي توان يافت كه خودروها چسبيده به يكديگر توقفگاه هاي حاشيه اي خيابان ها را مامن خود قرار نداده و يا در راه بندانهاي طولاني خيابان هاي شهر، عرصه را بر مردم تنگ نكرده باشند.
در شهرهاي بزرگ اروپائي تعداد اتومبيل و سرانه آن به مراتب از شهر تهران بيشتر است ولي هرگز بحران ترافيك و راه بندانها به شدتي كه در اينجا اتفاق مي افتد، رخ نخواهد داد.
اصولا راهبردهاي استفاده از اتومبيل هاي شخصي در عبور و  مرور شهري كفه سنگين تري را در برنامه ريزي ترافيكي به خود اختصاص داده اند. به طوري كلي همه اقداماتي كه باعث تسريع، تشويق و روان سازي عبور و مرور اتومبيل هاي شخصي در گذرها و خيابان هاي شهري گردد و اين اقدامات در هماهنگي كامل و تحت پوشش يك طرح بالادست كه نظام عبور ومرور شهري انسانگرا را هدايت مي كند نباشد، نهايتا به تثبيت جايگاه برتر اتومبيل كمك خواهد كرد كه نتيجه اش بحران فعلي عبور و مرور شهري است كه تهران و ديگر كلانشهرها با آن دست به گريبان هستند.
اولويت اتومبيل شخصي در حمل و نقل شهري تعبير اين فلسفه زندگي شهري است كه هر شهروند در تهران و كلانشهرهاي ديگر ايران بتواند با خاطري آسوده با اتومبيل از منزل خارج شده، به محل كار خود رفته و با خيال راحت جاي پارك پيدا كند و پس از آن در صورت تمايل با خودرو خود به قصد خريد و تفريح و انجام ساير كارهاي روزمره بتواند به هر نقطه اي از شهر در كوتاه ترين زمان ممكن سفر كند و سر انجام با خيال آسوده مجددا با خودروي شخصي متعلق به خود به محل سكونت مراجعه و اتومبيل را در پاركينگ اختصاصي متوقف نمايد.
اين تفكر تا دهه شصت ميلادي در كشورهاي اروپايي نيز حاكم بود ولي به دلايل مختلف از جمله افزايش جمعيت شهرها و افزايش سرانه اتومبيل و كامل شدن ظرفيت شبكه هاي شهري جاي خود را به واقعيتها داد و موجب گرديد كه شهرداريها به كمك برنامه هاي مختلف سياستهايي را كه موجب سيطره خودرو شخصي در ترافيك شهرهاي بزرگ گرديده بودند را محدود نمايند. نتيجه عملي اين تغيير برنامه به اين صورت تجلي پيدا كرده كه اكنون هر شهروند مي تواند بدون استفاده از اتومبيل و در عوض به كمك وسايل نقليه عمومي ريلي سراسر شهر را به سرعت و با سهولت طي نمايد.
در تهران نيز اين شيوه تفكر جديد جاي خود را در برنامه ريزي هاي شهري و ترافيكي باز نموده است.
اگر هدف را سهولت انسان در عبور و مرور شهري بدانيم كه در راس يك مثلث قرار دارد، اقداماتي كه مي توان انجام داد ماهيتاً به دو ضلع ديگر يك مثلث قابل تعبير است:
1. پياده، دوچرخه، مترو، تراموا، و مكمل هاي مترو....(انسان محور و در جهت توسعه پايدار)
2. خودرو شخصي(بحران ساز، آلوده كننده و...)
حال با توجه به توضيحات فوق چگونه مي توان اين دو را به يك تعادل رساند، اصولا پروژه اي كه سمت و سوي آن در جهت سهولت و روان سازي حركت خودرو در شبكه ها و معابر شهري باشد، داراي مشخصات ذيل است:
به مقدمات و مطالعه وسيع نياز ندارد، اجراي آن وقت گير نيست، تصميم گيري در خصوص اجراي آن به تفكر پيچيده نياز ندارد، زود بازده است، اثربخشي آن سريع، سطحي، مقطعي و زودگذر است كه بصورت نقطه اي عمل نموده، ماهيتا تمايل به خرد شدن پروژه ها به تعداد زياد و غير مرتبط در سطح شهر دارد(احداث روگذر، زيرگذر و...)كه برگشت تأخيري تبعات آن، مشكلات را دو چندان مي كند.
اقداماتي نظير طرح محدوديت حركت خودروها در محدوده مركزي شهر، طرح پلاك هاي زوج و فرد، دور برگردانها، يكطرفه كردن خيابانها، احداث پاركينگ هاي طبقاتي، تامين پاركينگ براي كليه واحدهاي مسكوني و يا تجاري، اداري و برجهاي مسكوني، تسهيل عبور خودروها از بافت مسكوني و آرام به عنوان ميان بر! و... از جمله مصاديق هموار نمودن مشكلات در سر راه حركت سريع اتومبيل هاي شخصي در كلانشهرها محسوب مي گردد.در تضاد كامل با برنامه هاي فوق الذكر، پروژه هاي انسان محور قرار دارد كه عموما حول وسايل حمل و نقل عمومي ريلي مانند مترو و ايجاد مراكز و محورهاي مخصوص عابر پياده و مسيرهاي عبور دوچرخه و... استوار است كه غالبا چند وجهي، پيچيده، در جهت توسعه پايدار، نيازمند فراهم آوردن مقدمات بسيار و بررسي همه جانبه، زمان بر، مرتبط با كاربري هاي مختلف شهري، پرهزينه، محتاج بسيج منابع انساني و كارشناسي، است كه پس از بهره برداري آثار شگرف، حياتي و متعدد خود را در عبور و مرور شهري نشان خواهد داد.
نكته جالب توجه در اين است كه با وجود تمايلي كه در جهت گسترش حمل و نقل ريلي و انسان محور وجود دارد ولي در عمل همانگونه كه در بالا ذكر شده بخاطر سهولتي كه در اجراي پروژه هاي مربوط به تسهيلات عبور و مرور خودرو شخصي وجود دارد، اين اقدامات با سرعت بسيار در جريان است، بطوري كه امكان ايجاد تعادل را با پروژه هاي حمل و نقل عمومي شهري(مترو)و مكمل هاي آن را كه ذاتا به خاطر همه جانبه بودن آن به آهستگي در جريان است عملا غيرممكن ساخته است و به عبارتي فقدان ساز و كار مناسب و ترازسنجشي كه بايد تعادل ساق هاي مثلث فوق را حفظ نمايد در اين قسمت احساس مي شود.
چند نكته به عنوان پيشنهاد و شروع اقداماتي كه راه هاي سهل و مقطعي را كنار گذاشته و راه سخت ولي تاثيرگذار را نويد مي دهد: طراحي سيستم هوشمند براي بررسي تاثير پروژه هاي مختلف ترافيكي و شهرسازي بر اهداف حمل و نقل عمومي ريلي( مترو).
با توجه به اينكه برنامه ريزي و احداث شبكه عمومي ريلي به صورت مجرد و بدون در نظر گرفتن تاثير منفي طرح هاي روان سازي ترافيكي خودروها، فقط خوش خيالي در خصوص نتايج آن را رقم خواهد زد، لذا پيشنهاد مي گردد جهت كنترل طرح بالادست كه نظام ترافيكي شهر را تنظيم كرده، سيستم و ساز و كاري طراحي گردد كه قادر باشد كليه پروژه هايي را كه در عبور و مرور شهري تاثيرگذار هستند اعم از كاربري هاي بارگذار مانند برجهاي مسكوني، اداري، تجاري و مجتمع هاي تفريحي- تجاري و... و اقدامات روان سازي ترافيك كه به تسهيل عبور و مرور خودروهاي شخصي كمك مي كنند، در آن وارد و پس از تجزيه و تحليل ميزان تاثيرگذاري منفي آن بر شبكه عمومي ريلي شهري سنجيده شود.
محدود نمودن دسترسي خودروهاي شخصي به برج هاي مسكوني، تجاري و اداري از طريق دسترسي مستقيم به مترو و يا بوسيله ساير مكمل هاي آن.
يكي از مزيت هايي كه براي مجتمع هاي تجاري، اداري، تفريحي و برجها تبليغ مي شود، دسترسي مناسب به بزرگراه ها و گذرهاي شرياني مي باشد، يعني تشويق به داشتن خودرو شخصي، ضمن اينكه بزرگراه هاي امروزي در برخي ساعت هاي روز عملكردي شبيه گذرهاي هشت و ده متري دارند كه برج سازي هاي دهه هفتاد شهر تهران در بر آنها موجب بروز راه بندان و ترافيك سنگين و انتقاد جامعه از اجراي آن سياستها را موجب شد. از اين رو توصيه مي شود كه مكان يابي مرتفع سازي ها و ساير كاربري هاي توليد كننده ترافيك در مجاورت بلافصل خطوط مترو انجام شود و در صورت فاصله بيشتر از 500متر از طريق تراموا و يا مونوريل به خطوط مترو وصل شود.در همين راستا پيشنهاد مي شود، محدوده هاي مستعد براي بلندمرتبه سازي ابتدا از طريق طرح آماده سازي، ارتباط مستقيم آن با خطوط مترو تامين و يا بصورت غيرمستقيم از طريق طراحي و اجراي خطوط تراموا و منوريل و پس از بهره برداري از اين خطوط ارتباطي كه تا ايستگاه هاي مترو ادامه مي يابد، مجوز صدور پروانه ساختماني از طرف شهرداري صادر گردد.
يكپارچه نمودن سيستم حمل و نقل عمومي ريلي شهري به منظور ايجاد يك سيستم منعطف و چند منظوره.
يكي از نقائص خطوط مترو در تهران عدم دسترسي آن به كليه نقاط شهر است. اين مشكل نيز به هزينه سنگين احداث آن مربوط مي شود. در شهرهايي نظير برلين، پاريس و... خطوط مترو در همه جوانب به شكل ستاره اي احداث شده است كه دسترسي به كليه نقاط شهر بدون استفاده از ساير وسايل نقليه عمومي را امكان پذير مي سازد.]]>
</TEXT>
</DOC>
<DOC>
<DOCID>HAM2-860215-097</DOCID>
<DOCNO>HAM2-860215-097</DOCNO>
<ORIGINALFILE>/1386/860215/world/_mycity.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جهان شهرفاطمه نوري
خدمات بازيافت زباله در شهر هوستون]]>
</TITLE>
<TEXT>
<![CDATA[بازيافت زباله هاي منازل بزرگترين و عمومي ترين برنامه سازمان بازيافت شهرداري هوستون است. از سال1990 جمع آوري زباله ها به صورت دو هفته يكبار و تنها براي منازلي به كار مي رفت كه داراي جعبه هاي مخصوص جمع آوري مواد بازيافتي بودند، اما پس از گذشت مدتي علاوه بر 27هزار منزلي كه داراي جعبه هاي بازيافتي بودند، 19هزار منزل ديگر كه براي جمع آوري زباله هايشان از كيسه هاي آبي رنگ استفاده مي كردند نيز به اين برنامه اضافه شدند.
پس از مقايسه مزايا و معايب هر دو روش جمع آوري، شهرداري روش سطل هاي زباله را برگزيد و در سال1991 از سوي شهرداري به 19هزار منزلي كه از كيسه هاي آبي استفاده مي كردند، سطل هاي سبز رنگ براي جمع آوري زباله هاي بازيافتي داده شد.مواد بازيافتي مورد تاييد شهرداري شامل: روزنامه ها، مجلات، كتابچه راهنماي تلفن، قوطي هاي كنسرو، قوطي هاي آلومينيومي، كتابچه هاي تبليغاتي، مقواهاي فشرده شده، بطري هاي پلاستيكي نوشيدني و بطري هاي شير و آب است كه بايد جدا از زباله هاي عادي منزل در سطل هاي سبز رنگ ريخته شود، سطل هاي مذكور در حدود 18 ليتر گنجايش دارند و از 25درصد پلاستيك بازيافتي و 75درصد مواد اوليه ساخته شدند.پس از تصويب طرح سطل هاي سبز رنگ به علت بيشتر بودن حجم آنها برنامه جمع آوري زباله ها از هفته اي يكبار به دوهفته يكبار تغيير كرد، اين تغيير جوانب مثبت ديگري مانند جلوگيري از اشتباه در مناطق جمع آوري و صرفه جوِيي در مصرف سوخت و آلودگي را نيز به همراه داشت.
خدمات جمع آوري دو هفته اي براي بخش هاي مختلف شهر بهتر است زيرا شهروندان مي توانند از پربودن سطل زباله هاي بازيافتي در روز جمع آوري اطمينان داشته باشند. اما اين سازمان روش ديگري هم داشت كه به صورت يك برنامه آزمايشي در مورد بازيافت زباله هاي حياط منازل از سال 1993 در اين شهر آغاز شد.زباله هاي حياط منازل در حدود 30درصد كل زباله هاي اين شهر را شامل مي شود كه جمع آوري آن براي شهروندان رايگان بود.
ضايعات حياط ها شامل اضافات چمن هاي كوتاه شده و شاخه هاي درختان است كه پس از بازيافت از آنها كودهاي ويژه و كودهاي گياهي تهيه مي كنند. اين امر همچنين به ذخيره هزينه هاي مالي كه در محل دفن زباله ها صرف مي شود، نيز كمك بسزايي مي كند.
جمع آوري زباله هاي خطرزاي خانگي
از سال 1992 حوزه مديريت زباله ها در ابتدا با همكاري حوزه خدمات بهداشتي و پس از آن به تنهايي روش هايي را به شهروندان ارائه مي كرد تا زباله هاي خطرزاي خانگي خود را به مصرف مناسبي برسانند.اين زباله ها شامل رنگ هاي قديمي و خشك شده، پاك كننده ها، حشره كش ها و حلال ها است. در گذشته شهرداري روز خاصي را براي اين قبيل مواد تعيين نكرده بود تا شهروندان بتوانند زباله ها را به مكان خاصي تحويل دهند، اما در حال حاضر و با موافقت شوراي هوستون - گالوستون و  كميسيون حفاظت منابع طبيعي تگزاس، شهرداري روزي خاص را براي جمع آوري اين زباله ها در نظر گرفته است.
روغن هاي مستعمل
در سال 1992 شهر هوستون اولين شهر بزرگ در كشور بود كه برنامه بازيافت روغن هاي مستعمل موتور ماشين آلات را به اجرا در آورد. امروزه شهرداري اين شهر از بيش از 140هزار منزل با استفاده از تانكرهايي كه تغييراتي را به اين روغن ها مي دهند، روغن هاي مستعمل را از سراسر شهر جمع آوري مي كند و از اين طريق يك هزار گالن روغن مستعمل ذخيره شده را در مخزن هاي مخصوص در مركز پردازش بازيافت شهرداري ذخيره كرده است. همچنين كتابچه هاي راهنمايي كه در مورد اين برنامه توضيحاتي داده است نيز به منازلي كه در اين طرح مشاركت دارند، تحويل داده مي شود.]]>
</TEXT>
</DOC>
<DOC>
<DOCID>HAM2-860215-098</DOCID>
<DOCNO>HAM2-860215-098</DOCNO>
<ORIGINALFILE>/1386/860215/world/_sciew.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامتدندان سايبر؛
روش جديد تحويل دارو به بدن]]>
</TITLE>
<TEXT>
<IMAGE>/1386/860215/world/012867.jpg</IMAGE>
<![CDATA[
همشهري آنلاين- آيا شما هم از افرادي هستيد كه داروهاي شان را سر موقع نمي خورند و نمي توانند نظم زماني برنامه  درماني شان را حفظ كنند.
زياد ناراحت نشويد، شما تنها نيستيد؛ بررسي ها نشان مي دهند كه بيماران به طور متوسط دستورهاي نحوه مصرف داروهايشان را تنها در نيمي از موارد رعايت مي كنند، حتي اگر آن دارو براي ادامه حيات شان ضروري باشد!
به همين خاطر اتحاديه اروپا از يك پروژه بين المللي پشتيباني مي كند كه بر اساس يك ابداع جديد در تحويل دارو به بدن قرار دارد، يك سيستم توزيع دارو در بدن كه از طريق يك وسيله تعبيه شده در دندان عمل مي كند.
اين سيستم كه itellidrug ناميده مي شود، مقدار معيني از دارو را در فواصل معين از خود آزاد مي كند تا اطمينان حاصل شود كه مقدار صحيح دارو در زمان مناسب به بدن بيمار مي رسد.
هم اكنون شركت سازنده يك وسيله اي قابل گذاشت و برداشت را به نام geario توليد كرده است كه با تحريك ترشح بزاق از طريق تحريك الكتريكي براي درمان عارضه دهان خشك به كار مي رود.
پژوهشگران از ايده استفاده از دستگاه هاي ميكروالكترونيكي در دهان به عنوان شكلي از ارتباط نرم افزاري استفاده كردند و تلاش خود را معطوف ساختن يك دستگاه تحويل دارو به بدن كردند.
در اين سيستم جديد نرم افزارها چگونگي ورود دارو به بدن را كنترل مي كنند.
itellidrug مي تواند در آينده جايگزين روش دارويي شيميايي معمول شود كه هيچگاه كاملاً دقيق نبوده است و به خصوص ممكن است براي درمان بيماري هاي مزمن و اعتياد مفيد باشد.
با قرار دادن اين وسيله در دهان دارو را مي توان از راه بافت پوششي متخلخل داخلي گونه ها و مخاط دهان به طور مستقيم به درون جريان خون تزريق كرد.
از جمله بيماري هايي كه اين وسيله جديد مي تواند به درمان آن كمك كند ديابت است.
بيماران ديابتي براي حفظ ميزان قند خون خود در محدوده طبيعي به تزريق مرتب انسولين نياز دارند.
اين وسيله جديد به بيماران كمك مي كند تا به جاي سوراخ كردن مكرر پوست، انسولين را به طور مداوم از طريق پوشش متخلخل دهان دريافت كنند.
پوشش داخلي دهان بر خلاف پوست بسيار نفوذپذير است و داروها به راحتي از طريق آن وارد جريان خون مي شوند.
itellidrug در حال حاضر به اندازه دو دندان معمولي است و شامل يك واحد حاوي پمپ و دريچه، يك ريزپردازنده و باتري و مخزن دارو مي شود.
اين وسيله به كنار دندان به موازات داخل گونه متصل مي شود، اما تلاش پژوهشگران اين است كه اجزاي اين سيستم را آنقدر كوچك كنند كه بتوان آن را به صورت يك دندان جايگرين در دهان نصب كرد.
اين واحد را براي پركردن مخزن دارو يا تعويض باتري در صورت نياز مي توان از جاي خود برداشت.
تا به حال آزمايش اين سيستم بر رو ي حيوانات موفق بوده و قرار است به محض آنكه نمونه اوليه كوچكتر آن ساخته شود، آزمايش هاي باليني بر روي انسان ها آغاز شود.
گروه طراح اين وسيله قصد دارند كه با استفاده از يك پورت ارتباطي بر روي اين وسيله به كاربران امكان دهند كه اين وسيله را با كنترل از راه دور كنترل كنند و شايد هم بتوان با اتصال اين وسيله از طريق تلفن همراه به پزشك بيمار، تنظيم لازم از لحاظ ميزان دريافت دارو را از راه دور بوسيله او انجام داد.]]>
</TEXT>
</DOC>
<DOC>
<DOCID>HAM2-860215-099</DOCID>
<DOCNO>HAM2-860215-099</DOCNO>
<ORIGINALFILE>/1386/860215/world/_sciew.htm</ORIGINALFILE>
<ISSUE>شنبه 15 ارديبهشت 1386</ISSUE>
<DATE calender="Western">2007-05-05</DATE>
<DATE calender="Persian">1386/02/15</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[مروري بر سرفصل هاي حقوق و مسئوليت بيماران در نظام سلامت
بدانيد و به درمانگاه قدم بگذاريد]]>
</TITLE>
<TEXT>
<IMAGE>/1386/860215/world/012870.jpg</IMAGE>
<![CDATA[
بطور كلي پزشكان مشاور، آزادند كه مسئوليت مراقبت از بيمار را بر عهده گيرند. وارد شدن به روابط پزشك - بيمار يا بيماري كه از پزشك ديگري مراقبت دريافت مي كند، عملي غير اخلاقي نيست
اصغر زارعي*
بدون ترديد، يكي از فصول مهم اصلاحات در نظام سلامت، آگاهي بيماران از حقوق خود است. چند سالي است از نصب بيانيه اي با عنوان منشور حقوق بيماران در مراكز درماني مي گذرد، اما در سطح آگاهي عمومي  از حقوق بيماران و به تبع آن، مسئوليتي كه براي كادر درماني ايجاد مي شود، نسبت به سالهاي گذشته، تفاوت قابل توجهي ايجاد نشده است. مقاله زير، به مرور كليات اين موضوع مي پردازد.
بيماري كه در اثر آسيب هاي جسمي و روحي به يك مركز درماني مراجعه مي كند داراي حقوقي رسمي و قانوني است و احترام به حقوق بيمار و تعيين چارچوب قانوني براي آن داراي سوابق ممتد در تاريخ مراقبت هاي بهداشتي درماني كشورهاست.
از سال 1959 كه اتحاديه ملي پرستاري آمريكا، اولين اعلاميه حقوق بيمار را منتشر كرد، تغييرات اساسي در رفتار بيماران بستري و بيمارستانهاي اين كشور مشهود گرديد. در پاسخ به توقعات بيماران، اصول قانوني پيرامون رضايت آگاهانه، جنبه محرمانه بودن اطلاعات بيمار، حفظ حرمت و عزت بيمار، پذيرش بدون تبعيض و… در مجموعه قوانين كشورها ظاهر گرديد.
**
در سالهاي اخير ملاحظات سياسي، اخلاقي، اقتصادي و اجتماعي فراواني در جهت حفظ حقوق بيماران در دنيا مورد توجه قرار گرفته است. اين توجهات را مي توان در بازگشت به ارزشهاي بنيادي حقوق انسان همچون انديشه احترام به فرد كه حقوق بيمار بر اساس آن بنا نهاده شده است، نسبت داد. به اين ترتيب ضوابط و مقرراتي پيرامون حقوق بيمار تحت عنوان منشور حقوق بيمار تدوين شد كه هدف از آن عبارت بود از دفاع از حقوق بيمار و ايجاد زمينه لازم براي برخورداري بيمار از حرمت و عزت انساني در كليه مراحل ارتباط وي با مراكز درماني و براي اطمينان از اينكه در مواقع بيماري بدون تبعيض از او مراقبت كافي به عمل خواهد آمد و اين مراقبت در محيطي سرشار از احترام و با كيفيت مطلوب ارائه خواهد شد.
اكثر كشورها اصول حقوق بيمار را در مجموعه اي تحت عنوان منشور حقوق بيمار تدوين كرده اند تا حقوق اساسي بيماراني كه در موسسات درماني پذيرفته مي شوند، بدانگونه كه ضوابط و قوانين پيش بيني و تاكيد كرده اند، به آنها تفهيم گردد.
منشور حقوق بيمار در كشورهاي مختلف داراي اصول مشتركي است كه اين اصول تعيين كننده حقوق بيماران است. برخي از اين اصول از اين قرارند:
حق دسترسي به خدمات بهداشتي درماني
موسسات بهداشتي درماني كه به ارائه خدمات بيمارستاني اشتغال دارند موظف به پذيرش افراد بدون توجه به مليت، جنس، سن، وضعيت خانوادگي، وضعيت سلامت، معلوليت و… مي باشند. پذيرش اين بيماران چه در شب و چه در هنگام روز و در صورت نياز در بخش اورژانس بايد انجام گيرد.
دسترسي به خدمات بهداشتي درماني و بيمارستاني بايد براي عموم مردم، بويژه براي افراد محروم تر كه قادر به ارائه مدارك مربوط به بيمه درماني يا مساعدت پزشكي نيستند تضمين و تامين گردد.
حق دسترسي به درمان مناسب و مطلوب، مهمترين حق بيمار و يكي از معيارهاي اصلي بين المللي در تعيين مطلوبيت سطح درمان در كشورهاي جهان است. دسترسي به درمان مطلوب و مناسب به اين معني نيز هست كه بيمار حق دارد از بيمارستان خدمات درماني لازم را دريافت كند.
حق دسترسي به خدمات فوريت هاي پزشكي
كليه بيمارستانها موظف به پذيرش بيماران اورژانسي هستند. بيمارستان موظف است با توجه به عواملي از قبيل فوريت، نوع بيماري و امكانات موجود مشكل وي را ارزيابي و خدمات لازم را ارائه و يا بيمار را به مركز ديگر معرفي و منتقل نمايد. در صورت انتقال به مركز درماني ديگر بيمار بايد علت اين انتقال را بداند و مركز درماني بعدي نيز قبل از انتقال، پذيرش وي را اعلام نمايد. اورژانس بيمارستان نمي تواند بدون تضمين پذيرش از مركز درماني ديگر مراقبت و درمان بيمار را قطع يا وي را ترخيص كند. با رعايت چنين حقي بيمار در اولين بيمارستان مورد مراجعه تحت درمان براي تثبيت وضعيت بيماري يا جراحت قرار گرفته و در صورت نياز توسط همان بيمارستان، پذيرش بيمارستان ديگر را دريافت و تحت مراقبت پزشكي لازم منتقل مي شود.
حق رضايت آگاهانه
حرمت و تماميت جسم و بدن هر فرد و عدم تعرض به تن آدمي از اصول اساسي و اجتناب ناپذيري است كه هرگز نبايد جز در اثر ضرورت درماني براي فرد و با اخذ رضايت قلبي نقض گردد. به استناد اين اصل انجام اقدام پزشكي بدون رضايت بيمار نمي تواند انجام شود. ابراز رضايت از سوي بيمار بايد آزادانه و بدون هر گونه اعمال فشار صورت گيرد و در مورد هر اقدام پزشكي بعدي تكرار شود. اعلام رضايت بايد روشن باشد، بدين معني كه بيمار قبل از ابراز رضايت از اقدامات پزشكي و خطرات احتمالي آن مطلع شود.
رضايت آگاهانه قبل از انجام هر نوع درمان لازم است و اگر وجود تغيير در وضعيت پزشكي بيمار خطرات و مزاياي درمان را عوض كند، رضايت آگاهانه بي اعتبار مي شود. در چنين شرايطي پزشك بايد خطرات يا مزاياي جديد را براي بيمار تشريح كند تا مطمئن شود بيمار هنوز به انجام درمان رضايت مي دهد. رضايت در مورد اعمال جراحي و طبي محدود به شكل خاص نبوده و اشكال مختلفي دارد. رضايت صريح هنگامي است كه فرد صراحتاً موافقت خود را به شكل شفاهي يا كتبي اعلام كرده است. رضايت ضمني به موردي اطلاق مي شود كه فرد موافقت خود را به وضوح اعلام نكرده، اما اعمالي كه انجام داده است حاكي از رضايت وي مي باشد. مسئوليت اخذ رضايت آگاهانه بر عهده كسي است كه درمان يا عملي را انجام مي دهد. معمولاً اين شخص پزشك معالج است كه بايد اطلاعات كافي در اختيار بيمار بگذارد و بعد از وي بخواهد كه رضايت نامه را امضا كند.
حق آگاهي بيمار از فرايند درمان
براي اينكه بيمار بتواند به طور كامل از فرايند انتخاب نوع درمان كه بخود او مربوط مي شود، مطلع گردد پزشكان و كاركنان پيراپزشكي بايد هر كدام در قلمرو صلاحيت و تخصص خود در آگاه ساختن بيمار مشاركت كنند. اطلاعات مربوط به بيماري و درمان بايد به زبان ساده، صادقانه و به صورت قابل فهم در اختيار بيمار قرار گيرد. برنامه درمان و سير و نتيجه آن بايد به نحوي قابل فهم به وي انتقال داده شود تا بيمار بتواند با استناد به آن تصميمي آگاهانه در مورد انجام يا عدم انجام برنامه درماني پيشنهادي اتخاذ كند.
قانون به پزشك اجازه مي دهد اطلاعاتي را كه به نظرش ممكن است سلامتي بيمار را به خطر اندازد، در دسترس بيمار قرار ندهد. در موارد ذيل مي توان از دادن اطلاعات به بيمار خودداري كرد:
- زماني كه درمان اثرات جانبي قابل توجهي داشته باشد.
- زماني كه لازم است اقداماتي جهت پيشگيري از بيماريهاي مسري انجام شود.
- زماني كه پزشك نمي تواند براي بيمار تصميم بگيرد.
- زماني كه مداخله هيچ نوع هدف درماني ندارد.
- وقتي كه اطلاعات اهميت حياتي براي بيمار دارد.
حق آزادي فردي بيمار
حقوق بيمار و قوانين وابسته به آن به شخص عاقل و بالغ حق مي دهد بدون اينكه مجازات شود يا آزادي اش محدود گردد، به هر دليلي از قبول درمان سرباز زند. حق نپذيرفتن درمان شامل حق ترك بيمارستان با وجود مخالفت شوراي پزشكي در هر زمان و به هر دليل است.
تصميم بيمار براي ترك بيمارستان ممكن است در نتيجه نارضايتي شديد بيمار از بيمارستان يا نوع درمان باشد. بايد سعي شود با گوش دادن به شكايات بيمار و صحبت كردن با وي مشكل حل شود. آنچه مسلم است اينكه نمي توان شخص عاقل و بالغ كه حق ترك بيمارستان را دارد، به زور نگه داشت. اغلب دادگاهها با نگه داشتن بيمار به اجبار و به مدت طولاني مخالفند و اين كار را نوعي زنداني كردن مي دانند.
البته حق ترك بيمارستان بر خلاف توصيه هاي پزشكي مطلق نيست. بعضي از بيماراني كه ممكن است به خود يا ديگران صدمه بزنند، حق ترك بيمارستان را ندارند. افراد نابالغ، زندانيان و بيماران رواني را بدون رضايت والدين يا نمايندگان قانوني آنها نمي توان از بيمارستان مرخص كرد.
حق انتخاب پزشك
انتخاب آزاد پزشك حق تمام افراد است. شخص ميتواند به ميل خود پزشكي را انتخاب كند و در هر زمان انتخاب خود را تغيير دهد. همچنين تمام افراد مي توانند يك برنامه مراقبت پزشكي(مانند برنامه هاي تامين شده توسط سازمانهاي حفظ سلامتي يا سازمانهاي خدماتي )را انتخاب كنند. آزادي فردي در انتخاب نظام مراقبت بهداشتي و رقابت آزاد بين پزشكان و نظامهاي مختلف مراقبت، پيش شرط اقدام اخلاقي و مراقبت بهينه از بيمار است. ضرورت درمان فوري به علت تصادفات يا بيماري ناگهاني، انتخاب آزاد پزشك را منتفي مي كند.
اگر چه مفهوم انتخاب آزاد تضمين مي كند كه فرد بطور كلي مي تواند پزشكي را انتخاب كند، اما پزشك نيز مي تواند از قبول فرد به عنوان بيمار خودداري كند.
حق دسترسي به پرونده پزشكي
در بسياري از كشورها مراجعه به پرونده پزشكي يكي از حقوق پذيرفته شده بيمار محسوب مي گردد. طرفداران اين حق معتقدند دانستن اطلاعات به بيمار كمك مي كند تا شرايط خود را بداند و در نتيجه بهتر با پزشك همكاري كند. مخالفين كه معمولاً پزشكان و بيمارستانها هستند مي گويند كه اصطلاحات پزشكي و اختصارات ممكن است بيمار را گيج و حتي وحشت زده كند.
حق بيمار جهت دسترسي به پرونده پزشكي بر اساس دو مفهوم مهم پايه گذاري شده است:
1 - بيمار حق دارد جزئيات درمان خود را طبق قوانين عرفي بداند.
2 - بيمار حق دارد اطلاعات موجود در پرونده اش را بداند، چون هزينه درمان را مي پردازد.
حق حفظ حريم خصوصي
احترام به حريم خصوصي بيمار بايد به هنگام مراقبت از وي، رفع حاجت، مشاوره ها و معاينات پزشكي، درمانهاي قبل و بعد از عمل، راديوگرافي و... در هر لحظه از اقامت او در بيمارستان مد نظر قرار گرفته و رعايت شود. با شخص بستري در بيمارستان بايد با احترام رفتار شود و نبايد از صحبت ها و رفتارهاي كنايه آميز و دو پهلو از سوي كاركنان در رنج و زحمت باشد.
موسسات بهداشتي درماني ملزم به محترم داشتن اعتقادات و باورهاي بيماران پذيرفته شده در بيمارستان مي باشند. بيمار بايد بتواند در حدود امكانات قادر به انجام فرايض ديني خود باشد. آداب و رسوم مربوط به اعتقادات مذهبي فرد شامل مسائلي از قبيل دعا، نماز و... مي شود. حقوق مذكور بايد در چارچوب احترام به حقوق ساير بيماران و اشخاص انجام گيرد.
حق دريافت مشاوره
پزشكان بايد هر گاه احساس كنند كه براي مراقبت از بيمار لازم است يا وقتي بيمار درخواست مي كند، از مشاوره استفاده نمايند. بيمار حق دارد كه در انتخاب پزشك دوم راساً اقدام نمايد يا از پزشك اول كمك گيرد. بيماران حق دارند كه با اطلاع يا بدون اطلاع پزشك اول، به ابتكار خود به دريافت مشاوره اقدام كنند. پزشك اول بايد به رضايت بيمار، تاريخچه بيماري و ساير اطلاعات ديگر مورد نياز مشاور را در اختيار او قرار دهد. پزشك مشاور بايد ارزيابي هاي خود از بيمار را محرمانه نگه دارد و در صورت كسب رضايت بيمار، نتايج را به پزشك اول اطلاع دهد.
بطور كلي پزشكان مشاور آزادند كه مسئوليت مراقبت از بيمار را بر عهده گيرند. وارد شدن به روابط پزشك - بيمار يا بيماري كه از پزشك ديگري مراقبت دريافت مي كند، عملي غير اخلاقي نيست.
حق برخورداري از آموزش سلامت
هر فردي اين حق را دارد كه آموزش بهداشتي لازم را كه بتواند به وي درخصوص انتخاب بين گزينه هاي مربوط به سلامت انفرادي يا خدمات بهداشتي درماني كمك كند، دريافت دارد. اين آموزش بايستي حاوي مطالبي باشد كه اطلاعات لازم را در خصوص سبك زندگي سالم و روشهاي پيشگيري و شناسايي پيش رس بيماريها در اختيار وي قرار دهد. بايستي بر مسئوليت شخصي هر فرد درخصوص سلامتش تاكيد شود. لازم است پزشكان مشاركت فعال در اقدامات آموزشي براي بيمار بر عهده داشته باشند.
حق محرمانه ماندن اسرار بيمار
برابر مصوبات قانوني كشورها افشاي اسرار بيماران منع شده است. طبق قانون فرد بستري در بيمارستان مي تواند درخواست كند كه حضور وي در بيمارستان فاش نشود. موسسه درماني بايد محرمانه ماندن اطلاعات را در باره شخص تضمين كند. اطلاعات مورد نظر عبارتند از: اطلاعات پزشكي درباره بيمار، هويت بيمار و اطلاعات مالي اداري.
گاهي با حفظ شرايط ويژه، پزشك قانوناً و اخلاقاً مي تواند وظيفه رازداري را نقض كند و به افشاي اسرار بيمار بپردازد.وجه مشترك تمامي  موارد كه مي شود اسرار بيمار را فاش كرد اين است كه منافع نقض رازداري بيشتر از منافع حفظ آن باشد.
برخي از مواردي كه نقض رازداري اشكال ندارد از اين قرار است:
* سوءرفتار با كودكان
* بيماريهاي عفوني
* پرونده هاي جنايي
* رويدادهاي عمومي
مسئوليت هاي بيمار
از عهد باستان پزشكان تشخيص داده اند كه سلامتي و بهبود بيماران به تلاش توام با همكاري پزشك و بيمار بستگي دارد. بيماران در برابر سلامتي خود با پزشكان مسئوليت مشترك دارند. اين يك اصل شناخته شده قديمي است كه لازمه مراقبت پزشكي موفقيت آميز، همكاري مستمر بيماران و پزشكان است. پزشك و بيمار در يك شراكت تعهداتي را پذيرفته اند و چنان بهم پيوند خورده اند كه ايجاب مي كند هر دو در روند معالجه نقش فعال داشته باشند. اين مشاركت بدان معنا نيست كه هر دو شريك داراي مسئوليت هاي يكسان يا اختيارات مساوي هستند. در حاليكه پزشك موظف است با نهايت توان خود براي بيمار خدمات مراقبت بهداشتي تامين كند، بيمار مسئول است كه آزادانه ارتباط برقرار نمايد، در تصميم گيري در مورد توصيه هاي درماني و تشخيصي مشاركت كند و از برنامه توافق شده درماني پيروي كند.
مسئوليت هاي بيماران، همانند حقوق شان، از استقلال آنها ناشي شده است. اصل استقلال بيمار مي گويد كه تماميت جسماني، عاطفي و رواني فرد بيمار بايد مورد احترام باشد. اين اصل همچنين اهليت انسان براي حكومت بر خود و انتخاب از بين گزينه هاي مختلف را به رسميت مي شناسد. بيماران مستقل و داراي اهليت بر تصميماتي كه بر مراقبت از آنها تاثير مستقيم دارد تا حدي كنترل دارند.اين حكومت بر خود و انتخاب آزاد با خود چندين مسئوليت همراه مي آورد:
* براي روابط موفقيت آميز بيمار پزشك، بيماران مسئولند كه صادق باشند و مطالب خود را بطور واضح به پزشكان بگويند.
* بيماران مسئولند كه تا حد امكان، تاريخچه پزشكي كامل خود را بگويند. اين تاريخچه شامل بستري شدنها، معالجات و بيماريهاي گذشته و ساير امور مربوط به سلامتي فعلي مي باشد.
* بيماران مسئولند در مواقعي كه آنچه را به آنها شرح داده شده و درست نفهميده اند، خواهان اطلاعات بيشتر يا روشن شدن وضعيت سلامتي يا درمان خود باشند.
* وقتي پزشك و بيمار درباره اهداف درمان و يك طرح معالجه به توافق رسيدند، بيمار مسئول است كه با آن طرح درمان همكاري كند و به قرارهاي توافق وفادار بماند. اطاعت از دستورات پزشك، اغلب براي ايمني فرد و جامعه ضروري است.
*بيماران معمولاً اين مسئوليت را دارند كه تعهدات مالي خود در رابطه با مراقبت پزشكي انجام دهند و مشكلات مالي را با پزشكان خود در ميان بگذارند. بيماران بايد از هزينه هايي كه به استفاده از يك منبع محدود مانند مراقبت پزشكي مربوط است آگاه باشند و سعي كنند منابع پزشكي را عاقلانه مورد استفاده قرار دهند.
* بيماران بايد با پزشكان خود درباره تصميمات مربوط به پايان زندگي گفتگو كنند و اجازه دهند خواسته هاي آنها براي پزشكان معلوم شود.
* بيماران بايد متعهد شوند با رفتار تقويت كننده سلامتي، سلامتي خود را حفظ كنند. اغلب مي توان با سبك زندگي سالم جلوي بيماريها را گرفت و وقتي بيمار قادر است از توسعه يك بيماري جلوگيري كند، بايد براي اين كار مسئوليت مشخصي بپذيرد.
* بيماران همچنين بايد به اثرات رفتار خود بر ديگران توجه فعال داشته باشند و از رفتاري كه بطور غيرمنطقي ديگران را دچار مخاطره مي كند اجتناب كنند. بيماران درباره چگونگي و احتمال انتقال بيماريها بايد سوال كنند و بر اساس اطلاعاتي كه دريافت مي كنند طوري رفتار كنند كه به بهترين وجه مانع سرايت بيماري به ديگران شوند.
* مشاركت در آموزش پزشكي، به نفع بيمار و نظام بهداشتي است. بيماران تشويق مي شوند كه با پذيرفتن مراقبت بوسيله دانشجويان در آموزش پزشكي مشاركت كنند. بيماران همواره آزادند كه از دريافت مراقبت توسط هر كدام از اعضاي گروه مراقبت خودداري كنند.
* بيماران بايد با پزشكان خود در باره اعطاي عضو صحبت كنند و اگر خواهان اهداي عضو هستند ترتيبات لازم را بدهند.
* بيماران نبايد در امر بهداشتي تقلب كنند. بيماران بايد رفتار غيرقانوني يا غيراخلاقي پزشكان و ساير ارائه كنندگان مراقبت بهداشتي را به انجمنهاي پزشكي مربوط يا مقامات قانوني گزارش دهند.
* دانشجوي دكتراي مديريت خدمات بهداشتي درماني دانشگاه علوم پزشكي تهران
منابع:
1 -صدقياني، ابراهيم. سازمان و مديريت بيمارستان(ج2)انتشارات جهان رايانه تهران1377،.
2 -حقيقي، زهره. رضايت آگاهانه مركز مطالعات و تحقيقات اخلاق پزشكي، 1377
3 - لنين و همكاران. حقوق بيماران انتشارات حقوقي تهران، 1376
4 - عباسي، محمود. مجموعه مقالات حقوق پزشكي(ج 2)انتشارات حيان تهران، 1377
5 -chail. j، urse’s hadbook of law ad ethics، sprig housc، usa، 1999.
6 -انجمن پزشكي آمريكا - اصول اخلاق پزشكي ama 2002
7 -حسن زاده،علي.منشور حقوق بيمار -فصلنامه تامين اجتماعي -سال سوم،شماره 10
8 -آتشخانه،مريم.حقوق بيمار -معاونت درمان تامين اجتماعي فارس]]>
</TEXT>
</DOC>
</HAMSHAHRI2>

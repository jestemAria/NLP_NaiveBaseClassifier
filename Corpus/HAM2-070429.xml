<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860209-001</DOCID>
<DOCNO>HAM2-860209-001</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[با حل شدن مشكل ثبت نام ناشران و برگزاري يكپارچه نمايشگاه بين المللي كتاب در مصلاي بزرگ تهران
سوئيس و فرانسه، شركت كنندگان اروپايي نمايشگاه]]>
</TITLE>
<TEXT>
<![CDATA[گروه ادب و هنر پس از پشت سر گذاشتن چالش هاي فراوان در سه ماه گذشته، سرانجام بيستمين نمايشگاه بين المللي كتاب تهران، چهارشنبه 12 ارديبهشت، در مصلاي تهران آغاز به كار خواهد كرد و نگراني خاصي براي برگزاري يكپارچه آن باقي نمانده است.
حضور ناشران و مسأله ثبت نام
ظاهرا بيشتر ناشران باقيمانده نيز كه آخرين مهلت ثبت نامشان، ساعت 30/11 روز جمعه بود، ثبت نام كرده اند و همه چيز آماده برگزاري نمايشگاه است. هرچند كه هنوز هم مي توان حدس زد تعدادي از ناشران فعال به دلايل مختلفي، حضور نداشته باشند. حسن كيائيان، رئيس اتحاديه ناشران و كتابفروشان تهران در اين باره مي گويد: از نظر ما موانع ثبت نام در نمايشگاه كتاب برطرف شده و اين نكته اي است كه در نامه هيأت مديره اتحاديه هم به آن اشاره كرده بوديم. در اين مقطع اگر ناشري در نمايشگاه حضور نداشته باشد، به صورت فردي تصميم به عدم حضور در نمايشگاه كتاب گرفته است. اين نكته اي است كه جلال ذكايي، معاون هماهنگي و ارتباطات نمايشگاه نيز در گفت وگو با مهر بر آن تاكيد كرده است: مشكلي در ثبت نام ها وجود ندارد و اگر كسي ثبت نام نكند، به صورت فردي تصميم گرفته است.
ترافيك، همين و تمام
گذشته از مسأله ثبت نام ناشران كه آخرين مسأله نمايشگاه بود، مسأله ترافيك نيز به عنوان اولين موضوع قابل بحث، دوباره به ذهن ها بازگشته است. اما پليس راهنمايي رانندگي تهران بزرگ براي مقابله با اين غول غيرقابل مهار، تنها به توصيه هايي بديهي اكتفا كرده است:
1 رعايت قانون زوج و فرد 2 استفاده از وسايل نقليه عمومي 3 پارك وسايل در پاركينگ هاي مشخص شده 4 رعايت قانون توقف ممنوع. هرچند كه اين نكات تحت عنوان مقررات ويژه ترافيكي، منتشر شده است.از سوي ديگر، شهرداري منطقه 7 تهران، به عنوان يكي ديگر از دست اندركاران مسائل شهري و ترافيكي نمايشگاه، از جلوگيري از فعاليت دستفروش ها در محيط بيروني مصلا خبر داده است. محمود ايلخان، شهردار منطقه 7 در گفت وگو با ستاد خبري نمايشگاه بيستم مي گويد: علاوه بر اين، كنترل پاكيزگي و زيباسازي محدوده بيروني نمايشگاه نيز برعهده شهرداري منطقه 7 است.
اين موضوع كه در سال هاي گذشته، به يكي از پديده هاي لاينفك نمايشگاه تبديل شده است، يكي از مهم ترين جلوه هاي نازيبا و ترافيك ساز است، هجوم دستفروش ها در خارج و داخل نمايشگاه كه از شير مرغ تا جان آميزاد در بساطشان پيدا مي شود. كنترل فضاي داخل نمايشگاه برعهده وزارت ارشاد است و آن طور كه ايلخان مي گويد، براي انجام مناسب كارها در محيط داخل و كنترل ترافيك در محيط بيرون، بين شهرداري، وزارت ارشاد، سازمان حمل ونقل و ترافيك و نيز عوامل پليس راهور ناجا هماهنگي هايي صورت گرفته است تا مشكل خاصي به لحاظ بار ترافيكي در اين منطقه نداشته باشيم. علاوه بر اين، شركت واحد اتوبوسراني نيز سرويس هاي ويژه اي را از ساعت 10 صبح تا 23 از ميدان هاي انقلاب، آزادي، امام حسين، رسالت، صنعت، دپوي شرق و فلكه سوم تهران پارس به سمت مصلا داير كرده است. ضمن آن كه خطوط مترو نيز براي پوشش بهتر آمد و شد، تقويت شده اند.
و اما بين الملل
اما بخش بين الملل نمايشگاه امسال كه يكي از مناقشه هاي اصلي را برانگيخت، سرانجام به مصلاي تهران آمد و با حضور 66 كشور گوناگون از قاره هاي مختلف، خيال ناشران ايراني را راحت كرد. اما ناشران ايراني كه همه حرفشان به جدايي از خارجي ها خلاصه مي شد، امسال يكي از قدرتمندترين و مهم ترين كشورها را در كنار خود ندارند. آلمان كه برپاكننده بزرگ ترين نمايشگاه كتاب دنياست، به علت تغيير رئيس نمايشگاه فرانكفورت، در نمايشگاه تهران شركت نمي كند. اين دو موضوع چه طور مي تواند به يكديگر مربوط باشد روشن نيست، اما آن طور كه مهر نوشته است، از اروپا سوئيس و فرانسه در نمايشگاه امسال حاضر خواهند بود و از اتحاديه اروپايي(متشكل از كشورهاي بزرگ اين قاره)كه هر سال به نمايشگاه مي آمد، خبري نيست.]]>
</TEXT>
</DOC>
<DOC>
<DOCID>HAM2-860209-002</DOCID>
<DOCNO>HAM2-860209-002</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اكبر عبدي با پنجره فولاد مي آيد]]>
</TITLE>
<TEXT>
<IMAGE>/1386/860209/news/021795.jpg</IMAGE>
<![CDATA[
گروه ادب وهنر - پنجره فولاد عنوان نمايشي است به كارگرداني سيدجواد  هاشمي  كه با بازي اكبر عبدي از امروز در تالار اصلي مجموعه تئاتر شهر روي صحنه مي رود.
به گفته مهدي متوسلي نويسنده نمايشنامه پنجره فولاد، 4 هزار تماشاگر در5 اجرا، در جشنواره تئاتر رضوي اين نمايش را ديدند. موضوع نمايش پنجره فولاد تصوير بخشي از كرامات امام رضاع در قصه اي امروزي است. در پنجره فولاد اكبر عبدي، محمود فرهنگ، محمود راسخ فر و عطيه غبيشاوي به عنوان بازيگران اصلي حضور دارند. نمايش مذهبي پنجره فولاد برگزيده چهارمين جشنواره تئاتر رضوي از دهم ارديبهشت به مدت 45 روز در سالن اصلي تئاتر شهر اجرا مي شود.]]>
</TEXT>
</DOC>
<DOC>
<DOCID>HAM2-860209-003</DOCID>
<DOCNO>HAM2-860209-003</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آقاي بازيگر در قشم]]>
</TITLE>
<TEXT>
<IMAGE>/1386/860209/news/021807.jpg</IMAGE>
<![CDATA[
عزت الله انتظامي به جمع بازيگران فيلم زادبوم پيوست. ابوالحسن داودي كارگردان اين فيلم به فارس گفت: قرار است عزت الله انتظامي روي نسخه نهايي فيلمنامه هم نظرش را بدهد. حضور پرويز پرستويي، بهرام رادان و گلشيفته فراهاني نيز در اين پروژه قطعي است. بخش اوليه فيلمبرداري فصل هاي مستند فيلم در قشم به اتمام رسيد ولي مرحله اصلي فيلم با حضور بازيگران از پاييز شروع مي شود.]]>
</TEXT>
</DOC>
<DOC>
<DOCID>HAM2-860209-004</DOCID>
<DOCNO>HAM2-860209-004</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تحليل گرافيك دهه 50]]>
</TITLE>
<TEXT>
<IMAGE>/1386/860209/news/021789.jpg</IMAGE>
<![CDATA[
قباد شيوا گرافيست  معاصر و مدرس دانشگاه،گرافيك امروز و دهه  50 را تحليل مي كند. امروز در اين نشست تخصصي كه همزمان با برپايي نمايشگاه دومين دوسالانه  پوستر جهان اسلام در مجموعه  صبا تدارك ديده شده، قباد شيوا سخنراني مي كند. اين نشست، دومين نشست نقد گرافيكي پس از آغاز دومين دوسالانه  پوستر جهان اسلام به شمار مي رود. نخستين نشست با سخنراني ابراهيم حقيقي همراه بود.]]>
</TEXT>
</DOC>
<DOC>
<DOCID>HAM2-860209-005</DOCID>
<DOCNO>HAM2-860209-005</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ترجمه داستان هاي 5 قاره]]>
</TITLE>
<TEXT>
<![CDATA[اسدالله امرايي به تازگي مجموعه اي از داستان هاي 5 قاره را ترجمه كرده است. جلد اول با نام زن وسطي از نويسندگان آمريكاي لاتين، جلد دوم به نام مرد در بند شامل داستان هايي از نويسندگان اروپايي، جلد سوم مردي كه كشتمش نام دارد كه داستان هاي آمريكايي را شامل مي شود. خانه  رو برويي داستان هايي از نويسندگان آسيايي را دربر مي گيرد و جلد چهارم اين مجموعه است. زن و شوهر واقعي هم كه داستان هايي از نويسندگان آفريقايي است كه آخرين جلد اين مجموعه را تشكيل مي دهد. هر جلد از اين مجموعه 20 داستان را شامل مي شود كه در كل صد داستان در اين مجموعه گنجانده شده است.]]>
</TEXT>
</DOC>
<DOC>
<DOCID>HAM2-860209-006</DOCID>
<DOCNO>HAM2-860209-006</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ادامه تصوير برداري در چشم باد]]>
</TITLE>
<TEXT>
<IMAGE>/1386/860209/news/021804.jpg</IMAGE>
<![CDATA[
 ادامه تصوير برداري در چشم باد مسعود جعفري جوزاني كه پس از انصراف حبيب الله كاسه ساز، تهيه كنندگي سريال در چشم باد را بر عهده گرفته است در گفت وگو با ايسنا از روند كار اعلام رضايت كرد و افزود: ساخت سريال در چشم باد طبق برنامه ريزي مقرر پيش مي رود.وي از انصراف كاسه ساز ابراز تاسف كرد.پيش بيني مي شود فيلمبرداري اين سريال با بازي پارسا پيروزفرژ، كامبيز ديرباز، رضا شفيعي جم، اكبر عبدي، سعيد راد، ماه چهره خليلي و... تا پايان سال 86 به اتمام برسد و در سال 87 نيز آماده پخش شود.]]>
</TEXT>
</DOC>
<DOC>
<DOCID>HAM2-860209-007</DOCID>
<DOCNO>HAM2-860209-007</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[انتخاب طنز]]>
</TITLE>
<TEXT>
<IMAGE>/1386/860209/news/021801.jpg</IMAGE>
<![CDATA[
محمد حسين لطيفي بازيگران فيلم جديد خود را با نام توفيق اجباري تا چند روز ديگر مشخص مي كند. به گفته وي هيچ بازيگري تاكنون با فيلم قرارداد نبسته است.
فيلمنامه اين فيلم كه داراي درونمايه اي طنز است هنوز كامل نشده و مراحل انتهايي نگارش را پشت سر مي  گذارد. توفيق اجباري قرار است تا دو هفته ديگر كليد بخورد.]]>
</TEXT>
</DOC>
<DOC>
<DOCID>HAM2-860209-008</DOCID>
<DOCNO>HAM2-860209-008</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اولين جشنواره پوستر سفيد برگزار مي شود]]>
</TITLE>
<TEXT>
<![CDATA[گروه ادب و هنر- موزه هنرهاي معاصر فلسطين اولين جشنواره طراحي پوستر سفيد را با عنوان: سنگ، كاغذ، پوستر از 11 تا 30 ارديبهشت ماه برگزار مي كند.دراين جشنواره آثار هنري در دو محور موضوعي: بازخواني صدام و ايستادگي ارائه خواهد شد.جشنواره پوستر سفيد با هدف معرفي و ارائه استعدادها و خلاقيت هاي جوانان در طراحي پوستر و زمينه سازي يك جريان جديد در پوستر و با مضمون حماسه و پايداري و اشاعه فرهنگ مقاومت در اين عرصه است.]]>
</TEXT>
</DOC>
<DOC>
<DOCID>HAM2-860209-009</DOCID>
<DOCNO>HAM2-860209-009</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بازخواني سلاخ خانه شماره 5]]>
</TITLE>
<TEXT>
<![CDATA[ايسنا: مراسم يادبود كورت ونه گات - نويسنده تازه درگذشته آمريكايي - در زادگاهش ايندياناپليس برگزار شد. در اين مراسم پسر ونه گات آخرين نوشته به جامانده از او را كه قصد داشت در دانشگاه بالتر بخواند، براي حاضران خواند، و در اين باره گفت: ونه گات دو هفته پيش از آن كه در روز 11 آوريل فوت كند، اين متن سخنراني 13صفحه اي را تنظيم كرده بود. در مراسم يادبود ونه گات همچنين هفت دقيقه از رمان معروف سلاخ خانه شماره پنج اين نويسنده خوانده شد.]]>
</TEXT>
</DOC>
<DOC>
<DOCID>HAM2-860209-010</DOCID>
<DOCNO>HAM2-860209-010</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اعلام نامزدان جايزه روزي روزگاري]]>
</TITLE>
<TEXT>
<IMAGE>/1386/860209/news/021798.jpg</IMAGE>
<![CDATA[
گروه ادب و هنر- آيين اهداي نخستين جايزه روزي روزگاري، شنبه آينده در خانه هنرمندان ايران برگزار مي شود.در اين مراسم برترين آثار داستاني سال 85، در دو رشته رمان و مجموعه داستان، معرفي خواهند شد. در بخش رمان خط تيره، آيلين نوشته ماه منير كهباسي، سرخي تو از من نوشته سپيده شاملو و عقرب روي پله هاي راه آهن انديمشك يا از اين ريل... نوشته حسين مرتضائيان آبكنار لوح تقدير هيأت داوران را دريافت مي كنند.در بخش مجموعه داستان، زندگي مطابق خواسته تو پيش مي رود نوشته امير حسين خورشيدفر، شب هاي چهارشنبه نوشته آذردخت بهرامي و(زني با چكمه هاي ساق بلند سبز)نوشته مرتضي كربلايي لو به مرحله نهايي راه يافته اند.انتخاب ويژه دبيرخانه جايزه روزي روزگاري نيز رمان بادبادك باز نوشته خالد حسيني است كه به انتخاب 100 چهره حوزه هاي گوناگون هنر، اثرگذارترين اثر داستاني سال 85 بوده است.]]>
</TEXT>
</DOC>
<DOC>
<DOCID>HAM2-860209-011</DOCID>
<DOCNO>HAM2-860209-011</DOCNO>
<ORIGINALFILE>/1386/860209/news/_adabh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[احياي گروه سينمايي كودك و نوجوان]]>
</TITLE>
<TEXT>
<![CDATA[فارس: با همكاري وزارت فرهنگ و ارشاد اسلامي و وزارت آموزش و پرورش،گروه سينماهاي كودك و نوجوان احياء مي شود.عليرضا رضاداد، مديرعامل بنياد سينمايي فارابي گفت: با وجود كاستي هاي موجود در زمينه پخش فيلم هاي سينمايي مربوط به كودكان و نوجوانان، بنياد سينمايي فارابي كماكان خود را متعهد به حمايت از توليد فيلم هاي كودك و نوجوان مي داند. وي افزود: ما حاضريم در زمينه حمايت از پخش هم، مسئوليت هايي را بپذيريم و به آن مسئوليت ها عمل كنيم، مشروط بر اينكه بين تمام ارگان هاي دخيل در امر اكران، هماهنگي  وجود داشته باشد. وي يادآور شد: سال گذشته حدود 10 فيلم با حمايت بنياد سينمايي فارابي، در گونه سينماي كودك و نوجوان ساخته شد و اين، نشان از توجه جدي فارابي به سينماي كودك و نوجوان است.]]>
</TEXT>
</DOC>
<DOC>
<DOCID>HAM2-860209-012</DOCID>
<DOCNO>HAM2-860209-012</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: همشهري‎/ گلناز بهشتي]]>
</TITLE>
<TEXT>
<IMAGE>/1386/860209/news/021834.jpg</IMAGE>
<![CDATA[
ديروز، يكي از باغ هاي گل محلات- توليد كنندگان گل در شهرستان محلات چنان مهارتي به دست آورده اند كه كيفيت كار آنان با توليدات كشورهايي چون هلند رقابت مي كند.]]>
</TEXT>
</DOC>
<DOC>
<DOCID>HAM2-860209-013</DOCID>
<DOCNO>HAM2-860209-013</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كدام بيماري؟]]>
</TITLE>
<TEXT>
<![CDATA[بر اساس پيش بيني سازمان جهاني بهداشت در20سال آينده كدام بيماري بيشترين تلفات(حدود50درصد)را برجاي خواهد گذاشت؟
(پاسخ را در صفحه 24 روزنامه امروز بيابيد)
a)ايست قلبيb)ديابت
c)سرطانd)هرسه مورد
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 71
]]>
<IMAGE>/1386/860209/news/021885.jpg</IMAGE>
</TEXT>
</DOC>
<DOC>
<DOCID>HAM2-860209-014</DOCID>
<DOCNO>HAM2-860209-014</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[بدون ثبت ماشيني
معمولاً هنگامي كه به هر دليلي دستگاههاي چاپگر بانك ها از كار مي افتند، امكان ثبت ماشيني قبوض آب، برق، تلفن و... وجود ندارد اما مشترياني كه صف طولاني را براي پرداخت قبوض خود سپري كرده اند حاضر مي شوند بدون ثبت ماشيني، مبلغ قبض را پرداخت كنند و در ازاي آن تنها مهر دريافت شد بانك مربوط را پشت قبض خود ببينند. البته تحويلداران بانك قول مي دهند كه پرداخت قبض را در سيستم كامپيوتري خود ثبت كنند. اما در برخي مواقع ترافيك كاري باعث مي شود تحويلداران قول خود را فراموش كنند و صاحب قبض 2 ماه بعد متوجه شود كه همان مبلغي كه بدون ثبت ماشيني پرداخت كرده در قالب بدهي قبلي در قبض جديد نقش بسته است. به هر حال در آن زمان دست صاحب قبض ديگر به هيچ جا بند نيست چون در پشت قبوض بارها تاكيد شده كه پرداخت، بدون ثبت ماشيني اعتبار ندارد. به همين دليل به شهروندان توصيه مي شود براي جلوگيري از پشيماني بعدي از پرداخت قبوض به بانك هايي كه دستگاه چاپگر آنها فعال نيست خودداري كنند.
تجهيز خودرو
باران سيل آساي جمعه شب و رگبار ديروز تهران صرفنظر از اينكه چهره شهر را كاملاً شست و پس از آن هواي سالم و بهاري را به ارمغان آورد، اما باعث غافلگير شدن تعدادي از رانندگان شد البته رانندگاني كه به صورت فصلي خودروهاي خود را تجهيز مي كنند. بسياري از اين رانندگان تصور مي كنند كه با پايان يافتن فصل زمستان و تا پاييز آينده ديگري نيازي به بخاري، برف پاك كن و لاستيك هاي عاج دار نيست اما فقدان همين تجهيزات، باعث شد تا، حاشيه بزرگراههاي شهر، به پاركينگ خودروهاي فاقد اين امكانات تبديل بشود. با توجه به اينكه امكان بارش هاي مشابه براي روزهاي آينده وجود دارد به رانندگان وسايل نقليه توصيه مي شود قبل از تردد در شهر از سلامت سيستم گرمايشي خودرو و برف پاك كن آن اطمينان حاصل كنند. همچنين سالم بودن شيشه شوي اتومبيل و پر بودن مخزن آن نكته ظريفي است كه كمتر به آن توجه مي شود.
كوچ كارتن خواب ها
بهار فقط فصل كوچ پرندگان و آمدن پرستو هاي زيبا به شهرها نيست و همان طور كه بايد گاهي به آسمان نگاه كرد، روي زمين هم پديده هايي هرچند تلخ اما قابل تأمل براي چشم هاي كنجكاو وجود دارند كه كارتن خواب ها فقط يكي از آنها هستند. شهروندان بيشتر شهر هاي كشور طي چند روز گذشته كه هوا رو به گرمي گذاشته، كارتن خواب هاي بيشتري را در خيابان و سر گذر مي بينند كه با چهره برنزه از همجواري با آتش و بوي آخرين مدل ادكلن دودي، در شهرها سرگردان هستند. در چنين شرايطي خبر مي رسد كه گرمخانه  ها كماكان در سطح شهرها فعال هستند و افراد كارتن خواب جمع آوري مي شوند. به عنوان مثال از ابتداي ارديبهشت بيش از 100 كارتن خواب از سطح شهر تهران جمع آوري شده اند.
خطوط كم رنگ
با آنكه چند روزي است طرح ساماندهي و ترميم خط كشي خيابانها در شهر تهران آغاز شده اما محو شدن خط كشي خيابان ها در ساير شهرهاي كشور، رانندگاني را كه قصد تبعيت از هشدار  نمايشگر ها مبني بر حركت بين خطوط دارند، سر در گم كرده است. تمامي كارشناسان ترافيك و حمل و نقل شهري معتقدند نهادينه كردن فرهنگ حركت بين خطوط يكي از مهمترين اركان تثبيت قوانين رانندگي و به دنبال آن كاهش تصادفات است. اين در حالي است كه رانندگاني كه در خيابان هاي فاقد خطوط پس از چانه زني براي تصاحب مسير دچار تصادف شده اند ملاكي براي حركت مستقيم و يافتن مقصر ندارند و فقط توقف تا زمان رسيدن پليس مي تواند خودروها را از مسير خارج كرده و ترافيك دوباره روان شود. مشكل ديگري كه اين روز ها گريبانگير رانندگان است تداخل خطوط جديد با خطوط قديمي است كه اگرچه بسياري به آ نها توجه ندارند اما موجبات حواس پرتي رانندگان قانونمند را فراهم مي آورد.
معادلات جديد بازار سيم كارت
افزايش روند رو به رشد قيمت كد هاي قديمي سيم كارت به علاوه تأثير بيش از پيش جلو گيري از فعاليت گوشي هاي خارجي و جلوگيري از رجيستري گوشي هاي وارد شده، معادلات جديدي را براي بازار سيم كارت به همراه داشته است. بنابراين نخستين اعلام در مورد واگذاري هاي جديد سيم كارت هاي ثابت و اعتباري اپراتور اول تا حدودي وضعيت كنوني را چه در بخش كد هاي قديمي و چه در بخش تقاضا براي گوشي تشديد خواهد كرد. بنا بر اظهارات فعالان بازار سيم كارت همچنان كدهاي چهار و هفت بيشترين خريد و فروش را در بازار به خود اختصاص داده اند. افشار فروتن لاريجاني رئيس انجمن سيم كارت گوشي و لوازم جانبي نيز ضمن تاييد اين تحولات مي گويد: با توجه به پرقدرت شدن عوامل پيشين بازار، شكاف بين نرخ كد هاي جديد و قديم بيشتر خواهد شد. بر اساس اظهارات فروشندگان سيم كارت تلفن همراه، در بازار ديروز تهران، سيم كارت  صفر با كد دو تا 460 هزار تومان خريداري شد و تا 475 هزار تومان به فروش رسيد و سيم كارت صفر با كد سه 435 تا 450 هزار تومان خريداري و تا 465 هزار تومان فروخته شد. سيم كارت صفر با كد چهار نيز به مبلغ 300 تا 315 هزار تومان خريداري شده و تا 335 هزار تومان به فروش رسيد. سيم كارت صفر با كد پنج تا 345 هزار تومان خريداري شد و تا 360 هزار تومان به فروش رفت و سيم كارت صفر با كد شش 330 هزار تومان در خريد و 345 هزار تومان در فروش قيمت خورد. اما سيم كارت صفر با كد هفت به مبلغ 290 تا 305 تومان خريداري شد و با قيمت 315 تومان به فروش رسيد.
انسداد محور چالوس
فرمانده پليس راه استان تهران گفت: با توجه به رانش زمين در منطقه(پل زنگوله)در استان مازندران، محور ارتباطي كرج - چالوس همچنان بسته است. اين محور از روز چهارشنبه هفته پيش به علت شكاف و نشست زمين به طول??? متر بسته شد. بازگشايي اين محور تا پايان كار ترميم و بازسازي قسمت تخريب شده و در نهايت اعلام نظر پليس راه ناجا همچنان بسته خواهد بود. وي با تاكيد براينكه بسته شدن اين جاده با هدف حفظ سلامت رانندگان و سرنشينان خودروها و كنترل ترافيك اين محور صورت گرفته است از رانندگان خواست در اين زمينه با پليس راه همكاري بيشتري داشته باشند. منطقه پل زنگوله در 4 كيلومتري تونل كندوان واقع است.
ركود بازار مس
طي چند سال گذشته نبود رقابت و عرضه لوازم  مشابه، توليد و فروش لوازم مسي را دچار ركود كرده است. توليد و عرضه لوازم مشابه از جمله انواع ملامين، استيل و آلومينيوم، بازار لوازم مسي را دچار ركود كرد. به طوري كه در چند سال گذشته حدود?? درصد از واحدهاي توليد لوازم مسي در تهران تعطيل شده است. قيمت هر كيلوگرم ورق مس مجتمع شهيد باهنر در سال جاري به حدود?? هزار ريال رسيده در حالي كه اين كالا در سال گذشته به ازاي هر كيلو گرم فقط?? هزار ريال به فروش مي رسيد. توليد لوازم مسي براي توليدكنندگان صرفه اقتصادي ندارد و بيشتر مراكز توليدي اين نوع كالاها گرايش به توليد كالاهاي تزئيني از جمله گلدان مسي و غيره پيدا كرده اند.]]>
</TEXT>
</DOC>
<DOC>
<DOCID>HAM2-860209-015</DOCID>
<DOCNO>HAM2-860209-015</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860209/news/021879.jpg</IMAGE>
<![CDATA[
گراني حبوب
كاهش توليد داخلي انواع حبوب و واردات محصولات بي كيفيت از كشور هايي همچون چين و پاكستان و كشور هاي همسايه شمالي، قيمت حبوب را در 6 ماه گذشته به دو برابر رسانده است و به نظر مي رسد حبوب از آن زمان تا به حال از طي طريق در شاهراه گراني انصراف نداده است.
براي نمونه نرخ بازار آزاد هر كيلو لوبيا قرمز به 1200تومان رسيده كه قيمت اين محصول 6 ماه قبل از حدود 700 تومان تجاوز نمي كرد. به گفته آگاهان بازار، كشاورزان از توليد حبوب روي گردان شده و تعرفه واردات آن نيز در چنين شرايطي هيچ كاهشي نسبت به گذشته نداشته است. از سوي ديگر محصولات وارد شده نيز با كيفيت پايين خود نتوانسته اند نقش تعيين كننده اي در كنترل بازار داشته باشند. براي نمونه لوبيا قرمز چيني و لپه پاكستاني از مزه تلخي برخوردار است كه با ذائقه ايراني ها سازگار نيست. لپه نيز تا چند سال پيش با استفاده از نخود زرد كردستان و كرمانشاه در داخل توليد مي شد، اما در 3 سال اخير اين كالا از آفريقا وارد ايران شده و در آذرشهر كه مركز توليد لپه ايران است تبديل به لپه و بسته بندي مي شود.]]>
</TEXT>
</DOC>
<DOC>
<DOCID>HAM2-860209-016</DOCID>
<DOCNO>HAM2-860209-016</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[هواي سالم]]>
</TITLE>
<TEXT>
<![CDATA[شاخص  كيفيت  هواي  تهران  ديروز در شرايط سالم  بود.   بر اساس  اطلاعات  رسيده  از ايستگاههاي  سنجش  آلودگي  هوا به  دليل  ناپايداري در جو از جمله  وزش  باد و بارش  باران ، ميزان  غلظت  آلاينده ها نسبت  به  روز قبل(جمعه)  كاسته  شده  ولي  بر ميزان  آلاينده  ازن  افزوده  شده  به اين  ترتيب  ميانگين  غلظت  آلاينده ها بجز ايستگاه  تجريش  به  لحاظ آلاينده دي  اكسيد نيتروژن  در حد مجاز بود. از سوي ديگر كارشناس سازمان هواشناسي از هواي همراه با رگبار و رعد  و برق براي آسمان تهران خبر داد.]]>
</TEXT>
</DOC>
<DOC>
<DOCID>HAM2-860209-017</DOCID>
<DOCNO>HAM2-860209-017</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[توضيح]]>
</TITLE>
<TEXT>
<![CDATA[تاريخ برگزاري بازي هاي هفته بيست و هفتم و بيست و هشتم ليگ برتر كه در صفحه 13 چاپ شده به ترتيب 9، 14 و 18 ارديبهشت ماه سال جاري است.]]>
</TEXT>
</DOC>
<DOC>
<DOCID>HAM2-860209-018</DOCID>
<DOCNO>HAM2-860209-018</DOCNO>
<ORIGINALFILE>/1386/860209/news/_akhar.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[عضوگيري كتابخانه
كتابخانه آفتاب فرهنگسراي انقلاب در راستاي ترويج فرهنگ كتابخواني و با ايجاد محيطي آرام براي داوطلبان كنكور 86 در سال جديد عضوگيري مي كند. مساحت كتابخانه آفتاب 765 متر مربع است كه از بخش هاي مختلف شامل: سالن مطالعه(ظرفيت 200 نفر)، ميز امانت(جست وجوي كامپيوتري)، مخزن و بخش كتاب هاي درسي تشكيل شده است. تعداد 25000 نسخه كتاب با موضوعات متنوع شامل: كليات روانشناسي، فلسفه، علوم اجتماعي، زبان هاي خارجي، تكنولوژي، هنر، ادبيات، تاريخ و... در اين كتابخانه وجود دارد. كتابخانه روزهاي زوج ويژه آقايان و روزهاي فرد پذيراي بانوان است. علاقمندان مي توانند با ارائه دو قطعه عكس 4*،3 كارت شناسايي معتبر و مبلغ 2 هزار تومان به مدت يك سال از امكانات كتابخانه آفتاب فرهنگسراي انقلاب واقع در بزرگراه شهيد نواب صفوي، خيابان كميل شرقي استفاده كنند.
جنگ شادي
فرهنگسراي بانو همزمان با آغاز هفته معلم از تاريخ 12 تا 18 ارديبهشت اقدام به برگزاري جنگ شادي كرده است. در اين جنگ 2ساعته برنامه هايي همچون تئاتر شاد، موسيقي، تقليد صدا، مسابقه و... در سالن تابستاني اين مجموعه اجرا مي شود. علاقمندان براي رزرو بليت مي توانند همه روزه به نشاني خيابان وليعصر(عج)، ضلع شمالي پارك ساعي، كوي ساعي، فرهنگسراي بانو مراجعه كنند و يا براي كسب اطلاعات بيشتر با تلفن هاي 8-88786275 تماس بگيرند.
نمايشگاه نقاشي هنرمندان كوچك
خانه فرهنگ ابوسعيد اقدام به برگزاري نمايشگاه نقاشي هنرمندان كوچك با همكاري كانون پرورش فكري كودكان كرده است. اين نمايشگاه كه شامل آثار نقاشي كودكان 4 تا 6 سال است از تاريخ 10 تا 18 ارديبهشت از ساعت 8 تا 18 در نگارخانه ابوسعيد برپاست. علاقمندان مي توانند براي بازديد و يا كسب اطلاعات بيشتر به نشاني: خيابان وليعصر، ميدان منيريه، خيابان ابوسعيد، جنب درمانگاه زنجاني ها، خانه فرهنگ ابوسعيد مراجعه كنند و يا با شماره تلفن 66965503 تماس بگيرند.
پذيرش قرآن آموز
خانه فرهنگ دولت آباد با هدف آشنايي كودكان با قرآن مجيد از ميان كودكان علاقه مند به فراگيري، قرآن آموز مي پذيرد. علاقه مندان مي توانند براي ثبت نام به اين مركز واقع در شهرري، فلكه اول دولت آباد، خيابان استاد دهخدا، كوچه شهيد دريابيك، كوچه شهيد رمضاني شماره 8 مراجعه كنند.]]>
</TEXT>
</DOC>
<DOC>
<DOCID>HAM2-860209-019</DOCID>
<DOCNO>HAM2-860209-019</DOCNO>
<ORIGINALFILE>/1386/860209/news/_bourse.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[پاي بانك ملي به بازار سهام دولتي باز شد
مدير عامل شركت بورس: بانك ملي در چارچوب قوانين تعهد پذيره نويسي، سهام دولتي را مي خرد]]>
</TITLE>
<TEXT>
<IMAGE>/1386/860209/news/021708.jpg</IMAGE>
<![CDATA[
تعهد پذيره نويسي
مديرعامل شركت بورس: مسئوليت بانك ملي دقيقاً اعمال روش تعهد پذيره نويسي است كه به دليل فقدان شركت هاي تامين سرمايه بر عهده اين بانك قرار خواهد گرفت
گروه بورس در شرايطي كه وزير اقتصاد، بانك ملي را براي مقابله با تباني در عرضه سهام دولتي به كمك فراخوانده، مدير عامل شركت بورس اوراق بهادار اين اقدام را درست و در چارچوب قواعد تعهد پذيره نويسي سهام ارزيابي كرد.
روز گذشته داود دانش جعفري وزير امور اقتصادي و دارايي با بيان اينكه نقش بانك ملي در اجراي سياست هاي اصل 44 بسيار مهم است، گفت: مديران اين بانك به عنوان بزرگترين بانك ايران با يك سوم سهم بازار بانك كشور، بايد خود را براي ايفاي وظايف حساس آماده كنند.
دانش جعفري تصريح كرد: براي رفع نگراني دولت به هنگام عرضه سهام در بورس و استقبال نامناسب خريداران يا تباني اخلال گران بازار سهام،بنگاه تامين مالي بزرگي نظير بانك ملي مي تواند ياور دولت باشد، به اين ترتيب بانك ملي پس از مذاكره با دولت براي خريد سهام و ارزيابي هاي فني تعيين قيمت سهام در قراردادي با دولت سهم مربوطه را خريداري و در اسرع وقت اين سهام را با دريافت كارمزد مربوطه واگذار كند.
علي رحماني مدير عامل شركت بورس اوراق بهادار در اين زمينه گفت: اين اقدام نوعي تعهد پذيره نويسي است چون در حال حاضر بانك هاي سرمايه گذاري و يا شركت هاي تامين سرمايه در ايران فعال نيستند، بانك ملي چنين نقشي را ايفا خواهد كرد. وي افزود: براساس اين طرح بانك ملي سهام دولتي را در زمان عرضه مي خرد و بعداً سهام را به مرور زمان در بازار عرضه مي كند.
مدير عامل شركت بورس در ادامه خاطرنشان كرد: براساس طرحي كه شركت بورس ارائه كرده و در صورت موافقت با اين طرح، از اين پس سفارش هاي مردم در اقصي نقاط ايران از طريق سيستم بانكي ثبت خواهد شد.
وي با بيان اينكه شركت بورس طرح همكاري بانك ها با كارگزاران را در اخذ سفارش هاي مردمي در عرضه اوليه ارائه كرده است گفت: به دليل محدوديت شبكه كارگزاري در برخي از شهرهاي ايران پيشنهاد شده تا در زمان عرضه هاي اوليه سهام سيستم بانكي كشور در هماهنگي با كارگزاران سفارش هاي مردم را دريافت كند، به اين ترتيب مردم تمامي مناطق ايران مي توانند به خريد سهام اقدام كنند.]]>
</TEXT>
</DOC>
<DOC>
<DOCID>HAM2-860209-020</DOCID>
<DOCNO>HAM2-860209-020</DOCNO>
<ORIGINALFILE>/1386/860209/news/_bourse.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سرانجام سرنوشت بزرگترين بانك خصوصي ايران مشخص شد
معرفي هيأت مديره جديد پارسيان]]>
</TITLE>
<TEXT>
<![CDATA[گروه بورس- بانك پارسيان پس از 8 ماه هيأت مديره جديد خود را شناخت. براساس آخرين اخبار دريافتي، هر 7 عضو هيأت مديره بانك پارسيان انتخاب شده اند. قرار است نخستين جلسه هيأت مديره بانك پارسيان به منظور انتخاب مديرعامل اين بانك اين هفته برگزار شود.
براساس اين گزارش اسامي 7 عضوي كه به تأييد بانك مركزي رسيده اند عبارتند از: محمد ستانت فرد نماينده شركت تهيه و توليد لوازم يدكي ايران خودرو، ناصر سالاري نماينده صندوق تأمين آتيه كاركنان بانك تجارت، علي شيخي نماينده شركت سرمايه گذاري سمند ايران خودرو، عليرضا طلوع كاشف پاكدل نماينده شركت توسعه اقتصادي نيك آثار، فرهاد حنيفي نماينده شركت قالب هاي پيشرفته ايران خودرو، علي سليماني شايسته نماينده شركت تام ايران خودرو و مهدي كرباسيان به نمايندگي از شركت صندوق بازنشستگي پس انداز و رفاه كاركنان صنعت نفت.
4 تن از اعضاي انتخاب شده به نمايندگي از گروه ايران خودرو در تركيب هيأت مديره بانك پارسيان حضور خواهند داشت. گروه ايران خودرو با در دست داشتن 40 درصد از سهام بانك پارسيان سهامدار عمده بزرگترين بانك خصوصي ايران محسوب مي شود.
آخرين اطلاعات دريافتي حاكي است، علي سليماني شايسته و محمدرضا بهزادان(سرپرست كنوني بانك پارسيان)اصلي ترين كانديداها براي تصدي پست مديرعاملي بانك پارسيان هستند، با توجه به آيين نامه راهبري شركت ها در بورس، هيأت مديره بانك بايد فردي را خارج از هيأت مديره به عنوان مدير عامل انتخاب كند. بنابر اين انتخاب بهزادان محتمل به نظر مي رسد.
خبر انتصاب اعضاي هيأت مديره بانك پارسيان در حالي منتشر مي شود كه 8 ماه از عزل عبدالله طالبي مديرعامل پيشين اين بانك و ابطال معامله سهام اين شركت در بورس مي گذرد. در طول ماه هاي گذشته بانك مركزي هيچ تمايلي به اطلاع رساني در زمينه انتخاب اعضاي هيأت مديره بانك پارسيان نشان نداد. انتخاب اخير نيز در سكوت محض خبري و بدون هيچ گونه اطلاع رساني انجام شده است. منابع خبري از حساسيت هاي ايجاد شده در باره بانك پارسيان پس از ابطال معامله اين بانك در بورس و حساسيت ويژه دولت در اين خصوص خبر مي دهند. در اين زمينه هيچ خبر تكميلي ديگري در دست نيست.
بانك پارسيان در حال حاضر بزرگترين بانك خصوصي فعال در بورس تهران است و تعداد سهامداران آن 80 هزار نفر برآورد مي شود.]]>
</TEXT>
</DOC>
<DOC>
<DOCID>HAM2-860209-021</DOCID>
<DOCNO>HAM2-860209-021</DOCNO>
<ORIGINALFILE>/1386/860209/news/_bourse.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روز مسي در تالارهاي بورس]]>
</TITLE>
<TEXT>
<IMAGE>/1386/860209/news/021705.jpg</IMAGE>
<![CDATA[
گروه بورسبيشتر سهامداران بورس تهران اين روزها يا سهام مس خريده اند و يا در انديشه خريد سهام اين شركت هستند.
ديروز بار ديگر صف هاي سنگين خريد سهام شركت ملي صنايع مس ايران جو عمومي بازار را تحت تأثير قرارداد ضمن اينكه اين شركت رتبه اول جدول معاملات بورس را نيز به خود اختصاص داد. در معاملات ديروز 290سهامدار 20 ميليون سهم اين شركت را خريداري كردند به اين ترتيب اين شركت در پايان معاملات به لحاظ حجم معاملات و تعداد خريدار در صدر جدول بورس يكه تازي كرد.
ديروز همچنين صف هاي خريد سهام شركت مس به مرز 62 ميليون سهم رسيد و در پايان معاملات 6 هزار و 300 تقاضا براي خريد سهام اين شركت بر روي ميز باقي ماند.
كاهش شاخص
شاخص كل بورس تهران، معاملات اولين روز هفته را با اندكي كاهش پشت سر گذاشت. ديروز شاخص كل بورس با 46 صدم واحد كاهش به 9هزار و 758 رسيد. شاخص هاي بازده بازار و صنعت نيز هر كدام با 5/1 واحد كاهش به كار خود پايان دادند. شاخص واسطه گري هاي مالي نيز61 واحد افت كرد. در داد و ستدهاي ديروز شركت هاي فولاد مباركه اصفهان، سايپا و بانك پارسيان بيشترين نقش را در كاهش شاخص داشتند و در مجموع 6 واحد شاخص را پايين كشيدند.
اما در معاملات ديروز شركت ملي صنايع مس ايران با 5/12 واحد تأثير مثبت بر شاخص توانست از كاهش بيش از حد شاخص جلوگيري كند.]]>
</TEXT>
</DOC>
<DOC>
<DOCID>HAM2-860209-022</DOCID>
<DOCNO>HAM2-860209-022</DOCNO>
<ORIGINALFILE>/1386/860209/news/_bourse.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شرط تازه براي فروش سهام]]>
</TITLE>
<TEXT>
<![CDATA[مهر: با ابلاغ وزارت اقتصاد، ساختار نيروي انساني شركت هاي دولتي مشمول خصوصي سازي قبل از واگذاري سهام و فروش آنها اصلاح مي شود تا با مشكل فروش مواجه نشوند.
اسماعيل غلامي، معاون سازمان خصوصي سازي، گفت: اين دستورالعمل را وزير اقتصاد براي اصلاح ساختار شركت ها و سازمان هاي مشمول خصوصي سازي ابلاغ كرده است. وي تصريح كرد: طبق اين ابلاغيه وجوه حاصل از فروش سهام شركت هاي دولتي در حساب خاصي نزد بانك مركزي به نام خزانه داري كل كشور متمركز مي شود.
عضو هيأت عامل سازمان خصوصي سازي افزود: سهم 70 درصدي شركت هاي مادرتخصصي از محل فروش سهام بابت پرداخت ديون اين شركت ها به دولت، هزينه مي شود. وي اظهارداشت:20 درصد ديگر از محل فروش سهام شركت هاي مادرتخصصي بابت علي الحساب ماليات برعملكرد شركت مادرتخصصي يا شركت هاي تحت پوشش آن و 10 درصد ديگر نيز به عنوان علي الحساب سود سهم دولت در شركت مادرتخصصي ذي ربط هزينه مي شود.]]>
</TEXT>
</DOC>
<DOC>
<DOCID>HAM2-860209-023</DOCID>
<DOCNO>HAM2-860209-023</DOCNO>
<ORIGINALFILE>/1386/860209/news/_diet.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[طبق مصوبه شوراي عالي سلامت، ادارات دولتي حق خريد و توزيع قند و شكر را از ابتداي سال 86 ندارند
خرما و كشمش به جاي قند
مريم غفاري]]>
</TITLE>
<TEXT>
<IMAGE>/1386/860209/news/021726.jpg</IMAGE>
<![CDATA[
با وجود مصوبه شوراي عالي سلامت و امنيت غذا مبني بر جايگزين شدن كشمش و خرما يا توت به جاي قند و شكر در ادارات دولتي هنوز اين مصوبه از سوي دولت به ادارات تابعه ابلاغ نشده است. بر اساس قانون تصميمات شوراي عالي سلامت كشور كه با تأييد دولت لازم الاجراست مقرر گرديد از سال 1386 خريد قند و شكر جهت سازمان هاي دولتي ممنوع و به جاي آن در سيستم دولت از فرآورده هاي جايگزين نظير خرما و كشمش استفاده شود. بر اساس مصوبه شوراي عالي سلامت ادارات دولتي حق خريد و توزيع قند و شكر را از ابتداي سال 86 ندارند.
به گفته رسول ديناروند معاون غذا و داروي وزارت بهداشت اين مصوبه براي حفظ سلامت مردم است و دولت به جاي قند و شكر كه مواد قندي غيرطبيعي و مضر سلامت هستند، خرما، كشمش و توت خشك را جايگزين مي كند و با وجود گران تر بودن آن دولت براي حفظ سلامت پرسنل خود اين هزينه را متقبل مي شود.
البته به گفته وي خريد قند و شكر و مصرف آن از سوي كاركنان با هزينه خودشان آزاد است و فقط دولت از هزينه كردن براي خريد قند و شكر منع شده است.
دكتر مرتضي صفوي، مديركل دفتر بهبود تغذيه وزارت بهداشت و درمان در گفت وگو با همشهري ضمن بيان اين كه مصوبه شوراي عالي سلامت در خصوص جايگزيني توت و خرما به جاي قند و شكر در ادارات، هنوز ابلاغ نشده و در حال حاضر رياست جمهوري با معاونت حقوقي وزارت بهداشت و درمان در خصوص آيين نامه در تعامل هستند كه اين كار به چه نحوي انجام شود تا در آن وظايف سازمان مديريت وزارت بازرگاني هم تعريف شود، در پاسخ به اين سؤال كه آيا بودجه مورد نظر جهت عملياتي شدن اين مصوبه در نظر گرفته شده گفت: شايد يكي از دلايل اين كه هنوز دستورالعمل اجرايي اين مصوبه ابلاغ نشده همين مسئله تامين بودجه آن باشد، چون جايگزيني توت و خرما به جاي قند هزينه بيشتري مي طلبد.
وي با اشاره به اين كه در حال حاضر ميزان مصرف سرانه شكر و قند در كشور ما 2 برابر استاندارد جهاني است، به طوري كه 33 گرم مصرف استاندارد روزانه در كشور ما 58 گرم است، گفت: ما تلاش مي كنيم تا موادي را جايگزين كنيم كه حاوي چربي هيدرات هاي پيچيده، فيبر، ويتامين و املاح باشد؛ ضمن اين كه از شيوع بيماري هاي غير واگير ناشي از مصرف قند و شكر نظير ديابت، بيماري هاي قلبي و عروقي و چاقي كه هم اكنون در كشور ما روند افزايشي دارند جلوگيري شود.
وي افزود: مطلب مهم ديگر، ضرورت فرهنگ سازي در القاي الگوي صحيح به مردم است چون بر اساس آخرين آمار اخيراً مصرف نوشابه هاي قندي 20 درصد كاهش پيدا كرده و مردم با توصيه هاي بهداشتي كه به آنها منتقل مي شود به مرور سعي در كم و يا حذف نوشابه از عادات غذايي خود دارند.
صفوي افزود: از قرار معلوم گروه هاي كارشناسي در رياست جمهوري مشغول تدوين دستور العمل اجرايي اين مصوبه هستند و  از وزارت بهداشت نيز خواسته شده است تا نظر كارشناسي خود را اعلام كند. صفوي گفت: با وجود تأخير در ابلاغ اين مصوبه كه قرار بود از اول امسال اجرايي شود، اميدواريم به زودي شاهد اجرايي شدن اين مصوبه شوراي عالي سلامت و امنيت غذا در كشور باشيم.
اجبار سودي ندارد
در همين حال عضو كميسيون بهداشت و درمان مجلس شوراي اسلامي، معتقد است بايد با فرهنگ سنتي تغذيه خود آشتي كنيم، چراكه تركيب مواد غذايي روزانه در حدود 40 سال گذشته كاملتر از تركيب مواد غذايي فعلي است.
رفعت بيات در خصوص جلسه  شوراي عالي سلامت كه بحث جايگزيني خرما و كشمش به جاي قند و شكر و همچنين استفاده نكردن از نوشابه هاي گازدار در آن مطرح شده، مي گويد: من فكر مي كنم بيان اين مطلب ها در شوراي عالي سلامت مثبت بوده، اما اين كار جزئي است؛ به طوري كه طرح بحث نوشابه و مواد گازدار شايد براي 50 درصد از جامعه مطرح باشد و بايد مواد اصلي تغذيه به نسبت هر سن، اقليم و جنسيتي مشخص شود.
عضو كميسيون بهداشت و درمان مجلس شوراي اسلامي  در خصوص امكان جايگزيني قند و شكر در اداره ها، گفت: اين كه خرما و كشمش جايگزين شود، به صورت اجبار نمي شود، چرا كه برخي افراد از خرما در صبحانه استفاده مي كنند، اما دوست دارند چايشان را با قند بخورند و اگر هم خرما و كشمش جايگزين قند و شكر شود با خود از منزل قند مي آورند، لذا اين امر سليقه اي و با توجه به ذائقه افراد بوده و انتخابي است، نه اجباري.
وي راهكار بهبود تغذيه مردم را قرار دادن مواد غذايي ارزان و باكيفيت به مردم دانسته و با بيان اين كه بودجه كشور بايد به گونه اي رسيدگي و عملياتي شود كه يارانه ها هدفمند بوده و به دست افراد نيازمند برسد، مي گويد: اين امر بايد با هدف كمك به افراد زير خط فقر صورت گيرد.
بيات خاطرنشان مي كند: بودجه زيادي به دليل يارانه هاي بنزين، آرد و نان و يارانه هاي روزمره از دست مي رود به طوري كه سالانه به دليل محقق نشدن مديريت هدفمند كردن يارانه ها در كشور حدود 15 هزار ميليارد تومان از دست مي رود.
عضو كميسيون بهداشت و درمان مجلس شوراي اسلامي  تاكيد مي كند: تغذيه خوب با كيفيت مواد غذايي مناسب بودجه خوبي نيز مي خواهد و بايد در عين حال كار فرهنگي نيز انجام شود به طوري كه در رستوران ها و مراكز بزرگ بايد مواد غذايي مناسبي استفاده شده و در منازل نيز زنان خانه غذاهاي پروتئين دار پخت كرده و مصرف روزانه مواد غذايي را معطوف به مواد نشاسته اي نكنند.
قانوني براي اجرا نشدن
به گفته وزارت بهداشت مصوبه شوراي عالي سلامت و امنيت غذا مبني بر ممنوعيت توزيع نوشابه هاي گازدار و جايگزيني آن با دوغ و نوشيدني هاي سالم ديگر در سال گذشته و ممنوعيت توزيع قند و شكر در ادارات و جايگزيني آن با قندهاي طبيعي مانند خرما از امسال اجرا مي شود.
حذف نوشابه از دستگاه هاي دولتي كه هيچ هزينه اي نداشت، هنوز هم در همه جا اجرا نمي شود. شايد به همين خاطر است كه كارشناسان به اجراي قانون حذف قند و شكر چندان اميدي ندارند.]]>
</TEXT>
</DOC>
<DOC>
<DOCID>HAM2-860209-024</DOCID>
<DOCNO>HAM2-860209-024</DOCNO>
<ORIGINALFILE>/1386/860209/news/_diet.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[كنترل سكته با كاهش فشار خون]]>
</TITLE>
<TEXT>
<IMAGE>/1386/860209/news/021729.jpg</IMAGE>
<![CDATA[
گروه سلامت - مدت هاست تمام كساني كه فشار خون يا چربي هاي خون بالايي دارند،مي دانند كه اگر مراقب نباشند و اين فاكتورها را كنترل نكنند، بيماري هاي قلبيعروقي و سكته قلبي به سراغشان مي آيد، اما بشنويد از زنگ خطر تازه اي كه فشار خوني هاي از همه جا بي خبر را تهديد مي كند. به گزارش خبرگزاري بي بي سي،يك موسسه خيريه در بريتانيا هشدار داده است كه از هر چهار نفر يك نفر به خاطر بي خبري از داشتن فشار خون بالا با خطر سكته مغزي روبه روست،البته اين انجمن مي گويد: شكي نيست كه اندازه گيري فشار خون مي تواند باعث نجات جان ها شود.
بر همين اساس،انجمن سكته بريتانيا، مطالعه اي را بر روي 19 هزار و 318 نفر در سراسر بريتانيا انجام داد و طي اين آزمايش، فشار خون افراد را اندازه گيري كرد. بررسي نتايج حاكي از آن بود كه به طور متوسط 24 درصد از اين افراد از اينكه مبتلا به فشار خون بالا هستند خبر نداشتند.از سوي ديگر بر اساس آمار، هر ساله 150 هزار نفر در بريتانيا دچار سكته مغزي مي شوند كه عمدتاً ناشي از اختلال در جريان خون به مغز در نتيجه لخته خون است. در حدود يك سوم از اين افراد احتمالاً ظرف 10 روز نخست جان مي بازند، يك سوم احتمالاً ظرف يك ماه بهبود مي يابند و در حدود يك سوم نيز احتمالاً معلول مي شوند و نياز به بازپروري خواهند داشت.
به همين دليل كارشناسان مردم را ترغيب كرده اند هر از گاهي فشار خون خود را اندازه بگيرند تا قرباني اين بيماري كه در محافل پزشكي به قاتل بي سر و صدا معروف است، نشوند.اين كارشناسان معتقدند كه مردم مي توانند فشار خون خود را با ترك سيگار، كاهش مصرف نمك و چربي، ورزش كردن و زير نظر داشتن وزن، پايين بياورند و از موارد زيادي از سكته ها جلوگيري كنند و خبر خوب اين كارشناسان اين است كه فشار خون بالا قابل معالجه و اغلب قابل پيشگيري است اما تنها راه پي بردن به اين كه كسي فشار خون دارد يا نه، اندازه گيري آن است.
جو كورنر- مدير انجمن سكته- مي گويد: هيچ شكي نيست كه اندازه گيري فشار خون واقعاً مي تواند باعت نجات جان ها شود چرا كه هر پنج دقيقه يك نفر در بريتانيا سكته مغزي مي كند اما مي توان از بيش از 40 درصد اين سكته ها با كنترل فشار خون بالا پيشگيري كرد. وي ادامه مي دهد: ما همچنين مي دانيم كه هزاران هزار نفر كاملاً از ميزان فشار خون خود بي خبرند. بسياري از اين افراد اصلاً نمي دانند كه فشار خونشان بالا است و اينكه خطر سكته مغزي در آنها به شدت افزايش مي يابد.]]>
</TEXT>
</DOC>
<DOC>
<DOCID>HAM2-860209-025</DOCID>
<DOCNO>HAM2-860209-025</DOCNO>
<ORIGINALFILE>/1386/860209/news/_diet.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[توليد هورمون رشد در ايران
مديركل نظارت بر داروي وزارت بهداشت اعلام كرد: امسال 5 فرآورده جديد بيوتكنولوژي از جمله هورمون رشد و داروي اينترفرون گاما براي جانبازان شيميايي در كشور توليد مي شود. محمدرضا فاضلي افزود:  توليد همه داروهاي بيوتكنولوژي در كشور هدف استراتژيك وزارت بهداشت است و به همين منظور امسال 5 داروي ديگر بيوتكنولوژي نيز در كشور توليد مي شود.
هزينه هنگفت درمان تنگي
مجراي تنفسي
هزينه درمان عارضه تنگي تراشه(مجاري تنفسي يا راه هوايي)در بخش مراقبت هاي ويژه، دو تا پنج برابر هزينه جراحي قلب است. به گزارش مهر، دكتر سيدعلي شريف نيا- دبير علمي اولين كنگره بين المللي بيماري هاي حنجره و اختلالات صوتي- اظهار داشت: عارضه تنگي تراشه ناشي از لوله گذاري طولاني براي راه هوايي كه در شرايط اورژانس انجام مي شود و عدم رعايت استانداردهاي مربوطه در بخش مراقبت هاي ويژه(icu)، يكي از عارضه هاي جدي و در برخي موارد مهلك بوده كه جامعه پزشكي كشور با آن مواجه است و هزينه درمان آن بين 2 تا 5 برابر هزينه جراحي قلب است.
عفونت، شايع ترين بيماري اطفال
همايش سالانه انجمن پزشكان كودكان ايران و بيست وهشتمين بزرگداشت دكتر محمد قريب تحت عنوان تازه هاي طب اطفال با همكاري بنياد امور بيماري هاي خاص در سازمان مجامع بين المللي وزارت امور خارجه برگزار مي شود. دكتر سيد احمد سيادتي رئيس همايش گفت: بيماري هاي نوزادان، عفوني، دستگاه گوارش، كليه، ايمونولوژي و آلرژي، خون و انكولوژي، اعصاب، غدد داخلي و متابوليك قلب، روماتولوژي، روان      پزشكي كودكان، جراحي كودكان از مطالب ارايه شده در همايش خواهد بود.
وي بيماري عفوني را شايع ترين بيماري هاي كودكان عنوان و تصريح كرد: عمدتاً 4 هفته اول بعد از متولد شدن، دوره نوزادي و دوره بعد از آن شيرخواري نام دارد.]]>
</TEXT>
</DOC>
<DOC>
<DOCID>HAM2-860209-026</DOCID>
<DOCNO>HAM2-860209-026</DOCNO>
<ORIGINALFILE>/1386/860209/news/_diet.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[شكم خالي و طعم عالي
]]>
<IMAGE>/1386/860209/news/021723.jpg</IMAGE>
<![CDATA[
گروه سلامت-اين ضرب المثل كه مي گويد وقتي گرسنه باشي، سنگ را هم مي خوري، چندان بي ربط نيست چرا كه يك مطالعه تازه نشان داده است كه وقتي انسان گرسنه است، غذاها براي او لذيذتر مي شوند.
پروفسور يپ زورو از دانشگاه مالاوي- در جنوب غربي آفريقا- وقتي آزمايش هاي خود را بر روي 16 مرد كه صبحانه را از برنامه غذاي روزانه خود حذف كردند انجام داد، دريافت كه داوطلبان به هنگام گرسنگي حساسيت بيشتري نسبت به شيريني و شوري نشان مي دهند، در حالي كه حساسيت آنها نسبت به تلخي پيش و پس از صرف غذا ثابت ماند.
بد نيست بدانيد كه هيچ يك از داوطلبان اين مطالعه الكلي يا سيگاري نبودند و هيچ يك از آنها بيش از اندازه چاق يا دچار ضعف بهداشتي نبودند يعني در اين آزمايش عواملي كه معمولاً قوه چشايي انسان را مختل مي كند،وجود نداشته است.پروفسور زورو در اين رابطه مي گويد: ثابت ماندن حساسيت قوه چشايي نسبت به تلخي، نشان مي دهد كه بدن در هر شرايط قادر به شناسايي مواد سمي است.
به گفته وي اين ساز و كار طبيعي بدن براي طرد غذاهايي است كه براي خوردن مناسب نيستند. وي همچنين معتقد است: فرد به هنگام گرسنگي به شيريني و شوري حساس تر است،زيرا بدن سعي دارد به فرد بگويد كه نياز به غذا دارد. آزمايش هاي وي نشان داد كه حساسيت فرد به شيريني و شوري پس از غذا خوردن به طرز چشمگيري كاهش پيدا مي كند.
سكته در كمين است
بي گمان بيماري ايدز و افراد آلوده به ويروس اچ.آي.وي به خوبي مي دانند كه نسبت به بيماري ها حساس تر هستند و سيستم ايمني بدن آنها مراقبت هاي ويژه اي نياز دارد اما اين بار محققان بوستون دريافته اند كه اچ.آي.وي- ويروسي كه موجب ابتلا به ايدز مي شود- با خطر جديدي مثل انفاركتوس ميوكارديال يا سكته قلبي شديد،نيز ارتباط دارد.
به گزارش خبرگزاري يونايتدپرس از بوستون، محققان مشاهده كردند هرچند در افراد مورد مطالعه كه به ويروس اچ.آي.وي آلوده بودند ميزان چندين عامل خطرساز براي بيماري هاي قلبي عروقي نيز افزايش يافت، اما تعداد موارد حمله قلبي در اين بيماران بيشتر از حدي بود كه بتوان آن را صرفاً ناشي از تفاوت در عوامل خطرساز يا ريسك فاكتورها دانست.
به گفته دكتر استيون گرينسپون از بيمارستان عمومي ماساچوست، در اين مطالعه اطلاعات تقريباً چهار هزار بيمار مبتلا به اچ.آي.وي با اطلاعات بيش از يك ميليون بيمار فاقد اين ويروس مقايسه شد. گرينسپون كه سرپرستي اين مطالعه را بر عهده داشته است، گفت: اين مطالعه نشان مي دهد كه تعداد موارد حمله قلبي و ريسك فاكتورهاي مهم قلبي عروقي در بيماران آلوده به اچ آي وي نسبت به بيماراني كه اين آلودگي را ندارند، بيشتر است.
وي افزود: اين يافته ها نشان مي دهد كه افراد آلوده به اچ.آي.وي بايد در رابطه با عوامل خطرساز ابتلا به بيماري هاي قلبي عروقي نيز مورد ارزيابي قرار گيرند و براي اين منظور لازم است فوراً راهبردهايي را براي كاستن اين خطرات ابداع كرد. اين مطالعه در مجله غدد شناسي و سوخت و ساز باليني منتشر شده است.
دستگاهي خانگي براي كنترل جنين
اين خبر شايد بيش از هر چيزي مژده به خانواده هايي باشد كه براي اولين بار منتظر تولد كودكي هستند و بابت هر لگدي كه جنين شان مي پراند، نگران مي شوند چرا كه از اين بعد مي توانند هر لحظه از حال جنينشان حتي در خانه باخبر شوند.
محققان انگليسي دستگاهي به اندازه يك گوشي تلفن همراه ابداع كرده اند كه به يك خانم باردار اجازه مي دهد ضربان قلب جنينش را براي خبردار شدن از علائم احتمالي هرگونه خطر، كنترل كند.
به گزارش خبرگزاري يونايتدپرس از ناتينگهام، محققان دانشگاه ناتينگهام كه اين دستگاه را ابداع كرده اند، مي گويند اين دستگاه كه ساخت آن?? سال به طول انجاميده است كوچك و استفاده از آن راحت است بنابراين خانم هاي باردار مي توانند بدون مراجعه به بيمارستان ضربان قلب جنين خود را به طور منظم كنترل كنند.
به گفته دكتر بري هييز-گيل از دانشكده مهندسي برق و الكترونيك در دانشگاه ناتينگهام، آمار نشان مي دهد كه در انگليس روزانه?? جنين مرده به دنيا مي آيد و?? درصد تمام بارداري هاي هر سال پر خطر هستند.
اين دستگاه به پزشكان اجازه مي دهد تا علائمي را كه قلب جنين به طور طبيعي توليد مي كند، بخوانند و نتايج حاصله را از طريق فناوري بدون سيم به نزديك ترين كامپيوتر منتقل كنند. در صورت لزوم پزشكان مي توانند مداخله كنند. به پيش بيني اين محقق، اين وسيله ماه اكتبر به بازار عرضه مي شود.
غافلگيري سلول هاي سرطاني
]]>
<IMAGE>/1386/860209/news/021732.jpg</IMAGE>
<![CDATA[
سرطان از آن بيماري هايي است كه با توجه به تحقيقات گسترده دانشمندان، هر از گاهي لج مي كند و به درمان هاي پيشين جواب نمي دهد، اما جالب است بدانيد اين بار محققان آمريكايي توانسته اند تومور هاي سرطاني را غافلگير كنند و براي درمان تومورهاي سرطاني ريه كه نسبت به داروهاي درمان سرطان مقاوم شده اند، روش جديدي ابداع كنند.
به گزارش خبرگزاري يونايتدپرس از كليولند، محققان پيش از اين دريافته بودند كه سلول هاي سرطاني ريه مي توانند در برابر عوامل هدف گذاري شده جديد مانند تارسوا،دارويي كه براي درمان سرطان هاي ريوي غيرسلول كوچك از آن استفاده مي شد، مقاوم شوند اما كشف جديد آنها حاكي از آن است كه آنها داروهاي نسل دومي مشابه تارسوا را يافته اند كه مي توانند بر اين تغيير غلبه كنند.
تارسوا از جمله درمان هاي نسل جديد سرطان است و هدف مولكولي را كه مسئول تحريك رشد تومور است، مختل مي كند اما بيماران به ناچار با عود بيماري مواجه مي شوند و آن زماني است كه سلول ها با يك تغيير مولكولي در پروتئين egfr اهداف دارويي، مقاوم مي شوند.
در اين مطالعه كه به سرپرستي دكتر هالموس انجام شده، محققان موفق شدند تغييرات مولكولي تومورها براي مقاوم شدن را پيش بيني كنند.
وي در اين باره مي گويد: ما تلاش كرديم از طريق پيش بيني اقدامات بعدي تومورها به آنها كلك بزنيم!
بد نيست بدانيد كه هالموس و گروه تحقيقاتي وي سال گذشته در نشست سالانه انجمن آمريكايي تحقيق سرطان كه در لس آنجلس برگزار شد، براي اين مطالعه موفق به كسب جايزه شدند.]]>
</TEXT>
</DOC>
<DOC>
<DOCID>HAM2-860209-027</DOCID>
<DOCNO>HAM2-860209-027</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس راهنمايي و رانندگي اعلام كرد:
20 ميليارد تومان خسارت روزانه تصادفات]]>
</TITLE>
<TEXT>
<IMAGE>/1386/860209/news/021741.jpg</IMAGE>
<![CDATA[
گروه اجتماعي- رئيس پليس راهنمايي و رانندگي نيروي انتظامي، با اشاره به اين كه تصادفات روزانه 20 ميليارد تومان خسارت به كشور وارد مي كند، افزود: سالانه بين 28 تا 30 هزار نفر بر اثر رفتار غلط رانندگي كشته مي شوند.
سردار محمد رويانيان در همايش ايمني و ترافيك طي سخناني با تاكيد بر نقش آموزش و پرورش به عنوان يك نهاد انسان ساز در جامعه، گفت: تنها راه خلاصي از بي انضباطي اجتماعي جلوداري و پرچمداري آموزش و پرورش براي نهادينه كردن اصلاحات و قوانين راهنمايي و رانندگي در جامعه است.
وي گفت: به طور معمول 70درصد كشته هاي ناشي از تصادفات نان آور خانواده هستند ضمن اينكه هر سال 10 هزار نفر به تعداد زندانياني كه به دليل عدم توان مالي نسبت به پرداخت ديه ناشي از تصادفات، افزوده مي شود كه اين رقم بسيار بالايي بوده و به لحاظ افزايش آسيب هاي اجتماعي و ناهنجاري هاي رفتاري در جامعه فاجعه بزرگي است.
رئيس پليس راهنمايي و رانندگي با اشاره به آمار سازمان بهداشت جهاني نسبت به افزايش حداقل 80درصد به تعداد كشته هاي ناشي از تصادفات در ايران تا سال 2020 اظهار داشت: بايد پذيرفت چنين آمار و ارقامي  كه به واسطه واقعيات موجود در جامعه اعلام مي شود، فاجعه وحشتناكي است كه طي 14 سال آينده لاجرم در كشور رخ مي دهد.
رويانيان ادامه داد: در حال حاضر وقوع تصادفات رانندگي دومين عامل مرگ مردم بعد از ايست قلبي است بطوري كه سالانه بين 28 تا 30 هزار نفر بر اثر رفتار غلط در رانندگي كشته مي شود. اين آمار به گونه اي است كه هر 24 ساعت 80 نفر بر اثر اين تصادفات كشته مي شوند.
وي تصريح كرد: افزايش روزافزون بي انضباطي هاي اجتماعي و ناهنجاري هاي رفتاري در جامعه و به تبع آن مرگ ناشي از رفتارهاي ناامن به عنوان يكي از مشكلات عظيم كشور است و بايد توجه داشت اين مشكل در كشورهاي پيشرفته از طريق آموزش و پرورش آنها حل شده است. البته پليس كشور ما نيز طي سال هاي اخير دريافته با كمك آموزش و پرورش مي توان يكي از بزرگ ترين مشكلات كشور را كاهش داد و در جهت رفع كامل آن برآمد.]]>
</TEXT>
</DOC>
<DOC>
<DOCID>HAM2-860209-028</DOCID>
<DOCNO>HAM2-860209-028</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وزارت ارشاد اعلام كرد:
فعاليت رسانه هاي ديجيتالي ساماندهي مي شود]]>
</TITLE>
<TEXT>
<![CDATA[گروه اجتماعي- وزارت ارشاد به دنبال ايجاد فضايي تعاملي براي تعيين چارچوب  فعاليت رسانه هاي ديجيتالي است.
دبير نخستين جشنواره رسانه هاي ديجيتالي صبح ديروز در جمع خبرنگاران درباره نحوه و دلايل برگزاري اولين جشنواره رسانه هاي ديجيتالي با اعلام اين مطلب افزود: فناوري اطلاعات در سال هاي اخير تاثير بسيار عميقي بر روي اجتماع داشته و به طور چشمگيري بر روي فرهنگ مردم تاثير  گذاشته است؛ به گونه اي كه نحوه توليد و عرضه محصولات ساخته شده تغيير زيادي كرده است.
عيسي زارعي پور افزود: پديده هاي اجتماعي با تغيير مواجه شده اند و به طور كلي نوع چاپ و انتشار مطالب نيز با تغيير مواجه شده است ورود و حضور نهادي براي گردآوري و سامان بخشي به اين عرصه ضروري است.
رئيس مركز توسعه فناوري اطلاعات و رسانه هاي ديجيتال وزارت فرهنگ و ارشاد اسلامي فرهنگ سازي براي توليد محتواي ديجيتال و فراهم كردن محيطي براي هم افزايي پديدآورندگان را از اهداف عمده اين جشنواره عنوان كرد و گفت: اين جشنواره در 4 محور نرم افزارهاي چند رسانه اي، بازي هاي رايانه اي، نرم افزارهاي خاص تلفني و پايگاه هاي اينترنتي برگزار مي شود.
دبير جشنواره رسانه هاي ديجيتالي با اشاره به اين كه نيمه اول امسال قانون كپي رايت الزامي و اجرا مي شود افزود: اين قانون تنها مربوط به برنامه ها و نرم افزارهاي داخلي است و مشمول توليدات خارجي نخواهد شد.
وي اضافه كرد: در حاشيه اين جشنواره نمايشگاه نخستين جشنواره ملي رسانه هاي ديجيتالي و نرم افزارهاي چند رسانه اي از 24 تا 31 ارديبهشت در محل نمايشگاه بين المللي تهران برگزار خواهد شد.]]>
</TEXT>
</DOC>
<DOC>
<DOCID>HAM2-860209-029</DOCID>
<DOCNO>HAM2-860209-029</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[زوج هاي جوان آموزش مهارت هاي زندگي مي بينند]]>
</TITLE>
<TEXT>
<![CDATA[گروه اجتماعي - با حمايت سازمان ملي جوانان، 2 طرح، در راستاي آموزش مهارت هاي زندگي به زوج هاي جوان اجرا مي شود. بنا بر اعلام روابط عمومي سازمان ملي جوانان، طرح ملي آموزش مهارت هاي زندگي براي زوج هاي دانشجو از تاريخ 27 فروردين ماه آغاز شده و تا 8 ارديبهشت در مشهد مقدس اجرا شد. اين طرح با همكاري اداره ازدواج دانشجويي نهاد نمايندگي مقام معظم رهبري در دانشگاه ها و سازمان ملي جوانان اجرا مي شود و در قالب آن، پنج كاروان متشكل از 700 زوج دانشجو ضمن زيارت حرم مقدس امام رضا(ع)، كلاس هايي را جهت آموزش مهارت هاي زندگي مي گذرانند و در پايان اين دوره پنج روزه بسته هاي آموزشي مهارت هاي زندگي را دريافت كردند. همچنين طرح ملي آموزش زوج هاي جوان، با عنوان خانه هاي آسماني با همكاري سازمان ملي جوانان و ستاد عالي كانون هاي فرهنگي، هنري مساجد از تاريخ 27 فروردين ماه آغاز شده و تا 17 ارديبهشت اجرا مي شود و طي آن سلسله همايش هاي فرهنگي و آموزشي براي 578 زوج جوان برگزار مي شود. راه هاي كسب آرامش رواني، بهداشت، تربيت فرزند، آسيب شناسي خانواده، كليد واژه هاي خوشبختي، احكام، خانواده در قرآن، تفاهم، شيوه هاي ارتباط صحيح، خانواده مطلوب از ديدگاه اسلام، روانشناسي زن و مرد و مشاوره حضوري از جمله عناوين كارگاه هاي آموزشي اين طرح است.]]>
</TEXT>
</DOC>
<DOC>
<DOCID>HAM2-860209-030</DOCID>
<DOCNO>HAM2-860209-030</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[10 هزار ازدواج در برابر 2 هزار طلاق]]>
</TITLE>
<TEXT>
<![CDATA[گروه اجتماعي -10 هزار و 151 واقعه ازدواج و يك هزار و 993 مورد طلاق طي فروردين ماه امسال در دفاتر ثبت احوال استان تهران به ثبت رسيد.مديركل ثبت احوال استان تهران گفت: در همين مدت 15 هزار و 715 واقعه تولد در استان تهران به ثبت رسيد كه از اين تعداد 7هزار و 629 نوزاد دختر و 8 هزار و 86 نوزاد پسر بوده است.سيد احمد قشمي افزود: همچنين طي مدت زمان مذكور 5 هزار و 3 واقعه فوت ثبت شده به طوري كه در هر شبانه روز 506 نفر در استان تهران متولد و 161 نفر فوت شدند.
افزايش طلاق در خراسان رضوي
مديركل ثبت احوال خراسان رضوي نيز گفت: پارسال بيش از 9 هزار و دويست مورد طلاق در استان خراسان رضوي ثبت شد كه اين رقم در مقايسه با سال????، 8/13 دهم درصد افزايش نشان مي دهد.به گفته وي، براساس آمار ثبت شده در پارسال ميزان طلاق در شهرهاي اين استان حدود سه برابر بيشتر از روستاها بود. رضا عبداللهي افزود: اما آمار ازدواج در شهرهاي خراسان رضوي در اين مدت دو برابر بيشتر از روستاها بوده است. وي اظهار داشت: آمار ثبت ازدواج در خراسان رضوي در سال????به بيش از??هزار مورد رسيد كه اين ميزان در مقايسه با سال پيش از آن يك دهم درصد كاهش نشان مي دهد. عبداللهي افزود: بدين ترتيب در پارسال نسبت ازدواج به طلاق در اين استان در مقايسه با سال،????با??درصد كاهش رو به رو شد.]]>
</TEXT>
</DOC>
<DOC>
<DOCID>HAM2-860209-031</DOCID>
<DOCNO>HAM2-860209-031</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دختران و همسران ايثارگران وام مسكن مي گيرند]]>
</TITLE>
<TEXT>
<![CDATA[ايلنا: دختران و همسران ايثارگران واجد شرايط مي ژتوانند از تسهيلات وام مسكن استفاده كنند. اميني، معاون عمران و مسكن بنياد شهيد و امور ايثارگران افزود: هيچ تفاوتي بين ايثارگران زن و مرد وجود ندارد و متقاضي از ايثارگران كه داراي واجد شرايط باشد، وام و تسهيلات خريد مسكن دريافت مي ژدارد. وي تصريح كرد: واجدان شرايط شامل همسر، فرزند كبير شهدا، والدين شهدا، جانبازان و آزادگان مي ژشوند. اميني افزود: علاوه بر وام دانشجويان، ايثارگران واجد شرايط كه تاكنون زمين براي مسكن دريافت نكرده ژاند، فرم زمين نيز دريافت خواهند كرد. معاون عمران و مسكن بنياد شهيد و امور ايثارگران همچنين از تدوين آيين ژنامه جديد پرداخت وام مسكن در سال جاري خبر داد و گفت: اين آيين ژنامه تدوين شده در صورت تصويب مفاد و آيين ژنامه ژهاي آن، براي ارائه وام مسكن مورد استفاده قرار مي ژگيرد.]]>
</TEXT>
</DOC>
<DOC>
<DOCID>HAM2-860209-032</DOCID>
<DOCNO>HAM2-860209-032</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كمبود نيروي انساني مانع ارتقاي دقيق مدرك تحصيلي معلمان است]]>
</TITLE>
<TEXT>
<![CDATA[ايسنا: كمبود نيروي انساني مانع اجراي دقيق مصوبه افزايش مدرك تحصيلي معلمان است.مديركل دفتر آموزش و پرورش ابتدايي و پيش دبستاني گفت: مصوبه ارتقاي تحصيلي معلمان سال 84 تصويب و سال گذشته ابلاغ شد و بر اساس آن معلمان ابتدايي بايد حداقل مدرك ليسانس، معلمان راهنمايي فوق ليسانس و معلمان متوسطه نيز دكترا يا حداكثر فوق ليسانس داشته باشند. ابوالقاسم جامه بزرگ افزود: كمبود نيروي انساني عامل جلوگيري از اجراي دقيق اين مصوبه است و متأسفانه با وجود ابلاغ اين مصوبه به تمام سازمان هاي آموزش و پرورش استان ها، هنوز امكان تأمين نيروي فرهنگي تحصيل كرده در مناطق محروم فراهم نيست؛ لذا بناست به طور موقت معلمان فوق ديپلم در مقطع ابتدايي و معلمان ليسانس در مقطع راهنمايي خدمت كنند]]>
</TEXT>
</DOC>
<DOC>
<DOCID>HAM2-860209-033</DOCID>
<DOCNO>HAM2-860209-033</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 bamardom @ hamshahri.org]]>
</TITLE>
<TEXT>
<![CDATA[بعضي مسائل كوچك
@ به شهرداري هاي مناطق تهران پيشنهاد مي كنم، براي اين كه بعضي مسائل كوچك، زحمات شهرداري و طرح هاي عظيم در دست اجرا را تحت الشعاع قرار ندهد، دست اندازهاي پراكنده و گاهي پنهان خيابان ها را شناسايي و برطرف كنند و مانع از بروز نارضايتي شهروندان شوند.
رحمت عقبايي- تهران
خودروسازان بايد هزينه كنند
هيچ طرح بزرگي بدون هزينه و فداكاري به اجرا درنمي آيد. براي جمع آوري خودروهاي فرسوده نيز شركت هاي خودروسازي بايد هزينه قانوني را بر عهده بگيرند.
مهندس حسيني- كرج
وصف شاعرانه! 
با همسر و فرزندم، چهارشنبه(5 ارديبهشت ماه)، به تماشاي مجموعه تلويزيوني ما چند نفر كه از شبكه يك سيما پخش مي شد، نشسته بوديم، يكي از بازيگران با زباني ساده و شفاف، روش استفاده از قرص اكستازي را شرح مي داد و با توصيفي شاعرانه از مزاياي آن مي گفت. نتيجه اخلاقي سريال هرچه كه باشد در برابر چنين توصيفي رنگ مي بازد!
خ- رضوي- تهران
رأي ديوان را اجرا كنيد
پدرم كارگري بود كه در جريان يك حادثه رانندگي و هنگام انجام وظيفه جان باخت. حالا كه پس از سالها دوندگي، ديوان عدالت اداري به پرداخت معوقه مستمري آن مرحوم از زمان استحقاق رأي داده است با مشكلات و موانع اداري تأمين اجتماعي روبه رو هستيم. از سازمان تأمين اجتماعي تقاضا داريم براي اجراي رأي ديوان، مساعدت نمايند.
ايمن سلماني- حرمت فرهي- لاهيجان
براي جمع آوري سگ هاي ولگرد
@ ظاهراً كلان شهر تهران وجود هيچ تنابنده اي به جز آدميزاد را برنمي تابد و همه حيوانات و پرندگان، مزاحماني تلقي مي شوند كه بايد اين شهر را ترك كنند. آيا بهتر نيست، جمع آوري سگ هاي ولگرد با همكاري سازمان دامپزشكي با روش زنده گيري انجام شود تا نظير آنچه كه هفته گذشته در ولنجك اتفاق افتاد، كودكان با چشمان وحشت زده، نظاره گر كشتار سگ ها با گلوله نباشند؟! 
يك شهروند از ولنجك تهران
به وجد آمده ايم...
از فراواني باران، اين نعمت الهي همه به وجد آمده ايم. اما به خاطر داشته باشيم كه دهه هاي به اصطلاح ترسالي و خشكسالي به تناوب مي آيند و هنر مهم ما آبخيزداري و استفاده مطلوب از آب است.
ف- دشتي- كرمان
گره ترافيكي در نيمه شب!
@ ساعت 24 پنج شنبه ششم ارديبهشت، در حوالي پل سيدخندان و خيابان هاي اطراف آن، صدها خودرو در هم گره خورده و هنگامه عجيبي به پا شده بود. وقتي با مكافات، پس از حدود يك ساعت معطلي، راهي براي خروج از اين تنگناي ترافيكي پيدا كردم، متوجه شدم كه اينجا هم، صف طولاني متقاضيان كارت سوخت و خودروهاي آنها در مقابل پست خانه، اين گره ترافيكي را به وجود آورده است!
خسرو اسماعيلي- تهران
ريشه هاي يك جنايت
واقعه دلخراش قتل پدر و دو پسرش در تبريز به تحريك عروس خانواده، نياز به بررسي هاي جدي دارد؛ به خصوص از اين زاويه كه چرا يك زن جوان علي رغم عطوفت زنانه، با سنگدلي به چنين جنايتي روي آورده است. اگر ريشه ها كاويده نشوند، در آينده نيز شاهد اين گونه فجايع تكان دهنده خواهيم بود.
ملكي بهار- تبريز]]>
</TEXT>
</DOC>
<DOC>
<DOCID>HAM2-860209-034</DOCID>
<DOCNO>HAM2-860209-034</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت]]>
</TITLE>
<TEXT>
<IMAGE>/1386/860209/news/021714.jpg</IMAGE>
<![CDATA[
موفقيت پژوهشگران ايراني براي سلول درماني ديابت
معاون اجرايي مركز تحقيقات فراورده هاي پيوندي از تلاش هاي موفقيت آميز صورت گرفته براي جداسازي سلول هاي بتاي جزاير لانگرهانس لوزالمعده براي تزريق به بيماران ديابتي تيپ i با هدف درمان(پيوند سلولي)خبر داد و گفت: ترميم لاله گوش با استفاده از غضروف دنده اجساد، تهيه پودر استخوان براي اعمال فك و صورت و دندانپزشكي، آماده سازي پوست پيوندي براي بيماران سوختگي و آماده سازي عروق براي بيماران ديابتي و باي پس قلب از كارها و برنامه هاي تحقيقاتي اين مركز است.
دكتر سيد حميدرضا آقايان با اشاره به راه اندازي بانك پوست در اين مركز اظهار داشت: ايجاد فضاي فيزيكي لازم براي استفاده از درمان هاي جديد نظير سلول درماني و كشت سلول هاي عصبي نظير سلول هاي شوآن كه فاز نخست آن پايان و وارد فاز دوم شده الزامي است.
معرفي 100 داروخانه به بيماران ام اس
معاون درمان دانشگاه علوم پزشكي شهيد بهشتي اعلام كرد: با توجه به لزوم وحدت رويه در فعاليت هاي محيطي و درماني بيماران مبتلا به ام اس، كميته اي با همين عنوان در سه دانشگاه علوم پزشكي تهران تشكيل شد.
دكتر محمد علي امام هادي معاون درمان دانشگاه علوم پزشكي شهيد بهشتي به ايسنا گفت: با توجه به جمعيت بالاي بيماران، تعداد 100 داروخانه منتخب، در سطح استان جهت ارائه دارو مشخص شده است. و شماره تلفن هاي 88461242 و 88461113 معاونت درمان دانشگاه علوم پزشكي شهيد بهشتي، آماده پاسخگويي به بيماران ساكن در مناطق تحت پوشش دانشگاه ها هستند.
بروز مسموميت با استفاده بيش از حد مكمل هاي غذايي
استفاده از مكمل هاي غذايي حاوي ريزمغذي ها به خصوص در كودكان بايد با نظر پزشك متخصص انجام شود چرا كه استفاده بي حد از اين مكمل ها باعث ايجاد مسموميت مي شود. دكتر كورش صمدپور كارشناس ارشد دفتر بهبود و تغذيه وزارت بهداشت در خصوص كمبود ريزمغذي ها و برنامه هاي دفتر بهبود تغذيه در زمينه پيشگيري از افزايش كمبودها و جبران آنها گفت: هنوز برنامه اي در جهت تجويز روي به صورت كشوري و مدون وجود ندارد. وي افزود: آموزش صحيح تغذيه(تغيير عادات غذايي)، ارتقاء سطح عمومي بهداشت عمومي، غني سازي مواد غذايي و استفاده از مكمل هاي غذايي به صورت مكمل سازي چهار استراتژي مهم اين دفتر براي غلبه بر كمبود ريزمغذي ها به شمار مي آيد.
اسامي كالاهاي غيرمجاز اعلام شد
طي بخشنامه اي از سوي اداره كل نظارت بر مواد غذايي، آشاميدني، آرايشي و بهداشتي تهيه، توزيع، فروش و مصرف برخي از اقلام و كالاهاي غيرمجاز غذايي، آشاميدني، آرايشي و بهداشتي ممنوع اعلام شد.
برپايه اين گزارش، خلال بادام و زردآلو با نام تجاري امروز و شماره پروانه جعلي 8378، تمبر آلوچه تكتا توليد شركت ساوالان به شماره پروانه ساخت جعلي 909، نمك يددار صحت(غيرتصفيه)توليد شركت نيكان نمك به شماره ساخت جعلي 10186 غيرمجاز هستند.
به گزارش ايسنا، مصرف نمك يددار(غيرتصفيه)سمنان توليد شركت امين ورامين فاقد پروانه هاي بهداشتي، غلات و حبوبات ترخينه توليد صنايع بسته بندي شمال و شماره پروانه ساخت جعلي 20605، نمك يددار غيرتصفيه شفق به شماره پروانه ساخت جعلي 12901 و آلوچه ترشين فاقد پروانه هاي بهداشتي ممنوع اعلام شد.
بر اين اساس، پودر جوانه گندم كندوان توليد شركت كشت و صنعت روئينه كندوان فاقد پروانه هاي بهداشتي، روغن زيتون زيتونك زوبيني توليد شركت كشت و صنعت زيتونك، روغن زيتون طبيعي دستچين به شماره پروانه ساخت جعلي 14318، صابون سيد عطار با شماره پروانه ساخت 2966 ب به علت عدم تمديد پروانه ساخت و ژل فلورايد سينا فاقد پروانه هاي بهداشتي از جمله كالاهاي غيرمجاز اعلام شده از سوي اداره كل نظارت بر مواد غذايي، آشاميدني، آرايشي و بهداشتي وزارت بهداشت هستند.]]>
</TEXT>
</DOC>
<DOC>
<DOCID>HAM2-860209-035</DOCID>
<DOCNO>HAM2-860209-035</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كاهش زمان رسيدگي به پرونده هاي مخل امنيت عمومي]]>
</TITLE>
<TEXT>
<![CDATA[گروه اجتماعي- پرونده هاي مهم و حساس در ستاد پيگيري پرونده هاي باندي و مخل امنيت كشور مطرح و با حضور دادستان، رئيس پليس آگاهي كشور و بازپرس مورد رسيدگي قرار مي گيرد.
معاون دادستان تهران در امور زندان هاگفت: رسيدگي اين پرونده ها از سوي بازپرس، در حضور مسئولان انتظامي و قوه قضائيه صورت مي گيرد و اين امر در كشف سريع تر جرم و رسيدن به سرنخ ها تاثير به سزايي دارد.محمود سالاركيا تصريح كرد: پيش از اين رسيدگي به پرونده هايي كه در ارتباط با جرائم باندي و مخل امنيت بود بيش از 7 ماه به طول مي انجاميد، اما پيگيري چنين پرونده هايي با حضور مسئولان امر مدت زمان رسيدگي به پرونده ها را به 4 ماه كاهش داده است.سالاركيا، همچنين به رسيدگي به پرونده هاي مخل امنيت و جرائم خشن در شعبات ويژه اشاره كرد و گفت: علاوه بر رسيدگي به چنين پرونده هايي با حضور مسئولان قضائي و انتظامي، همچنين شعبات ويژه اي با هماهنگي رئيس دادگاه هاي عمومي براي رسيدگي به چنين پرونده هايي پيش بيني شده و در واقع اين امور در راستاي اتخاذ مديريت واحد در اعمال مجازات سريع براي مجرمان خشن است.]]>
</TEXT>
</DOC>
<DOC>
<DOCID>HAM2-860209-036</DOCID>
<DOCNO>HAM2-860209-036</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افتتاح اولين شعبه سيار تأمين اجتماعي تهران]]>
</TITLE>
<TEXT>
<![CDATA[گروه اجتماعي- اولين شعبه سيار تأمين اجتماعي تهران بزرگ همزمان با گراميداشت هفته كارگر، بهره برداري مي شود.
محسن شاكري، مديركل تأمين اجتماعي تهران بزرگ در اين زمينه اظهار كرد: هدف از راه اندازي شعب سيار در تهران بزرگ، جلب اعتماد و ايجاد رضايتمندي در نزد بيمه شدگان، كارفرمايان و مخاطبان اين سازمان، كاهش صف هاي طولاني در شعب، حذف مراجعه هاي غيرضروري بيمه شدگان، پرهيز از مسافرت هاي درون شهري و سرعت بخشيدن به ارائه خدمات بيمه اي است. وي با بيان اين كه اولين شعبه سيار تهران بزرگ در اواخر فروردين ماه سال جاري به طور آزمايشي در شركت ايران خودرو آغاز به كار كرد، افزود: با توجه به محدوديت در نصب سخت افزار و برنامه هاي نرم افزاري، ارائه خدمات بيمه اي، صرفاً صدور، تعويض يا تمديد اعتبار درماني است و در حال حاضر، 300 تا 350 دفترچه درماني بيمه شدگان در اين شعبه، تعويض يا تمديد اعتبار مي شود. مديركل تأمين اجتماعي تهران بزرگ با تشريح چيدمان ارائه خدمات در شعب سيار، گفت: در فاز اول هدف توليد، تعويض و تمديد دفاتر درماني است و در فاز دوم عمليات ارائه خدمات بيمه اي از قبيل پرداخت تعهدات كوتاه مدت و در فاز سوم راه اندازي سيستم دريافت ليست، مدنظر است. وي همچنين راه اندازي شعب سيار را يكي از اصلاحات علمي در خدمات رساني به بيمه شدگان طي سال جاري دانست و افزود: با راه اندازي شعب سيار جداي از عدم حضور فيزيكي بيمه شدگان در شعب، بيمه شدگان كارگاه هاي بزرگ نيز مي توانند در كمترين زمان ممكن و در محل كار خود از خدمات بيمه اي استفاده كنند.
شاكري گفت: ايجاد شعب سيار بيمه اي براي تسهيل دسترسي به خدمات بيمه اي، بويژه در مناطق محروم و مناطقي كه استانداردهاي لازم را براي ايجاد شعب دائمي از نظر تعداد بيمه شدگان، مستمري بگيران و كارگاههاي مشمول قانون تأمين اجتماعي احراز نكرده اند، است.]]>
</TEXT>
</DOC>
<DOC>
<DOCID>HAM2-860209-037</DOCID>
<DOCNO>HAM2-860209-037</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بودجه مقابله با توزيع كنندگان مواد مخدر افزايش يافت]]>
</TITLE>
<TEXT>
<![CDATA[گروه اجتماعي- جانشين دبيركل ستاد مبارزه با مواد مخدر با اعلام اين كه از اين پس بيش از 50 درصد اعتبارات ستاد به سمت مقابله با توزيع كنندگان مواد مخدر مي رود، گفت: از هر طرح جديدي كه در جلوگيري از گسترش اعتياد در كشور ارائه شود استقبال مي كنيم.
محمدرضا جهاني در جلسه شوراي هماهنگي مبارزه با مواد مخدر استان كرمان، ايران را پيشاني مبارزه با مواد مخدر جهان دانست و اظهار كرد: متأسفانه تاكنون نتوانسته ايم سهم ايران را در مبارزه با مواد مخدر به جهانيان معرفي كنيم. وي گفت: با توجه به دغدغه  رهبر معظم انقلاب اسلامي در بحث مبارزه با اعتياد و تغييرات انجام شده توسط رياست محترم جمهوري در ستاد مبارزه با مواد مخدر، اين ستاد مي كوشد با بهره گيري از افراد متخصص، طرح هاي مختلف خود را عملياتي كند. جانشين دبيركل ستاد مبارزه با مواد مخدر خاطرنشان كرد: بايد مرزهاي شرقي ايران را بر روي دشمنان ببنديم و نگذاريم كه به اين آساني مواد مخدر را وارد كشورمان كنند. وي مبارزه با اعتياد و درمان معتادان را از ديگر برنامه هاي ستاد مبارزه با مواد مخدر بيان و خاطرنشان كرد: بحث درمان معتادان به صورت جدي در دستور كار است و سعي مي كنيم تمام مراكز درماني اعتياد(tc)ها را در سراسر كشور تقويت كنيم.
جهاني در پايان تأكيد كرد: ستاد مبارزه با مواد مخدر از هر طرح جديدي در زمينه جلوگيري از گسترش اعتياد در كشور، استقبال مي كند. در اين جلسه همچنين عبدالمحمد رئوفي نژاد، استاندار كرمان گفت: مأموران امنيتي و انتظامي استان در سال گذشته بيش از 120 تن انواع مواد مخدر كشف كرده اند. وي آسيب پذيري كرمان در بحث مواد مخدر را بيش از ساير استان هاي كشور خواند و افزود: با توجه به اين كه استان كرمان بارانداز مواد مخدر است، آسيب پذيري آن نيز نسبت به استان هاي مركزي كشور نيز بيشتر است. رئوفي نژاد گفت: با اين وجود از لحاظ مصرف مواد مخدر نسبت به ساير استان ها در رتبه دهم قرار داريم و اميدواريم در آينده نيز در رتبه بندي مصرف مواد مخدر جايي نداشته باشيم.]]>
</TEXT>
</DOC>
<DOC>
<DOCID>HAM2-860209-038</DOCID>
<DOCNO>HAM2-860209-038</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[صندوق بيماران صعب العلاج تشكيل مي شود]]>
</TITLE>
<TEXT>
<![CDATA[فارس: معاون سياستگذاري و برنامه ريزي وزير رفاه و تأمين اجتماعي از انتقال تشكيل صندوق بيماران صعب العلاج به وزارت بهداشت خبر داد.
محمدحسن طريقت گفت: راه اندازي صندوق بيماران صعب العلاج جز وظايف وزارت رفاه بود كه تاكنون به علت نبود بودجه به سرانجام نرسيده بود.
وي ادامه داد: امسال وزارت بهداشت 25 درصد از بودجه  300 ميليارد توماني كودكان و زنان بي سرپرست و معلولان را براي بيماران صعب العلاج در نظر گرفته است كه بايد همين وزارتخانه نيز صندوق بيماران صعب العلاج را راه اندازي كند.
معاون سياستگذاري و برنامه ريزي وزير رفاه و تأمين اجتماعي اظهار داشت: بودجه صندوق بيماران صعب العلاج در سال جاري 75 ميليارد تومان است كه در اختيار وزارت بهداشت و درمان قرار گرفته است.
صندوق بيماران صعب العلاج براي حمايت از بيماران صعب العلاج، سرطاني، ام اس، هموفيلي و تالاسمي است، در آيين نامه صندوق بيماران صعب العلاج بايد نحوه جمع آوري كمك هاي مردمي، چگونگي تقسيم و اختصاص يارانه ها و تنظيم ماليات سلامت مشخص شود.]]>
</TEXT>
</DOC>
<DOC>
<DOCID>HAM2-860209-039</DOCID>
<DOCNO>HAM2-860209-039</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اجراي طرح ملي پرسش از پليس در مدارس كشور]]>
</TITLE>
<TEXT>
<IMAGE>/1386/860209/news/021717.jpg</IMAGE>
<![CDATA[
گروه اجتماعي- اداره كل آموزش همگاني ناجا با هدف آشنايي پليس با پرسش ها و دغدغه هاي دانش آموزان سراسر كشور طرح ملي پرسش از پليس را برگزار مي كند.
اداره كل آموزش همگاني ناجا در سراسر كشور اقدام به برگزاري جلسات پرسش از پليس در بين دانش آموزان مقطع راهنمايي و دبيرستان كرده است.
مديركل آموزش همگاني ناجا در تشريح اهداف اجراي اين طرح گفت: آشنا شدن پليس با پرسش ها، دغدغه ها و نگراني هاي دانش آموزان مهمترين هدف پليس از اين برنامه است.
سرهنگ اميري اظهار داشت: ناجا با اجراي اين طرح تا حد زيادي از ذهنيات دانش آموزان نسبت به خود آگاه شده و آنها را در برنامه ريزي هاي آموزشي و مشاركتي به كار مي گيرد.
مديركل آموزش همگاني ناجا با اشاره به اين كه اين طرح در سراسر كشور انجام مي شود، گفت: در مراكز استان ها 12 مدرسه انتخاب و از اين مدارس 6 مدرسه راهنمايي و 6 مدرسه دبيرستان مشخص مي گردد.
وي افزود: از اين تعداد نيز هريك از اين دو مقطع به تفكيك جنسيت، 3 مدرسه دخترانه و 3 مدرسه پسرانه انتخاب شده اند.
به گفته وي در اين رابطه طي برنامه ريزي استاندارد شده، كارشناساني به عنوان سخنران در بين دانش آموزان سخنراني مي كنند و پس از سخنراني با توزيع برگه هاي سفيد بدون ذكر مشخصات از دانش آموزان خواسته مي شود هر سؤالي كه از پليس دارند بدون در نظر گرفتن ملاحظات بپرسند.
مديركل آموزش همگاني اظهار داشت: در پرسش از پليس سعي شده است فضا كاملاً آزاد باشد تا دانش آموزان راحت تر سؤالات خود را مطرح نمايند.
اميري يادآوري كرد: اين طرح تا نيمه اول ارديبهشت ادامه خواهد داشت.]]>
</TEXT>
</DOC>
<DOC>
<DOCID>HAM2-860209-040</DOCID>
<DOCNO>HAM2-860209-040</DOCNO>
<ORIGINALFILE>/1386/860209/news/_ejtem.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[عضو كميسيون اجتماعي مجلس اعلام كرد:
2 ميليون نفر زير خط فقر مطلق هستند]]>
</TITLE>
<TEXT>
<IMAGE>/1386/860209/news/021711.jpg</IMAGE>
<![CDATA[
گروه اجتماعي در حالي كه وزير رفاه مدعي شده جمعيت زير خط فقر مطلق در كشور وجود ندارد عضو كميسيون اجتماعي مجلس شوراي اسلامي از افزايش 13 درصدي افراد زير خط فقر خبر داده است.
موسي الرضا ثروتي در خصوص تعداد افراد زير خط فقر در جامعه افزود: براساس برآوردهاي انجام شده درحال حاضر 12 ميليون نفر در جامعه زير خط فقر زندگي مي كنند و 2 ميليون نفر نيز زير خط فقر مطلق يا خشن هستند.
وي خاطرنشان كرد: وزارت رفاه خط فقر را درآمد كمتر از 400 هزار تومان اعلام كرده است. بنابراين با توجه به اين امر و همچنين عدم افزايش مستمري مددجويان و نرخ سالانه تورم پيش بيني مي شود تعداد افراد زير خط فقر بسيار بيشتر از آمارهاي موجود باشد.
عضو كميسيون اجتماعي مجلس در گفت وگو با مهر تاكيد كرد: براساس قانون بودجه سال 84 و 85 وزارت رفاه مكلف شد كه در جهت تعيين خط فقر و هدفمند كردن يارانه ها و همچنين كمك به شناسايي اقشار نيازمند اقدام كند در حالي كه تا كنون اقدام مفيد و مؤثري در اين زمينه انجام نداده است.
ثروتي گفت: هر ساله مجلس در قانون بودجه بطور متوسط 700 ميليارد تومان براي كمك به اقشار آسيب پذير به وزارت رفاه اختصاص مي دهد در صورتي كه تاكنون نه تنها مشكلات اين قشر از مردم جامعه برطرف نشده بلكه مشخص شده كه ثروتمندان 27 برابر فقرا از يارانه استفاده مي كنند.
وي با اشاره به اينكه در سال جاري مستمري مددجويان تحت پوشش نهادهاي حمايتي از افزايش برخوردار نبوده است، افزود: در حال حاضر يك خانواده 5 نفري تحت پوشش كميته امداد ماهانه فقط 54 هزار تومان دريافت مي كنند در حالي كه اين مبلغ كفاف نان شب آنان را نيز نمي كند.
عضو كميسيون اجتماعي مجلس گفت: درحال حاضر تعداد زيادي از كارمندان دولت كمتر از 300 هزار تومان حقوق دريافت مي كنند به همين دليل مي توان گفت تعداد زيادي از اين اقشار نيز زير خط فقر هستند.
ثروتي گفته وزير رفاه را مبني براينكه جمعيت زير خط فقر مطلق در كشور وجود ندارد، صحيح ندانسته و افزود: بعيد مي دانم كه وزير رفاه كه خود آشنا با وضعيت معيشتي نيازمندان است اين چنين صحبتي را كرده باشد.
شايان ذكر است، عبدالرضا مصري وزير رفاه و تأمين اجتماعي در همايش سراسري مديران استاني سازمان تأمين اجتماعي كه در 21 اسفند ماه سال گذشته برگزار شد در جمع خبرنگاران اعلام كرده بود كه بر اساس تعاريف جهاني، افرادي كه روزانه كمتر از يك دلار درآمد داشته باشند جز جمعيت فقر مطلق هستند بنابراين در ايران مصداق اين امر وجود ندارد و كسي زير خط فقر مطلق نيست.
سنجش فقر و نابرابري در ايران ناكار آمد است
اين در حالي است كه دكتر وحيد محمودي، عضو هيأت علمي دانشگاه تهران و متخصص رفاه اجتماعي، شيوه جمع آوري آمار و اطلاعات و محاسبات تكنيكي سنجش فقر و نابرابري در ايران را اشتباه دانست و گفت: ما نياز به نوعي شاخص قيمت مصرف كننده(cpi)با تأثيرات وزني جديد داريم كه تغييرات واقعي قيمت ها را متناسب با وضعيت فقرا نشان دهد.
وي افزود: بايد سبد موادغذايي مطابق با قيمت هايي كه خانوارهاي در سطح خط فقر يا پايين تر از آن مي پردازند، قيمت گذاري شود؛ اين قيمت گذاري با cpi معمولي تفاوت زيادي دارد و به جاي بستگي داشتن به سطح قيمت ها، به تغييرات وزن و قيمت  كالاهاي جيره بندي شده در مقايسه با تغييرات قيمت كالاهاي جيره بندي نشده بستگي دارد.
دكتر محمودي كه در كارگاه سياست هاي عدالت اجتماعي در گروه مسايل راهبردي دفتر مطالعات ايسنا سخن مي گفت با اشاره به اين كه در ايران، براي محاسبه ميزان فقر و نابرابري، با استفاده از داده هاي خام صرفاً بر عنصر مخارج خانوار تكيه مي شود، تأكيد كرد: قبل از هر گونه محاسبه فقر و نابرابري، داده هاي خام بايد متناسب با نرخ تورم و همچنين با توجه به تفاوت در نيازها تعديل شوند.
وي همچنين متذكر شد: در محاسبه فقر نبايد تنها بعد خانوار ملاك قضاوت قرار گيرد،  تركيب هاي متفاوتي از اعضاي يك خانواده  5 نفره وجود دارد كه هر يك با نيازهاي متفاوتي مواجه هستند؛ اين كه چند نفر از اعضاي اين خانواده خردسال، پير يا ميانسال باشند، در نيازهاي خانواده تفاوت ايجاد مي كند؛ بنابراين بايد تفاوت در نيازها متناسب با تركيب اعضاي خانوار مورد ملاحظه قرار گيرد.
عضو هيأت عملي دانشگاه تهران افزود: هزينه يا مخارج هر خانوار بايد بر اساس شاخص قيمت مصرف كننده(cpi)در استان محل اقامت آن، محاسبه شود.
دكتر محمودي متذكر شد: مركز آمار ايران، تنها هزينه هاي اسمي خانوار را با شاخص كلي قيمت مصرف كننده تعديل مي كند و تغييرات قيمت هاي منطقه اي(استاني)را كه بعضي مواقع، قابل توجه هستند، به حساب نمي آورد.]]>
</TEXT>
</DOC>
<DOC>
<DOCID>HAM2-860209-041</DOCID>
<DOCNO>HAM2-860209-041</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در 10 ماهه نخست سال 85 صورت گرفت
رشد 29 درصدي سپرده گذاري در بانك ها]]>
</TITLE>
<TEXT>
<IMAGE>/1386/860209/news/021864.jpg</IMAGE>
<![CDATA[
 در حالي كه بدهي بخش دولتي به بانك هاي ايران طي 2 سال گذشته تنها 25 هزار ميليارد ريال افزايش يافته است، وام ها و سپرده گذاري بخش دولتي در بانك هاي كشور در همين مدت افزايش حد ود 100درصدي را تجربه كرده و از 130 هزار ميليارد ريال در دي ماه سال 83 به 250 هزار ميليارد ريال در دي ماه سال 85 افزايش يافته است.
**
گروه اقتصادي - سپرده بخش غيردولتي نزد سيستم بانكي كشور در 10 ماهه نخست سال 85 با 29 درصد افزايش از يك هزار و 122 هزارميليارد ريال فراتر رفت.
بانك هاي دولتي و خصوصي كشور در 10 ماهه نخست سال 85 مجموعاً بالغ بر 251 هزار ميليارد ريال سپرده جديد از بخش غيردولتي جذب كرده اند. بدين ترتيب، حجم كل سپرده هاي بخش غيردولتي موجود نزد بانك هاي كشور در پايان دي ماه 85 به يك هزار و 122 هزارميليارد ريال رسيد كه نسبت به ابتداي سال 85 حدود 29 درصد رشد نشان مي دهد.
در 10 ماهه نخست سال گذشته، بانك هاي تجاري 144 هزار ميليارد ريال، بانك هاي تخصصي 37 هزار ميليارد ريال و بانك هاي غيردولتي و مؤسسات اعتباري غيربانكي نيز 69 هزار ميليارد ريال سپرده جذب كردند. بر اين اساس، ميزان سپرده هاي بانك هاي تجاري در 10 ماهه نخست سال 85 حدود 23 درصد، بانك هاي تخصصي 28 درصد و بانك هاي غيردولتي 67 درصد رشد كرده است.
در شرايطي كه بحث كاهش يافتن يا نيافتن سود بانك ها مهمترين موضوع اقتصادي كشور به شمار مي رود، آمار و ارقام فوق نشان مي دهد كه برخلاف آنچه گفته مي شود، وضعيت بانك هاي كشور از لحاظ جذب سپرده، اميدواركننده است. از لحاظ تجربي نيز اثبات شده است در ايران كه يكي از بالاترين نرخ هاي سرانه سپرده گذاري را در سطح جهان دارد، هدف مردم از سپرده گذاري در بانك ها عمدتاً كسب سود نيست بلكه صرفاً نگهداري منابع با كمترين ريسك است كه بانك  بهترين گزينه براي اين امر به شمار مي رود.
يكي از دلايلي كه موجب شد شوراي پول و اعتبار در جلسه هفته گذشته خود رأي به كاهش نيافتن سود بانكي دهد، تاثير كاهش سود بانك ها بر خروج سپرده هاي بانكي و گسيل شدن آنها به بازارهاي با بازدهي بالاتري همچون مسكن است.
كارشناسان اقتصادي نيز با تاييد اين مسئله معتقدند بحران به وجود آمده در بخش مسكن در سال گذشته به علت خروج سپرده هاي بانكي و ورود آنها به بازار مسكن بود كه كاهش مجدد سود بانكي در سال جاري مي تواند اين مسئله را تشديد كند. با اين وجود، آمارهاي بانك مركزي نشان مي دهد در سال گذشته و با اجراي كاهش 2 درصدي سود بانك ها، عملاً عكس پندار فوق رخ داده و ميزان سپرده  بانك ها افزايش يافته است.]]>
</TEXT>
</DOC>
<DOC>
<DOCID>HAM2-860209-042</DOCID>
<DOCNO>HAM2-860209-042</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگراني از افول بازار فرش ايراني]]>
</TITLE>
<TEXT>
<IMAGE>/1386/860209/news/021876.jpg</IMAGE>
<![CDATA[
ايرنا: رئيس مركز ملي فرش ايران روز شنبه از آنچه وي افول فرش ايراني در بازارهاي جهاني ناميد، ابراز نگراني كرد.
مرتضي فرجي گفت: در ارزيابي هاي انجام شده، مشخص شده است يكي از عوامل مهم اين افول بي توجهي به نقش حمايتي نظام مالكيت فكري در عرصه هاي ملي و بين المللي است.
وي، سوء برداشت ناشي از جهل نسبت به چگونگي برخورداري از ضمانت اجراهاي ناشي از حقوق مالكيت فكري به منظور مقابله با سرقت طرح ها و نقشه هاي اصيل فرش ايران و رقابت متقلبانه و غير منصفانه ساير كشورها را از ديگر دلايل افول فرش ايراني ذكر كرد.
رئيس مركز ملي فرش ايران گفت: فرش هاي ايراني به فراخور منطقه اي، داراي طرح ها و نقش هاي متفاوت و بي نظيري است، اما متاسفانه هنوز نام منطقه فرش ها به ثبت نمي رسد كه در حال گفت و گو با مسئولان مربوطه در اين رابطه هستيم. فرجي با بيان اينكه يكي از شركت هاي صادركننده فرش كشورهاي همسايه به تازگي نام فرش ورامين را به نام خود ثبت كرده است، گفت: تجار ما در زمينه ارايه فرش ايراني با اين نام در خارج از كشور با مشكل مواجه شده اند.
وي از نظام مالكيت فكري نيرومند به عنوان مهم ترين و ضروري ترين عامل تجديد ساختار سياست هاي تجاري ياد و تاكيد كرد:اصولا براي مواجهه با واقعيت رقابت درعرصه اقتصاد، بايد حمايت از اين حقوق در اولويت برنامه هاي كشور قرار گيرد.]]>
</TEXT>
</DOC>
<DOC>
<DOCID>HAM2-860209-043</DOCID>
<DOCNO>HAM2-860209-043</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ويژه نامه هاي راهنماي كارت سوخت شهرستان ها]]>
</TITLE>
<TEXT>
<![CDATA[گروه اقتصادي- ويژه نامه هاي پيگيري كارت سوخت براي هر استان بصورت جداگانه بزودي منتشر مي شود.
برخي از دارندگان خودرو كه مشخصات آنان در شبكه اينترنتي و يا ويژه نامه هاي منتشر شده موجود نيست، بايد با دردست داشتن مدارك شناسايي خود و خودرو به مراكز پليس+ 10 و يا پايگاه اينترنتي پليس مراجعه و مشخصات خودرا كامل كنند. در همين زمينه محمد ناصري سخنگوي ستاد كارت سوخت اعلام كرد: درصورتي كه دارندگان كارت سوخت علاقمند باشند مي توانند براي پرداخت هزينه بنزين از طريق كارت به شعبه هاي بانك ملت مراجعه و به ميزاني كه علاقمند هستند در كارت خود پول ذخيره كنند. در حال حاضر از 107 جايگاه52، جايگاه در تهران سوخت را با كارت هوشمند عرضه مي كنند.
از روز شنبه شركت پست و نيروي انتظامي و شركت پالايش و پخش با افزايش ظرفيت پايگاه هاي اينترنتي خود و راه اندازي يك پايگاه جديد به نشاني www.peigiri.com و انتشار ويژه نامه در تهران و كرج براي صاحبان خودرو فاقد كارت هوشمند تلاش كرده اند تا به كار تحويل كارت سرعت دهند.]]>
</TEXT>
</DOC>
<DOC>
<DOCID>HAM2-860209-044</DOCID>
<DOCNO>HAM2-860209-044</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كاهش بي سابقه ارزش دلاردر بازارهاي جهاني]]>
</TITLE>
<TEXT>
<![CDATA[گروه اقتصادي- كاهش شديد رشد اقتصادي آمريكا در سه ماهه نخست سال 2007 ميلادي موجب سقوط ارزش دلار در برابر ساير ارزهاي معتبر جهاني شد.
به گزارش خبرگزاري بلومبرگ، ديروز ارزش دلار آمريكا در برابر يورو به پايين ترين سطح از زمان ايجاد پول واحد اروپايي در سال 1999 رسيد و ارزش آن در برابر ساير ارزهاي معتبر نيز به پايين ترين سطح 36 سال اخير سقوط كرد.
شاخص سنجش وزني ارزهاي معتبر بانك مركزي آمريكا كه ارزش دلار را در برابر ديگر ارزهاي معتبر مي سنجد، نشان مي دهد ارزش دلار در برابر ساير ارزهاي معتبر جهان در هفته اخير به پايين ترين سطح 36 سال گذشته رسيده است. همگام با دلار، ارزش ين ژاپن نيز به علت كاهش قابل توجه نرخ تورم در اين كشور به پايين ترين سطح خود در برابر يورو سقوط كرد.
ارزش يورو در برابر دلار، ديروز در بازارهاي مبادلاتي جهان به 368/1 دلار رسيد كه بالاترين سطح آن از سال 1999 يعني از زمان روي كار آمدن يورو، محسوب مي شود. ارزش دلار در برابر يورو از سال 1999 كه يورو پاي به عرصه مبادلات مالي جهان گذارد، تاكنون 16 درصد كاهش يافته است. دلار در همين مدت، 20 درصد در برابر پوند، 36 درصد در برابر دلار استراليا، 40 درصد در برابر واحد پول زنلاندنو و 36 درصد در برابر دلار كانادا ارزش خود را از دست داده است. علت اصلي كاهش ارزش دلار آمريكا كاهش شديد رشد اقتصادي بزرگترين اقتصاد دنيا، يعني آمريكا، است. وزارت بازرگاني آمريكا روز جمعه اعلام كرد كه رشد اقتصادي اين كشور در 3 ماهه نخست سال 2007 با كاهشي قابل توجه نسبت به سال گذشته به 3/1 درصد سقوط كرده است، حال آنكه رشد اقتصادي 3ماهه آخر سال 2006 به 5/2 درصد رسيده بود.
گزارش وزارت بازرگاني آمريكا تاثير منفي بر دلار گذاشت و موجب شد سرمايه گذاران و مردم براي فروش دلار به بازارهاي مبادلاتي هجوم بياورند. به گفته پل ساموئلسون برنده نوبل اقتصاد، روندهاي كلان اقتصادي كنوني همگي تاثير منفي بر ارزش دلار آمريكا دارند و روند كند عملكرد اقتصادي آمريكا موجب بي ميلي سرمايه گذاران خارجي به نگهداري ذخاير دلاري مي شود.]]>
</TEXT>
</DOC>
<DOC>
<DOCID>HAM2-860209-045</DOCID>
<DOCNO>HAM2-860209-045</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي روزمحمد آزاد
اصناف تنظيم بازاركالاها را بر عهده مي گيرند]]>
</TITLE>
<TEXT>
<IMAGE>/1386/860209/news/021873.jpg</IMAGE>
<![CDATA[
 وزارت بازرگاني در شرايطي بر خصوصي سازي فرآيند تنظيم بازار تاكيد دارد كه تاكنون اصناف به عنوان نمايندگان بخش غيردولتي حضور چندان پر رنگي در اين عرصه نداشته و تجربيات گذشته اين وزارتخانه در اين زمينه نيز چندان موفقيت آميز نبوده است. از سوي ديگر هنوز واحدهاي صنفي در تنظيم بازار كالاهايي مانند مواد پروتئيني مشاركتي نداشته و در مورد ساير كالاها نيز تنها بخشي از ظرفيت هاي اصناف به كار گرفته شده است.
با رئيس شوراي اصناف كشور گفت وگو كرده ايم.
با وجود ظرفيت هاي اصناف كشور و تاكيد وزارت بازرگاني بر واگذاري تنظيم بازار به واحدهاي صنفي چرا از همه اين ظرفيت استفاده نشده و در تنظيم بازار مواد پروتئيني اصناف هيچ نقشي ندارند؟
در زمينه توزيع مواد پروتئيني اكنون واحدهاي صنفي نقشي در توزيع ندارند و شركت پشتيباني امور دام به عنوان دستگاه مباشر طرح تنظيم بازار نسبت به عرضه گوشت، مرغ و تخم مرغ از طريق سازمان ميادين ميوه و تره بار، عرضه مستقيم يا عرضه از طريق تعاوني هاي مصرف اقدام مي كند اما معتقدم اين شيوه توزيع جوابگوي نيازهاي موجود براي تنظيم بازار اين كالاها نخواهد بود. با اين روند با توافق اصناف و وزارت بازرگاني، مقرر است تا عرضه مواد پروتئيني نيز از طريق واحدهاي صنفي صورت گيرد.
آيا اصناف آمادگي لازم براي اجراي طرح تنظيم بازار همه كالاها را دارند؟
بر اساس توافق انجام شده بين وزارت بازرگاني و شوراي اصناف كشور، تا قبل از پايان سال اصناف تمامي مراحل تنظيم بازار را بر عهده خواهند گرفت. اكنون وزارت بازرگاني آمادگي واگذاري كامل امور به اصناف را دارد و اصناف نيز بايد خود را با شرايط جديد انطباق دهند به نحوي كه تا پايان سال جاري كار تنظيم بازار را به طور كامل بر عهده گيرند. همچنين با توجه به اين كه تنظيم بازار كار ساده اي نبوده و نيازمند فراهم كردن مقدماتي است، به طور طبيعي اين واگذاري بايد به تدريج صورت گيرد. گرچه واگذاري كامل تنظيم بازار به اصناف در گرو اختصاص تسهيلات مورد نياز و رفع مشكلات گمركي، روان سازي واردات و كمك به ارايه به موقع كالا براي ممانعت از بروز برخي گراني ها از سوي دولت است. با اين روند معتقدم شرايط تنظيم بازار مواد پروتئيني مانند گوشت، مرغ، تخم مرغ و ميوه نيز مانند شرايطي است كه در تنظيم بازار كالاهايي مانند آهن مصداق پيدا مي كند.
برخي معتقدند اجراي طرح فروش فوق العاده تاثير چنداني در تنظيم بازار پوشاك نداشته و براي رفع اختلاف ديدگاه ها و مشاركت واحدهاي توزيعي در طرح تنظيم بازار، اين شيوه مورد توجه قرار گرفته، نظر شما چيست؟
اجراي طرح فروش فوق العاده توسط اصناف توزيعي در تامين كالاهاي مورد نياز و كنترل قيمت ها مؤثر بوده است. برخلاف برگزاري نمايشگاه هاي فروش بهاره، اجراي طرح فروش فوق العاده موضوعي است كه در قانون نظام صنفي تحت عنوان برگزاري حراج هاي فصلي پيش بيني شده و اين شيوه عرضه كالاها به دليل تاثيري كه در تامين مايحتاج مردم و كاهش قيمت ها دارد در ايران مانند بسياري از كشورهاي ديگر مورد توجه قرار گرفته است. بر اين اساس وزارت بازرگاني و اصناف هر روشي كه قادر به عرضه مستقيم كالاهاي مورد نياز مردم بوده و از نوسان قيمت ها جلوگيري نمايد را براي تنظيم بازار مورد توجه قرار مي دهند.]]>
</TEXT>
</DOC>
<DOC>
<DOCID>HAM2-860209-046</DOCID>
<DOCNO>HAM2-860209-046</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[قرارداد توسعه ميادين نفتي درياي خزر]]>
</TITLE>
<TEXT>
<IMAGE>/1386/860209/news/021867.jpg</IMAGE>
<![CDATA[
گروه اقتصادي- مدير عامل شركت نفت خزر از امضاي قرارداد اكتشاف و توسعه درياي خزر ميان ايران و شركت پتروبراس برزيل در روزهاي آينده خبرداد.
محمد حسين دانا درجمع خبرنگاران گفت: تا ماه آينده قرارداد اكتشاف و توسعه ميدان نفتي خزر به ارزش 450 ميليون دلار ميان ايران و شركت پتروبراس برزيل امضا مي شود. وي افزود: روس ها نيز براي فعاليت در خزر پيشنهادهايي ارايه كرده اند و ما از اين امر استقبال مي كنيم.
عمر منابع نفتي ايران، 70 سال
غلامحسين نوذري مديرعامل شركت ملي نفت و معاون وزير نفت نيز در اظهاراتي با تاكيد براينكه بر اساس مطالعات و برآوردها تا 70 سال ديگر ذخاير نفتي و تا 300 سال ديگر ذخاير گازي در كشور خواهيم داشت، ايران را مطمئن ترين منبع تامين انرژي در جهان دانست. وي روز شنبه در مراسم آغاز رسمي عمليات اجرايي طرح توسعه ميدان نفتي خشت در فارس تاكيد كرد: ايران به عنوان نخستين قدرت سياسي و اقتصادي منطقه و دومين دارنده ذخاير گازي جهان، تكيه گاهي مطمئن براي تامين انرژي بسياري از كشورهاست.]]>
</TEXT>
</DOC>
<DOC>
<DOCID>HAM2-860209-047</DOCID>
<DOCNO>HAM2-860209-047</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[غول نقدينگي، بزرگ تر ازپارسال
در حالي رشد نقدينگي بيش از 35درصدي را شاهد بوده ايم كه رشد اقتصادي ايران از 5/5درصد در حالت خوش بينانه بيشتر نشده است]]>
</TITLE>
<TEXT>
<IMAGE>/1386/860209/news/021699.jpg</IMAGE>
<![CDATA[
معصومه اصغري
رشد نقدينگي براي اقتصاد بيمار ايران كه از كمبود عرضه در مقاطع مختلفي از سال و در بخش هاي مختلف رنج مي برد و در عين حال با فعاليت هاي سفته بازي و دلالي حاصل از همين نقدينگي مواجه است، بسيار گران تمام مي شود و چه شاهدي بهتر از نوسانات شديد و كاذب قيمت سكه در سال 84 و مسكن و زمين در سال 85 وجود دارد. نوساناتي كه اگر چه تب و تاب آن پايان يافته اما اثرات آن هنوز بر اقتصاد باقي مانده و بايد منتظر ماند و ديد نقدينگي كه از سال هاي گذشته در اقتصاد سال 85 تلمبار شده و به 86 منتقل مي شود براي كدام يك از بخش ها و اقتصاد روزمره مردم در سال آينده خبرساز خواهد شد.
**
به استناد آمار منتشرشده از سوي مراجع رسمي و نمايندگان مجلس شوراي اسلامي ميزان نقدينگي تنها در سال 84 و 85 برابر كل تاريخ(نقدينگي)كشور است و رقم 63 هزار ميليارد توماني كل نقدينگي در سال 83 با رشد قابل توجهي كه به سمت رقم 115 هزار ميليارد تومان در پايان سال 85 داشت، نگراني هاي بسياري را به همراه خود آورد.
نمايندگان مجلس شوراي اسلامي و به خصوص چند اقتصاددان حاضر در مجلس از ابتداي سال 85 نسبت به رشد نقدينگي در اين سال و ضرورت كنترل آن تأكيد كردند و در همين راستا بود كه به بانك مركزي اجازه انتشار اوراق مشاركت دادند.
اما اين گراني ها به جايي نرسيد و به اذعان مسئولان، انتشار اوراق مشاركت براي كاهش رشد نقدينگي موفق نبود و رئيس كل بانك مركزي رشد نقدينگي را در آذر سال 85، به ميزان 5/35درصد اعلام كرد. البته وي در مورد نظر برخي كارشناسان در خصوص احتمال افزايش اين رقم تا پايان سال و رسيدن آن به 50 درصد اظهار نظري نكرد.
هرچند كه رشد نقدينگي ميراثي است كه از دولت هاي قبل باقي مانده و در سال 85 خود را بيشتر نشان داده اما آنچه از ابتداي سال در مورد عملكرد دولت نهم در مورد اين مؤلفه تأثيرگذار در اقتصاد شاهد بوده ايم گوياي اين مطلب است كه اين دولت نيز مانند دولت هاي قبل علي رغم وفور درآمد طلايي نفت برنامه اي در مورد كاهش يا كنترل آن ندارد.
در عين حال چنانچه دولت نهم در راستاي اجراي اهداف برنامه چهارم نسبت به كوچك تر كردن پهنه حضور خود در اقتصاد اقدامي چشم گير را انجام مي داد و زمينه را براي بزرگ شدن بخش خصوصي باز مي كرد مي توانستيم اميدوار باشيم كه نقدينگي روبه رشد در سال هاي بعد تلمبار نشود و بالاخره از جايي شروع به پرداخت هزينه هاي سنگين كوچك شدن دولت كرده ايم.
نقدينگي؛ بودن يا نبودن!
طبق تعريف هاي كلاسيك در اقتصاد، نقدينگي از جمع حجم پول و شبه پول حاصل مي شود. مسكوكات و سپرده هاي ديداري مردم نزد بانك ها حجم پول و سپرده هاي غيرديداري مردم و سرمايه گذاران نزد بانك ها شبه  پول است.
به عنوان مثال در پايان سه ماهه دوم سال 85 حجم پول 34 هزار ميليارد تومان و حجم شبه پول 72 هزار ميليارد تومان بوده كه اقتصاد كشور را به نقدينگي 106هزار ميليارد تومان در پايان شهريورماه 85 مي رساند.
بر همين مبنا گفته مي شود كه رشد نقدينگي براي هر اقتصادي در ميزان قابل قبولي لازم است تا انگيزه براي توليد از بين نرود و در عين حال تقاضا بسيار بيشتر از حجم توليد نشود. همچنين رقم مورد قبول رشد نقدينگي براي اقتصادهايي نظير اقتصاد ايران بين 12 تا 15درصد است.
در همه نقاط دنيا نرخ رشد نقدينگي را در هر اقتصادي با نرخ رشد اقتصادي آن كشور مقايسه مي كنند و چنانچه فاصله اين دو مؤلفه بسيار زياد باشد، دولت ها نسبت به اقدامات پيشگيرانه و كنترلي اقدام مي كنند اما در ايران طي چند سال اخير در حالي رشد نقدينگي بيش از 35درصدي را داشته ايم كه رشد اقتصادي ايران از 5/5درصد در حالت خوش بينانه بيشتر نشده است.
رشد نقدينگي در كشورهاي توسعه يافته بين پنج تا هفت درصد است اما طبق شواهد اين رشد برخلاف همه نقاط ديگر دنيا در ايران بيش از پنج برابر است. بنابراين طي چند سال اخير شاهد حركت رشد نقدينگي به سمتي نگران  كننده هستيم.
حجم نقدينگي در سال 1379 حدود 170 ميليارد ريال، در سال 1384 حدود 500 هزار ميليارد ريال و در سال 1385 به پيش بيني بانك مركزي حدود 190ميليارد تومان مي رسد.
اگرچه پيش بيني رشد نقدينگي در سال 85، 37درصد اعلام شده و اين رقم قاعدتاً تا پايان اين سال به مرز 50 درصد هم مي رسد اما فاصله آن با رقم پيش بيني شده رسمي دولت كه 22درصد بوده بسيار زياد است.
در عين حال به استناد منابع كلاسيك نظريه هاي اقتصادي كه همواره عنصر پس انداز و مشاركت را در كشورهاي توسعه نيافته يا در حال توسعه محدود و در حد صفر برآورد كرده اند، مي توان بر اين نكته تأكيد كرد كه در كشوري مثل ايران و به دليل بسياري از نيازهاي ارضاء نشده مردم، پول در گردش به سمت مصرف -  به خصوص كالاهاي غيرتوليدي - كشيده مي شود و سهم پس انداز و سرمايه گذاري بسيار ناچيز است.
بزرگ تر از پارسال
پوشيده نيست كه ميزان بودجه دولت و شيوه هزينه آن بيشترين نقش را در عملكرد شاخص هاي اقتصاد كلان ايران از جمله تورم دارد و سياست هاي اقتصادي دولت نهم و مجلس هفتم به همراه آن از تناقضي دروني رنج مي برد كه حتي اهداف تعريف شده دولت را بي معني جلوه مي دهد.
به بيان ديگر دولت از يك سو بر طبل تثبيت قيمت ها مي كوبد و قيمت برخي كالاها را با هزينه از درآمد نفت ثابت نگه مي دارد و از سوي ديگر موفق نبودن دولت در كاهش بودجه عمومي و هزينه هاي جاري موجبات افزايش نقدينگي و در نتيجه افزايش قيمت ها را فراهم مي كند.
رشد نقدينگي كه به واسطه هزينه هاي دولت در سال 84 به 35درصد رسيد پيش بيني 50درصدي اين مؤلفه در سال 85 از بزرگ شدن غول نقدينگي ظرف دو سال گذشته و ادامه آن در سال آينده خبر مي دهد و مهم تر اينكه به نظر مي رسد هيچ قدرت و فرماني جز اصلاح جدي سياست هاي اقتصادي دولت نمي تواند سدي در مقابل آن شود.
دولت بزرگ، بودجه بزرگ نقدينگي بزرگ
در همين راستا دكتر الله داد اقتصاددان - تأكيد دارد كه افزايش نقدينگي موجب بيماري هلندي در ايران شده و دامن اقتصاد ايران را به عنوان كشوري وابسته به درآمد نفت، گرفته است و هيچ مقصري را جز دلارهاي نفتي و عدم مديريت آن براي رشد نقدينگي نمي توان نام برد.
الله داد تأكيد دارد كه بيماري هلندي ميزان تورم و واردات را افزايش مي دهد و در نهايت ضربه مهلكي را بر اشتغال و صنايع توليدي وارد مي كند. وي معتقد است كه موازنه بين رشد نقدينگي و توليد ناخالص داخلي(gdp)به هيچ عنوان رعايت نشده و فاصله 5/5 درصد رشد توليد ناخالص داخلي با رشد بيش از 37 درصدي نقدينگي بسيار نگران كننده است.
از منظر وي سياست هاي غلط اقتصادي مزيدي بر علت هاي ديگر اقتصاد بيمار ايران شده اند. يعني در حالي كه دولت از يك سو اوراق مشاركت را منتشر مي كند تا پول در گردش را كاهش دهد، از سوي ديگر بر نقدينگي دامن مي زند.
الله داد، بزرگ ترين مشكل را دولتي بودن اقتصاد مي داند كه رشد شديد نقدينگي يكي از اثرات اصلي آن است. دولت بزرگ، بودجه بزرگ مي طلبد و در شرايطي كه درآمد طلايي نفت به وفور در اختيار است، دولت نمي تواند چشم از آن برگيرد و اين در حالي است كه طبق برنامه چهارم توسعه دولت موظف است هر سال ميزان وابستگي خود را به درآمد نفت كم كند و در عين حال از تصدي گري هاي خود بكاهد، اما متأسفانه هيچ يك از موارد فوق اتفاق نيفتاده است.]]>
</TEXT>
</DOC>
<DOC>
<DOCID>HAM2-860209-048</DOCID>
<DOCNO>HAM2-860209-048</DOCNO>
<ORIGINALFILE>/1386/860209/news/_eqtes.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبر
امكان عرضه سهام شركت ملي نفتكش در بورس وجود ندارد]]>
</TITLE>
<TEXT>
<IMAGE>/1386/860209/news/021702.jpg</IMAGE>
<![CDATA[
گروه اقتصادي از آنجا كه شركت نفت سهام شركت ملي نفتكش را به عنوان وثيقه خريد 27 فروند كشتي ساخت خارج در اختيار دارد، امكان عرضه سهام اين شركت در بورس وجود ندارد.
مدير عامل شركت ملي نفتكش ايران با بيان اين مطلب، گفت: شركت ملي نفت براي ضمانت 27 فروند كشتي نفتكش ساخت خارج از كشور، سهام شر كت ملي نفتكش را به عنوان وثيقه نگه داشته و به همين دليل امكان عرضه سهام اين شركت در بورس تا زماني كه اين ضمانت عودت داده نشود، وجود ندارد.
محمد سوري در نشست خبري خود با خبرنگاران در زمينه روند تجهيز و نوسازي ناوگان نفتكش، افزود: با 2 ميليارد و 560 ميليون دلار هزينه 17فروند كشتي كه براي ساخت به شركت هاي خارجي سفارش داده شده تا نيمه اول سال 2009 تحويل خواهد شد و بر اساس قرارداد، نخستين نفتكش ساخت شركت هاي خارجي را تا سه ماه آينده تحويل مي گيريم و به فاصله هر 45روز يك نفتكش را تحويل خواهيم گرفت.
وي افزود: اين شركت اكنون 28 فروند كشتي در حال ساخت دارد كه از اين تعداد 11 فروند در داخل كشور و 17 فروند توسط شركت هاي خارجي در حال اجراست و با افزوده شدن اين كشتي ها به ناوگان نفتكش ظرفيت 6ميليون تني كنوني نفتكش ايران به ميزان قابل ملاحظه اي افزايش خواهد يافت.
وي با انتقاد از روند تخصيص اعتبار خريد نفتكش از محل منابع داخلي و طولاني بودن روند استفاده از منابع حساب ذخيره ارزي، گفت: پيشنهاد تاسيس بانك حمل و نقل توسط بخش خصوصي را ارائه كرده ايم چرا كه تا 5 سال آينده شركت هاي كشتيراني و نفتكش نيازمند بيش از 5/17ميليارد دلار سرمايه گذاري هستند كه امكان تامين اين مبلغ از محل منابع داخلي وجود ندارد. سوري، افزود: مدت زمان بازپرداخت تسهيلات حساب ذخيره ارزي براي ساخت كشتي از 10 به 8 سال كاهش يافته اما تسهيلات دريافتي از بانك هاي اروپايي 15 ساله است.
مدير عامل شركت ملي نفتكش در زمينه ناكار آمدي نظام بيمه كشور در بيمه كردن نفتكش ها، گفت: اكنون به معناي واقعي پوشش بيمه اي مناسبي براي حمل و نقل دريايي نداريم و تنها بيمه ايران براي بيمه كردن نفتكش ها 95 درصد از پوشش شركت هاي خارجي و تنها 5 درصد را خودش بيمه مي كند كه در زمان دريافت خسارت به دليل نبود كارشناسان خبره و زمانبر شدن اعزام آنها به محل حادثه از سوي اين شركت، در دريافت غرامت با مشكل مواجه مي شويم.
وي افزود: وقتي از طريق شركت هاي داخلي نسبت به بيمه نفتكش ها اقدام مي كنيم به هنگام دريافت خسارت نمي توانيم با شركت خارجي كه 95 درصد بيمه را تقبل كرده ارتباط داشته و آنها را براي پرداخت غرامت متقاعد كنيم اين امر موجب شده اكنون برخي كشتي ها را از طريق شركت هاي بيمه داخلي بيمه كرده و براي تعدادي از كشتي ها به طور مستقيم با شركت هاي بيمه خارجي قرارداد منعقد كنيم.]]>
</TEXT>
</DOC>
<DOC>
<DOCID>HAM2-860209-049</DOCID>
<DOCNO>HAM2-860209-049</DOCNO>
<ORIGINALFILE>/1386/860209/news/_havad.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل شريك به خاطر خوش حسابي
جوان متهم در دادگاه با بيان اينكه تنها قصد تهديد مقتول را داشته است با گريه از خانواده مقتول درخواست بخشش كرد]]>
</TITLE>
<TEXT>
<IMAGE>/1386/860209/news/021783.jpg</IMAGE>
<IMAGE>/1386/860209/news/021786.jpg</IMAGE>
<![CDATA[
گروه حوادث: مردي كه در پايان شراكت با دوست خوش حساب خود، وي را با 23 ضربه چاقو به قتل رسانده بود پاي ميز محاكمه قرار گرفت. متهم زماني كه مقابل قضات شعبه 71 دادگاه كيفري استان تهران حاضر شد با اعتراف به جنايت گفت در زمان حادثه حالتي رواني داشته است.
خودروي مرگ
ساعت 5 و 45 دقيقه صبح 25 فروردين 85 تعدادي از رهگذران در خيابان آيت الله كاشاني با شنيدن صداي بوق ممتد يك خودروي اپل متوجه درگيري شديد2 نفر در اين خودرو شدند و ماجرا را به كلانتري 140 باغ فيض اطلاع دادند. وقتي تيم تجسس كلانتري پا به محل حادثه گذاشت با خودروي اپل بدون سرنشيني مواجه شد كه آثار خون بر روي صندلي هاي آن به چشم مي خورد و يك قبضه سلاح گرم نيز در گوشه اي از آن رها شده بود. ماموران زماني كه از زبان شاهدان حادثه شنيدند مرد مجروح توسط ضارب خود به بيمارستان انتقال يافته است با مراجعه به آنجا دريافتند وي دقايقي پيش به علت اصابت 23 ضربه چاقو به بدنش جان خود را از دست داده است.
در حالي كه بررسي هاي اوليه نشان مي داد مقتول يك تاجر چاي به نام حسين است، ماموران به تحقيق از مسئولان بخش پذيرش بيمارستان پرداخته و متوجه شدند فردي كه مقتول را به بيمارستان منتقل كرده بود ادعا كرده وي هدف حمله دزدان مسلح قرار گرفته است.
اعتراف به جنايت
كارآگاهان كه تنها مسير براي گشودن راز اين جنايت را يافتن مردي مي ديدند كه با مقتول درگير شده بود، در نخستين اقدام به بازجويي از خانواده مقتول دست زدند. آنها وقتي متوجه شدند مقتول شب قبل از حادثه، با شريك خود قرار داشته است، اين مرد را دستگير و به اداره آگاهي انتقال دادند. شريك 28 ساله در نخستين بازجويي هاي پليسي پرده از راز اين جنايت برداشت و با اعتراف به قتل حسين ادعا كرد كه او را به خاطر اختلافات مالي به قتل رسانده است. با اين اعترافات پرونده اين جنايت براي صدور راي نهايي به دادگاه كيفري فرستاده شد و وي روز گذشته در مقابل 5 قاضي شعبه 71 دادگاه كيفري استان تهران به دفاع از خود پرداخت.
در دادگاه
صبح روز گذشته در جلسه محاكمه مرد جوان، پس از قرائت كيفر خواست از سوي قاضي رضوانفر به عنوان معاون دادستان تهران و در خواست قصاص از سوي اولياي دم، جوان متهم در جايگاه قرار گرفت و گفت: حسين، فرد خوش حسابي بود و اگر با او قراري داشتي و به آن عمل نمي كردي بسيار ناراحت مي شد.
وي ادامه داد: مقداري پول به حسين بدهكار بودم و قرار بود آن را پس از 3 ماه بپردازم اما در حالي كه زمان قرار فرا رسيده بود، نتوانستم اين پول را فراهم كنم.بنا براين يك قبضه سلاح خريدم تا با تهديد از او بخواهم به من فرصت بيشتري دهد و با اين هدف شب قبل از حادثه با او قرار گذاشتم.
آن شب از ساعت 10 و 30 دقيقه تا 5 صبح سوار بر ماشين در خيابان ها گشت مي زديم، اما در تمام اين مدت او حاضر نشد به من فرصت ديگري دهد تا اينكه وقتي براي آخرين بار با درخواستم مخالفت كرد، با او درگير شدم و ديگر نفهميدم چه شد. من در آن لحظه حالتي رواني داشتم و قادر نبودم خودم را كنترل كنم و متاسفانه اين قتل رخ داد.
پس از آخرين دفاعيات متهم، قضات دادگاه براي صدور حكم وارد شور شدند.]]>
</TEXT>
</DOC>
<DOC>
<DOCID>HAM2-860209-050</DOCID>
<DOCNO>HAM2-860209-050</DOCNO>
<ORIGINALFILE>/1386/860209/news/_havad.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[خواستگار شيك پوش، كارخانه دار قلابي بود]]>
</TITLE>
<TEXT>
<![CDATA[گروه حوادث- خواستگار قلابي كه با معرفي خود به عنوان مالك كارخانه شكلات سازي به كلاهبرداري 15 ميليون توماني از دختر جوان دست زده بود دستگير شد.
مدتي پيش دختر جواني به شعبه 8 بازپرسي در دادسراي ناحيه يك تهران رفت و از مردي كه با فريب او 15 ميليون تومان طلا و جواهراتش را به سرقت برده بود شكايت كرد.
وي به بازپرس علي رضا روستا طسوجي گفت: چند ماه پيش با جوان شيك پوشي به نام سامان كه ادعا مي كرد مالك يك كارخانه بزرگ شكلات سازي است آشنا شدم. مدتي بعد سامان كه با چرب زباني توانسته بود مرا فريب دهد به من پيشنهاد ازدواج داد و به اين ترتيب رفت و آمد او به خانه ما آغاز شد.
دختر جوان ادامه داد: هنوز مدتي از آشنايي او با پدر و مادرم نگذشته بود كه توانست اعتماد آنها را نيز جلب كند و با اين ادعا كه مهندس كامپيوتر است و از بزرگترين صادركنندگان شكلات به خارج است آنان را فريب دهد.
با گذشت چند ماه از اين ماجرا در حالي كه قرار بود به زودي با هم ازدواج كنيم، يك روز سامان نزد من آمد و گفت كه يكي از چك هايش برگشت خورده و اگر ظرف چند ساعت آن را پاس نكند به زندان خواهد رفت. من هم كه فكر مي كردم او راست مي گويد و به كمك من احتياج دارد همه طلا و جواهراتم را فروختم و 15 ميليون تومان به او دادم تا چكش را پاس كند. اما از آن روز به بعدمرد جوان ناگهان ناپديد شد و هر چه با وي تماس گرفتم تلفن همراهش خاموش بود. آنجا بود كه متوجه شدم همه چرب  زباني هاي سامان براي فريب من بوده و او حتي نام واقعي خود را نيز به من نگفته بود.
پس از اظهارات دختر جوان، به دستور بازپرس روستا كارآگاهان پايگاه يكم آگاهي تهران وارد عمل شده و تحقيقات براي رديابي خواستگار قلابي آغاز شد. از آنجا كه تنها سرنخ موجود در اين پرونده عكسي از متهم و شماره تماس وي بود، تحقيقات تخصصي براي دستگيري او آغاز شد و سرانجام ماموران موفق شدند مخفيگاه وي را در يكي از خيابان هاي مركز تهران شناسايي كنند.
به اين ترتيب اين محل به محاصره كارآگاهان پليس در آمد و آنها توانستند خواستگار قلابي را دستگير و به اداره پليس انتقال دهند.
با اعتراف متهم به فريب و كلاهبرداري از دختر جوان بازپرس شعبه اول دادسراي ناحيه يك براي وي قرار بازداشت صادر كرد و براي بررسي هاي بيشتر در اختيار پليس قرار گرفت.]]>
</TEXT>
</DOC>
<DOC>
<DOCID>HAM2-860209-051</DOCID>
<DOCNO>HAM2-860209-051</DOCNO>
<ORIGINALFILE>/1386/860209/news/_havad.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حكم مر  گ براي2رباينده دختر دبيرستاني
اعدام براي جنايت سياه]]>
</TITLE>
<TEXT>
<![CDATA[پس از پايان محاكمه، دادگاه هر 2 جوان را به اتهام تجاوز به عنف به اعدام محكوم كرد كه اين حكم علي رغم اعتراض متهمان در شعبه 39 ديوان عالي كشور تاييد شد.
گروه حوادث- حكم اعدام 2 پسر جوان كه پس از ربودن دختري در مسير مدرسه به خانه، او را به باغي در كرج برده و مورد تجاوز قرار داده بودند از سوي ديوان عالي كشور تاييد شد.
مدتي پيش يك راننده تاكسي به پاسگاهي در كرج رفت و از ربوده شدن دختري توسط 2 پسر جوان خبر داد. اين مرد به ماموران گفت: در حال مسافركشي بودم كه يك دختر دبيرستاني سوار ماشينم شد و پس از آن نيز دو پسر جوان سوار شدند. در بين راه دختر جوان از من تقاضاي كمك كرد و گفت كه اين 2 پسر مزاحمش شده اند، اما آنها ادعا كردند كه اين دختر از اقوام آنهاست كه از خانه فرار كرده و موضوع يك مساله خانوادگي است.
راننده تاكسي ادامه داد: من كه حرف هاي 2 پسر جوان را باور كرده بودم به درخواست آنها به رانندگي ادامه دادم اما زماني كه اين 2 مسافر از من خواستند مقابل باغي حوالي كرج توقف كنم به آنان ظنين شدم. پس از آن در حالي كه آنها دختر جوان را به زور به داخل باغ بردند تصميم گرفتم ماجرا را اطلاع دهم. پس از اظهارات اين مرد ماموران عازم باغ مورد نظر شدند اما موفق نشدند ردّي از مسافران مرموز به دست آورند. به اين ترتيب راننده تاكسي كه احساس مي كرد دختر جوان در خطر است خود را به ماموران بسيج امر به معروف و نهي از منكر رساند و از آنها درخواست كمك كرد.
ماموران بسيج پس از شنيدن اظهارات راننده تاكسي وارد عمل شدند و باغ مورد نظر را به محاصره درآوردند. آنها پس از بررسي دقيق اين باغ موفق شدند متهمان را دستگير و تحويل مراجع قضايي دهند.
با آغاز رسيدگي به اين پرونده در شعبه 17 دادسراي عمومي و انقلاب كرج و اظهارات دختر جوان مبني بر مورد تجاوز قرار گرفتن از سوي متهمان، بازجويي از آنها آغاز و پس از اعتراف اين 2 جوان به آدم ربايي و تجاوز به عنف، پرونده آنها به شعبه 77 دادگاه كيفري استان تهران ارسال شد.
پس از پايان محاكمه نيز دادگاه هر 2 جوان را به اتهام تجاوز به عنف به اعدام محكوم كرد كه اين حكم علي رغم اعتراض متهمان در شعبه 39 ديوان عالي كشور تاييد شد.]]>
</TEXT>
</DOC>
<DOC>
<DOCID>HAM2-860209-052</DOCID>
<DOCNO>HAM2-860209-052</DOCNO>
<ORIGINALFILE>/1386/860209/news/_havad.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[عمليات مشترك پليس ايران و امارات
براي كشف محموله قاچاق
پليس خبر: 44 ساعت عمليات مشترك پليس دريايي هرمزگان و گارد ساحلي امارات با كشف 11 هزار قوطي انواع مشروبات الكلي از 4 فروند موتور لنج پايان يافت.
سرهنگ راستين فرمانده پليس مرزي و دريايي استان هرمزگان روز گذشته با بيان اين خبر گفت: اين عمليات زماني در دستور كار پليس ايران و امارات قرار گرفت كه اطلاعاتي مبني بر ورود و توزيع گسترده مشروبات الكلي به وسيله موتورهاي لنج در اختيار ماموران پليس ايران قرار گرفت.
وي ادامه داد: بر اساس اين اطلاعات موتور لنج هاي حامل مشروبات الكلي با توقف در مرز آبي ايران و امارات اقدام به تحويل محموله به قايق هاي سبك و تندرو كرده و به اين ترتيب مشروبات الكلي را وارد ايران مي كردند.
راستين افزود: به اين ترتيب ماموران پليس مرزي ايران و گارد ساحلي امارات پس از 44 ساعت گشت زني در 90 مايلي جنوب شرقي بندرعباس 4 فروند موتور لنج حامل مشروبات الكلي را شناسايي و متوقف كردند كه در بازرسي از آنها 11 هزار و 415 قوطي انواع مشروبات الكلي كشف و ضبط شد.
به گفته فرمانده پليس مرزي و دريايي استان هرمزگان در اين رابطه 10 قاچاقچي دستگير و براي سير مراحل قانوني روانه بازداشتگاه شدند.
رئيس مركز اطلاع رساني پليس پايتخت خبر داد
بازداشت مادر شوهرپس از مرگ عروس
ايسنا: با مرگ يك زن جوان در بيمارستاني در تهران، مادر شوهر و2 خواهر شوهر وي، از سوي كارآگاهان اداره 10 آگاهي تهران تحت بازجويي قرارگرفتند.
چهارم ارديبهشت ماه، زن جواني در حالي كه به شدت دچار جراحت و خونريزي بود توسط چند زن جوان به يكي از بيمارستانهاي تهران انتقال يافت. اما وقتي تلاشهاي پزشكي براي نجات وي بي نتيجه ماند، زن جوان قبل از آنكه بتواند درباره حادثه اي كه برايش رخ داده بود حرفي بزند جان سپرد.
با گزارش مرگ اين زن به پليس، تحقيقات براي يافتن علت فوت وي آغاز شد.سرهنگ مهدي احمدي رئيس مركز اطلاع رساني پليس پايتخت روز گذشته با اعلام اين خبر گفت: خواهران شوهر اين زن در بيمارستان به مأموران گفتند كتك هاي مادرشان باعث شده عروس خانواده به شدت مجروح شود و اگر چه آنها وي را به بيمارستان رسانده اند اما وي بر اثر شدت جراحات وارده جان باخته است.
با اين ادعا، تحقيقات از مادر شوهر زن جوان و دختران وي در اداره ويژه قتل پليس آگاهي تهران آغاز شده است.]]>
</TEXT>
</DOC>
<DOC>
<DOCID>HAM2-860209-053</DOCID>
<DOCNO>HAM2-860209-053</DOCNO>
<ORIGINALFILE>/1386/860209/news/_havad.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[رازي كه 4 سالدرسينه 3 مرد پنهان بود]]>
</TITLE>
<TEXT>
<IMAGE>/1386/860209/news/021780.jpg</IMAGE>
<![CDATA[
گروه حوادث- راز انتقام خانوادگي خونين كه براي 4 سال در سينه3 مرد پنهان مانده بود، در تحقيقات كارآگاهان جنايي پايتخت فاش شد، در جريان اين انتقامجويي مردي با همدستي برادران همسرش برادر خود را با 43 ضربه چاقو از پاي درآورده بود.
ششم تيرماه، با گزارش كشف جسد مرد ميانسالي كه با 43 ضربه چاقو در بومهن به قتل رسيده بود، تيم ويژه اي از كارآگاهان جنايي پايتخت و بازپرس ويژه قتل براي بررسي هاي پليسي به صحنه جنايت قدم گذاشتند.
در حالي كه بررسي هاي اوليه تيم تشخيص هويت آگاهي نشان مي داد عاملان قتل اين مرد، چند نفر بوده اند كه اين فرضيه كه قتل با انگيزه سرقت صورت گرفته باشد مطرح شد.
به اين ترتيب پليس با يك جنايت پيچيده روبه رو شد كه در آن عاملان قتل هيچ سرنخي از خود برجاي نگذاشته بودند و به اين ترتيب تمام تحقيقات پليسي براي گشودن راز اين جنايت با بن بست مواجه شد.
4 سال بعد...
با گذشت 4 سال از جنايت، كارآگاهان اداره دهم آگاهي بار ديگر به بررسي دقيق اين پرونده راكد پرداختند و اين بار تمامي فرضيه ها و احتمالاتي را كه مي توانست آنها را به قاتل برساند تحت بررسي قرار دادند، در جريان اين تحقيقات بود كه آنها متوجه شدند تعدادي از اقوام نزديك مقتول در بازجويي ها سعي در مخفي كردن اختلاف شديد برادر مقتول با وي داشته اند اين اختلاف كه از يك ماجراي خانوادگي سرچشمه مي گرفت مي توانست انگيزه اي قوي براي ارتكاب قتل باشد.به اين ترتيب كارآگاهان جنايي به بازجويي از برادر مقتول دست زده و در اين بازجويي ها بود كه راز جنايت 4 ساله فاش شد...
سرهنگ حسين خوئيني معاون آگاهي پايتخت روز گذشته با اعلام اين خبر در توضيح چگونگي افشاي راز قتل گفت: پس از دستگيري متهم به دستور بازپرس حسين اصغرزاده بازپرس ويژه قتل تهران- وي با اعتراف به همدستي در قتل برادرش به كارآگاهان پليس گفت: 8 ماه قبل از جنايت همسرم مدعي شد برادرم برايش مزاحمت ايجاد كرده است، با شنيدن اين موضوع به شدت خشمگين شدم، از آن به بعد فكر انتقام از او لحظه اي مرا رها نمي كرد و مي خواستم هر طوري كه شده انتقام بگيرم.
در چند مرحله با ريختن سم در غذايش سعي داشتم او را به قتل برسانم، اما موفق نشدم، يكبار نيز تصميم گرفتم در خواب خفه اش كنم كه باز هم شرايط مناسب به دست نيامد، وقتي كه تلاشهايم ناموفق ماند به سراغ برادران همسرم رفته و وقتي كه ماجرا را برايشان توضيح دادم نقشه قتل را به اجرا در آورديم و برادران همسرم او را با ضربات چاقو در مغازه اش به قتل رساندند.به گفته سرهنگ خوئيني تحقيقات درباره صحت ادعاهاي اين مرد و برادران همسرش آ غاز شده است.]]>
</TEXT>
</DOC>
<DOC>
<DOCID>HAM2-860209-054</DOCID>
<DOCNO>HAM2-860209-054</DOCNO>
<ORIGINALFILE>/1386/860209/news/_havad.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قصاص براي جنايت برادر]]>
</TITLE>
<TEXT>
<![CDATA[گروه حوادث- مردي كه مدعي است به خاطر جلوگيري از مزاحمت ناموسي دست به قتل پسر جواني زده به قصاص محكوم شد. قضات شعبه 71 دادگاه كيفري خواهر اين مرد را نيز به اتهام معاونت در اين جنايت به زندان محكوم كردند.
جلسه محاكمه متهمان روز سه شنبه گذشته و در حالي برگزار شد كه خانواده مقتول عقيده داشتند اين خواهر و برادر به خاطر سرقت 2 ميليون تومان پول فرزندشان دست به قتل او زده اند. اما متهم رديف اول هنگام دفاع از خود مدعي شد كه مقتول از صحنه آزار و اذيت خواهرش فيلم برداري كرده و با تهديد به انتشار اين فيلم قصد اخاذي از وي را داشته است.
خواهر او نيز در اين جلسه گفت كه از نقشه برادرش براي اين جنايت بي خبر بوده و به درخواست او مقتول را به محل جنايت كشانده است.]]>
</TEXT>
</DOC>
<DOC>
<DOCID>HAM2-860209-055</DOCID>
<DOCNO>HAM2-860209-055</DOCNO>
<ORIGINALFILE>/1386/860209/news/_informatic.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[مرد جنجال هاي علمي به روياي ديرينه اش  رسيد
هاوكينگ در فضا
مهدي صارمي فرmsaremif@hamshahri.org]]>
</TITLE>
<TEXT>
<IMAGE>/1386/860209/news/021738.jpg</IMAGE>
<![CDATA[
اكثر دوستداران علم استفن هاوكينگ را مي شناسند؛ كيهان شناس مشهور انگليسي، صاحب كرسي لوكاسين در رياضيات در دانشگاه كمبريج(1)، دارنده عنوان cbe از دربار بريتانياي كبير و نويسنده مشهور كتاب هاي عامه پسند علمي.
كيهان شناس جنجالي
هاوكينگ در دنياي علم به خاطر 2 چيز معروف است. يكي نظريه هايش درباره ساختار، ترموديناميك و تابش تكينگي هاي نسبيت عام يا همان سياه چاله ها كه در دهه70 ميلادي ارائه شد و نام او را جزو كيهان شناسان بزرگ تاريخ ثبت كرد و ديگر به خاطر نظرات جنجال  برانگيزش در مورد نظريه همه چيز.
طبيعت از 4 نيروي بنيادي ساخته شده است: الكترومغناطيس، هسته اي ضعيف و قوي و گرانش(جاذبه). 3 نيروي اول طي تلاش سنگين فيزيكدانان ذرات بنيادي از دهه 40 تا 70 در يك نظريه واحد تحت عنوان مدل استاندارد ذرات بنيادي به صورت رضايت بخشي واحد(uified)شده بودند. اما نيروي چهارم يعني گرانش ظاهراً  تفاوت بنيادي با اين 3 نيرو دارد. براي همين سالها تلاش دانشمندان از زمان اينشتين تاكنون براي متحد كردن همه نيروها با هم بي نتيجه مانده است. هاوكينگ در دهه 80 ادعا كرد كه تا پايان اين دهه با ارائه نظريات ابر گرانش، اين نيرو هم با بقيه نيروها تحت يك تئوري واحد به نام نظريه همه چيز toe(theory of everythigs)متحد مي شود. اين حرف هاوكينگ سالها محل مناقشه فلاسفه علم بود تا اينكه بالاخره اين واقعه روي نداد و نشان داده شد كه اين نظريه از پس اين كار برنمي آيد. بعد از آن دانشمندان فيزيك بنيادي به سراغ نظريات ريسمان و ابرريسمان رفتند. اين  بار هم هاوكينگ ادعا كرد كه تا سال2000 نظريات ابرريسمان(super strig)خواهند توانست تحت نظريه اي واحد m-theory يا نظريه مادر(master)همه نيروهاي بنيادي طبيعت را وحدت بخشند و رويدادهاي عالم را با يك معادله ديفرانسيل بيان كنند. هاوكينگ دوباره وارد جنجال سازي شد، اما با وجود اينكه بزرگترين مغزهاي عالم در دو دهه اخير روي اين مسائل كار كرده و مي كنند، هنوز نه تنها نتيجه رضايت بخشي در اين مورد حاصل نشده بلكه به نظر مي رسد كه تا آينده نزديك هم چيز خاصي دست دانشمندان را نمي گيرد!
اما هاوكينگ كه دوباره پيش بيني اش غلط از آب درآمد، اين دفعه در يك كنفرانس علمي در كمبريج كه به طور ماهواره اي دانشجويان و دانشمندان دانشگاه mit(در ماساچوست)هم در آن شركت داشتند، با بيان مثال هايي از تاريخ علم و روند و منطق اكتشاف علمي(2)به اين نتيجه رسيد كه چنين ادعايي، بسيار سنگين است و امكان تحقق آن و ساخت نظريه اي(معادله ديفرانسيلي)كه همه واكنش هاي عالم را توضيح بدهد، بسيار دور از دست مي نمايد.در مورد سياه چاله ها هم هاوكينگ در جهان علم كم جنجال نداشته كه مهمترين آنها شرط بندي معروفش با كيپ تورن و جان پرسكيل كيهان شناسان دانشكده فيزيك دانشگاه كلتك در مورد از بين رفتن اطلاعات در سياه چاله بود. مسئله اي كه به پارادوكس اطلاعات سياه چاله معروف است و هاوكينگ در جولاي 2004 بود كه شرطش را باخت!
معلول معروف
اما در خارج از دنياي علم هم هاوكينگ دو جنبه شخصيتي دارد كه باعث شهرت او شده است؛ بيماري اش كه سالها او را روي ويلچير نشانده و شخصيت كاملاً  انگليسي اش.
بيش از چهل سال از زماني كه پزشكش به او گفته كه يك سال بيشتر زنده نيست، نمي گذرد و هاوكينگ همچنان سرحال ولي البته روي ويلچير زندگي مي كند، پژوهش مي كند، كتاب مي نويسد، yahooaswers، كامنت مي گذارد، سر به سر دانشمندان مي گذارد و در سالگرد تولدش با ويلچير معروفش مي رقصد. او بيماري als دارد. بيماري عصبي كه باعث فلج شدن تدريجي بدن مي شود. او در 21 سالگي نشانه هاي اين بيماري را بروز داد و اين بيماري به سرعت در او پيش رفت. پيش بيني دكتر ها مرگ وي در 25 سالگي(1967)بود. اما نه تنها اين گونه نشد بلكه با گذشت 65 سال از زندگي اش او همچنان زنده است و به نظر مي رسد كه از آن زمان كه روي ويلچير نشست تا حالا، عملاً اين بيماري هيچ پيشرفت خاصي نداشته است. از اين نظر شخصيت هاوكينگ و تلاش اش براي زندگي و فراموش كردن بيماري اش او را به اسطوره اي فراموش نشدني تبديل كرده است.
نويسنده مشهور
اما شخصيت انگليسي مآب هاوكينگ هم بخش جالبي از زندگي اوست. حدود 20 سال پيش هاوكينگ كتابي به ياد ماندني و خواندني به نام تاريخچه زمان نوشت؛ كتابي كه به يكي از پرفروشترين كتاب هاي تاريخ و پرفروش ترين كتاب علمي عامه پسند تاريخ تبديل شد.
هاوكينگ پيش از چاپ اين كتاب به دليل مخارج زياد نگهداري اش در كمبريج دچار مشكل مالي شده بود. او كتاب پرارزش تاريخچه زمان را نوشت كه بدون استفاده از حتي يك فرمول علمي(يك جاي كتابmc2=e آمده كه آن هم آن قدر معروف است كه قابل اغماض است!)پيچيده ترين مفاهيم كيهان شناسي و گرانش را براي عامه مردم توضيح داده است. هاوكينگ به فروش اين كتاب احتياج داشت. اما يك جنجال رسانه اي مي توانست به آن كمك كند. نظريه همه چيز به كمكش آمد. جنجال هايش در دنياي علم همواره او را در صدر اخبار علمي قرار مي داد و به فروش كتابش در ايستگاه هاي مترو لندن كمك مي كرد. البته اين عمل هاوكينگ هرگز از بي نظير بودن و قابل توجه بودن كتابش كم نمي كند!
چند سال بعد هاوكينگ باز هم كتاب بي نظير ولي كمتر معروف جهان در پوست گردو را نوشت. چاپ اين كتاب هم مواجه شد با اظهار نظرهاي جديد هاوكينگ در مورد نظريه همه چيز كه باز هم اسم او را در صدر اخبار علمي قرار داد و فروش كتاب هايش را تضمين كرد. او در آخرين اظهار نظرش در ياهوانسرز از مردم پرسيده كه چگونه ممكن است كه نژاد بشر در 100 سال آينده به حيات خود ادامه دهد؟
هاوكينگ در فضا
هاوكينگ در چند سال گذشته و به خصوص بعد از برنامه هاي توريسم فضايي چندين بار ادعا كرده كه دوست دارد به فضا برود. بالاخره اين روياي او پنج شنبه گذشته تحقق پذيرفت. هاوكينگ با يك هواپيماي بويينگ 727 مخصوص كه براي تجربه حالت بي وزني و تمرين فضانوردان ساخته شده است، حالت بي وزني را در ارتفاع بالا تجربه كرد. او با هواپيما به ارتفاع بالا رفت و بعد هواپيما سقوط آزاد كرد. اين عمل بر فراز اقيانوس اطلس، 25ثانيه طول كشيد و هاوكينگ در اين زمان در فضا بدون صندلي معروفش، غوطه ور شد.خرج اين برنامه 3750 دلار بود اما جناب پروفسور به طور رايگان مهمان اين برنامه بود.
هاوكينگ آن قدر شخصيت مرموز و البته جنجالي دارد كه بدبينان بگويند يا او مي خواهد خاطراتش از اين 25 ثانيه را منتشر كند، يا مي خواهد كتاب ديگري بنويسد تا فروش آن را با اين عمل تضمين كند.
اما به هر حال و با تمام اين وقايع پروفسور استفن ويليام هاوكينگ، متولد آكسفورد كه در شصت وپنجمين سال زندگي اش به سر مي برد، با رفتارش در طول زندگي به سؤالش در ياهو انسرز پاسخ محكمي داده است: نژاد بشر مي تواند هر كاري بكند حتي در سخت ترين شرايط!
پي نوشت:
1 - پيش از اين تنها سر آيزاك نيوتن و پل ديراك صاحب اين كرسي بوده اند
2 - نام كتابي از بزرگترين فيلسوف علم تاريخ سركارل پوپر در مورد روند پژوهش هاي علمي]]>
</TEXT>
</DOC>
<DOC>
<DOCID>HAM2-860209-056</DOCID>
<DOCNO>HAM2-860209-056</DOCNO>
<ORIGINALFILE>/1386/860209/news/_informatic.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[باز هم خطاي زيست شناسان كره جنوبي
يك هيأت تحقيقاتي اعلام كرد كه دانشمندان كره جنوبي كه قبلاً اعتبارشان به دليل گزارش تقلبي و ساختگي يكي از دانشمندان سلول هاي بنيادي آن كشور به شدت خدشه دار شده است، اشتباهات مقاله مربوط به تولد اولين گرگ هاي خاكستري شبيه سازي شده در جهان را به گردن گرفتند اگرچه مشخص شد كه اين مسئله تنها يك خطا بوده و اطلاعات دست كاري نشده بودند. خطايي كه در كار اين تيم بود به اطلاعات وارد شده در يك جدول محدود مي شد اما تحقيقات بر روي اطلاعات ثبت شده آزمايشگاهي و فايل هايي رايانه اي نشان داد كه اين يك اشتباه ناخواسته بوده و تلاشي براي تقلب صورت نگرفته است. مجله آمريكايي شبيه سازي و سلول هاي بنيادي در اوايل ماه جاري گزارش مربوط به شبيه سازي اين گرگ ها توسط دانشمندان كره جنوبي را از سايت اينترنتي خود برداشت.
دوره جديد توفان  هاي خورشيدي آغاز مي شود
دانشمندان آمريكايي اعلام كردند كه دوره 11 ساله بعدي توفان هاي خورشيدي احتمال مي رود كه از ماه مارس سال 2008(اسفند ماه سال جاري)آغاز شده و تا اواخر سال 2011 يا اواسط سال 2012 ادامه پيدا كند. اين توفان ها مي توانند بر روي تيرهاي برق، ارتباطات نظامي و هواپيمايي، ماهواره ها و سيگنال هاي سيستم موقعيت يابي جهاني تأثير گذاشته و حتي جان فضانوردان را نيز با پرتوهاي مضر تهديد كند.
ساخت بيني مولكولي با استفاده از تكنيك هاي نانو
گروهي از دانشمندان دانشگاه ماساچوست آمهرت نوعي بيني مولكولي ساخته اند كه با استفاده از حسگرهاي ساخته شده از نانوذرات به رديابي و شناسايي پروتئين ها مي پردازد. اين حسگرها كه قابليتي نظير آموزش  ديدن براي شناسايي طيف وسيعي از پروتيين ها دارند و مي توانند در آينده با استفاده از توان رديابي پروتيين هاي ساخته  شده از سلول هاي بيمار به عنوان ابزاري براي تشخيص بيماري هايي نظير سرطان به كار گرفته  شوند.]]>
</TEXT>
</DOC>
<DOC>
<DOCID>HAM2-860209-057</DOCID>
<DOCNO>HAM2-860209-057</DOCNO>
<ORIGINALFILE>/1386/860209/news/_informatic.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
سياره اي شبيه زمين در فاصله 20 سال نوريهمزاد آسماني زمين كشف شد]]>
</TITLE>
<TEXT>
<![CDATA[گروه دانش- بيست سال نوري دورتر از زمين، در صورت فلكي ميزان، منظومه كوچكي قرار دارد كه شبيه ترين سياره به زمين را در خود جاي داده است. اين جرم آسماني بيش از هر سياره خارجي ديگري كه تا به امروز كشف شده به زمين شباهت دارد؛ كره اي كه امكان دارد آب بر سطح آن جاري باشد.
به نوشته سايت پارس اسكاي، اين سياره كه هم زاد زمين نام گرفته، تنها 50درصد از زمين بزرگ تر است و آب مايع در سطحش جاري  است. گروهي از اخترشناسان سوئيسي، فرانسوي و پرتقالي با استفاده از تلسكوپ 3/6 متري رصدخانه جنوبي اروپا، اسو، اين ابرزمين را كه نزديك به پنج برابر زمين سنگيني دارد، در حال دوران به دور يك كوتوله سرخ به اسم gliese 581 پيداكرده اند. اين كوتوله سرخ مدت ها پيش كشف شده  بود و قبلاً سياره اي مانند نپتون در اطراف آن پيدا شده بود. علاوه براين سياره و ابر زمين كشف شده، نشانه هايي نسبتاً قوي از حضور سياره اي سوم با جرم هشت برابر جرم زمين نيز در رصدهاي جديد ديده شده است.اين ابرزمين، كوچك ترين سياره اي است كه تاكنون در خارج از مرزهاي منظومه شمسي پيدا شده و هر 13سال يك بار دور كوتوله سرخ دوران مي كند. فاصله اين سياره با ستاره مركزي اش 14بار از شعاع مداري زمين كمتر است. اما اين كوتوله سرخ به  مراتب از خورشيد كوچك تر و كم نورتر است و به همين دليل، اين ابرزمين در كمربند حيات اين ستاره قرار گرفته است، جايي كه آب مي تواند به حالت مايع در اين سياره وجود داشته باشد. دماي ملايم سطح سياره بدان معني است كه هرگونه آبي در آن احتمالاً در حالت مايع وجود دارد و اين موضوع شانس وجود حيات در آن را افزايش مي دهد.
استفان اودري از رصدخانه ژنو مي گويد: ما تخمين زده ايم كه ميانگين دماي اين ابرزمين چيزي ميان صفر و 40 درجه سانتيگراد باشد، و بنابراين آب در آن در حالت مايع خواهد بود. مدل سازي ها از روي جرم و اندازه اين سياره، پيش بيني مي كنند كه اين كره يا سنگي است - مثل زمين - يا پوشيده از اقيانوس ها.
خاوير دلفوسه، از اعضاي تيم محققان دانشگاه گرنوبل هم دراين باره افزود: اين سياره ممكن است به هدف خيلي مهمي براي مأموريت هاي آينده فضايي جهت يافتن زندگي فرازميني بدل شود. در اين مأموريت ها تلسكوپ هايي در فضا قرار داده خواهد شد كه مي توانند نشانه هاي نوري گوياي وجود فرآيندهاي بيولوژيكي را رديابي كنند. اين رصدخانه هاي فضايي در پي رديابي آثار گازهاي جوي مانند متان و حتي نشانگرهاي كلوروفيل، رنگدانه هاي گياهان زميني كه نقشي حياتي در فتوسنتر بازي مي كنند، برخواهند آمد. در نقشه گنج جهان، مي توان محل اين ستاره را با x نشانه گذاري كرد!
به گزارش بي بي سي، پژوهشگران براي اين اكتشاف، از يك ابزار بسيار حساس كه مي تواند تغييرات بي نهايت كوچك در شتاب يك ستاره هنگام كشيده شدن توسط نيروي گرانش سياره اي در آن اطراف را اندازه گيري كند، استفاده كردند. منجمان هنوز مجبور به توسل به اين شيوه ها هستند چون تلسكوپ هاي فعلي نمي توانند از اجرام آسماني خيلي دوردست و كم فروغ مانند اين سيارات، به ويژه اگر در نزديكي ستاره اي درخشان قرار داشته باشند، عكس بگيرند.
از ميان 200 سياره خارجي كه تاكنون كشف شده، تعداد بسيار زيادي از آنها غول هاي گازي از نوع مشتري هستند كه دماي آنها به علت نزديكي به خورشيدهاي داغ، بسيار بالاست. اما اليسون بويل، مسئول بخش نجوم در موزه علوم لندن در مورد اين اكتشاف مي گويد: از همه سياراتي كه تاكنون در اطراف ساير ستاره ها پيدا كرده ايم، اين يكي طوري به نظر مي رسد كه گويي حاوي مخلفات لازم براي حيات باشد. فاصله اش از ما 20 سال نوري است يعني به اين زودي ها به آن پا نخواهيم گذاشت و بايد منتظر انواع تازه فناوري هاي رانشي كه مي تواند در آينده تغيير كند، باشيم و واضح است كه تلسكوپ هاي قدرتمندي را بر آن متمركز خواهيم كرد.]]>
</TEXT>
</DOC>
<DOC>
<DOCID>HAM2-860209-058</DOCID>
<DOCNO>HAM2-860209-058</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[53 شهيد در انفجار تروريستي كربلا]]>
</TITLE>
<TEXT>
<![CDATA[گروه بين الملل- آمارشهدا و مجروحان انفجار عصر ديروز در كربلاي معلي به 113 تن افزايش يافت.
اين انفجار در حدود ساعت هفت شب به وقت محلي در خيابان عباس روبروي باب القبله و در صدمتري حرم حضرت ابالفضل العباس(ع)به وقوع پيوست.
منابع بيمارستاني در كربلاي معلي اعلام كردند در اين انفجار دستكم 53 تن از جمله 3 ايراني كه در ميان آنها يك كودك به چشم مي خورد به شهادت رسيدند و60 تن ديگر زخمي شدند، احتمال افزايش تلفات نيز وجود دارد.
اين خيابان يكي از شلوغ ترين مناطق كربلا به شمار مي رود و دهها هتل و مسافرخانه در آن واقع شده است.
اين انفجار در ساعتي به وقوع پيوست كه خيل عظيم زائران و مجاوران براي اقامه نماز جماعت به طرف حرم حضرت عباس(ع)در حركت بودند.]]>
</TEXT>
</DOC>
<DOC>
<DOCID>HAM2-860209-059</DOCID>
<DOCNO>HAM2-860209-059</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست سه جانبه پاكستان، افغانستان و تركيه
جلسه سه جانبه، در ادامه ديدار اخير مشرف و رجب طيب اردوغان نخست وزير تركيه در حاشيه نشست اتحاديه عرب در جده،برگزار مي شودآشتي كرزي و مشرف]]>
</TITLE>
<TEXT>
<IMAGE>/1386/860209/news/021810.jpg</IMAGE>
<![CDATA[
هدف از گفت وگوي رودرروي مشرف و كرزي يافتن راهكاري براي مهار افراطي گري، سركوب تروريسم و گسترش همكاري هاي دوجانبه عنوان شده است
گروه بين الملل حامد كرزي، رئيس جمهور پاكستان روز گذشته درحالي مقارن با پانزدهمين سالروز شكست حكومت كمونيستي افغانستان گروه طالبان را به دست كشيدن از نبرد خود عليه اشغالگران و نيروهاي دولتي در اين كشور فراخواند كه قرار است كرزي و پرويز مشرف، همتاي پاكستاني او امروز و فردا با ميانجيگري ترك ها در تركيه ملاقات كنند.
به گزارش خبرگزاري نيمه رسمي آناتولي تركيه، مشرف امروز بعدازظهر وارد آنكارا، پايتخت تركيه مي شود تا با حضور در نشست مشتركي با كرزي كه احمد نجدت سزر، رئيس جمهور تركيه ميزبان آن خواهد بود پيرامون اتهاماتي كه دو طرف درمورد عبور گروه هاي تروريستي به فراسوي مرزها به هم وارد مي آورند به بحث و گفت وگو بپردازد.
اين جلسه سه جانبه در ادامه ديدار اخير مشرف و رجب طيب اردوغان، نخست وزير تركيه در حاشيه نشست اتحاديه عرب در جده برگزار مي شود. هدف از گفت وگوي رودرروي مشرف و كرزي يافتن راهكاري براي مهار افراطي گري، سركوب تروريسم و گسترش همكاري هاي دوجانبه عنوان شده است.
اگرچه كابل و اسلام آباد از متحدان منطقه اي ايالات متحده تلقي مي شوند اما رهبران ارشد پاكستان و افغانستان طي ماه هاي گذشته بارها درگير جنگي لفظي با يكديگر شده اند كه در آن هر طرف، ديگري را به نقض تعهداتش در قبال جامعه جهاني متهم كرده است. ناتو و پاره اي كشورهاي غربي تاكنون بارها از ادعاهاي كرزي كه معتقد است پاكستاني ها به جنگجويان طالباني پناه مي دهند، حمايت كرده اند.
پاكستان با رد اين اتهامات از استقرار 80 هزار نيروي نظامي خود در طول مرزهاي مشترك اش با افغانستان خبر داده است. اظهارات ماه گذشته كرزي كه او در آن اسلام آباد را به دليل صدور تروريسم و استفاده ابزاري از ترور محكوم كرد موجبات تيره شدن روابط دو كشور را فراهم آورده بود.
روز پيروزي
كرزي ديروز در سخناني به مناسبت جشن پيروزي نيروهاي مجاهدين بر ارتش دولت طرفدار اتحاد جماهير شوروي سابق در سال 1992 ميلادي از طالباني ها خواست با جدايي از اين گروه زندگي مسالمت آميزي براي خود برگزينند.
او اعاده نظم و ثبات به افغانستان را منوط به نتيجه دادن تلاش هاي جاري براي ترغيب اعضاي طالبان به خودداري از دنبال كردن راهكارهاي خشونت آميز به جاي مشاركت در پروسه سياسي و همكاري نزديك كشورهاي همسايه افغانستان دانست.
ريچارد هالبروك، نماينده پيشين ايالات متحده در سازمان ملل نيز روز گذشته با اشاره به كاهش حمايت هاي مردمي از كرزي و نارضايتي افغان ها از سياست هاي دولت كرزي پيروزي ناتو بر طالبان را آزمون بزرگ براي اين سازمان عنوان كرد.
هالبروك با اقرار به اين كه عملكرد دولت كرزي موجب شده حمايت از دولت او به حداقل برسد اين مسأله را يكي از مؤلفه هاي تضعيف ناتو در افغانستان توصيف كرد و به طور تلويحي به نگراني هاي عميق غربي ها از احتمال شكست ناتو از طالبان و به چالش كشيده شدن اقتدار و مشروعيت نظامي اين پيمان نظامي اشاره كرد.]]>
</TEXT>
</DOC>
<DOC>
<DOCID>HAM2-860209-060</DOCID>
<DOCNO>HAM2-860209-060</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اروپا:ارتش تركيه در سياست دخالت نكند]]>
</TITLE>
<TEXT>
<IMAGE>/1386/860209/news/021819.jpg</IMAGE>
<![CDATA[
گروه بين الملل به دنبال پايان دور اول رأي گيري پارلماني در تركيه براي انتخاب رئيس جمهور جديد اين كشور، ارتش تركيه با انتشار بيانيه اي اعلام كرد نيروهاي مسلح اوضاع انتخابات را تحت نظر دارند و اجازه عدول از سكولاريسم دموكراتيك كه در قانون اساسي تركيه نيز بر آن تأكيد شده را نخواهند داد.
به گزارش خبرگزاري رويترز با شكست تلاش هاي حزب اپوزيسيون جمهوريخواه خلق براي لغو اولين نشست رأي گيري براي انتخاب رئيس جمهور تركيه اكنون ارتش تركيه براي اعمال فشار بر حزب حاكم عدالت و توسعه(ak)به ميدان آمده است.با وجود آن كه دنيز بايكال، رهبر حزب جمهوريخواه تركيه از هفته ها قبل اعلام كرده بود نماينده اين حزب در پارلمان با ترك نشست پارلماني در روز رأي گيري مانع از به حد نصاب رسيدن حاضران(دوسوم اعضا معادل 367 نفر)براي آغاز رأي گيري مي شود ورود اتفاقي تعدادي از نمايندگان احزاب اپوزيسيون به پارلمان مقارن با زمان رأ ي گيري موجب شد تعداد حاضران به 268 برسد و رأ گيري به لحاظ قانوني مشروعيت پيدا كند.علاوه بر اين ارسنمز يارباي، تنها رقيب عبدالله گل، وزير امور خارجه تركيه و نامزد حزب حاكم براي احراز پست رياست جمهوري در آخرين دقايق پيش از شروع رأي گيري از نامزدي خود طرف نظر كرد.اتحاديه اروپا روز گذشته در واكنش به بيانيه ارتش تركيه به فرماندهان ستاد مشترك ارتش كه طي 50 سال گذشته 5 بار براي سرنگوني دولت مداخله كرده اند، هشدار داد از دخالت در امور سياسي كشور پرهيز كنند. الي رون، عضو كميسيون توسعه اتحاديه اروپا ديروز تأكيد كرد اگرچه دموكراسي سكولار از ارزش هاي مورد اهتمام اتحاديه اروپا و شرط عضويت در اين اتحاديه است اما اين مسأله نبايد به دستاويزي براي دخالت نظاميان در روند دموكراتيك انتخابات تبديل شود.]]>
</TEXT>
</DOC>
<DOC>
<DOCID>HAM2-860209-061</DOCID>
<DOCNO>HAM2-860209-061</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هشدارخالد مشعل درباره محاصره مردم]]>
</TITLE>
<TEXT>
<IMAGE>/1386/860209/news/021822.jpg</IMAGE>
<![CDATA[
 خبرگزاري آلمان: خالد مشعل رئيس دفتر سياسي جنبش مقاومت اسلامي فلسطين حماس درباره ادامه محاصره تحميلي رژيم صهيونيستي و غرب به مردم فلسطين و فشار به فلسطيني ها هشدار داد و اعلام كرد ملت فلسطين گزينه هايي دارد كه حق خواهد داشت به آن متوسل شود.
مشعل پس از ديدار و گفت وگو با عمرو موسي دبيركل اتحاديه عرب در كنفرانسي خبري گفت شليك موشك حق مردم فلسطين است و در چارچوب مقاومت مشروع با اشغالگران صورت مي گيرد.]]>
</TEXT>
</DOC>
<DOC>
<DOCID>HAM2-860209-062</DOCID>
<DOCNO>HAM2-860209-062</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[امكان مصالحه در اوكراين]]>
</TITLE>
<TEXT>
<IMAGE>/1386/860209/news/021813.jpg</IMAGE>
<![CDATA[
آسوشيتد پرس: نخست وزير اوكراين خبر از آمادگي براي مصالحه با رئيس جمهور داد.
در پي انحلال پارلمان اوكراين از سوي رئيس جمهور ويكتو ر يوشچنكو كه به چالش بين دوجناح طرفدار روسيه و غرب انجاميد، يانوكويچ نخست وزير اوكراين گفته است كه براي برون رفت از اين بحران مي توان با گفتگو راه حلي پيدا كرد.
هر دو طرف تاكنون بر موضع خود تاكيد ورزيده اند و همين امر دولتهاي خارجي را نيز به موضع گيري در مورد اين بحران كشانده است.اتحاديه اروپا از موضع رئيس جمهور و روسيه از نخست وزير اوكراين حمايت مي كنند.]]>
</TEXT>
</DOC>
<DOC>
<DOCID>HAM2-860209-063</DOCID>
<DOCNO>HAM2-860209-063</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سفر نخست وزير ژاپن به خاورميانه]]>
</TITLE>
<TEXT>
<IMAGE>/1386/860209/news/021816.jpg</IMAGE>
<![CDATA[
رويترز: شينزو آبه نخست وزير ژاپن ديروز بعد از ديدار با رئيس جمهور آمريكا در واشنگتن راهي خاورميانه شد تا در ديدار از چند كشور عربي علاوه بر بهبود نقش و وجهه كشورش در خاورميانه از ثبات منابع سوختي كشورهاي عربي نيز اطمينان حاصل كند. نخست وزير ژاپن در اين سفر از عربستان سعودي،مصر، كويت، قطر و امارات ديدار مي كند.
ژاپن مدت ها ست كه به اهميت ايفاي نقشي چشمگير در خاورميانه پي برده و درصدد است تا علاوه بر ارتقاي مناسبات خود با برخي كشورهاي عربي نقش ميانجيگر را در حل مناقشات ميان فلسطين و اسرائيل بازي كند.]]>
</TEXT>
</DOC>
<DOC>
<DOCID>HAM2-860209-064</DOCID>
<DOCNO>HAM2-860209-064</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رويكرددكتر نوذر شفيعي
اجلاس آنكارا]]>
</TITLE>
<TEXT>
<![CDATA[اجلاس سه جانبه رؤساي جمهور پاكستان و افغانستان به همراه نخست وزير تركيه يك ابتكار عمل ديپلماتيك از جانب آنكارا محسوب مي شود. سرنوشت مقامات تركيه، پاكستان و افغانستان به ويژه در افغانستان به هم گره خورده است. دولت تركيه فرماندهي ناتو را در افغانستان برعهده دارد و تداوم حملات طالبان مانع از آن است كه تركيه بتواند در دوره فرماندهي خود بر ناتو، پرستيژ بين المللي مهمي كسب كند. دولت افغانستان نيز از اين كه طالبان مانع از استقرار ثبات در اين كشور و گذار اين كشور از بي ثباتي دائمي به ثبات دائم است، نگران است و مسئوليت اين امر را متوجه پاكستان كرده است كه ظاهراً از طالبان حمايت مي كند. دولت پاكستان نيز معتقد است مسأله ناامني در افغانستان يك مسأله داخلي است و چون دولت كرزاي توانايي مقابله با عوامل ناامني را ندارد، انگشت اتهام را متوجه پاكستان مي كند.
نكته مهم اين است كه مشرف و كرزاي بارها به صورت دوجانبه يا چندجانبه با يكديگر مذاكره كرده اند ولي به نتيجه اي نرسيده اند و اين بار اين دو شانس خود را در آنكارا امتحان مي كنند. دولت تركيه با هر 2 كشور افغانستان و پاكستان رابطه نزديكي دارد. اين 3 كشور هر دو عضو اكو، عضو سازمان كنفرانس اسلامي و از دوستان نزديك آمريكا محسوب مي شوند.
درحالي كه گفته مي شود اجلاس سه جانبه آنكارا با ابتكار عمل تركيه صورت گرفته ولي ظاهراً مقامات آمريكا در تشويق تركيه به اين مهم مؤثر بوده اند. توسل آمريكا به تركيه بدان معني است كه ايالات متحده آمريكا نتوانسته است كابل و اسلام آباد را به حل مسائل و مشكلات موجود قانع كند.
شانس دولت تركيه مي تواند اين باشد كه مشرف اخيراً اعتقاد پيدا كرده است كه مسائل دنياي اسلام بايد توسط كشورهاي اسلامي حل و فصل گردد و به همين جهت خود باني اجلاس چندجانبه اي در اسلام آباد براي حل اين مسائل بود. هرچند آن اجلاس ها راه به جايي نبرد ولي اعتقاد مشرف به حل مسائل جهان اسلام شايد زمينه اي براي انعطاف وي در اجلاس آنكارا باشد. با اين وجود اختلاف پاكستان و افغانستان مسأله ساده اي نيست كه به راحتي بتوان از آن گذشت. مسأله طالبان فقط يك بهانه ناچيز در روابط پاكستان و افغانستان است. اين دو كشور بر سر خط ديوراند كه بخشي از منافع حياتي آن دو است اختلاف دارند و اين موضوع به سادگي قابل حل نيست.]]>
</TEXT>
</DOC>
<DOC>
<DOCID>HAM2-860209-065</DOCID>
<DOCNO>HAM2-860209-065</DOCNO>
<ORIGINALFILE>/1386/860209/news/_kharj.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عربستان: تروريست هاي بازداشت شدهدرصدد اجراي حملات مشابه 11 سپتامبر بودند]]>
</TITLE>
<TEXT>
<![CDATA[ايرنا: منصور التركي سخنگوي وزارت كشور عربستان سعودي اعلام كرد شماري از دستگيرشدگان در عمليات انهدام شبكه هاي تروريستي در اين كشور، در زمينه استفاده از هواپيماي مسافربري در ماموريت هاي انتحاري آموزش ديده بودند.
التركي در گفتگو با خبرگزاري آسوشيتدپرس گفت: آنها در زمينه هواپيماي مسافربري و استفاده از اين نوع هواپيما براي اجراي عمليات انتحاري آموزش ديده بودند و افرادي با ايدئولوژي القاعده هستند كه در راه اهداف اين گروه كه غايت آن به دست گرفتن كنترل جامعه است، فعاليت مي كنند.
اين اظهارات، نخستين تاييديه گزارش هاي شنيده شده در اين مورد است كه اين افراد، انجام ماموريت هاي انتحاري مشابه حملات??سپتامبر آمريكا را درنظر داشتند. عربستان سعودي روز جمعه اعلام كرد در يكي از بزرگترين عمليات انهدام شبكه هاي تروريستي در تاريخ اين كشور،???نفر كه تعدادي از آنان به عنوان خلبان در خارج از كشور آموزش ديده بودند، دستگير و طرح هايشان براي حملات هوايي به پالايشگاه هاي نفت، فراري دادن شبه نظاميان از زندان و اعزام عوامل انتحاري براي كشتن مقامات دولتي متوقف شد.]]>
</TEXT>
</DOC>
<DOC>
<DOCID>HAM2-860209-066</DOCID>
<DOCNO>HAM2-860209-066</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تداوم بهار پرباردر سراسر كشور]]>
</TITLE>
<TEXT>
<IMAGE>/1386/860209/news/021768.jpg</IMAGE>
<IMAGE>/1386/860209/news/021861.jpg</IMAGE>
<![CDATA[
گروه شهري - در 2 روز گذشته تداوم بارندگي هاي بهاري موجب شد تا بسياري از شهرهاي غربي و شمال غربي و مركزي كشور چهره اي بهاري يابد و بر اساس پيش بيني هاي انجام شده بارندگي ها تا روز سه شنبه ادامه خواهد داشت.
با وجود آنكه در روزهاي گذشته به دليل ناپايداري در جو از جمله وزش باد و بارش باران ميزان غلظت تمامي آلاينده ها نسبت به روز هاي گذشته، كاهش و ميزان آلاينده ازن افزايش يافته بود اما ناگهان در روز شنبه تهران شاهد يك بارش بهاره شديد بود. به گزارش سازمان هواشناسي در روز جمعه به غير از ايستگاه تجريش، ميانگين غلظت كليه آلاينده ها به لحاظ آلاينده دي اكسيد نيتروژن در حد مجاز بود و شاخص كيفيت هواي تهران به لحاظ آلاينده در شرايط سالم بسر مي برد.
با تراكم ابرهاي باران زا ديروز مناطق غرب و مركز كشور چهره اي بهاري يافت و بارش هاي پراكنده باران همراه با رعد وبرق تمام اين مناطق را تحت تاثيرخود داشت.
ادامه از صفحه اول
سازمان هواشناسي كشور نيز با صدور اطلاعيه ويژه اي از رگبار و رعد و برق در شمال غرب و غرب و در ادامه مركز، تهران و سواحل درياي خزر خبر داد.
در اين گزارش آمده است، بررسي نقشه هاي پيشيابي بيانگر گذر يك موج كم دامنه از اواخر روز يكشنبه از غرب كشور است كه در ديروز و امروز و روز دوشنبه سبب ناپايداري هوا به صورت رشد ابر، رگبار و رعد و برق و وزش باد ابتدا در استانهاي واقع در شمال غرب و غرب و در ادامه مركز، تهران و سواحل درياي خزر مي شود
بنا بر اين گزارش در اين مدت ابتدا در سواحل درياي خزر افزايش نسبي دما و سپس در روز سه شنبه در اين منطقه كاهش دما پيش بيني مي شود. نقشه هاي پيشيابي براي دو روز آينده همچنان عبور امواج كم دامنه را از نيمه شمالي كشور نشان مي دهد كه به طور متناوب سبب بارشهاي رگباري، رعد و برق و وزش باد در برخي نقاط اين نواحي خواهد شد.
شايان ذكر است تا روز دوشنبه با كاهش فشار در سواحل جنوبي درياي خزر، به تدريج دماي هوا كاهش مي يابد. همچنين در روز دوشنبه تا صبح سه شنبه با فعاليت اين سامانه براي نيمه شمالي كشور، وزش باد شديد پيش بيني مي شود.
سازمان هواشناسي كشور بر اين اساس در روز يكشنبه آسمان تهران را كمي ابري تا نيمه ابري در بعد از ظهر با بارش پراكنده پيش بيني كرد كه حداقل و حداكثر دماي تهران در اين روز با 3 درجه افزايش به 15 و 26 درجه سانتيگراد بالاي صفر مي رسد. همچنين در روز دوشنبه نيز آسمان تهران نيمه ابري با وزش باد و در پاره اي نقاط رگبار و رعد و برق پيش بيني مي شود كه حداقل و حداكثر دماي تهران در اين روز به 12 و 26 درجه سانتيگراد بالاي صفر مي رسد.
به گزارش خبرنگار همشهري باران سيماي تهران و بسياري از مناطق مركزي، غربي و شمال غربي كشور را بهاري كرده و موجب شده تا بهار امسال پر آب ترين بهار در طول سي سال گذشته لقب بگيرد.
سيلاب در شمال تهران
بر اثر جاري شدن سيلاب در ميدان سربند تهران به چند خودرو خسارت جدي وارد شد.
بهروز تشكر رئيس روابط عمومي سازمان آتش نشاني تهران با بيان اين خبر گفت: ساعت 17 و 33 دقيقه روز گذشته پس از آنكه وقوع سيلاب در ميدان سربند تهران به اين سازمان گزارش شد، ماموران ايستگاه 6 و 4 عازم محل شدند.
وي ادامه داد: در بررسي هاي اوليه مشخص شد بر اثر بارش باران و وقوع سيلاب بخشي از ديواره دست ساز حاشيه كوه ريزش كرده و باعث وارد آمدن خسارت به 5 دستگاه خودروي سواري شده است كه با اقدامات ماموران از بروز مجدد حادثه جلوگيري شد.
تشكر با بيان اينكه اين حادثه تلفات جاني در بر نداشت افزود:  همچنين بارش باران در روز گذشته باعث فرو ريختن يك خانه قديمي در خيابان ولي عصر شد.]]>
</TEXT>
</DOC>
<DOC>
<DOCID>HAM2-860209-067</DOCID>
<DOCNO>HAM2-860209-067</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهر الكترونيك براي كاهش ترافيك]]>
</TITLE>
<TEXT>
<![CDATA[سما: مدير عامل سازمان فناوري اطلاعات و ارتباطات شهرداري تهران گفت: تا پايان سال 85 همه مناطق 22گانه شهرداري صاحب ساب پورتال شدند و امسال ارتقاي آنها را در برنامه داريم.
علي اصغر قائمي مدير عامل سازمان فناوري اطلاعات و ارتباطات شهرداري تهران افزود: يكي از برنامه هاي سازمان در سال جاري ارتقاي پورتال هاي قبلي به لحاظ محتوايي از بعد كمي و كيفي است.
وي با اشاره به جشنواره اي كه در خرداد ماه در اين خصوص برگزار مي شود، گفت: يكي از برنامه هايي كه به ارتقاي پورتال ها كمك مي كند برگزاري جشنواره ساب پورتال هاي اينترنتي شهرداري است. اين جشنواره به مناسبت يكصدمين سال تأسيس شهرداري در خرداد ماه برگزار خواهد شد.
قائمي در ادامه گفت: از ديگر برنامه هاي سازمان، توسعه ساب پورتال هاي اينترنتي شهرداري تهران است. به طوري كه قصد داريم تمامي معاونت ها، ادارات، سازمان ها و شركت هاي تابع شهرداري تهران كه به طور مستقيم با شهروندان سر و كار دارند را صاحب ساب پورتال كنيم.وي افزود: هم اكنون پنجمين دوره آموزشي در اين خصوص در حال برگزاري است و اميدواريم در اين حوزه به نتايج خوبي برسيم.
مديرعامل سازمان فناوري اطلاعات و ارتباطات شهرداري تهران گفت:طبق خواسته شهردار تهران در صدد توسعه شهر الكترونيك هستيم.]]>
</TEXT>
</DOC>
<DOC>
<DOCID>HAM2-860209-068</DOCID>
<DOCNO>HAM2-860209-068</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در آخرين جلسه شوراي عالي استان ها اعلام شد
اصلاحيه قانون شوراها، با قانون اساسي مغايرت دارد]]>
</TITLE>
<TEXT>
<![CDATA[گروه شهري: رئيس شوراي عالي استانها در چهل و يكمين و آخرين جلسه دوردوم اين شورا كه در وزارت كشور برگزار شد، با گراميداشت نهم ارديبهشت(روز ملي شوراها)، ابراز اميدواري كرد كه سومين دوره شوراهاي اسلامي شهر و روستا با همكاري و همفكري مسئولان كشور و حمايت هاي مردمي به نتايج بهتري دست يابد.
مهدي چمران، نهم ارديبهشت را روز به كار گيري مردم در همه امور شهري و روستايي دانست و گفت: اگر بينش امام(ره)نسبت به بحث شوراها به موقع انجام مي شد و استمرار مي يافت امروز در شرايط بهتري بوديم و ظرفيت هاي شوراها براي اداره امور بيشتر مورد استفاده قرار مي گرفت و بدنه دولت نيز اينقدر متورم نمي شد.
وي افزود:   در زمان شكل گيري مجلس شوراي اسلامي هم عده اي از مسئولان بلند پايه كشور، موافق شكل گيري مجلس نبوده و نگران مي شدند، پس اين نگراني در مورد شوراها چندان دور از ذهن نيست، اما مطمئناً شوراها جهش بلندي خواهند داشت و خيلي زودتر به جايگاه خود مي رسند.چمران در پاسخ به سؤالي در اين باره با بيان اينكه در دوره هاي گذشته نيز طيف هاي مختلف با عقايد و سلايق متنوع وجود داشته اند افزود: اتفاقاً اختلاف سليقه ها در بررسي مصوبات و نشست ها بسيار كارساز بوده است و اگر همه داراي عقايد يكسان باشند و تبادل نظر نباشد، معلوم نيست كه طرحي با نتايج مثبتي مواجه شود.
رئيس شوراي عالي استانها همچنين با انتقاد از اصلاحيه اخير قانون شوراها و بيان اين كه شوراي نگهبان علاوه بر اشكالات و حذفيات مطرح شده توسط مجلس، بر اصلاحيه قانون شوراها ايرادات جديدي را مطرح كرده است، گفت: حذف تصويب دريافت و پرداخت وام شهرداري ها در شوراها از جمله ايرادات شوراي نگهبان به اصلاحيه بود. با وجود آن كه 3 جلسه با اعضاي شوراي نگهبان با حضور حقوقدانان شوراي شهر و شهرداري تهران براي توضيح مفاد حذفي، برگزار شده است اما مقرر شده است كه نشستي ديگر با شوراي نگهبان داشته باشيم تا اعضاي شوراي نگهبان با دريافت مجدد اصلاحيه قانون شوراها تاييدات مجلس را رد نكند.
چمران گفت: وقتي بودجه شهرداريها را شوراها بررسي و حسابرسي مي كنند، قاعدتاً دريافت و پرداخت وام به آنها نيز، جزيي از بودجه است كه شوراها بايد انجام دهند، اما شوراي نگهبان اين مسئله را رد كرده و مغاير با قانون اساسي دانسته است.]]>
</TEXT>
</DOC>
<DOC>
<DOCID>HAM2-860209-069</DOCID>
<DOCNO>HAM2-860209-069</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جشن يك قرن شهرداري  در ايران]]>
</TITLE>
<TEXT>
<![CDATA[ايرنا - شهرداران يكهزار و??شهر كشور خرداد ماه امسال با هدف بزرگداشت يك قرن تأسيس قانون شهرداري گرد هم مي آيند تا فعاليت هاي نيك گذشتگان را ارج بنهند.
اين همايش يك روزه را سازمان شهرداري ها و دهياري هاي كشور ميزباني مي كند. در اين همايش يك روزه شهرداران شهرهاي كشور با حضور در حرم مطهر بنيانگذار جمهوري اسلامي ايران با آرمان هاي بلند انقلاب اسلامي تجديد بيعت مي كنند.
اين همايش با حضور محمود احمدي نژاد رئيس جمهوري، مصطفي پورمحمدي وزير كشور، رئيس شوراي عالي استان ها و رئيس سازمان شهرداري ها و دهياري هاي كشور و جمعي از مقام هاي بلندپايه لشكري و كشوري برگزار مي شود.
سازمان شهرداري ها و دهياري هاي كشور همچنين در سال جاري نمايشگاه دستاوردهاي عملكرد شهرداري ها، نشست شهرداران پايتخت هاي كشورهاي اسلامي و موزه صدسالگي مديريت شهري را برگزار مي كند.
?? ربيع الثاني سال????هجري قمري مصادف با??خرداد سال????هجري شمسي، مجلس شوراي ملي قانون بلديه را از تصويب گذراند و با تصويب آن شهرداري ها در ايران پا گرفت و فصلي نو در اداره امور شهرها آغاز شد.
شهر تبريز در آذربايجان شرقي، نخستين شهردار تاريخ ايران را در سال????هجري شمسي انتخاب كرد.
در اين سال، انجمن منتخب شهر تبريز قاسم خان والي يكي از فرهيختگان و تحصيلكردگان تبريز را به عنوان نخستين شهردار منتخب تاريخ ايران انتخاب كرد.
سابقه شهرنشيني در ايران، بسيار طولاني تر و فراتر از عمر???ساله آن است. نگاه تاريخي نشان مي دهد كه ايران جزء كشورهايي است كه بيشترين تعداد شهرها را در دوران قبل از اسلام و حتي پيش از تاريخ شهر سوخته داشت.
از زمان هجامنشيان تا عصر ساسانيان و سپس در دوران اسلامي، در هر دوره زماني شهرهايي نظير هگمتانه، سروستان، ايزدخواست و حتي بسيار قديمي تر از آن، سيلك كه به عصر سفالينه ها باز مي گردد، به وجود آمد.
اين سابقه تاريخي نشان مي دهد كه ايران در زمينه مديريت شهري صاحب سبك است و حرفي براي گفتن دارد.]]>
</TEXT>
</DOC>
<DOC>
<DOCID>HAM2-860209-070</DOCID>
<DOCNO>HAM2-860209-070</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[5 دهه؛ ثبت 18 هزار اثر تاريخي]]>
</TITLE>
<TEXT>
<IMAGE>/1386/860209/news/021858.jpg</IMAGE>
<![CDATA[
مهر: دولت آبادي گفت: ثبت ملي آثار تاريخي حدودا از دهه 30 آغاز شده است و با گذشت 5 دهه تا كنون فقط 18 هزار اثر به ثبت رسيده است البته ثبت 8 هزار اثر در طي 3 سال گذشته صورت گرفته است.
فريبرز دولت آبادي درخصوص روند ثبت آثارتاريخي كشور افزود: براي ثبت آثار تاريخي شاخص هايي مانند ويژگي منحصر به فرد اثر، قدمت و... وجود دارد كه به استانها اعلام شده است كه پس از بررسي از ميان آثار شناخته شده در هريك از استانها، پرونده به معاونت ثبت و احياي كشور ارسال مي شود.وي به نبود بانك اطلاعاتي در خصوص تعداد آثار تاريخي شناسايي شده دركشور اشاره كرد و گفت: بيش از يك ميليون اثر شناسايي شده قابل ثبت در كشور تخمين زده شده است اما تعداد دقيق آن مشخص نيست به همين دليل با توجه به گستردگي آثار، شناسايي و مستند سازي، تهيه نقشه و تصاوير، روند ثبت كمي با مشكل مواجه شده است.]]>
</TEXT>
</DOC>
<DOC>
<DOCID>HAM2-860209-071</DOCID>
<DOCNO>HAM2-860209-071</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كشتي پرسپوليس در موزه دريا به گل نشست]]>
</TITLE>
<TEXT>
<IMAGE>/1386/860209/news/021855.jpg</IMAGE>
<![CDATA[
گروه شهري- عمليات انتقال كشتي پرسپوليس از اسكله نيروي دريايي به عمارت كلاه فرنگي محل احداث موزه دريا و دريانوردي انجام شد. رياست سازمان ميراث فرهنگي، صنايع دستي و گردشگري استان بوشهر در اين باره گفت اين كشتي تاريخي در سال 1836 به سفارش ناصرالدين شاه قاجار در بندر برمن آلمان ساخته شده و پس از انتقال به ايران به مدت نيم قرن به تأمين امنيت كناره شمال خليج فارس و سواحل و مرزهاي آبي كشور پرداخته است. كشتي پرسپوليس سال گذشته به همت سازمان ميراث فرهنگي صنايع دستي و گردشگري استان بوشهر از اعماق آبهاي خليج فارس بيرون كشيده شد.به گفته دكتر احمد دشتي با مذاكراتي كه با كشور آلمان انجام شده، مدارك، مستندات و عكسهاي قديمي اين كشتي به ايران فرستاده مي شود تا براساس آن كشتي پرسپوليس بازسازي شود.]]>
</TEXT>
</DOC>
<DOC>
<DOCID>HAM2-860209-072</DOCID>
<DOCNO>HAM2-860209-072</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مرمت پاسارگاد از سر گرفته مي شود]]>
</TITLE>
<TEXT>
<IMAGE>/1386/860209/news/021852.jpg</IMAGE>
<![CDATA[
 ميراث خبر: مرمت پاسارگاد كه از اوايل سال گذشته رسماً آغاز شده بود و با شروع سرماي منطقه متوقف شد، بار ديگر از سر گرفته مي شود.حسن راه ساز، متخصص مرمت سنگ و سرپرست هيات مرمت آرامگاه كوروش و پاسارگاد در اين باره گفت: طي برنامه ريزي از پيش تعيين شده امسال در ادامه مرمت پاسارگاد، مرمت سقف آرامگاه را با جايگزيني قطعات جديد و كوچك سنگ كه از معدن سيوند آورده مي شود ادامه مي دهيم و اميدواريم با مرمت سقف بتوانيم، داربست ها را از اطراف آرامگاه برداريم. وي درباره توقف كار در سال گذشته گفت: هيات مرمت تا زماني كه سرما طاقت  فرسا نشده بود روي سقف آرامگاه كار مي كردند، اما زماني كه سوز سرما بيشتر و امكان كار كمتر شد، فعاليت مرمتي متوقف شد. وي گفت: تاكنون 210 متر از آبراهه هاي باغ شاهي پاسارگاد مرمت و احياء شده است كه جلوه تازه اي به اين مجموعه جهاني مي دهد.]]>
</TEXT>
</DOC>
<DOC>
<DOCID>HAM2-860209-073</DOCID>
<DOCNO>HAM2-860209-073</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه]]>
</TITLE>
<TEXT>
<IMAGE>/1386/860209/news/021837.jpg</IMAGE>
<![CDATA[
داود كاظمي
سازمان هواشناسي: بارندگي ها در سراسر كشور طي چند روز آينده ادامه دارد]]>
</TEXT>
</DOC>
<DOC>
<DOCID>HAM2-860209-074</DOCID>
<DOCNO>HAM2-860209-074</DOCNO>
<ORIGINALFILE>/1386/860209/news/_shari.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ايران، عضو هيات مديره انجمن دفاع از حقوق شهروندي آسيا]]>
</TITLE>
<TEXT>
<![CDATA[ايرنا: سازمان بازرسي كل كشور به عضويت هيات مديره انجمن آمبودزمان آسيايي در انجمن دفاع از حقوق شهروندي آسيايي درآمد.
عضويت ايران در اين نهاد، در نشست هيات مديره سابق انجمن آمبودزمان آسيايي كه در هانوي مركز ويتنام برگزار شد، به تصويب رسيد.
محمد نيازي رييس سازمان بازرسي كل كشور دوم ارديبهشت ماه به منظور شركت در دهمين اجلاس انجمن آمبودزمان آسيايي عازم هانوي مركز ويتنام شد. وي علاوه بر سخنراني در اين نشست، با مقام هاي سياسي و قضايي ويتنام در خصوص همكاري هاي دوجانبه و امور بين الملل بحث و گفت و گو كرد.
انجمن آمبودزمان آسيايي كه مرجع رسيدگي به شكايات شهروندان عليه سوء جريانات اداري دستگاه هاي اجرايي در آسياست، در سال 1376تاسيس و در حال حاضر 25عضو دارد. جمهوري اسلامي ايران از اعضاي هيات موسس و عضو هيات مديره اين انجمن است. تهران در سال 1378ميزبان اجلاس سالانه انجمن آمبودزمان آسيايي بود. آمبودزمان به مفهوم طرف رسيدگي كننده به شكايت يا نماينده شاكي يا چيزي شبيه معتمد است و ريشه اسكانديناوي دارد. هم اكنون آمبودزمان مناطق آفريقا، آسيا، استراليا و اقيانوسيه، آمريكاي لاتين و كارائيب، آمريكاي شمالي، اروپا تشكيل شده است.
اين انجمن از زمان تشكيل تاكنون جلساتي را در برخي كشورهاي عضو از جمله پاكستان، كره جنوبي، ماكائو، جمهوري اسلامي ايران، فيليپين، ژاپن و چين برگزار كرده است.]]>
</TEXT>
</DOC>
<DOC>
<DOCID>HAM2-860209-075</DOCID>
<DOCNO>HAM2-860209-075</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[روز ملي شوراها با پيام رهبر معظم انقلاب و سخنراني رئيس جمهوري برگزار مي شود
آغاز به كار شوراهاي سوم شهر و روستا
رئيس جمهوري،رئيس مجلس، وزرا، نمايندگان مجلس و جمعي از مقامات لشكري و كشوري در مراسم آغاز به كار سومين دوره شوراها حضور دارند]]>
</TITLE>
<TEXT>
<![CDATA[گروه سياسي- امروز همزمان با روز ملي شوراها، طي مراسمي با پيام مقام معظم رهبري و سخنراني رئيس جمهوري، سومين دوره شوراهاي اسلامي پس از مراسم تحليف آغاز به كار مي كند.
به گزارش همشهري، در اين مراسم كه در تالار چهار هزار نفري وزارت كشور برگزار خواهد شد، رئيس جمهوري، رئيس مجلس شوراي اسلامي، وزرا، نمايندگان مجلس، تمامي اعضاي شوراي شهر استان تهران و برخي ديگر از مسئولين لشكري و كشوري حضور خواهند داشت.
به گفته مصطفي ابطحي مديركل امور شوراهاي وزارت كشور امروز از شوراهاي نمونه شهر و روستا تقدير مي شود كه از هر استان يك شوراي شهر و يك شوراي روستاي نمونه معرفي خواهند شد كه تعداد آنها به 60 شوراي نمونه مي رسد. وي از مديران اجتماعي استانها خواست كه اعضاي نمونه شوراي شهر هر استان با لباس  هاي محلي در اين مراسم حضور يابند.
سومين دوره انتخابات شوراهاي اسلامي شهر و روستا به طور همزمان با انتخابات مجلس خبرگان در 24 آذرماه برگزار شد كه منتخبان خبرگان پس از برگزاري انتخابات در اواخر سال گذشته فعاليت خود را آغاز كردند و منتخبين شوراها هم امروز كار خود را آغاز خواهند كرد.
در اين انتخابات مهدي چمران، مرتضي طلايي، رسول خادم، عباس شيباني، هادي ساعي، حمزه شكيب، عليرضا دبير، پروين احمدي  نژاد، معصومه ابتكار، احمد مسجدجامعي، محمدعلي نجفي، حسن بيادي، خسرو دانشجو، حبيب كاشاني و معصومه آباد به عنوان 15 عضو اصلي شوراي شهر تهران برگزيده شدند. 1656558 نفر در شهر تهران در اين انتخابات شركت كردند.]]>
</TEXT>
</DOC>
<DOC>
<DOCID>HAM2-860209-076</DOCID>
<DOCNO>HAM2-860209-076</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سولانا: آمريكا با ايران مذاكره كند]]>
</TITLE>
<TEXT>
<IMAGE>/1386/860209/news/021777.jpg</IMAGE>
<![CDATA[
گروه سياسي- مسئول سياست خارجي اتحاديه اروپا از آمريكا خواست درجهت ثبات خاورميانه به طور مستقيم با ايران درباره برنامه  هسته اي اين كشور و ديگر مسايل مورد اختلاف مذاكره  كند.
خاوير سولانا در كنفرانس امنيتي سالانه  روابط آمريكا - اروپا در بروكسل كه ايسنا خبرآن را منتشر كرد، با اشاره به اينكه از گفتگو هاي دو روزه با علي لاريجاني، دبير شوراي عالي امنيت ملي ايران در آنكارا بازگشته است، گفت: براين باورم كه ايران آماده  مذاكرات مستقيم با واشنگتن است. وي كه قرار است فردا در واشنگتن با كاندوليزا رايس، وزير خارجه  آمريكا ديدار كند، تصريح كرد: آمريكا بايد با ايران وارد تعامل شود. سولانا گفت: خصومت واشنگتن با ايران فقط در خدمت تقويت موقعيتي قرار گرفته است كه در آن، ايران به عنوان كشوري معرفي شده كه نمي توان با آن هيچ گفت وگويي را سازماندهي كرد.
مسئول سياست خارجي اتحاديه اروپا از رايس و ديگر مقامات آمريكايي خواست انتقادات تهران از اسرائيل را ناديده بگيرند و موضوع گفت وگو  با ايران را بررسي كنند. سولانا همچنين به واشنگتن توصيه كرد اين مسئله را به رسميت بشناسد كه نمي توان ايران را به عنوان يك بازيگر كليدي در ثبات منطقه متزلزل خاورميانه ناديده گرفت. وي افزود: بدون كمك تهران تلاش براي يافتن صلح با معنا و معقول در خاورميانه بسيار سخت است.
همچنين به گزارش ايرنا، سولانا تصريح كرد: به عقيده من در اين برهه از زمان ارزش دارد كه به فكر گشودن يك كانال ارتباطي بين آمريكا و ايران در مورد همه مسائل بود. وي افزود: بايد ديد كه آمريكا تا چه حد حاضر به تعامل است. در اين ميان، سولانا ادعا كرد:  تعليق غني سازي همچنان شرط آغاز مذاكرات رسمي با تهران است و ايران به عنوان عضو پيمان ان پي تي حق دارد برنامه  هسته اي غير نظامي كاملي را در زماني كه ترديد هاي جامعه بين الملل را برطرف كرد، در اختيار داشته باشد.
شكست سياست آمريكا
اما يكي از مشاوران وزيرخارجه آمريكا خبر داد كه سولانا و رايس روز پنجشنبه گفتگوهاي بلندمدتي درباره مذاكرات لاريجاني و سولانا در آنكارا داشته اند. دانيل فريد درعين حال تصريح كرد: نمي توان هرگونه تغييري را در سياست آمريكا مبني بر خودداري از تماس مستقيم با ايران تا پيش از آنكه اين كشور برنامه هسته اي خود را متوقف كند، اعلام كرد. وي با اذعان به اينكه موضع آمريكا در واداشتن تهران به تعليق غني سازي شكست خورده است، گفت: ما درمانده ايم.
نشست 1+5
سخنان سولانا درشرايطي عنوان مي شود كه به گزارش رويترز مقامات عالي رتبه  پنج عضو دايم شوراي امنيت، آلمان و اتحاديه اروپا در روزهاي آينده نشست خاوير سولانا و علي لاريجاني را بررسي خواهند كرد. ديپلمات هاي اروپايي با اشاره به ديدار لاريجاني و سولانا در آنكارا تصريح كردند: مقامات عالي رتبه   آمريكا، روسيه، چين، انگليس، فرانسه،  آلمان و اتحاديه  اروپا از روزهاي آينده در لندن با يكديگر ديدار مي كنند تا گفت وگوهاي دو طرف را بازنگري كنند و در اين باره كه آيا سومين قطعنامه  تحريم عليه ايران لازم است يا خير مذاكراتي داشته باشند.
ادعاي بوش
اين درحالي است كه جورج بوش، رئيس جمهور آمريكا در نشستي با شينزو آبه، نخست وزير ژاپن ادعا كرد: اگر ايران همچنان به عدم پيروي از درخواست شوراي امنيت مبني بر توقف برنامه هسته اي  خود ادامه دهد با تحريم هاي جديد و انزواي بيشتر روبرو خواهد شد. وي افزود: دو كشور آمريكا و ژاپن يك صدا با دولت ايران سخن مي گويند.]]>
</TEXT>
</DOC>
<DOC>
<DOCID>HAM2-860209-077</DOCID>
<DOCNO>HAM2-860209-077</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[موضع ايران درباره شرم الشيخ به زودي اعلام مي شود]]>
</TITLE>
<TEXT>
<IMAGE>/1386/860209/news/021774.jpg</IMAGE>
<![CDATA[
گروه سياسي- در حالي كه روزنامه  الشرق الاوسط روز گذشته به نقل از هوشيار زيباري، وزيرخارجه عراق اعلام كرد ايران هنوز درباره مشاركت در نشست شرم الشيخ مصر تصميم نگرفته است، خبرنگار همشهري كسب اطلاع كرد احتمالا امروز موضع ايران در اين خصوص اعلام خواهدشد.
در همين حال، يك عضو كميسيون امنيت ملي و سياست خارجي مجلس نيز در گفت وگو با همشهري تأكيد كرد: ايران بايد براين موضع كه حضور در اجلاس شرم الشيخ منوط به آزادي 5 ديپلمات ايراني ربوده شده بوسيله نيروهاي آمريكايي در عراق است، پافشاري كند.
هوشيار زيباري، وزير خارجه عراق پس از سفر به ايران به منظور ترغيب دولتمردان ايراني براي حضور در نشست بغداد، به تركيه سفر كرد و درآنكارا تأكيد كرد: من در سفر به تهران از مقامات ايراني خواستم تا موضوع مشاركت خود در كنفرانس شرم الشيخ را با موضوع آزادي سريع 5 ديپلمات ايراني ربوده شده در اربيل مرتبط نسازد.
محمدعلي مهتدي كارشناس مسائل خاورميانه هم ديروز تأكيد كرد كه مسئولان ايراني بايد در اعلام موضع در مورد شركت در شرم الشيخ تأمل بيشتري به خرج دهند.]]>
</TEXT>
</DOC>
<DOC>
<DOCID>HAM2-860209-078</DOCID>
<DOCNO>HAM2-860209-078</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[3 مشاور تازهبراي احمدي نژاد]]>
</TITLE>
<TEXT>
<![CDATA[گروه سياسي - رئيس جمهوري ديروز طي احكام جداگانه 3 مشاور جديد براي خود برگزيد.
محمود احمد نژاد در حكمي اسماعيل احمدي مقدم را به سمت مشاور رئيس جمهوري و دبيركل ستاد مبارزه با مواد مخدر منصوب كرد.
وي همچنين در حكمي جداگانه عبدالرضا شيخ الاسلامي رئيس دفتر خود را با حفظ سمت به عنوان مشاور و رئيس گروه مشاوران جوان رياست جمهوري منصوب كرد.
در متن حكم احمدي نژاد براي عبدالرضا شيخ الاسلامي آمده است: نظر به روحيه تلاشگري، مسئوليت پذيري و تعهد شما و با توجه به ضرورت توسعه روح نشاط و شادابي در جوانان عزيز ايران زمين و گسترش انگيزه كار و تلاش، جنابعالي را با حفظ سمت به عنوان مشاور رئيس جمهور و رئيس گروه مشاوران جوان رياست جمهوري برمي گزينم.
احمدي نژاد همچنين حميد انصاري را در سمت رياست ستاد سياستگذاري نظارت بر اجراي ماده 108 قانون برنامه چهارم توسعه منصوب كرد.]]>
</TEXT>
</DOC>
<DOC>
<DOCID>HAM2-860209-079</DOCID>
<DOCNO>HAM2-860209-079</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[از خانه ملت]]>
</TITLE>
<TEXT>
<![CDATA[قوه قضائيه: دادستان كل كشور از مقامات قضائي استان هاي همجوار ساحل دريا خواست نسبت به هر گونه تغيير كاربري غير قانوني و تصرف و تملك و تفكيك و واگذاري خلاف قوانين و ضوابط اراضي ساحلي برخوردي قاطعانه و بازدارنده داشته باشند.
وزارت خارجه: در گفتگوي تلفني منوچهر متكي، وزير خارجه و همتاي اكوادري وي، توسعه روابط و همكاري هاي سياسي، اقتصادي بين جمهوري اسلامي ايران و دولت جديد اكوادور مورد بررسي و تاكيد قرار گرفت. وزير خارجه كشورمان در اين گفتگو با اشاره به توافقات روساي جمهوري دو كشور در نشست كيتو(پايتخت اكوادور)مبني بر گشايش سفارتخانه ها و تعيين ساز و كار همكاري هاي جديد تجاري، اقتصادي و صنعتي به ويژه در حوزه نفت و گاز اظهار داشت: نماينده وزارت امور خارجه هم اينك در اكوادور پيگير اجرايي نمودن اين توافقات مي باشد.
شوراي شهر: لطف الله فروزنده با بيان اين كه عملكرد شوراهاي دوم، الگو و تجربه اي خوب و مناسب براي دوره سوم شوراهاست، گفت: شوراي شهر دوم برعكس شوراي شهر اول مبناي كار خود را بر انجام كارها و فعاليت هاي شهري متمركز كرد. قائم مقام جمعيت ايثارگران انقلاب اسلامي كه با مهر گفت وگو مي كرد، با بيان اين مطلب، اظهار داشت: شوراي دوم شهر، شهردار منتخب خود را بر اساس كارآمدي انتخاب كرد. وي شهردار را نقطه محوري و اجرايي تصميمات شوراي شهر دانست و خاطرنشان كرد: انتخاب شهردار كارآمد مي تواند به ارتقاي مديريت شهري بسيار كمك كند، چرا كه شهردار نقش سياستگذار و مجري امور شهري را بر عهده دارد.
حوزه علميه: آيت الله نوري همداني بر ضرورت ايجاد وزارتخانه امر به معروف و نهي از منكر تاكيد كرد. اين مرجع تقليد در ديدار اعضاي ستاد امر به معروف و نهي از منكر كشور بر ضرورت برپايي فريضه امر به معروف و نهي از منكر در شرايط كنوني جامعه تاكيد كرد و گفت: امر به معروف از موضوعات مهم و اساسي اسلام و برپايي آن، هدف قيام عاشورا و قيام امام خميني(ره)بوده است. وي با بيان اين كه در اصلاح جامعه، اول بايد از خودمان شروع كنيم گفت: منشأ بدحجابي صدا و سيماست. مردم در هر زمينه اي از صدا و سيما الگو مي گيرند. براي مبارزه با بدحجابي بايد از صدا و سيما شروع كرد. زرگر، رئيس ستاد امر به معروف در سخناني، فرهنگ احياي فريضه امر به معروف را از اولويت هاي اين ستاد ذكر كرد و گفت: در اين راستا اقدام به تشكيل شوراهاي امر به معروف در ارگان ها كرديم.
قوه  قضائيه: محمد نيازي، رئيس سازمان بازرسي كل كشور، در سخناني در نخستين روز دهمين اجلاس انجمن آمبودزمان آسيايي در هانوي، پايتخت ويتنام گفت: قانون اساسي جمهوري اسلامي ايران براي حفظ و تضمين حقوق شهروندي اهتمام كامل دارد.]]>
</TEXT>
</DOC>
<DOC>
<DOCID>HAM2-860209-080</DOCID>
<DOCNO>HAM2-860209-080</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشتدكتر حشمت الله فلاحت پيشه
لازمه هاي تعالي يك نهاد]]>
</TITLE>
<TEXT>
<![CDATA[عليرغم نوپايي نهاد شوراي شهر در ايران حالا ديگر مي توان ادعا كرد كه در همين دو دوره گذشته آنچه كه بايد به طريق تجربه كسب مي شده، به دست آمده است و آنچه كه مردم بايد درباره شوراها مي دانستند در همين دو دوره بدان وقوف يافته اند.
امروز مردم خود مي دانند كه آنچه كه مربوط به مبلمان شهري، سلامت شهري و به طوركلي امور مرتبط شهر است در اختيار شوراي شهر است و طبق قانون اساسي كشور هم كه نقش اساسي را براي شوراها رقم زده است تمام مسئولان مرتبط از استاندار، فرماندار و شهردار گرفته تا مسئولان خرده پاي شهر بايد كه در كانالي هماهنگ با شوراها حركت كنند. اما متأسفانه هنوز در بسياري از شهرهاي كشور گهگاه شاهد آن هستيم كه حوزه اختيارات از سوي شوراها، مردم و مسئولان اشتباه گرفته مي شود. آنچه كه در حيطه وظايف شوراهاي اسلامي است براي مسئوليت هايي مثل استاندار يا فرماندار و يا حتي نماينده مجلس و آنچه كه در حوزه اختيارات شوراها نيست براي آن در نظر گرفته مي شود. مداخله در امور كاركنان شهرداري، عزل و نصب كاركنان(نه شهردار)كه خلاف قانون است، تلاش براي انتخاب شهردار مطيع و نه شهرداري قوي و متخصص آسيب هايي است كه شوراهاي كشورمان را به ويژه در شهرهاي كوچك مورد تهديد قرار مي دهد. ناگفته پيداست كه انتخاب شوراي صالح از سوي مردم يعني تصميم گيري براي داشتن شهري سالم و اين تصميم گيري مردم درتمام امور شهري مردم تأثير خواهد داشت.
اگرچه گاهي در كشور زمزمه هاي كاهش اختيارات شوراها برخلاف قانون اساسي شنيده مي شود اما عليرغم تجربه جوان آن معتقديم كه اختيارات اين نهاد بايد افزايش يابد و در عين حال اين افزايش اختيارات در سايه نظارت بيشتر صورت بگيرد كه به سمت تعالي نهادي پيش رويم كه از دل مردم و براي مردم شكل گرفته است.
عضو كميسيون امنيت ملي و سياست خارجي]]>
</TEXT>
</DOC>
<DOC>
<DOCID>HAM2-860209-081</DOCID>
<DOCNO>HAM2-860209-081</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير دفاع: آمريكا با ترفند ايران هراسيمي خواهد منطقه را ناامن نگه دارد]]>
</TITLE>
<TEXT>
<IMAGE>/1386/860209/news/021771.jpg</IMAGE>
<![CDATA[
گروه سياسي- وزير دفاع تصريح كرد: آمريكا درصدد است با ايجاد جبهه بندي فارسي، عربي ضمن تداوم حضور نامشروع خود، اسرائيل را در حاشيه امن قرار داده و با ترفند مضحك ايران هراسي، ضمن دامن زدن به رقابت  تسليحاتي، همچنان اين منطقه استراتژيك را در ناامني و بحران نگه دارد.
سردار مصطفي محمد نجاركه در جمع مديران و معاونين اين وزارتخانه سخن مي گفت، با اشاره به اين كه آمريكا به اشكال گوناگون درصدد است مانع گسترش و تقويت روابط ايران با كشورهاي عربي و اسلامي  شود، سفرهاي پي در پي مقامات اين كشور به منطقه خاورميانه را در همين چارچوب ارزيابي كرد و افزود: آمريكا درصدد است مانع گسترش و تقويت روابط ايران با كشورهاي عربي و اسلامي  شود.
وي افزود: آمريكا با ترفند مضحك ايران هراسي تلاش دارد ضمن دامن زدن به رقابت  تسليحاتي، همچنان اين منطقه استراتژيك را در ناامني و بحران نگه دارد تا براي حضور نامشروع خود در نزد افكار عمومي  توجيه داشته باشد.
نجار تصريح كرد: نوع رفتار آمريكا در عراق نيز نشانگر آن است كه آمريكايي ها خودشان درصدي از ترور، انفجار و ناامني را مديريت مي كنند تا علاوه بر استمرار حضور نامشروع شان، زمينه را براي درگير كردن كشورهاي اروپايي در بحران عراق فراهم كرده و بحران عراق را به يك بحران بين المللي تبديل كنند. وزير دفاع گفت: در صورتي كه آمريكا در اجراي توطئه هاي شومي  كه بدان اشاره گرديد موفق شود، منطقه خاورميانه همچنان در آتش جاه طلبي سردمداران كاخ سفيد خواهد سوخت و دود آن مردم و دولت هاي منطقه را همچنان آزاد خواهد داد.
سفر به تاجيكستان
مصطفي محمد نجار همچنين در رأس يك هيات عالي رتبه دفاعي، در چارچوب اهداف ديپلماسي دفاعي جمهوري اسلامي ايران به زودي به كشور تاجيكستان سفر خواهد كرد. وزير دفاع و پشتيباني نيروهاي مسلح در اين سفر با مقامات بلندپايه سياسي- دفاعي جمهوري تاجيكستان ديدار و پيرامون مسايل دوجانبه و مورد علاقه دو كشور مذاكره خواهد كرد.]]>
</TEXT>
</DOC>
<DOC>
<DOCID>HAM2-860209-082</DOCID>
<DOCNO>HAM2-860209-082</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[از خانه ملت]]>
</TITLE>
<TEXT>
<![CDATA[هيات پارلماني ايران در اندونزي
هيات پارلماني جمهوري اسلامي ايران به منظور شركت در يكصدو شانزدهمين اجلاس مجمع جهاني بين المجالس(i.p.v)كه طي روزهاي 9 تا 14 ارديبهشت در بالي اندونزي برگزار مي شود، به اين كشور عزيمت كرد. سرپرستي هيات پارلماني اعزامي به اندونزي را سيد محسن يحيوي دبير كل گروه بين المجالس كشورمان به عهده دارد و ايرج نديمي، قاسم عزيزي، علي دانش منفرد، سيد ناصر موسوي، هاشم حجازي فر و عشرت شايق نمايندگان مجلس شوراي اسلامي، ساير اعضاي اين هيات را تشكيل مي دهند.
فراكسيون امور شوراهاي مجلس
يك عضو كميسيون امنيت ملي و سياست خارجي اعلام كرد: فراكسيون امور شوراهاي مجلس فارغ از تعلقات سياسي و جناحي به زودي تشكيل خواهد شد. رضا طلائي نيك در گفتگو با مهربا بيان اين مطلب، افزود: اعلام موجوديت فراكسيون امور شوراها در مجلس همزمان با تشكيل شوراهاي فرادستي بويژه شوراهاي عالي استانها خواهد بود.
ادامه مسئوليت نمايندگي
احمد نيك فر نماينده اقليد با ارسال توضيحي به همشهري تأكيد كرد: از سمت نمايندگي خود استعفا نكرده و كماكان به كار خود ادامه مي دهد. وي در نطق پيش از دستور خود در روز چهارشنبه اعلام كرده بود، مردم اقليد در اعتراضاتشان نسبت به جداسازي يك روستا، درخواست كرده اند كه وي از سمت نمايندگي مجلس كناره بگيرد.]]>
</TEXT>
</DOC>
<DOC>
<DOCID>HAM2-860209-083</DOCID>
<DOCNO>HAM2-860209-083</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جايگاه امنيت در پرونده هسته اي ايران
دكتر مهدي مطهرنيا]]>
</TITLE>
<TEXT>
<IMAGE>/1386/860209/news/021744.jpg</IMAGE>
<![CDATA[
 آمريكا از پرونده هسته اي ايران براي عبور از محاصره به مداخله و بهره مندي از آن جهت وارد شدن به مرحله معارضه در تعرض به ديپلمات هاي ايران و ورود به نمايندگي ايران در اربيل بهره برده است
از زماني كه موضوعي به نام پرونده هسته اي ايران با نمايش تصاوير ماهواره اي از سايت هاي هسته اي اراك و نطنز از سوي رسانه هاي ماهواره اي آمريكا در 12 و 13 دسامبر2002 پخش شد تا زماني كه در 9 آوريل 2007، رئيس سازمان انرژي اتمي و رئيس جمهوري ايران عنوان نمودند كه به مرزهاي توليد صنعتي در سوخت هسته اي دست يافته ايم، فراز و نشيب هاي فراواني را در پرونده هسته اي ايران شاهد بوده ايم و به همان نسبت و صد البته حجيم تر و گسترده تر نظرات گونا گوني را از مناظر مختلف در اين ارتباط و در رسانه هاي ديداري، شنيداري، مكتوب و غير مكتوب به تماشا نشسته ايم.
آنچه در اين مجال تحت عنوان جايگا ه شناسي امنيتي پرونده هسته اي ايران تقديم مي گردد، تلاشي است دربازشناسي مرجع وموضوع امنيت درپرونده هسته اي ايران دربستر برداشتي آزاد از بنيادها و بنيان هاي نظري امنيت و پاسخ گويي به اين 2 پرسش اساسي كه:
- مرجع امنيت در پرونده هسته اي ايران چيست؟
- موضوع امنيت در پرونده هسته اي ايران كدام است؟
**
زماني كه از مرجع امنيت سخن مي گوييم به واقع در پي پاسخگويي به اين پرسش بنيادين هستيم كه امنيت در برابر چه چيزي بايد تضمين شود؟
در چنين فضاي پرسش برانگيزي سوالات متعدد ديگري درپي مي آيد كه نگارنده تلاش خواهد داشت با در نظر داشت اصول جامع و مانع بودن نوشتار به پاسخ گويي آن همت گمارد.
تهديد، دانشواژه خطرناك
امنيت دانش واژه اي هزار توست كه در دهليز چند ين هزارتوي تهديد گم مي شود و تهديد خود دانش واژه اي خطرناك است.
اگر بخواهيم در دام تعريفي گري كه پوپر به آن اشاره كرده نيفتيم،  بايد از همين الان اذعان كنيم كه تهديد دانشواژه اي خطرناك است و به قبول اين اصل تن در دهيم كه براي گريز از دام تعريفي گري،  بايد واژگان خطرناك را تا سرحد امكان رفع ابهام نماييم.
اگر تهديد،  واژه اي خطرناك است،  مخاطرات ناشي از آن محصول واژه اي مركزي به نام امنيت است. به عبارت ديگر، تهديد مفهومي غيرمستقل است كه در كنار دانشواژه مركزي امنيت قابل تعريف است.
نكته ديگر در اين معنا ورود به بحث تعريفي گري هويت است، در هر مجادله و كوشش علمي و فلسفي اي نمي توان از نقش بنيادي تعريف مفاهيم كليدي آن ساحت علمي يا فلسفي گريزي داشت. انعكاس اين نياز بيش از هر ساحتي در حوزه مباحث سياسي امنيتي به چشم مي خورد به گونه اي كه اگر سياستمداران به موجب قانون، اجبار پيدا مي كردند تا هر لفظي را كه مي خواستند به كار برند وتعريف كنند معلوم مي شد كه بسياري از اختلافاتشان صرفاً  لفظي است، لذا ضمن تأكيد برگريز از تعريفي گري، تمركزگريزي كه موجب اغتشاش فكري مي شود، براي حصول به تعريفي تا سرحد امكان كم ابهام از تهديد بايد نخست، بنا به گفته فارابي كوشش كنيم كه ماهيت آن را بازيابيم يا به زبان نگارنده هويت آن را فهم نماييم.
تلاش در تعريف تهديد با توجه به اينكه اين واژه غير مستقل است و به مفهوم امنيت وابسته است،  تا حدود زيادي ثقيل مي نمايد. اما اگر بر اين نكته تأكيد داشته باشيم كه در مفهوم شناسي هويت نقطه تشابه و خط تداوم اهميت پيدا مي كند، مي توانيم بگوييم زماني به هويت شناسي تهديد نائل خواهيم آمد كه نقطه تشابه هويتي و خط تداوم هويتي اين مفهوم را درك نماييم.
نقطه تشابه هويتي مفهوم تهديد را بايد در ساحت دانشواژه مركزي امنيت يا در حوزه دانشواژه حساس تهاجم بازيافت. در زبان انگلوساكسون بر واژگاني چون تجاوز، تعرض يا تهاجم و مداخله برمي خوريم كه همگي آنها حاصل تلاش براي محاصره كردن رقيب هستند. بلوكه كردن يا محاصره، خود حامل اقدام قهري بدون توسل به جنگ است،  پس مي توان آغازين مرحله شكل گيري تهديد را در اقدام قهري دانست. با توجه به اين معنا مي توان گفت كه نقطه تشابه هويتي مفهوم تهديد بر دانشواژه پروتوني اقدام قهري منطبق است و خط تداوم آن در سلسله مراتب واژگان حساس محاصره و مداخله،  تعرض، تهاجم، تجاوز و تصرف شكل مي گيرد.
- محاصره: خاستگاه اصلي عمل قهري است، ولي خاستگاه عملي آن نيست. محاصره اولين گذرگاه پيوند وجه دروني اقدام قهري با وجه بيروني آن است.
- مداخله: نقطه اتصال اقدام قهري نرم در شاكله محاصره با اقدام قهري سخت و اشكال عمل قهري در حوزه عمليات رواني جهت آماده سازي براي ورود به مرحله جنگ رواني است. در مجموع، ورود به مرحله مداخله از يك سو داخل شدن عمل يا اقدام قهري به فعاليتهاي عملي يا عيني در تداوم محاصره رقيب و از طرف ديگر با زمينه پروري جهت ورود به مرحله تعرض است.
- تعرض: مرحله ورود اقدام قهري به وجه غليظ عملي آن است. در اينجا اولين گام هاي عملياتي شدن مداخله در وجه غليظ اقدام عملي صوت مي پذيرد و متوجه جنگ يا جنگ افروزي است. هدف تعرض شكل دهي به نقطه تقابل است كه با تلاش در تحقير رقيب همراه است.
- تهاجم: نقطه تلاقي تعرض و ورود آن به نخستين مرحله اقدام جنگي است كه به طور معمول ماحصل اقدام پس از موفقيت نسبي در جنگ رواني براي تحقير رقيب بوده و بر آن است كه با عين سازي نتايج جنگ رواني در صحنه عمليات ميداني زمينه ساز تجاوز به مرزهاي سرزميني رقيب باشد.
- تجاوز: اقدام قهرآميز رسمي كنش گر رقيب است كه به صورت عمليات نظامي برنامه ريزي شده و به صورت دفعي انجام مي شود و سپس گسترده و شديد مي گردد.
- تصرف: ماحصل حصول به پيروزي دشمن در اقدام تجاوزگرايانه نظامي است كه به تصرف سرزمين يا بخشي از خاك كشور رقيب مي انجامد.
مراحل سه گانه محاصره، مداخله و تعرض به حوزه اقدامات قهري كمتر از جنگ توجه دارد درحالي كه مراحل بصري با بهره مندي مناسب از اين مراحل به اقدامات قهري معطوف به جنگ عنايت دارد.
با عنايت به اينكه امنيت دانشواژه اي غيرمستقل است كه در وابستگي با تهديد مفهوم پذير مي شود، تهديد نيز متوجه عملكرد دشمن در كالبد كنشگر رقيب در ساحت رقابت هاي منطقه اي و بين المللي است. از همين رو پرونده هسته اي ايران پرونده اي فني است كه تحت تاثير اقدامات كنشگر رقيب واجد هويتي امنيتي شده است.
در گستره همين ديدگاه است كه در مي يابيم مرجع امنيت در پرونده هسته اي ايران در پاسخ به اين پرسش كه امنيت چه چيز بايد تضمين شود، چيزي نيست جز امنيت نظام جمهوري اسلامي ايران و آن هم در جايگاه نظامي كه مدعي اقتدار ملي ايرانيان با رويكردي اسلامي در نظم منطقه اي و نظام بين الملل است.
كنشگر رقيب در اين پرونده برآنست كه با بهره مندي از آن در جهت عبور از مراحل تهديد، درمرحله نخست بقاي نظام مذكور را به مخاطره اندازد، در مرحله مياني اهداف تعريف شده خود به اين هدف نايل آيد كه نظام جمهوري اسلامي ايران به اهداف خود نرسد و درمرحله كف اهداف خود از دستيابي كامل و سريع به اهداف تعريف شده اش جلو گيري نمايد يا به بيان ديگر تاخير جبران ناپذيري در نيل به اهداف پيش آورد تا در بستر اتلاف انرژي و از دست دادن زمان، سيستم هدف خود را وارد جنگ فرسايشي و واگرايي دروني براي زمينه سازي شكنندگي موثر در برابر فشارهاي بيروني قرار دهد.
در اينجا موضوع امنيت درپرونده هسته اي ايران در پاسخ به اين پرسش نيز قابل احصاء است كه امنيت در برابر چه چيزي بايد تضمين شود. در پاسخ بايد بگوييم پرونده هسته اي ايران پوششي است براي پويش كشور كنشگر رقيب(آمريكا)در برابر نظام جمهوري اسلامي ايران و آمريكا برآنست امنيت ملي ايران را به عنوان زمينه ساز بنيادين حصول و وصول به اهداف ملي تعريف شده آن مخدوش سازد. اگرچه در كوتاه مدت فشارهاي وارده بر پرونده هسته اي ايران موجبات همگرايي ملي و پوشش رواني جايگزين براي كمبودها و چالش هاي ديگر در برابر نظام را فراهم مي سازد به گونه اي كه به صورت يك فرصت رخ نشان مي دهد، ولي در دراز مدت مي تواند آثار مخرب امنيتي خود را در صورت موفقيت رقيب فراهم آورد.
از همين رو بايد بگوييم در پرونده هسته اي ايران موضوع امنيت، اقدامات آمريكا در بهره مندي از اين پرونده جهت براندازي نظام جمهوري اسلامي ايران است و بايد در اقدامات مربوط به پرونده هسته اي، امنيت ملي ايران در برابر اقدامات آمريكا در اين مسير تضمين شود. حال پرسش اين است كه به فرض محال آيا حتي با دستيابي به بمب اتم، امنيت ملي ايران در برابر اقدامات ايالات متحده تضمين خواهد شد يا با مديريت پرونده تهديدات آمريكا بر ضد امنيت ملي جمهوري اسلامي ايران كاهش خواهد يافت؟
در جايگاه شناسي امنيتي پرونده هسته اي ايران با عنايت به تفسير مفهوم تهديد پيشنهادي در اين نوشتار درمي يابيم كه آمريكا از پرونده هسته اي ايران جهت عبور از محاصره به مداخله و بهره مندي از آن جهت وارد شدن به مرحله معارضه در تعرض به ديپلمات هاي ايران و ورود به نمايندگي ايران در اربيل بهره برده است و به تبع اين مهم با سوء استفاده از آن در حوزه عمليات رواني و جنگ رسانه اي از آن به عنوان دستمايه اساسي ورود احتمالي به مرحله تهاجم سود برده است.
با عنايت به اين جايگاه شناسي امنيتي در پرونده هسته اي ايران است كه مي توان در حوزه تئوري هاي امنيتي مناسب و متناسب با تفسير و تأويل اين جايگاه، به دكترين راهبردي در جهت مديريت استراتژيك پرونده هسته اي ايران نايل آييم. اميد است در نوشتارهاي بعدي، در اين ارتباط به كاوش پرداخته و نتايج آن را تقديم نماييم.]]>
</TEXT>
</DOC>
<DOC>
<DOCID>HAM2-860209-084</DOCID>
<DOCNO>HAM2-860209-084</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مثلث كاري ايران در برنامه هسته اي]]>
</TITLE>
<TEXT>
<IMAGE>/1386/860209/news/021747.jpg</IMAGE>
<![CDATA[
ايسنا: رئيس كميسيون امنيت ملي و سياست خارجي مجلس گفت: موضعي كه ما اكنون در آغاز مذاكرات هسته اي اتخاذ كرده ايم براي ادامه  راه، موضعي اصولي، منطقي و صحيح است.
علاءالدين بروجردي تصريح كرد: اين موضع داراي سه وجه است، زيرا از يك طرف فعاليت هاي خود را ادامه مي دهيم، از طرف ديگر مذاكره را انجام مي دهيم و از سويي ديگر به بازرسان كمك مي كنيم كه اطمينان بيشتري را به آژانس، شوراي امنيت و شوراي حكام منتقل كنند. اين مثلث كاري مي تواند براي يافتن راهي جهت خروج از وضعيت فعلي و توافق طرفين كمك كننده باشد.
بروجردي با اشاره به اين كه امروز جمهوري اسلامي ايران در وضعيت جديدي در ارتباط با فناوري هسته اي قرار دارد، تأكيد كرد: موافقت اروپا با آغاز مذاكرات بدون هرگونه پيش شرطي كه ميان لاريجاني و سولانا صورت گرفت، جداي از محتواي مذاكره براي ايران يك موفقيت بود.
نماينده  مردم بروجرد در مجلس افزود: ما از ابتدا سياست انجام مذاكره براي خروج از بن بست را به عنوان يك راه منطقي پذيرفته بوديم و آمادگي خود را نيز اعلام كرده بوديم. بنابراين، اين گام اول مثبت ارزيابي مي شود.
به گفته  رئيس كميسيون امنيت ملي و سياست خارجي مجلس، توافق طرفين براي ادامه  مذاكره ظرف چند هفته  آينده به عنوان دومين مرحله  مذاكرات دور جديد، نشان دهنده  اميدوار بودن طرفين براي وصول به يك نتيجه  مثبت در ارتباط با اين مذاكرات است.]]>
</TEXT>
</DOC>
<DOC>
<DOCID>HAM2-860209-085</DOCID>
<DOCNO>HAM2-860209-085</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش
شوراي دوم الگويي مناسب براي شوراي سوم]]>
</TITLE>
<TEXT>
<![CDATA[گروه سياسي- امروز 9ارديبهشت، سومين دوره شوراهاي شهر و روستا با حضور وكلاي مردم كه در عين نمايندگي آنان، نماينده طيف هاي مختلف سياسي كشور نيز مي باشند، افتتاح مي شود و در اين ميان نگاه ها بيش از پيش متوجه برنامه ها و عملكردهاي آتي شوراي سوم شهر تهران است.
همين موضوع باعث شده تا كارشناسان، نمايندگان دوره پيشين شوراي شهر تهران و همچنين نمايندگان دوره سوم در گفت وگو با خبرگزاري مهر به بررسي بايدها و نبايد هاي عملكرد شوراي سوم تهران بپردازند.
عملكرد مثبت شوراي دوم
مهنوش معتمدي آذر، عضو شوراي دوم شهر تهران عملكرد شوراي دوم را مثبت ارزيابي كرده و مي گويد: حفظ شورا از حسن هايي بود كه شوراي دوم شهر آن را رعايت كرد و اميدواريم شاهد ارتقاي اين امر در شوراي سوم شهر باشيم.
معتمدي آذر با بيان اينكه اعضاي شوراي دوم شهر تهران رويكرد اخذ درآمد از مردم را نداشتند، تصريح كرد: گرچه شهر بايد با درآمد مردم اداره شود اما ما معتقد بوديم كه اين درآمد بايد از اقشار پردرآمد جامعه تامين شود و اميدواريم اين سياست در شوراي سوم شهر ادامه يابد.
افزايش اختيارات شوراها
حمزه شكيب، عضو شوراي دوم و سوم شهر تهران نيز با بيان اينكه شوراي دوم توفيق خوبي داشته، مي گويد: لازم است اختيارات شوراها درحد مديريت شهري و نه درحد مديريت شهرداري، ارتقاء يابد.
شكيب با بيان اين مطلب، اظهار مي دارد: متاسفانه اكنون شوراها اختيارات كامل ندارند و شايد مردم انتظار داشته باشند، مواردي مانند حل معضل ترافيك كه به شهرداري بازمي گردد را شوراي شهر سامان دهد.
به گفته وي حل اين موضوع اكنون در دست سازمان هايي است كه شوراي شهر بر آنها هيچ گونه نظارتي ندارد. اين عضو شوراي سوم شهر تهران همچنين نظارت بر بازسازي بافت هاي فرسوده و ساخت و سازهايي كه در سطح شهر انجام مي شود را يكي ديگر از مواردي دانست كه شوراي شهر اكنون به طور جدي بر آنها نظارت و كنترلي ندارد.
وي خاطرنشان مي كند: ما به طور قطع از دولت خواسته و مي خواهيم كه اختياراتي به نحو مطلوب را به شوراهاي شهر ارائه كنند.
تجربه خوب
لطف الله فروزنده، قائم مقام جمعيت ايثارگران انقلاب اسلامي هم با بيان اينكه عملكرد شوراهاي دوم، الگو و تجربه اي خوب و مناسب براي دوره سوم شوراهاست، مي گويد: شوراي دوم مبناي كار خود را بر انجام كارها و فعاليت هاي شهري متمركز كرد.
فروزنده همچنين تصريح مي كند: شوراي دوم شهر، شهردار منتخب خود را بر اساس كارآمدي انتخاب كرد.
وي عملكرد شوراي دوم شهر تهران را در مجموع موفق ارزيابي كرده و مي افزايد: اعضاي شوراي دوم شهر مسائل شهري را به صورت برنامه اي و زيربنايي پيش بردند و از مسائل جناحي و سياسي پرهيز كردند.
به گفته فروزنده، عملكرد شوراهاي دوم شهر مي تواند تجربه و الگوي مناسبي براي شوراهاي سوم شهر باشد.
موفقيت هاي بزرگ
معصومه آباد، عضو شوراي سوم شهر تهران با بيان اينكه شوراي دوم شهر تهران موفقيت هاي بزرگي را به دست آورد، معتقد است شوراي دوم درحقيقت كار خود را از صفر آغاز كرد ولي توانست شأن و جايگاه بالاي شوراها را به مردم نشان دهد.
وي مي گويد: شوراي دوم شأن و جايگاه بالاي شوراها را به مردم نشان داد و مردم با استقبال بيشتري در انتخابات سوم شوراها شركت كرده و حضور خود را در مديريت شهري قانونمند ساختند.
به گفته آباد، شوراي دوم شهر تا آنجا كه مي توانست نهايت تلاش و كوشش خود را در كليه امور به خرج داد و در همين راستا موفقيت هاي بزرگي را به دست آورد.
اين عضو شوراي سوم شهر تهران با تاكيد بر اينكه شوراها داراي پايگاه مردمي هستند، تصريح مي كند : برخي از مشكلات مردم به سمت شوراهاي شهر سرازير شده و دولت مي تواند با واگذاري اختيارات بيشتر به شوراها قدري از بار مسئوليتي خود بكاهد.
معصومه آباد تأكيد مي كند: قطعا شهر تهران با كليه بحران ها و معضلاتي كه متفاوت از كلانشهرهاي ديگر دارد، نيازمند مديريتي توانمند و كارآمد است تا همه زواياي شهر را از ابعاد گوناگون شناسايي و سپس مشكلات موجود در شهر را با پشتوانه هاي علمي و ساماندهي مديريت شهري متعادل كند.]]>
</TEXT>
</DOC>
<DOC>
<DOCID>HAM2-860209-086</DOCID>
<DOCNO>HAM2-860209-086</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جنجال عزل 8 دادستان آمريكا، كماكان ادامه دارد
رسوايي گونزالس
پيشينه گونزالس]]>
</TITLE>
<TEXT>
<IMAGE>/1386/860209/news/021696.jpg</IMAGE>
<IMAGE>/1386/860209/news/021693.jpg</IMAGE>
<![CDATA[
آلبرتو گونزالس متولد خانواده مكزيكي مهاجر و فقيري در سال 1955 است. والدين او هشت فرزند داشتند و هر آنچه در توان داشتند براي رسيدن آنها به مدارج عالي علمي انجام دادند.
او در دانشگاه حقوق هاروارد تحصيل كرد. پس از پايان تحصيلات به عنوان وكيل دعاوي مشغول به كار شد و بعدها در دانشگاه هوستون به سمت استادي منصوب شد. در سال 1995 از سوي جورج بوش، رئيس جمهور ايالات متحده كه در آن زمان فرماندار تگزاس بود به عنوان مشاور حقوقي فرمانداري اين ايالت برگزيده شد.گونزالس در سال 1997 به عضويت دادگاه عالي تگزاس درآمد و با آغاز دوران رياست جمهوري بوش در سال 2001 ميلادي به دادستاني كل ايالات متحده رسيد.
رضا سادات
كنگره در واكنش به اين رسوايي 30 مارس، اقدام به تصويب طرحي كرد كه در آن
اختيار انتصاب دادستان هاي جديد بدون جلب نظر كنگره از دادستان كل ايالات متحده سلب شد
**
با گذشت نزديك به چهار ماه از عزل هشت قاضي فدرال وزارت دادگستري ايالات متحده از سوي آلبرتو گونزالس، دادستان كل ايالات متحده اعتراض ها به اين تصميم كماكان به قوت خود باقي است و مي رود تا ابعاد تازه اي به خود بگيرد.
آخرين روزهاي ماه دسامبر سال گذشته ميلادي بود كه گونزالس با صدور احكامي كه به تاييد جورج بوش، رئيس جمهور ايالات متحده رسيده بودند هشت دادستان فدرال را از كار بركنار كرد. اگرچه در احكام صادره به دليل اتخاذ اين تصميم اشاره نشده بود اما با اعتراض برخي اعضاي كنگره به اين اقدام گونزالس تلويحا قضات بركنار شده را به اهمال در انجام وظايف شان متهم كرد.
كنگره تحت تسلط دموكرات ها اعتقاد داشت اقدام گونزالس كاملاً سياسي بوده و او براي يك دست كردن ساختار قضايي ايالات متحده به نفع جمهوريخواهان و فراهم آوردن زمينه بهره برداري سياسي از اين مسأله اقدام به عزل هشت دادستان كرده است.
يك دست شدن سيستم قضايي به نفع جمهوري خواهان اين امكان را به آنان مي دهد كه در صورت بروز اختلاف نظر پيرامون انتخابات رياست جمهوري آتي از دادگاه عالي آمريكا به نفع خود استفاده كرده و روند رسيدگي به پرونده ها را در راستاي اهداف خود هدايت كنند.
با بالا گرفتن مخالفت ها در كنگره با اين اقدام، اكثريت دموكرات كنگره 30 مارس اقدام به تصويب طرحي كرد كه در آن اختيار انتصاب دادستان هاي جديد بدون جلب نظر كنگره از دادستان كل ايالات متحده سلب شد.
سيستم قضايي ايالات متحده 93 دادستان دارد كه با معرفي دادستان كل و با حكم رئيس جمهور فعاليت مي كنند. اين دادستان ها مسئوليت رسيدگي به احكام جنايي، دفاع از حقوق مدني كه يك طرف آن دولت باشد و رسيدگي به پرونده  هاي مالي مرتبط با دولت را برعهده دارند اما شايد يكي از مهمترين وجوه فعاليت آنها تصميم گيري در مورد شكوائيه هاي سياسي از جمله اختلاف نظر نامزدهاي رياست جمهوري پيرامون صحت انتخابات و تعداد آراست.
نكته جالب اين بود كه حتي اعضاي جمهوري خواه مجلس نمايندگان و سنا نيز به اقدام گونزالس اعتراض كردند. جان مك كين، نماينده جمهوري خواه ايالت آريزونا در مجلس نمايندگان يكي از منتقدان پروپا قرص گونزالس است كه روز گذشته خواستار كناره گيري وي از سمت خود شد. علاوه بر او تاكنون سه عضو ديگر مجلس نمايندگان از حزب جمهوريخواه خواستار كناره گيري گونزالس شده  و او را به لطمه زدن به وجهه رئيس جمهور و حزب جمهوري خواه متهم كرده اند.
بوش هفته گذشته و با بالا گرفتن دوباره انتقادها از گونزالس بر حمايت همه جانبه از او پاي فشرد. گونزالس نيز در دفاع از خود به مفاد قانون اساسي ايالات متحده اشاره كرده كه به رئيس جمهور اجازه داده هر زمان كه اراده كرد دادستان هاي آمريكا را عزل كرده و افراد جديدي به جاي آنها منصوب كند و با اين اظهارات توپ را به زمين بوش انداخت.
توني اسنو، سخنگوي كاخ سفيد هفته جاري در واكنش به اظهارات مخالفان گونزالس تأكيد كرده بود عزل هشت دادستان فدرال دلايل سياسي و حزبي نداشته و اين عزل و نصب ها براي تأثيرگذاري بر پرونده هاي در حال رسيدگي در دستگاه قضايي هم نبوده است.
با وجود آن كه گونزالس مي گويد قضات بركنار شده توانمندي هاي لازم براي انجام وظايف شان را نداشته اند اما مخالفان او در كنگره تأكيد دارند معدل نمره اي كه افراد اخراجي كسب مي كنند پايين تر از ديگر دادستان هاي آمريكا نيست. هرچند جايگزيني دادستان ها در آغاز هر دوره رياست جمهوري در آمريكا امري كاملاً متعارف است اما عزل تعداد قابل توجهي از آنان در ميانه دوره فعاليت يك رئيس جمهور در غياب دلايلي قابل قبول تاكنون سابقه نداشته است.
اين اولين بار نيست كه نام گونزالس به صدر فهرست اخبار رسانه ها در ايالات متحده راه يافته است. سال 2005 و با افشاي يادداشتي محرمانه كه او براي بوش ارسال كرده بود و در آن تأكيد داشت قوانين جاري بازجويي در آمريكا دست سيستم قضايي و نيروهاي امنيتي را براي برخورد با متهمان پرونده هاي تروريستي بسته و به طور غيرمستقيم از لزوم قانونمندشدن بازجويي خشونت آميز گفته بود گونزالس به يكي از خبرسازترين چهره ها در آمريكا تبديل شد.]]>
</TEXT>
</DOC>
<DOC>
<DOCID>HAM2-860209-087</DOCID>
<DOCNO>HAM2-860209-087</DOCNO>
<ORIGINALFILE>/1386/860209/news/_siasi.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارشمترجم: نيلوفر قديري
اصلاحات سياسي در اردن]]>
</TITLE>
<TEXT>
<![CDATA[تركيب پارلمان
از 110 عضو كنوني پارلمان اردن دوسوم اعضا وابستگي حزبي ندارند و به طور مستقل وارد عرصه انتخابات شده اند. از اين تعداد تنها 25 نفر از سوي احزاب نامزد شده و وارد عرصه انتخابات شده اند كه از اين تعداد حزب جبهه اقدام اسلامي 17 نماينده دارد.
در اردن 24 حزب سياسي برنامه هاي خود را براي به چالش كشيدن قانون جديدي اعلام كردند كه به گفته آنها موجوديت آنها را به خطر انداخته و پايان تكثرگرايي سياسي را در اين كشور رقم مي زند. قانون احزاب سياسي در نيمه ماه آوريل و چند روز پيش از به پايان رسيدن عمر پارلمان با سرعت و عجله در صحن مجلس تصويب شد و سپس به امضاي پادشاه رسيد. اين قانون ويژه احزابي است كه مي خواهند در انتخابات سراسري بعدي اين كشور در ماه نوامبر شركت كنند.
هدف اعلام شده اين قانون نوسازي نظام سياسي اردن از طريق ايجاد احزاب سياسي ملي بزرگتر و كاهش نفوذ نيروهاي منطقه اي و قبيله اي در پارلمان است. اما احزاب سياسي اين كشور مي گويند كه اين قانون احزاب را بيش از حد به دولت مركزي وابسته كرده و تكثر سياسي را به خطر مي اندازد. در اين قانون از احزاب خواسته شده تا دست كم 500 عضو موسس داشته باشند كه هيچ كدام هم داراي سابقه كيفري نباشند. اين اعضا بايد از 12 استان كشور جمع شوند به طوري كه از هر استان حداقل 10 درصد اعضا تامين شوند. احزاب همچنين بايد اسامي اعضاي موسس خود را به همراه بودجه سالانه به وزارت كشور ارائه كنند. در حال حاضر اردن 30 حزب سياسي دارد كه بزرگترين آنها حزب جبهه اقدام اسلامي است. احزاب ديگر شامل تشكل هاي كمونيستي و ناسيوناليست عربي هستند. در ميان 24 حزبي كه مخالفت خود را با اين قانون اعلام كرده اند بعضي حاميان دولت هم ديده مي شوند. اما احزاب سياسي نقش چنداني در امور پارلماني كشور اردن ندارند.اعتراض احزاب سياسي اردن به اين قانون شكل حقوقي دارد و اكنون شكايتي از سوي اين احزاب به ديوان عالي كشور ارائه شده است. در اين شكايت گفته شده كه اين قانون جديد بر خلاف قانون اساسي است چون آزادي احزاب را در اداره امور حزبي شان محدود مي كند. منتقدان اين قانون مي گويند، در قانون اساسي اردن به صراحت گفته شده كه اردني ها در تشكيل احزاب سياسي آزادند و همه شهروندان دراين امر بدون توجه به محل تولد و زندگي شان با هم برابرند. بنابراين قانون جديد فعاليت احزاب كه در آن درباره پراكندگي اعضا در استان ها تاكيد شده خلاف قانون اساسي است.
اما ديوان عالي به احتمال زياد اين شكايت را رد مي كند زيرا مسائل مربوط به قانون اساسي در حوزه كاري اين ديوان نيست. در اين صورت احزاب سياسي اردن ديگر نمي توانند كار كنند چون اين كشور دادگاه قانون اساسي ندارد. در همين حال گفته مي شود كه رئيس پارلمان اردن در پي ايجاد ائتلاف ميان چند حزب وفادار به دولت و تشكيل يك حزب بزرگ ملي است تا در انتخابات شركت كند.
قانون جديد احزاب سياسي در اردن و واكنش ها به آن نشانه اي از اصلاحات سياسي در خاورميانه است. در اين منطقه به ويژه در كشورهاي عربي مانند مصر و مراكش، اصلاحاتي با هدف نوسازي نظام سياسي صورت گرفته است. اما هدف عمده اين طر ح ها بيشتر كنترل احزاب اسلامي و حفاظت از منافع و قدرت حاكم بوده  است. اين اصلاحات همچنين در واكنش به فشارهاي آمريكا و اتحاديه اروپا براي ايجاد تغييرات دموكراتيك در اين كشورها اجرا مي شود. اما شواهد و دامنه محدود اصلاحات و بي ميلي دولت ها براي تسليم كردن قدرت كنترل سرويس هاي امنيتي نشان مي دهد كه تغيير چنداني در رابطه ميان حكومت و مردم صورت نگرفته است.
اكونوميست‎/ 27 آوريل]]>
</TEXT>
</DOC>
<DOC>
<DOCID>HAM2-860209-088</DOCID>
<DOCNO>HAM2-860209-088</DOCNO>
<ORIGINALFILE>/1386/860209/news/_vrzsh.htm</ORIGINALFILE>
<ISSUE>يكشنبه 9 ارديبهشت 1386 - سال پانزدهم - شماره4254 - Apr 29, 2007</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[انصاري فرد استعفا كرد]]>
</TITLE>
<TEXT>
<![CDATA[همشهري ورزشي- همان طور كه قابل پيش بيني بود قبل از آنكه اعضاء تازه وارد هيأت مديره پرسپوليس مديرعامل اين باشگاه را كنار بگذارند، محمد حسن انصاري فرد رسماً از سمت خود استعفا كرد.
وي پيش از استعفا در اردوي تيم حاضر شد تا از دنيزلي و بازيكنان تيم خداحافظي كند.
انصاري فرد در اين ملاقات خطاب به بازيكنان از آنها عذرخواهي كرد.وي در اين ديدار تصريح كرد: دوست داشتم با هم همكاري خوبي داشته باشيم و نمي خواستم در اين شرايط تيم را تنها بگذارم اما چاره ديگري نداشتم.
همچنين مديرعامل باشگاه پرسپوليس روز يكشنبه براي خداحافظي از كارمندان به باشگاه پرسپوليس خواهد رفت.
گفته مي شود اعضاي هيأت مديره باشگاه با استعفاي انصاري فرد موافقت كرده اند.]]>
</TEXT>
</DOC>
<DOC>
<DOCID>HAM2-860209-089</DOCID>
<DOCNO>HAM2-860209-089</DOCNO>
<ORIGINALFILE>/1386/860209/world/_artw.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[گفت وگو با حميد ليقواني، طراح و كارگردان نمايش دو جلاد نوشته فرناندو آرابال
تلاش براي رستگاري]]>
</TITLE>
<TEXT>
<IMAGE>/1386/860209/world/012495.jpg</IMAGE>
<![CDATA[
تماشاي اثري كه برشي از ماجراهايي باشد كه انگيزه هاي دروني آدم ها در لحظه هايي سرشار از خشم و شقاوت بوجودشان مي آورند، لذت بخش است هر چند كه ممكن است توام با نوعي گيجي و گنگي در همذات پنداري با قهرمان نمايش باشد. دوجلاد اثر فرناندو آرابال به كارگرداني حميد ليقواني چنين است. حميد ليقواني، متولد سال 1330 و دانش آموخته رشته تئاتر است. اولين بار در نمايش حسن سنتوري به كارگرداني هادي اسلامي به روي صحنه رفته و اولين بار با اجراي نمايش آسانسور مطبخ نوشته هارولد پينتر، كارگرداني را تجربه كرده است. ليقواني، با تجربه بازي در بيش از 50 تئاتر و چند تجربه كارگرداني كه آخرين آنها مربوط به سال 1367 است، حالا دوجلاد را با نيت ارائه تئاتري ناب كارگرداني كرده است. اين تئاتر هر روز ساعت 18:30 در خانه نمايش به صحنه مي رود.
آذر مهاجر
*آقاي ليقواني! چطور شد بعد از اين همه سال، تصميم گرفتيد دوباره كارگرداني كنيد؟
- هميشه دوست داشتم كه كاري به صحنه ببرم. اما يا اصلاً شرايط براي كار مهيا نبود و يا اگر هم بود، به اندازه كافي مطلوب نبود و من هم ترجيح دادم به تدريس و تحقيق بپردازم تا بخواهم در همان شرايط نامناسب كار كنم.
*با اين وصف حالا از اجراي تئاتر دو جلاد راضي هستيد؟
- بله راضي هستم.
*چرا تصميم گرفتيد دو جلاد را به روي صحنه ببريد؟ آيا قرابتي بين اثر و تماشاگر امروز ديديد؟
- من همزمان نمايشنامه هاي ننه دلاور اثر برتولت برشت، تيتوس اثر ويليام شكسپير، بانو و سگ ملوس كار آنتوان چخوف و دو جلاد اثر فرناندو آرابال را پيشنهاد كردم و دوجلاد براي اجرا در اين زمان تصويب شد. نمايشنامه هاي ديگر هم بعد از تصويب در آينده اجرا خواهند شد. فكر مي كنم، به دليل برگزاري همايش ها و جشنواره ها و بالا رفتن حجم توليدات نمايشي در پايان سال گذشته سبب شد اين نمايش به خاطر تعداد كمتر بازيگر و ديگر امكانات اجرايي مورد نياز، براي اين برهه زماني تصويب شود. از طرفي نمايش هاي مبتني بر طنز سياه و شقاوت كه برگرفته از نظريات آرتو است، براي صحنه هاي محدود، با امكانات كم و در ابعاد كوچك، نتيجه بهتري به دست مي دهد.
* از ديگر كارهايتان اين طور به نظر مي رسد كه به ژانر وحشت علاقه منديد...
- نه. در اين نوع نمايش اصولاً نقش نيك و بد وجود ندارد. اين نوع تئاتر آدم ها و عكس العمل هاي آنها را در شرايطي خاص نشان مي دهد. دو جلاد تئاتري از ژانر وحشت نيست، بلكه داستان آن اتمسفري دارد پر از عكس العمل كه به لحاظ روانشناسي، اجتماعي و حتي در نوع تبادل احساسات قابل اعتنا هستند. در نمايش دوجلاد آدم ها مطرح هستند و عكس العمل هاي آنها در شرايط خاصي كه در آن قرار دارند. در اين نمايش هم مثل همه نمايش هاي اين ژانر تماشاچي دلش براي قهرمان يا قهرمانان مي سوزد اما لااقل در لحظه، با او همذات پنداري نمي كند. اين نمايش به نوعي ملودرام مدرن است.
*چه ويژگي هايي باعث مي شود كه آن را مدرن تلقي كنيد؟
- در اين نمايشنامه اصول و قواعد ملودرام در هم ريخته است. در ملودرام يا حتي كمدي سفيد با همه نوسانات، غم ها و شادي ها، در نهايت قهرمان پيروز مي شود و همه چيز به خوبي و خوشي تمام مي شود. اما در اين اثر قالب كلي ملودرام است، اما شقاوت، سياهي، اندوه و حتي طنز تلخي را مي توان احساس كرد كه خنده اي برنمي انگيزد. به جاي خنده، رحم و شفقتي تراژيك نسبت به قهرمان در مخاطب ايجاد مي شود و هيچ همذات پنداريي صورت نمي گيرد. بنابراين مدرنيسم و هرمنوتيك نقد از خود يا نقد در نقد در اين اثر مشهود است. ظاهر آن شايد ساده به نظر برسد، اما ويژگي هايي دارد كه دليل جهاني شدن اين اثر هستند. به عنوان نمونه اين نمايشنامه به خوبي، استادي و كاملاً هنرمندانه دراماتوژي شده است. ولي در بسياري نمايشنامه هاي ايراني در روند كارگرداني و حين تمرين نمايش است كه دراماتوژي صورت مي گيرد.
*به هر حال يك نمايشنامه، ايراني يا خارجي بايد دراماتيزه باشد تا قابليت اجرا پيدا كند؟
- بله به شرط اينكه شخصيت ها، موقعيت ها و كنش ها و واكنش ها اثري را شكل داده باشند كه نمايش ناب باشد كه به درد قصه، رمان، فيلم و... نخورد بلكه كاملاً نمايشي باشد. از آنجايي كه سابقه تئاتر در كشور ما به صد سال هم نمي رسد در حالي كه مثلاً شعر ما سابقه اي بيش از هزار سال دارد، نمايشنامه و نمايسنامه نويس به معناي اخص كلمه كم داريم. آنقدر كم كه تعدادشان به تعداد انگشت هاي يك دست هم نمي رسد. به اعتقاد من حتي براي شكستن منطق ارسطويي هم قالب هايي داريم. بايد ساختار را بشناسيم، درك كنيم، به دانش تكنيكي آن مسلط شويم، در آزمون و خطا تجربه اش كنيم، بپذيريم كه آثارمان شاهكار نيستند و بايد كه اصلاح شوند تا به جايي برسيم كه در شعر رسيده ايم. تئاتر غرب سابقه چندين هزار ساله از زمان اوريپيد و سوفكل دارد و 500 سال سابقه از زمان شكسپير. اما تئاتر ما در مرحله اولين گام ها است. بايد سعي كند گام بردارد، خودش را ترميم كند، سلامت نگه دارد و بعد متحول و خلاق كند. اين امر به سادگي ميسر نيست مگر اينكه خودمان را فريب بدهيم.
]]>
<IMAGE>/1386/860209/world/012489.jpg</IMAGE>
<![CDATA[
*ولي شما قبلاً نمايشنامه ايراني هم كارگرداني كرده ايد! يعني در تمام آنها دراماتوژي بعد از نگارش صورت گرفت؟
- من فقط نمايشنامه هاي كودك و نوجوان ايراني كار كرده ام. مثلاً آثار كاظم اخوان. از طرفي، اخوان نمايشنامه هايش را در حين تمرينات و در مرحله عملي، كامل مي كرد. آثار اين چنيني او هنوز هم بهترين و درخشان ترين كارهاي او در كارنامه حرفه اي اش هستند.
*يعني هرگز براي بزرگسالان يك نمايشنامه ايراني كارگرداني نخواهيد كرد؟
- چرا اما كار را بر اساس طرح اصلي پيش مي برم و با بازيگران آنقدر اتود مي زنيم تا نمايشنامه در حين تمرينات نوشته شود. متاسفانه در كشور ما نمايشنامه هايي نوشته و حتي اجرا شده كه مي توان ده صفحه، ده صفحه از آن حذف كرد و اتفاقي نيفتد. ولي آيا مي توان از نمايشنامه هاي سوفكل، بكت، يونسكو، شكسپير، آرابال و بسياري از معاصرين يك برگ را دور انداخت؟
* آيا درست است بگوييم دو جلاد نمايشنامه اي است بر اساس طنز موقعيت از نوع تلخ آن؟
- بيشتر نمايشنامه اي  است با اتمسفري خفقان آور كه روي كاراكترها هم تأثير گذاشته و نظم دروني و بروني آنها را به هم مي ريزد تا آنجا كه دست به كارهايي نامعقول مي زنند. اين نمايش شرايط انساني را نشان مي دهد كه مورد هجمه هاي روحي و رواني قرار گرفته و تلاش مي كند به هر ترتيب خود را از موقعيتي كه در آن گرفتار شده نجات دهد. اين تصميم او تأثيرات نظريه آرتو در مورد خشونت و حس شقاوت را موجب مي شود و قهرمان با آنكه مي داند حتماً مورد انتقاد قرار مي گيرد اما براي برون رفت از گردابي كه در آن گرفتار شده چاره اي ندارد جز دست زدن به اقداماتي عجولانه و ناگهاني براي رسيدن به نجات و رستگاري البته رستگاري از نوعي كه خود قهرمان درك و معنا مي كند.
*تعدادكم تماشاگران براي شما دلسرد كننده نيست؟
- البته هميشه تماشاگران به اين كمي نيستند. به خاطر تئاتر دانشگاهي و اجراي نمايش هايي كه تقريباً همزمان با اجراي ماست خيلي ها ممكن است نتوانسته باشند براي تماشا بيايند. از طرفي براي ما تعداد تماشاگر مهم نيست. كمدي هاي شاد و سپيد در سينماها، سالن ها و باشگاه ها و هتل ها خوراك لازم را براي تعداد بسيار تماشاگران تهيه مي كنند و در كارشان هم موفقند. تماشاگران تئاتر حميد ليقواني خيلي زياد نيستند.بله خوب نمايش هاي اين چنين سعي دارند كليشه هاي شكل گرفته در ذهن تماشاگر براي درك يك درام، را بشكنند و براي تماشاگر ايراني ساده نيست كه بتواند چنين نمايشي را درك كند يا با آن كنار بيايد.
دقيقاً همين طور است. تقسيم تجربه و ارتباط با كاتارسيسم موجود در اثر به اين سادگي براي تماشاگري كه ذهنش قبلاً طور ديگري عادت كرده و به قول شما پيرو كليشه هاست، ساده رخ نمي دهد.]]>
</TEXT>
</DOC>
<DOC>
<DOCID>HAM2-860209-090</DOCID>
<DOCNO>HAM2-860209-090</DOCNO>
<ORIGINALFILE>/1386/860209/world/_artw.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه
دنياي تازه آقاي پوچگرا]]>
</TITLE>
<TEXT>
<IMAGE>/1386/860209/world/012498.jpg</IMAGE>
<![CDATA[
راحله فاضلي
فرناندو آرابال، 11 آگوست سال 1932 در اسپانيا به دنيا آمد. او هنرمندي است كه نويسندگي را در شاخه هاي مختلف تجربه كرده است. نمايشنامه نويس و فيلمنامه نويس است. فيلم هاي زيادي را كارگرداني كرده است و علاوه بر نوشتن رمان، شعر نيز مي گويد. آرابال اصليت اسپانيايي دارد اما از سال 1955 ساكن فرانسه شده است. او خواندن و نوشتن را در سالامانكا آموخت. از آنجا كه كودك با استعدادي بود در سن ده سالگي، جايزه ملي كودكان با استعداد را از آن خود كرد و در مادريد به دانشگاه رفت.
پدرش افسر ارتش بود و در آغاز جنگ داخلي اسپانيا به مرگ محكوم شد. اتهام او مخالفت با ژنرال فرانكو بود اما اين مجازات تخفيف پيدا كرد و از آن پس پدر فرناندو آواره زندان هاي مختلف شد. اما سرانجام در سال 1941 موفق شد از زندان فرار كند. اما اين پايان رنج كشيدن خانواده اش نبود زيرا از اين تاريخ به بعد، او براي هميشه ناپديد شد. اين اتفاق يكي از حوادث مهم زندگي فرناندو بود و ناپديد شدن اسرار آميز پدر، در دوران كودكي او را بسيار رنج داد.
آرابال تاكنون 7 فيلم بلند ساخته است. بيش از يكصد نمايشنامه چاپ كرده است. 14 رمان نوشته است و 7 مجموعه شعر دارد. او مقالات زيادي منتشر كرده است و يكي از كارهاي مهم او اين است كه در زمان حيات فرانكو، نامه اي نوشت با عنوان: نامه اي به ژنرال فرانكو كه بسيار مورد توجه قرار گرفت و با استقبال زيادي مواجه شد. مجموعه نمايشنامه هاي آرابال به زبان هاي گوناگون ترجمه شده است. در اسپانيا مجموعه نمايشنامه  هايش در دو جلد با بيش از 2 هزار صفحه در اختيار علاقه مندان به نمايش قرار گرفته است.
در سال 1962، آرابال، جنبش وحشت را راه اندازي كرد و به همراه رولند ترپور و الخاندرو خودوروفسكي، فعاليت هاي هنري اش را در قالب اين جنبش ادامه داد. فضاي حاكم بر دنياي نمايشنامه هاي آرابال، خشن است. او روشني و وضوح كافكا را به ارث برده است. گرچه در آثارش رگه هاي طنز ديده مي شود اما تا جايي كه توانسته از استهزا پرهيز كرده است.]]>
</TEXT>
</DOC>
<DOC>
<DOCID>HAM2-860209-091</DOCID>
<DOCNO>HAM2-860209-091</DOCNO>
<ORIGINALFILE>/1386/860209/world/_asib.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاهي به تأثير آموزش هاي شهروندي به بهانه روز شورا
مشاركت براي مديريت شهر]]>
</TITLE>
<TEXT>
<IMAGE>/1386/860209/world/012486.jpg</IMAGE>
<![CDATA[
افراد، در مفهوم شهروندي داراي سه حقوق مدني، سياسي و اقتصادي مي باشند كه در قانون اساسي نيز به آن اشاره شده است كه در آن حق مشاركت از مهمترين مصاديق حقوق شهروندي مي باشد اما زمينه تحقق حقوق شهروندي كه در قانون اساسي مطرح شده وقتي فراهم مي شود كه حقوق مذكور تنها در قالب متون قانوني محدود و باقي نمانده و به يك واقعيت اجتماعي تبديل شود
فريبا برامو
شهر مخلوق انسانها بوده و از رفتار و فرهنگ شهروندان خود تأثير مي پذيرد. با تحليل و تفسير سيماي شهر مي توان به عمق انديشه، برنامه و فرهنگ مردم ساكن شهر پي برد و در واقع شناسايي فرهنگ ها، نظام اجتماعي، اقتصادي، سياسي و اعتقادي جامعه شهري از طريق ظاهر هر شهر پديدار مي شود. شهر تهران كه جزء كلان شهرها بوده، مركز قدرت و يك جامعه شهري صنعتي محسوب مي شود،كه نيازمند آموزش هاي شهري و مشاركت هاي اجتماعي است، اما روند و فرآيند آموزش هاي شهري و بسترسازي جهت پذيرش آموزش ها از سوي شهروندان حائز اهميت بسيار است. شناخت دقيق مسائل و مشكلات زندگي شهري و ساز و كارها و تحليل آنها براي ايجاد رفتارهاي مطلوب و ارتقاء آگاهي هاي شهروندان امري ضروري است. حضور اجتماعي شهروندان در جامعه شهري، مستلزم ايجاد باور عمومي در شهروندان، مبني بر مشاركت آنها در تصميم گيري هاي شهري است. در واقع تقويت احساس تعلق به محله و شهر منجر به مشاركت داوطلبانه بيشتر شهروندان خواهد شد. اگر آموزش به يك هدف و مسئوليت تبديل شود و امكانات توسعه و پيشرفت براي همه ساكنين شهر از همان آغاز كودكي و نوجواني فراهم شود در آن صورت است كه شهر تبديل به يك شهر آموزش دهنده خواهد شد.
افزايش آسيب هاي شهري همانند؛ آلودگي هاي زيست محيطي، ترافيك، ازدحام جمعيت، آلودگي هاي صوتي و همچنين گسترش سكونتگاه هاي غيررسمي، ناپايداري شهري در زمينه هاي اجتماعي، اقتصادي و محيطي و مواردي از اين دست كه مولود توسعه ناقص و ناپايدار شهري در جوامع در حال توسعه است، شهروندان را با مشكلات اجتماعي، رواني و فرهنگي متعدد روبه رو نموده و اين مسائل آسيب زا به عدم تعادل زيستي منتهي شده است. بنابراين با گسترش آسيب هاي ناشي از مسائل شهري، آموزشهاي شهروندي و ضرورت آن، جايگاه ويژه اي در حوزه توسعه اجتماعي و فرهنگي شهروندان مي بايد. با تدوين بهينه مولفه  هاي بنيادين آموزش هاي شهري، مي توان ميزان مشاركت شهروندان را گسترش و رفتارهاي اجتماعي مطلوب شهروندي را در مردم تقويت نمود.
آموزش در فرآيند توسعه، هم از لحاظ تغيير ساختاري و هم فرصتهاي فردي نقش مهمي را ايفا مي كند. نياز به آموزش در شهر و كلان شهر بخصوص در بحث هاي مربوط به توسعه اجتماعي، انكارناپذير است.
در دهه 1950 سازمان ملل متحد، آموزش را به عنوان يك نياز اساسي شناخته و آن را عنصر اصلي توسعه معقول عنوان نمود. امروزه آموزش مي تواند استانداردهاي بالاتر زندگي شهري را فراهم آورده و تحرك اجتماعي را تقويت نمايد.
پيشرفت و توسعه در گرو، ارتقا سطح آموزش، آگاهي، مهارت، رفتار و بينش منابع انساني است. بنابراين توجه به امر آموزش هاي شهروندي و بهسازي منابع انساني شهري، بيش از پيش ضرورت پيدا مي كند.
واقعيت هاي قابل مشاهده جامعه ما نشان مي دهد شهروندان آموزش كافي در مباحث شهري و شهرنشيني نداشته و ندارند و افراد در جامعه شهري به خصوص قشر تحصيل كرده، برخلاف آموخته هاي خود در شهر عمل نموده و كمرنگي انتقال اخلاق حرفه اي و حس مسئوليت، تعلق و مشاركت در سيستم آموزش كاملاً مشهود است. هدف در آموزش هاي شهري اين است كه آموزش ها، واقعيت ها را به شهروندان انتقال داده و آن را به رفتار اجتماعي مطلوب تبديل نمايد البته اگر اين آموزش ها(يعني كسب دانش پايه درباره مسائل شهري، بازيافت، ترافيك،...)در كليه سطوح تحصيلي از دبستان تا دانشگاه اجرا و پياده شود اثر قابل توجهي در توسعه اجتماعي، اقتصادي شهري خواهد داشت.
در جامعه كنوني براي تحقق تمركززدايي از دولت و انتقال وظايف شوراها و پارلمان هاي محلي و هموارسازي بستر تحقق گذار(از دولت گرايي در حاكميت شهري به شهروندمداري)نيازمند به آموزش هاي نويني براي ايجاد و تثبيت حاكميت قانون و حقوق شهروندي آموزش هاي شهري، وفايي گرايي، مشاركت، تعلق اجتماعي، پاسخگويي، كارآيي و اثربخشي هستيم.
شهروندي؛ ايده شهروندي، پيشينه طولاني داشته و از قرن نوزدهم به بعد، بويژه پس از جنگ جهاني اول رونق بيشتري يافته و پس از جنگ جهاني دوم گسترش پيدا كرد. شهروندي، موضوعي از فرايندهاي جامعه مدرن است و در عرف جامعه شناسي داراي مرزهاي تعريفي خاص است كه عموماً برخاسته از نگرش عقلاني نسبت به قانون و حقوق افراد در جامعه است و به عنوان يك منزلت اجتماعي در نگرش به جامعه مدني تلقي مي شود كه به موجب آن، شرايط برخورداري فرد را از حقوق و قدرت فراهم مي كند. شهروندي مفهومي است كه در هر محيطي عمل مي كند اما به شرطي كه با امكاناتي همراه شده و به آن تشخص و وجود بخشيده است براي آن محيط تعريف شده باشد.
در حال حاضر شهروندي و آموزش هاي شهري، موضوع مورد مطالعه و آموزش مبحث شهري بوده كه از مهمترين اهداف آن ارتقاء مهارت ها، توانمنديها، ارزش هاي انساني و تسهيل كننده زندگي شهري مي باشد.
افراد، در مفهوم شهروندي داراي سه حقوق مدني، سياسي و اقتصادي مي باشند كه در قانون اساسي نيز به آن اشاره شده است كه در آن حق مشاركت از مهمترين مصاديق حقوق شهروندي مي باشد اما زمينه تحقق حقوق شهروندي كه در قانون اساسي مطرح شده وقتي فراهم مي شود كه حقوق مذكور تنها در قالب متون قانوني محدود و باقي نمانده و به يك واقعيت اجتماعي تبديل شود.
]]>
<IMAGE>/1386/860209/world/012555.jpg</IMAGE>
<![CDATA[
در چنين شرايطي است كه جامعه موجود، جامعه اي آماده گذار(انتقال حكومت مركزي، محلي و مشاركت اجتماعي)خواهد بود. بنابراين براي تحقق حقوق شهروندي، نقش شهروندان مهم بوده و با توجه به تنوع حقوق شهروندي، مشاركت هاي مردمي نيز متفاوت مي باشد لذا نفوذ در شهروندان و بسترسازي جهت پذيرش آموزش ها از سوي شهروندان در آموزش هاي شهري امري ضروري است و جهت تغيير و تبديل رفتارهاي غيراجتماعي نامطلوب شهري به رفتارهاي آموزش ديده بايد براساس شناخت مسائل و مشكلات محله هاي شهر بررسي و تحليل آنها ضمن آموزش هاي شهروندي ارائه شود. شهروند آموزش ديده مي تواند با آموزش هاي مؤثر شهري، نقش و تأثيرات متعددي را بر تحول اجتماعي شهر بگذارد چرا كه شهروندان هم سازنده شهر و هم بهره بردار و اثرپذير از شهر مي باشند.
طي آموزش هاي شهروندي ارتقا آگاهي شهروندان نسبت به سرمايه هاي انساني، اقتصادي، فرهنگي و تاريخي امكان پذير مي شود و در واقع مشاركت همگاني و حركت هاي اجتماعي مردمي، اوج فعاليت هاي مؤثر مديريت شهري است كه از ايجاد تعلق اجتماعي در بين شهروندان ناشي مي شود.
در ارائه آموزش هاي شهروندي، فرآيند آموزشي يعني دانش برنامه ريزي، توليد و تدوين محتواي منطبق با نيازهاي شهري، طراحي محصول آموزش نقش بسيار مؤثري دارد در اصل آموزش ها و نيازها در قالب سلسله آموزش هاي حضوري، غيرحضوري و مجازي گنجانده شده و با هماهنگي و ارزيابي مستمر، رابطه دقيقي بين نيازهاي جامعه شهري در سطوح و مقاطع مختلف با اثربخشي اقدامات انجام شده نمايان مي شود.
بنابراين تا زماني كه آموزش هاي اساسي شهري براي شهروندان براساس فرآيند استاندارد صورت نگيرد توفيقي در انجام برنامه سامان دهي به دست نخواهد آمد چرا كه ديدگاههاي شهروندان و اقدامات آنان در زمينه هاي ساماندهي مسائل شهري بسيار مهم بوده و به ثمر رساندن و تحقق اين مهم، آموزش هاي شهري و مشاركت هاي اجتماعي را مي طلبد.
منابع:
1 - نظامنامه جامع آموزش و مشاركت هاي شهروندي جلد اول - دكتر نادي ابيانه - 1385
2 - شهروندي چيست
2006- citizenship foundation
3 - شهر و مدرنيته - مرتضي مقدم
4 - انسان شناسي شهري - ناصر فكوهي
5 - رفتارهاي اجتماعي مطلوب - پروفسور هابرماس
6 - برنامه ريزي درسي - دكتر حسن ملكي
7 - مدنيت و شهروندي - محمدحسين پژوهنده
8 - چشم انداز نظري به تحليل طبقاتي و توسعه - دكتر عماد افروغ
9 - شهر در جهان در حال توسعه - سازمان شهرداريها
10 - دولت شهر سوسياليستي، اكبر اصغري]]>
</TEXT>
</DOC>
<DOC>
<DOCID>HAM2-860209-092</DOCID>
<DOCNO>HAM2-860209-092</DOCNO>
<ORIGINALFILE>/1386/860209/world/_asib.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ضرورت هاي فعاليت بيشتر و مشاركت زنان در جامعه
توسعه ميدان فعاليت زنان]]>
</TITLE>
<TEXT>
<![CDATA[فريبرز بيات
صبح دوشنبه، سوم ارديبهشت قصد داشتم از ميدان وليعصر به هفت تير بروم، عجله كردم خود را به ايستگاه اتوبوس برسانم، با وجود اين كمي دير رسيدم و اتوبوس آماده حركت شد، اما راننده وظيفه شناس اتوبوس شتاب و تعجيل من را ديد منتظر شد تا سوار شوم. به درب جلوي اتوبوس كه رسيدم خواستم سوار شوم كه ديدم راننده اتوبوس يك زن است و همه مسافران بخش جلوي اتوبوس را نيز زنان تشكيل مي دهند. راننده درب عقب اتوبوس را باز كرد و سوار شدم. هنوز در شوك برخورد خوب راننده و نيز صحنه اي كه تا پيش از اين نديده بودم به سر مي بردم كه يك اتوبوس ديگر در كنار اتوبوس ما قرار گرفت، راننده اتوبوس دوم كه مرد بود با تعجب از مسافرين مرد پرسيد مگر اتوبوس زنانه نيست شما چرا سوار شده ايد؟ راننده زن به جاي مسافرين مرد پاسخ داد؛ خدمت به مردم، زن و مرد نمي شناسد. راننده مرد كه جواب معقول و دندان شكني گرفته بود، با نيشخندي شطينت آميز رو به مسافرين مرد كرد و گفت خيلي خوش به حالتون شده ها!
اين برخورد، رانندگي زنان را به موضوع گفت وگوي مسافرين اتوبوس تبديل كرد. بسياري از مسافرين با توجه به ادب و متانت رانندگان زن و نيز توانايي فوق العاده آنها در رانندگي به شيوه درست و مطمئن و مهمتر از آن نحوه برخورد درست آنها با مسافرين و دوري از خرده فرهنگ مرسوم و معمول راننده ها از رانندگي زنان در سرويس هاي حمل ونقل عمومي و اقدام دستگاه هاي مسئول خدمات شهري در اين زمينه استقبال مي كردند. در اين ميان خانمي مي گفت همسر من كه نسبت به توانايي زنان پيشداوري منفي دارد و به هيچ وجه حاضر نيست رانندگي زنان در وسايل نقليه شخصي را بپذيرد بايد بيايد و با چشمان خود، رانندگان زن اتوبوس ها و تاكسي ها را ببيند و از آنها درس درست رانندگي كردن بياموزد.
جواني مي گفت مردان جسارت در رانندگي را با درست رانندگي كردن اشتباه مي گيرند و رعايت قوانين و احتياط زنان راننده را دليلي بر رانندگي بر آنها مي دانند، اما آمارهاي مختلف نشان مي دهد جسارت و بي احتياطي مردان عامل 90درصد تصادفات درون شهري و جاده اي است.
زنان نيمي از جمعيت فعال جامعه را تشكيل مي دهند كه اكنون با بيرون رفتن از چهارديواري محدود خانه و قدم گذاشتن در جامعه و كسب دانش و مهارت هاي لازم امكان حضور و مشاركت فعال در بسياري از عرصه هاي اجتماعي را پيدا كرده اند. در بسياري از حوزه هاي اجتماعي، اقتصادي، فرهنگي و خدماتي و شهري زنان بسيار موفق تر و با تعهد اجتماعي و وجدان كاري بيشتر كار مي كنند. تنها مانع پيش  رو پيش داوري هاي منفي و قضاوت هاي غلطي است كه نسبت به توانايي زنان در پس ذهن بخشي از جامعه وجود دارد.
دستگاه هاي آموزشي، فرهنگي، تبليغاتي و رسانه اي كشور بايد با نشر و پخش آگاهي و اطلاعات درست و مستند با اين پيش داوري ها مبارزه كنند. از سوي ديگر نهادها و دستگاه هاي اجرايي، اداري و خدماتي نيز بايد ميدان را براي فعاليت هاي زنان باز كنند تا آموزش هاي فرهنگي و ذهني با شواهد و نمونه هاي عيني و عملي همراه شود و به مرور ذهنيت ها و داوري هاي غلط و تقابل هاي منفي با زنان و توانايي هاي آنان جاي خود را به همكاري و مشاركت همه جامعه  اعم از زن و مرد براي ساختن ايراني آباد و آزاد بدهد.]]>
</TEXT>
</DOC>
<DOC>
<DOCID>HAM2-860209-093</DOCID>
<DOCNO>HAM2-860209-093</DOCNO>
<ORIGINALFILE>/1386/860209/world/_asib.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فقط چند دقيقه استراحت!]]>
</TITLE>
<TEXT>
<IMAGE>/1386/860209/world/012558.jpg</IMAGE>
<![CDATA[
ترجمه: آذين صحابي
داستان درس، مدرسه، دانش آموزان بازيگوش، آموزگاران، كلاس هاي شلوغ و معلماني كه گاه نمي دانند چطور بايد شاگردان را به درس متوجه كنند، روايتي تازه نيست ولي در هر حال و موقعيتي شنيدني است. معلمان و شاگردانشان هر روز حوادث جديدي را تجربه مي كنند كه نكته اي نو را به آنها نشان مي دهند.
معلمي و مديريت كلاس درس، هم قواعد و اصول ثابت شده اي دارد و هم ترفندها و راهكارهاي خاصي را مي طلبد كه بسته به شرايط كلاس و دانش آموزانش، متنوع و گوناگونند. از مجموعه اصول ثابت شده و موثر در اين زمينه در ادامه، يكي را شرح خواهيم داد.
اين شيوه هم به دانش آموز كمك مي كند و هم به معلم، اداره كلاس را براي معلم آسان تر مي كند و از ناهنجاري ها و مشكلات رفتاري دانش آموزان در كلاس مي كاهد. ولي جالب اين است كه بسياري از معلمان با ديده ترديد به آن مي نگرند. به جرات مي توان گفت كه روش مورد نظر از ساده ترين و كارآمدترين راهكارهاي مديريت كلاس است. اين اصل مي گويد كه معلم بايد طي يك جلسه تدريس، به شاگردانش وقت استراحت بدهد. بله يك وقت استراحت سه يا چهار دقيقه اي، بسيار پاسخگوست و مي تواند براي مجموعه كلاس مفيد باشد.
در اين ميان عده اي از معلمان مي گويند كه نمي توانند طي يك جلسه 60 دقيقه اي سه يا چهار دقيقه كار را تعطيل كنند. مطالب زيادي هستند كه بايد گفته شوند و زمانشان هم محدود است. ولي حقيقت اين است كه آن 3 دقيقه استراحت براي اين است كه آن 57 دقيقه درس خواندن در ذهن دانش آموزان جاي گيرد و آنها با بي دقتي و خستگي و كسالت كارشان را ادامه ندهند. در واقع اگر معلمي اين فرصت كوتاه را براي استراحت شاگردانش فراهم كند، بازده كلاس به مراتب بالاتر خواهد رفت و باقي زمان جلسه مفيد سپري خواهد شد.
اين فرصت چند دقيقه اي، بخشي از روند معمول كلاس است و لازم است كه مانند بقيه امور، نظم و ترتيب داشته باشد. شاگردان بايد بدانند كه دقيقا چقدر وقت دارند، چه كارهايي مي توانند بكنند و مجاز به انجام چه كارهايي نيستند و پس از پايان وقت استراحت بايد چه كار كنند. معلماني كه در ابتدا به وقت استراحت اعتقادي ندارند، پس از امتحان اين روش و تخصيص زمان مشخصي به استراحت، مي بينند كه واقعا پاسخگوست. دانش آموزان خسته و كسل نمي توانند خوب گوش دهند و حواسشان را متمركز كنند. زماني كه آنها نتوانند گفته هاي معلم را به خوبي درك نموده پرسش هايش را جواب دهند، شيطنت مي كنند و اداره آنها مشكل خواهد شد. سه يا چهار دقيقه اي توقف در كلاس و قطع روند تدريس، به ذهن هاي خسته استراحت مي دهد تا مطالب و آموزه هاي قبلي را نظم بخشد. چشم هايي كه به تخته سياه يا صفحه كاغذ نگاه مي كرده اند نيز تجديد قوا مي كنند. خود معلم هم اندكي مي آسايد و نفسي تازه مي كند. پس از استراحت، هم معلم و هم دانش آموزان براي ادامه كارشان آماده تر و هوشيارترند.
منبع: http://ezinearticles.com
by: adam waxler]]>
</TEXT>
</DOC>
<DOC>
<DOCID>HAM2-860209-094</DOCID>
<DOCNO>HAM2-860209-094</DOCNO>
<ORIGINALFILE>/1386/860209/world/_asib.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجرهاستقلالي كه بايد حفظ شود
مشاركت مدني ضرورت روزگار ما]]>
</TITLE>
<TEXT>
<IMAGE>/1386/860209/world/012552.jpg</IMAGE>
<![CDATA[
بنيامين صدر
يكي از شاخص هاي توسعه يافتگي اميدواري نسبت به پيروزي و پيشرفت و مبارزه با نوميدي است. جامعه اميدوار داراي انگيزه هاي لازم براي تلاش، مقاومت و پويايي است.
در كشور ما كه هنوز احزاب جايگاه واقعي خود را پيدا نكرده اند، اين نقصان بزرگ، تأثيرات عميقي در نهادهاي اجتماعي و سياسي به جا مي گذارد. آموزش سياسي، كادرسازي و برنامه محوري و ساير كاركردهاي احزاب تحقق نمي يابد. اين نقص هم در دولت، هم در مجلس و هم در شوراها تأثيرات ماندگار خود را به جا مي گذارد. اين در شرايطي است كه بيشترين آسيب را از ناحيه توسعه نيافتگي سياسي در كشور شوراها مي بينند. در اين ميان نظام اداري كشور ما و اينكه شوراها زيرمجموعه اي از دولت به حساب مي آيند نيز جزو نقصان هاي پيش رو است.
به هر حال شوراها، مجموعه كاستي هاي سياسي و نقص هاي اجتماعي را به دوش مي كشند و انتظارات از اين نهاد بيش از حد افزايش مي يابد. بطوري كه در يك قرن پيش با وجود ايجاد انجمن هاي بلديه كه يكي از نخستين قوانين مشروطه بود، شكل گيري اين انجمن ها در ايران با موفقيت همراه نبود.
اين عامل با عملكرد نه چندان خوب شوراها در گذشته آميخته شده و در نهايت شوراها را در رديف نهادهاي كم اثر قرارداد.
از سوي ديگر در كشورهاي پيشرفته روند توسعه شوراها چند دوره به طول انجاميده تا آن كه مناسبات شوراها با ديگر دستگاه هاي اجرايي تنظيم و حدود وظايف و اختيارات آنها مشخص شود. بنابراين، انتظار اين كه با گذشت دو دوره از آغاز كار شوراها اين فرايند طي شده باشد غيرواقع بينانه است.
توسعه پايدار نياز به انسان هايي دارد كه احساس كنند در جامعه خود شريك و قادر به تغييراتي در سطوح مختلف هستند.
توسعه پايدار با گسترش حوزه عمومي شكل مي گيرد و اگر دولت ها شاهد تفاهم و تعامل ميان اين گروه ها با خود باشند سريع تر به واگذار كردن امور و كوچك كردن خود گرايش پيدا مي كنند.
بي ترديد اگر خودمان را مهمان جامعه بدانيم همچنان در وضعيت فعلي باقي خواهيم ماند. اما اگر خود را در جامعه ميزبان تلقي كنيم خواهيم توانست به تغييرات اساسي دست بزنيم.
جامعه مدني از ائتلاف انسان ها شكل مي گيرد و بر مبناي ابتكار خردمندانه، اين ائتلاف، نظام خود را به دست مي آورد و شوراي شهر و سازمان هاي مردم نهاد ايجاد مي كند. اگر مردم از اين حقشان استفاده نكنند، تبديل به رعيت مي شوند و ديگران به خودشان اين حق را مي دهند كه به جاي آنها تصميم بگيرند.
شايد بهتر باشد شوراها را كارگاه هاي آموزشي مديريت مردم بدانيم. يكي از اقدامات اساسي شوراها نيز آگاهي دادن و اطلاع رساني به مردم و ترغيب آنان به حضور آگاهانه و حداكثري در حركت هاي مشاركتي و تقويت توسعه يافتگي است. به طوري كه شوراها با توجه به قابليت هاي خود مي توانند به جريان توسعه يافتگي كمك كنند.
با توجه به جايگاه و نقش شوراها و سازمان هاي غيردولتي در كاستن از بار مسئوليت و تصدي گري دولت، تجميع و تعديل مطالبات مردم و ورود به حوزه هايي كه دولت  مايل و يا قادر به فعاليت در آن نيست و توجه به اينكه در قرن بيست و يكم بدون مشاركت جامعه مدني به عنوان يكي از شركاي اصلي دولت، اداره كشور امري محال و ناشدني است، مشاركت جامعه مدني در امور نه امري اختياري بلكه به عنوان يك نياز و حق تلقي مي شود.
اين نهادها با جلب مشاركت سازمان يافته، اثرگذار، هدفمند و ارادي مردم به عنوان واسط بين مردم با دولت و مردم با مردم مي توانند در فرايند توسعه پايدار،موزون و همه جانبه و درون زا و نيز زمينه سازي براي آزادي هاي اساسي و حقوق شهروندي نقشي حياتي بر عهده گيرند. تلاش در راستاي ارتقاي سطح آگاهي هاي عمومي جامعه، تسريع روند توسعه، بهبود وضعيت جوامع، رفع كاستي ها و معضلات آن و تحقق آرمان هاي جامعه مدني كه به دنبال مشاركت از پايين به بالا و تكثرگرايي است، از كاركردهاي اساسي اين سازمان ها تلقي مي شود.
به همين دليل اين نهادها به اركاني بي بديل در جامعه فعلي مبدل شده اند. به جرأت مي توان هزاره جديد را عصر جامعه مدني نام نهاد. اگر نقش نظارتي شوراها و سازمان هاي مردم نهاد به خوبي ايفا شود دستيابي به اهدافي چون فقرزدايي، شفافيت اقتصادي، ريشه كني بي سوادي و اهداف ديگر به آساني ميسر مي شود. به عبارت ديگر بدون مشاركت و توانمند سازي راه حل پايداري براي مشكلات و بحران هاي تهديد آميز اجتماعي، اقتصادي و سياسي جوامع پيدا نخواهد شد.
توسعه پايدار با گسترش حوزه عمومي شكل مي گيرد و اگر دولت ها شاهد تفاهم و تعامل ميان اين گروه ها با خود و با دولت باشند هر چه سريع تر به واگذار كردن امور و كوچك كردن خود گرايش پيدا مي كنند.]]>
</TEXT>
</DOC>
<DOC>
<DOCID>HAM2-860209-095</DOCID>
<DOCNO>HAM2-860209-095</DOCNO>
<ORIGINALFILE>/1386/860209/world/_cinew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[جك نيكلسون 70 ساله شد
50 سال بازيگري]]>
</TITLE>
<TEXT>
<IMAGE>/1386/860209/world/012510.jpg</IMAGE>
<![CDATA[
جك نيكلسون 70 ساله شد و 50 سال از اين مدت را در مقابل دوربين گذرانده است. او بدون شك يكي از بهترين هاي سينماي معاصر جهان است. او در طبقه كارگر نيوجرسي متولد شد و در سن17 سالگي به كاليفرنيا آمد تا به عنوان پيك در استوديو متروگلدن ماير مشغول به كار شود. راجر كورمن در حالي كه جك تنها 19 سال داشت، او را براي بازي در فيلم مستقل cry baby killer برگزيد و او چند سال بعد را در آكادمي ويژه كورمن در كنار چهره هايي چون فرانسيس فورد كاپولا، جاناتان رمي و پيتر باگدانوويچ گذراند و در سايه همين همكاري بود كه پيشنهاد بازي در فيلم ايزي رايدر را از سوي پيتر فوندا و دنيس  هاپر كه دوستان نزديك كورمن بودند، پذيرفت. پس از آن نيكلسون با دو كارگردان همسن و سالش- باب رافلسون و مونت هلمن- همكاري كرد. او براي بازي در دو وسترن پياپي هلمن به نام هاي تيراندازي و سواري در گردباد، 300 هزار دلار دريافت كرد، اما بازي او در دو فيلم باب رافسلون در اوايل دهه70ميلادي- پنج قطعه آسان و پادشاه باغ هاي ماروين- به مراتب براي او توفيق بيشتري به همراه داشت. از آن پس نيكلسون را در نقش هاي ضد و نقيض زيادي ديده ايم همچون عاقلي كه تظاهر به ديوانگي مي كند(ديوانه اي از قفس پريد، 1974)و ديوانه اي كه مي خواست عاقل باشد(1980 shining).بازي او در نقش ژوكر در بتمن(1989)نيز از سوي منتقدان به عنوان بهترين شخصيت منفي تاريخ سينما انتخاب شده بود. نيكلسون در ظرف اين مدت با جمعي از بهترين كارگردان هاي جهان از جمله الياكازان، آرتور پن، جان هيوستون، استنلي كوپريك، تيم برتون، مايك نيكولز، مارتين اسكورسيزي و وارن بنيني همكاري كرد.
جمعي از دوستان او به مناسبت هفتادمين سال تولد نيكلسون از او مي گويند.
ترجمه: اميررضا نوري زاده
]]>
<IMAGE>/1386/860209/world/012519.jpg</IMAGE>
<![CDATA[
دنيـس هـاپـر- كـارگـردان، نـويسنده، هنـرپيشه ايزي رايـدر(1969): جــك يــكـــي از قــديمــي تــرين دوستان من است، هميشه با هم گلف بازي مي كنيم و قبل از فيلم ايزي  رايدر در شركت امريكن اينترنشنال پيكچرز با هم كار مي كرديم. جك در سال 1967 فيلمنامه اي تحت عنوان سفر نوشت كه كورمن آن را كارگرداني كرد. كورمن بابت آن فيلم كه من بازيگر اول آن بودم، پولي به من نپرداخت ولي اجازه داد تا در ساخت فيلم با او همكاري كنيم چون همه ما تشنه فيلمسازي بوديم. ما مدتها در انتظار فرصت بوديم و ايزي  رايدر اين فرصت را به هر دو ما داد. جك هنرپيشه فوق العاده اي بود و از آن پس انتخاب هاي خوبي داشت. او يكي از بهترين استعدادهاي بازيگري است كه من در تمام عمرم ديده ام.
]]>
<IMAGE>/1386/860209/world/012522.jpg</IMAGE>
<![CDATA[
كتي بيتس- هنرپيشه، درباره اشميت(2002): زماني كه در فيلم درباره اشميت بازي مي كردم، نظرم درباره جك كاملاً عوض شد. من از او چهره اي پر دردسر در ذهنم داشتم اما او در سر صحنه با همه خوش برخورد بود.
نكته اي كه در نبراسكا(محل فيلمبرداري فيلم درباره اشميت)جالب بود، عدم استقبال او از شهرت بود. او هميشه سعي مي كرد دور از هياهو باشد و از اينكه در رستوران مردم براي امضا گرفتن سر ميز او بيايند، عصباني مي شد. جان ريلي در يك ميهماني به من گفت كه در كنسرتي از گروه رولينگ استونز، او به همراه جك از بين جمعيت رد شده بود و جك مراقب بود تا كسي متوجه او نشود. او در سر صحنه براي همه اسم مستعار انتخاب كرده بود و مرا هم بتيس متل صدا مي زد.
]]>
<IMAGE>/1386/860209/world/012525.jpg</IMAGE>
<![CDATA[
تيم بـرتـون- كــارگــردان، بتــمن(1989)مـريـخ حمـله مي كند(1996): در بتمن، من واقعاً به دردسر افتاده بودم ولي جك دائماً از من حمايت مي كرد و به من مي گفت: فقط به من بگو به چه چيزي احتياج داري و سعي كن كار را پيش ببري.
گاهي اوقات ما تا 6 برداشت انجام مي داديم ولي او به قدري خوب بود كه دوست داشتم هر شش برداشت را در فيلم داشته باشم و در مريخ حمله مي كند! معتقد بودم كه او به قدري رئيس جمهور خوبي است كه من قطعاً به او رأي خواهم داد!
]]>
<IMAGE>/1386/860209/world/012516.jpg</IMAGE>
<![CDATA[
راب رايـنــر- كـارگردان، چند انســان خوب(1992): نيكلسون هميشه مارلون براندو را الگويش مي دانست ولي امروز اكثر هنرپيشه ها جك را الگوي خودشان مي دانند. او حتي منزل براندو را پس از فوت او خريداري كرد. او علاوه بر بازيگري، نويسنده و نقاش خوبي است و در كلكسيون شخصي اش علاوه بر پيكاسو، دالي و ون گوگ، نقاشي هاي خودش را هم قرار داد كه واقعاً تابلوهاي خوبي است.
من 19 سالم بود كه با او آشنا شدم. آن روزها پاتوق ما مكاني به نام بارني بنيري بود و وارن بنيني هم اكثراً آنجا بود. به نظر من او براي بازي در نقش كلنل جسپ بهترين گزينه بود و علي رغم تيم خوب هنرپيشه ها، او ديگران را تحت تأثير قرار مي داد. در سكانس دادگاه ما چند برداشت داشتيم ولي هر بار جك سخنراني اش را با قدرت تمام ايراد مي كرد. من به او گفتم كه شايد بهتر باشد انرژي اش را براي سكانس بعدي حفظ كند ولي او پاسخ داد: تو متوجه نيستي. من عاشق بازيگري ام و نقش هاي خوبي مثل اين هميشه به من داده نمي شود.
]]>
<IMAGE>/1386/860209/world/012531.jpg</IMAGE>
<![CDATA[
سوزان ساراندون- هنرپيشه، جادوگران ايستوويك(1987): فيلمبرداري جادوگران ايستوويك طولاني و خسته كننده بود و من دائماً نگران دختر 18 ماهه ام بودم اما جك با درك موقعيت غيرعادي من، سعي مي كرد تا رابطه خوبي با دخترم داشته باشد و شرايطي را ايجاد كند كه غيبت من چندان به روحيه دخترم ضربه نزند.
من نام اولين پسرم را جك انتخاب كردم هر چند كه بسياري از دوستان به شوخي به من مي گفتند كه اين نام باعث شرور شدن او خواهد شد ولي حالا كه او بزرگ شد، پسر عاقل و سر به راهي است.
]]>
<IMAGE>/1386/860209/world/012501.jpg</IMAGE>
<![CDATA[
رابـرت تاون- فيلمنامه نويس، محله چيني ها(1974): من با جك زماني آشنا شدم كه او در هانا باربرا به عنوان پيك كار مي كرد. او 18سال داشت و ما در كلاس بازيگري جف كوري شركت مي كرديم. در آن روزها همه او را جكو صدا مي زدند و من به شوخي به او مي گفتم: يه روزي تو ستاره بزرگي هستي و من براي تو فيلمنامه مي نويسم.
ما روزهاي بدي را مي گذرانديم و يادم هست كه يك بار تمام شب را بيدار ماند چون مسئول دفتر بيمه به او گفته بود كه بايد دنبال كاري باشد و بيمه بيكاري ديگر به او تعلق نمي گيرد. در همان روزها بود كه انگشت او شكست و او به خاطر اينكه پول نداشت نتوانست آن را معالجه كند. من محله چيني ها را با در نظر گرفتن جك در نقش اصلي نوشتم و دليل آن خاطر ه اي بود كه از بازي هاي او در كلاس بازيگري داشتم. ما چند سال قبل هم به اتفاق فيلم را ديديم و واقعاً آن را پسنديديم. در زمان اكران، همه مي گفتند كه پايان فيلم سردستي و حتي تكراري است ولي با گذشت زمان مشخص شد كه اين اعتقاد چندان درست نيست.
]]>
<IMAGE>/1386/860209/world/012513.jpg</IMAGE>
<![CDATA[
دني دوويتو- هنــرپيــشه، ديوانه اي از قفس پريد(1974): من و جك عزيز تقريباً در نيوجرسي بچه محل بوديم ولي همه پيش من درباره او درددل مي كردند. حتي خواهرهاي من هم با خواهر او دوست بودند و از همان موقع او را فرد خوش تيپي مي دانستند كه براي ستاره شدن به كاليفرنيا رفته است.
البته او از اين قضيه خبر نداشت تا اينكه ما در فيلم ديوانه اي از قفس پريد همبازي شديم. در مراحل پيش توليد من سعي كردم او متوجه اين رابطه ما نشود تا اينكه مايكل داگلاس(تهيه كننده فيلم)قضيه را لو داد و پس از آن ما مدت ها درباره دوستان مشتركمان و خاطرات كودكي صحبت مي كرديم.
او در فيلم سفر به جنوب نقشي به من داد و من او را در فيلم هونا كارگرداني كردم. ما هميشه مثل يك تيم دونفره بوديم كه فقط در جست وجوي شادي بوديم و از دردسر متنفر بوديم.
گاردين، 14 آوريل]]>
</TEXT>
</DOC>
<DOC>
<DOCID>HAM2-860209-096</DOCID>
<DOCNO>HAM2-860209-096</DOCNO>
<ORIGINALFILE>/1386/860209/world/_cinew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن]]>
</TITLE>
<TEXT>
<IMAGE>/1386/860209/world/012504.jpg</IMAGE>
<![CDATA[
سي سالگي جنگ هاي ستاره اي
در حالي كه حدوداً يك ماه ديگر فيلم بسيار محبوب جنگ هاي ستاره اي
سي امين سال نمايش خود را جشن مي گيرد، جرج لوكاس و بسياري از همكاران او در آن فيلم، دوشنبه شب در نمايش ويژه اين فيلم در گلدوين تيه تر آكادمي علوم و هنرهاي سينمايي شركت كردند.در همين حال رويترز گزارش داد انتشارات بالانتين به زودي كتابي با عنوان داستان قطعي پشت صحنه فيلم اصلي نوشته جي. دبليو. راينزلر را به بازار مي فرستد. اين كتاب شامل گفتگو با بسياري از دست اندركاران جنگ هاي ستاره اي است كه در فاصله سال هاي 1975 تا 1978 انجام شده است.راينزلر كه دبير اجرايي لوكاس فيلم است، در بخشي از كتاب خود نوشته: خاطرات همه ما به نوعي توام با اشتباه است و در گذر سال ها، عقايد تغيير مي كند، اما كشف اين گفت وگوهاي قديمي  به من اجازه داد تا حد زيادي به آن تاريخ شفاهي كه مورد نظرم بود نزديك شوم.در اين كتاب به نكاتي اشاره شده كه تاكنون كمتر مورد توجه بوده، از جمله اينكه لوكاس و همكارانش ابتدا قصد استفاده از پرده آبي را نداشتند و مي خواستند از سيستم موسوم بهfront projection(فيلمبرداري همزمان صحنه هاي پيش زمينه با تصاوير از پيش ضبط شده)استفاده كنند، اما از نتيجه كار راضي نبودند. نكته ديگر كاهش بودجه توليد فيلم درست چهار ماه پيش از آغاز فيلمبرداري است. در نهايت وقتي جنگ هاي ستاره اي از 25 مه 1977 به نمايش درآمد، هيچكدام از عوامل فيلم نمي دانستند در توليد فيلمي  مشاركت داشته اند كه به يك پديده فرهنگي تبديل مي شود.
]]>
<IMAGE>/1386/860209/world/012507.jpg</IMAGE>
<![CDATA[
عذرخواهي باچان
مهر: آميتا باچان، ستاره سينماي هند به خاطر ضرب و شتم سه عكاس خبري به دست محافظان خود عذرخواهي كرد. اين محافظان، خودرو زوج تازه ازدواج كرده آيشواريا راي و آبيشك باچان، فرزند باچان را همراهي مي كردند. يكي از اين عكاسان كه براي روزنامه dna چاپ بمبئي كار مي كند، با ضربه محافظان، بي هوش و به بيمارستان منتقل شد. دو عكاس ديگر نيز به طور سطحي آسيب ديدند. آنها سعي داشتند از لحظه ورود زوج راي و باچان به اقامتگاه باچان عكس بگيرند. ظاهراً محافظان باچان پس از اعتراض ديگر خبرنگاران حاضر در محل به رفتار آنها با اين سه عكاس، دوربين هاي يك شبكه خبري را هم شكستند! راي و باچان جمعه گذشته ازدواج كردند.
]]>
<IMAGE>/1386/860209/world/012528.jpg</IMAGE>
<![CDATA[
پيت و كلوني همبازي مي شوند
سينماي ما- براد پيت و جرج كلوني در فيلم تازه برادران كوئن بازي خواهند كرد. براد پيت بعد از همكاري با جرج كلوني در سيزده يار اوشن كه در بخش خارج از مسابقه جشنواره كن هم به نمايش در خواهد آمد دوباره و براي فيلم تازه برادران كوئن همبازي خواهد شد. در اين فيلم كه يك كمدي سياه به نام بعد از مطالعه بسوزان خواهد بود ستارگان ديگري مانند فرانسيس مك دورموند همسر جوئل كوئن نيز بازي خواهند داشت. داستان درباره يك مامور سيا است كه ديسك كتابي را كه نوشته و همه چيز از زندگي و كارش را در آن برملا كرده است گم مي كند. كلوني نقش اين مامور را بازي مي كند اما معلوم نيست كه پيت چه نقشي در فيلم خواهد داشت. اين سومين همكاري كوئن ها با كلوني پس از اوه برادر كجايي؟(2001)و بي رحمي تحمل ناپذير(2003)است. اما اين دو تا به حال با براد پيت كار نكرده بودند. ضمناً بعد از اوه برادر كجايي؟ در سال 2001 اين اولين فيلمنامه اوريژينالي است كه جوئل و اتان كوئن آن را نوشته اند و جوئل كوئن آن را كارگرداني خواهد كرد.]]>
</TEXT>
</DOC>
<DOC>
<DOCID>HAM2-860209-097</DOCID>
<DOCNO>HAM2-860209-097</DOCNO>
<ORIGINALFILE>/1386/860209/world/_cultw.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[در باره سريال ام.دي.اي
وكلاي پزشك يا پزشكان وكيل]]>
</TITLE>
<TEXT>
<IMAGE>/1386/860209/world/012534.jpg</IMAGE>
<![CDATA[
گروهي از پزشكان و وكلاي دادگستري كه وظيفه دفاع از پزشكان را در موارد خاصي برعهده دارند، شخصيت هاي اصلي سريال ام.دي.اي هستند كه هم اكنون دوشنبه شب ها از شبكه دو سيما پخش مي شود.
عنوان اين سريال استراليايي كه بين سال هاي 2002 تا 2005 در 56 قسمت از شبكه abc استراليا پخش شد، مخفف نام شركت مدافعان پزشكي استراليا(medical defence australia)است.
لادن بهبودي
انتخاب چنين موضوعي براي توليد يك سريال تلويزيوني خلاقيت سازندگان آن را نشان مي دهد. تعداد سريال هايي كه با محوريت كار پزشكان و يا وكلا ساخته مي شوند زياد است اما ساخت مجموعه اي كه به كار و حرفه هر دو بپردازد سابقه چنداني ندارد و در نوع خود كاري بديع به حساب مي آيد.
در استراليا استقبال چنداني از ام. دي. اي نشد. اين سريال با وجود جوايز زيادي كه به خود اختصاص داد اما نه منتقدان و نه مردم استقبال چنداني از آن در استراليا نكردند. در سري اول شخصيت اصلي داستان دكتر الا ديويس است كه علاوه بر ايفاي مسئوليت در بخش اورژانس بيمارستان سنت آلبانز در شركت ام.دي.اي نيز كار مي كند. ديگر شخصيت  هاي اصلي و همراهان دكتر ديويس در ام. دي .اي عبارتند از: دكتر هپي اندرسون: وكيلي كه نام كوچك او(به معناي شاد)بسيار گمراه كننده است، دكتر جيمي لاوس: پزشك جواني كه تنها فرزند يك خانواده ثروتمند اهل سيدني است. او علاقه بسياري دارد تا به همكاران پزشكش كمك كند و همين موضوع او را به ام. دي. اي مي كشاند.
ليدا يانگ كه از مهاجران مقيم استراليا است كه در رشته حقوق تحصيل كرده و براي حل پرونده هاي حقوقي كمك بسيار خوبي است. پس از پخش سري هاي اول سريال آمار تماشاگران چندان رضايت بخش نبود اما از قسمت هشتم كه هپي در بيمارستان بستري مي شود داستان هيجان بيشتري پيدا مي كند.
در قسمت آخر سري اول  الا و همكارش توني محاكمه مي شوند اما در دادگاه تبرئه مي شوند. در صحنه آخر شاكي عصباني با ماشين به آنها مي زند و بيننده بدون آگاهي از نتيجه اين تصادف با سريال خداحافظي مي  كند و همين نكته، تأثير منفي بر جذب مخاطب مي گذارد.
سري دوم با ورود شخصيت هاي جديدي به داستان آغاز شد: آماندا مك كي و سيمون لويد به گروه ام. دي. اي پيوستند. ورود شخصيت هاي جديد موفقيت هايي را نيز به همراه داشت و موجب شد تا در سال 2003 چندين جايزه از انجمن فيلم استراليا به اين سريال تعلق بگيرد.
abc پس از پايان پخش سري دوم تا 8 ماه تصميمي براي ادامه سريال نداشت. ناگهان در آگوست 2004 اعلام شد كه 12 قسمت جديد در قالب سه سريال كوتاه 4 ساعته به روي آنتن خواهد رفت و با پخش اين 12 قسمت پرونده وكلاي پزشكي استراليا براي هميشه بسته شد.
بسياري از منتقدان معتقدند كه تقليد مهم ترين عامل عدم موفقيت ام  دي اي بود. سازندگان اين سريال سعي كردند تا با كپي از نسخه هاي مشابه سريال هاي آمريكايي، سريالي پرمخاطب و پرطرفدار بسازند اما موفق نشدند. تنها بازي هاي بازيگران سريال و در برخي مواقع داستان و پرونده هاي پيچيده توانستند بينندگان را پاي تلويزيون نگه دارند.
شين بورن بازيگر نقش هپي اندرسون كه به خاطر بازي در سريال ام. دي. اي در سال هاي 2003 و 2005 جايزه بهترين بازيگر نقش اول جوايز انستيتو فيلم استراليا را به دست آورد، يكي از مشهورترين چهره هاي سينماي كمدي استراليا است كه در اوايل دهه 80 به دليل بازي در يك نمايش كمدي با نام آهاي امروز شنبه است به شهرت زيادي دست يافت.
پس از آن مدتي به بازي در سريال هاي تلويزيوني پرداخت. در سال 2004 در تئاتر ملبورن در نمايش 12مرد خشن در كنار ليزامك كان به بازي پرداخت. يكي از كارهاي برجسته او بازي در كنار استيو مارتين در نمايشنامه پيكاسو است.
انگس گرانت بازيگر نقش جيمي لاوس ليسانس هنرهاي دراماتيك را از دانشكده هنر ويكتورين در سال 2001 دريافت كرد. در سال 2004 در نقش اصلي فيلم تلويزيوني bij reef و ايفاي نقش دوم در بسياري از فيلم هاي تلويزيوني و چند نمايشنامه به چهره اي شناخته شده تبديل شد. اخيراً او نمايشنامه باغ ميوه را نوشته كارگرداني و بازي كرد كه بسيار مورد توجه قرار گرفت. پترايارد بازيگر نقش ليدا يانگ نيز چهره اي شناخته شده است كه در سال 1996 جايزه انجمن بازيگران استراليا را به دليل بازي در نمايش آينه آينه محصول نيوزلند بازي كرد.معروف ترين حضور او در تلويزيون بازي در سريال كوتاه تلويزيوني سفر به اعماق زمين است. در تئاتر نيز در نمايش غرور و تعصب در كمپاني تئاتر ملبورن و كمپاني تئاتر سيدني بچه دزد براي پلي باكس بازي كرد.
در حال حاضر علاوه بر سريال ام دي اي، دو سريال استراليايي ديگر نيز از تلويزيون در حال پخش است، سريال پرستاران و مأموران مخفي پليس كه آمار و ارقام نشان مي دهد كه سريال پرستاران نسبت به ديگر سريال هاي هموطن خود همچنان پربيننده تر است.
اگر به موضوعات پزشكي و موضوعات قضايي و قانوني علاقه مند هستيد ديدن سريال ام. دي. اي را به شما توصيه مي كنيم.]]>
</TEXT>
</DOC>
<DOC>
<DOCID>HAM2-860209-098</DOCID>
<DOCNO>HAM2-860209-098</DOCNO>
<ORIGINALFILE>/1386/860209/world/_cultw.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[مديري كه سهام شبكه سي بي اس آمريكا را جابجا كرد
مرد 28 ميليون دلاري]]>
</TITLE>
<TEXT>
<IMAGE>/1386/860209/world/012537.jpg</IMAGE>
<![CDATA[
محمدرضا نوروزپور
يكي از پربيننده ترين شبكه هاي تلويزيوني آمريكا و جهان بودن، لازمه اش اين است كه مديراني با تجربه و پر از ايده هاي نو در آن شاغل باشند و گاهي چنين مديراني كه مي توانند در هر فصل، ارزش سهام و تعداد بينندگان را بالا ببرند حقوق هاي عجيب و غريبي دريافت مي كنند.
دريافت هاي بالا در تلويزيون هاي بزرگ آمريكا هميشه هم يك قاعده نيست؛ بلكه گاهي، آن هم تنها براي افراد خاصي اتفاق مي افتد. افرادي كه توانايي هاي ويژه اي دارند و مثلاً مي توانند ظرف يك سال 5/1 ميليارد سودآور باشند و رئيس مافوق خود را نيز متعجب كنند.
در تلويزيون سي بي اس آمريكا مديرعاملي هست كه حقوق و مزاياي او تقريباً دو برابر رئيس شركت مادر همان تلويزيون است. اگر به شما بگويند دريافتي سامر ردستون، يكي از غول هاي رسانه اي آمريكا كه رئيس شركت بزرگ و اياكام؛ مادر شبكه هاي تلويزيوني بزرگ سي بي اس و mtv؛ vhi، نيكلودئون و... تنها نصف دريافتي يكي از مديرانش در شبكه هاي زيرمجموعه است به طور قطع تعجب مي كنيد.
اما چه تعجب كنيد يا نه مافوق از زيردستش كمتر حقوق مي گيرد و اين به خاطر توانايي ها و ويژگي هاي منحصر به فرد شخصي به نام لزلي مونوز است. كسي كه خوب تلويزيون را مي شناسد و مي داند چگونه بينندگان را وادارد تا كنترل را كنار بگذارند و به جاي تعويض بدون پايان كانال ها، تنها به سي بي اس چشم بدوزند.
به نوشته پايگاه اينترنتي بلومبرگ كه پس از رويترز دومين شركت بزرگ ارائه دهنده اسناد مالي و اعتباري شركت هاي ريز و درشت آمريكايي است، لزلي  مونوز در سال گذشته ميلادي 28 ميليون و ششصد هزار دلار از سي بي اس حقوق و مزايا دريافت كرده است، در حالي كه سامر ردستون 83 ساله كه رياست واياكام؛ سومين شركت بزرگ رسانه اي آمريكا و چهارمين در جهان را بر عهده دارد تنها نيمي از اين حقوق را دريافت كرده است.
ردستون رئيس كل شركت و اياكام نيز در مجموع مبلغي معادل 2/12 ميليون دلار در سال 2006 دريافت كرده است.
به گفته منتقدين و تحليلگران مالي آنچه سبب مي شود دريافت افرادي چون مونوز از رؤساي مافوق خود نيز بالاتر رود خلاقيت آنها در كار، ثاثيرگذاري آنها در بازار و وابستگي شديدي است كه يك مجموعه عريض و طويل مانند سي بي اس، آن هم در يك دنياي پررقابت تلويزيوني مثل آمريكا به چنين اشخاصي پيدا مي كند.
يكي از دلايلي كه سبب مي شود واياكام به يكي از دهها مدير زيرمجموعه خود چنين وجه كلاني اعطا كند اين است كه در ساليان گذشته هر بار كه بحث تعويض و جايگزيني فرد تازه اي با مونوز 57 ساله در رسانه ها مطرح شد ارزش سهام سي بي اس و به تبع آن شركت واياكام به شدت تحت تاثير قرار گرفت.
شبكه اي كه هنوز داعيه دار پخش بهترين نوع از اخبار سخت خبر است و هم زمان بهترين گفت وگوهاي خبري از جنس 60 دقيقه را دارد و يا مي تواند در يك شب 17 ميليون بيننده آمريكايي را پاي يك سوپ اپرا(سريال هاي خانوادگي)بنشاند در سال گذشته 3/14 ميليارد دلار درآمدزايي داشته است كه از اين ميان 66/1 ميليارد دلار آن سود خالص بوده است.
در واقع مديريت مونوز بر سي بي اس ارزش هر سهم اين شبكه تلويزيوني را 15/2 دلار افزايش داده است كه در مقايسه با بهترين سال هاي سي بي اس با افزايشي 5/1 درصدي مواجه بوده است. با همه اين احوال در برخي از گزارش هايي كه از لايه هاي دروني واياكام به بيرون درز كرده است برخي از سهامداران بزرگ نسبت به پرداخت هاي بالايي كه در اين شركت صورت گرفته به ردستون اعتراض كرده اند و دلايل اقامه شده از سوي او مبني  بر تاثيرگذاري عملكرد مديران خوب در بالا رفتن ارزش سهام نتوانسته آنها را قانع كند.
از اين رو ردستون براي راضي نگه داشتن سهامداران اعلام كرده است حقوق و اضافه پرداخت خود را در سال جاري باز هم كاهش مي دهد و هرگونه اضافه پرداخت مديران در سال جديد را به وضعيت سهام تلويزيون سي بي اس كه به واقع گل سرسبد دارايي هاي واياكام است منوط مي كند.
از سوي ديگر اعلام اين خبر و به همراه آن انتشار گزارش مالي سي بي اس نه تنها خللي در ارزش سهام اين تلويزيون وارد نكرده بلكه بر اساس آخرين گزارش هاي اتاق بورس نيويورك ارزش هر سهم تلويزيون سي بي اس با 4 سنت افزايش مواجه شده و هم اكنون به رقم 45/31 دلار رسيده است.
در همين حال نيويورك با طرح اين پرسش كه آيا اگر دريافتي مونوز در سال جديد كمتر از سال گذشته باشد او همچنان حاضر به همكاري با سي بي اس خواهد بود؟ سهامداران اين تلويزيون را به طمع ورزي متهم كرده است.
اين نشريه مي نويسد با وجود اين كه همه سهامداران سي بي اس مي دانند كه ثروت خود را مديون تلاش ها و مديريت خوب مونوز هستند حاضر نيستند حقوق و مزاياي زياد او را پذيرا باشند. اين در حالي است كه اگر مونوز تصميم به رفتن از سي بي اس بگيرد ولو اين كه اين كار را نكند هر برگ از سهام آنها دستخوش توفان ركود خواهد شد.
اين نشريه همچنين از ردستون به خاطر عقب نشيني دائمي در برابر خواست سهامداران انتقاد كرده و يادآور شده است كه هيچ شركتي بدون مديران لايق قادر به ثروتمند كردن سهامدارانش نخواهد بود؛ پس بهتر است سهامداران كمي تنگ نظري و خساست را كنار بگذارند و براي باز كردن راه هاي خلاقيت و نوآوري مديران موفق را دلگرم كنند.
مونوز كه علاوه بر مديريت بر تلويزيون سي بي اس ايستگاه هاي راديويي سي بي اس را نيز تحت كنترل دارد، دان ايموس مجري كهنه كار يك برنامه تاك شو راديويي را به اتهام داشتن گرايشات نژادپرستانه اخراج كرد. با اين حال آنچه دقيقاً منتج به اخراج اين مجري قديمي از راديو سي بي اس شد و در واقع بهانه اين كار را به دست مونوز داد؛ اظهارات سخيف او درباره تيم بسكتبال زنان دانشگاه روتگرز بود كه به شدت احساسات آنها و طرفدارانشان را جريحه دار كرد.
اين اقدام نيز سبب شد تا اين مدير 57 ساله كهنه كار كه خوب مي داند چگونه تلويزيون عريض و طويلي مثل سي بي اس آمريكا را اداره كند خبر يك بسياري از روزنامه ها شود.]]>
</TEXT>
</DOC>
<DOC>
<DOCID>HAM2-860209-099</DOCID>
<DOCNO>HAM2-860209-099</DOCNO>
<ORIGINALFILE>/1386/860209/world/_cultw.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
جذابيت مرگبار
نگاهي به آسيب شناسي گفت وگو در تلويزيون]]>
</TITLE>
<TEXT>
<![CDATA[هادي معيري نژاد
اين روزها يكي از برنامه هاي ثابت تلويزيون ما برنامه هاي گفت وگو محور است؛ برنامه هايي نظير گفت وگوي خبري، صندلي داغ، شب شيشه اي و برنامه هايي از اين دست كه هدف نهايي آنها ارائه گفت وگويي جذاب براي مخاطبان تلويزيون است.
معمولاً برنامه هاي گفت وگو محور اين شانس را دارند كه در بين ما ايرانيان با اقبال خوبي روبه رو  شوند. كم بودن سواد بصري مخاطبان، ترجيح دادن گرفتن اطلاعات روزمره از خلال گفت وشنود به جاي مطالعه، كنجكاوي سنتي  ما در سردرآوردن از جنبه هاي پنهان زندگي هنرمندان، سياستمداران و ورزشكاران از عواملي هستند كه معمولاً گفت وگو را به عنوان يكي از جذاب ترين برنامه هاي رسانه اي به مخاطبان و برنامه سازان شناسانده است اما نكته در اين است كه جذابيت اين برنامه ها تقريباً هيچ ربطي به ساختار برنامه ها ندارد و جذابيت آن جذابيتي ذاتي و مربوط به ذات خود گفت وگو است. در حقيقت بايد عنوان كرد كه بسياري از برنامه هاي گفت وگو محور ما در عرصه تلويزيون ضدگفت وگو هستند هرچند كه در آن حرف هاي زيادي هم رد و بدل مي شود. اين برنامه ها معمولاً از جانب چند عامل مهم تهديد مي شود كه برخي از اين عوامل تهديد فرد محور و برخي نيز از فرهنگ ما منتج شده است.
گفت وگو به مثابه توافقي دوجانبه
اين عامل مهم ما را به عارضه دوم گفت وگوهاي رسانه اي رهنمون مي شود و آن هژموني صاحب برنامه است. براي كساني كه در مطبوعات كار مي كنند بارها پيش آمده كه بعد از مصاحبه با فرد هنرمند يا سياستمداري و چاپ آن مصاحبه با اعتراض همان فرد روبه رو شده  است كه از نحوه چينش سؤال ها و كم و زياد شدن سؤال ها و جواب ها اظهار ناراحتي كرده اند. اين امر در مطبوعات امري كاملاً عادي  است و مصاحبه گر با عنوان اين جمله كه گفت وگو توسط سردبير يا مدير مسئول كوتاه شده، مصاحبه شونده را از سر خود باز مي كند اما در نهايت حاصل آن مي شود كه اعتماد مصاحبه شونده از آن رسانه  سلب شده و او ديگر با رسانه نامبرده مصاحبه نمي كند. اين موضوع در مورد برنامه هاي زنده اي مثل شب  شيشه اي نيز صدق مي كند منتهي اين بار مسئوليت هدايت جواب هاي مصاحبه شونده بر عهده مجري وله هاي ميان برنامه و كمبود وقت است.
مجري؛ اقيانوس يك وجبي
يكي ديگر از ضعف هايي كه به طور عمومي تر درباره اين گونه برنامه ها برشمرده مي شود، ضعف اطلاعات مصاحبه كننده است. بسياري به غلط مي انديشند كه مصاحبه گر بايد علامه دهر باشد و از سياست، اقتصاد، موسيقي، سينما، ادبيات و همه دستاوردهاي بشري اطلاع داشته باشد اما ضعف فرد محور اساسي در اين برنامه ها ناتواني مصاحبه گر در درآوردن اطلاعات از فرد مصاحبه شونده است نه علامه نبودن وي.بسياري از مجريان اين گونه برنامه ها براي غلبه بر اين ترس كه از جانب مخاطب بي سواد تلقي شوند شروع مي كنند به جمع آوري آخرين اطلاعات از دنياي فرد مصاحبه شونده در نهايت اين اطلاعات جمع آوري شده توسط مجري دست و پاگير وي مي شود چرا كه او به جاي تلاش براي به حرف درآوردن مصاحبه شونده خود به پاي اصلي گفت وگو تبديل مي شود و شروع مي كند به ارايه اطلاعات دست اول خود از طرف روبه رو و بسياري از جواب هاي وي را با گفتن اين جمله كه ولي شما قبلاً در مصاحبه اي خلاف اين را گفته ايد، به سمت اثبات حرف هاي خود منحرف مي كند و يا در موارد مشابه آن قدر اطلاعات توسط يكي از طرفين گفت وگو ارايه مي شود كه براي فرد دوم مجالي به جز تأييد و سر تكان دادن باقي نمي ماند.به عنوان مثال در برنامه نقد فيلم 300 آن قدر آقاي دكتر عالمي اطلاعات تاريخي ارايه دادند كه در نهايت آقاي طالب زاده تنها به يكي دوبار تأييد حرف هاي ايشان بسنده كرد. اين موضوع در مورد مجري ديگر اين برنامه ها يعني فرزاد حسني نيز صدق مي كند. معمولاً در برنامه هايي مثل كوله پشتي كه او مجري است و اكثر ميهمانان از چهره هاي ناشناس، او خود به محور برنامه تبديل مي شود و آن قدر اطلاعات به برنامه و ميهمان برنامه تزريق مي كند كه در نهايت برنامه گفت وگو محور به برنامه اي فرد محور تبديل مي شود.
ميهمانان ناخوانده
از مشكلات ديگر برنامه هاي گفت وگو محور صدا و سيما به طيف مصاحبه شونده ها بازمي گردد. معمولاً برنامه هايي مثل كوله پشتي كه ميهمانان برنامه اكثراً ناشناس هستند ارايه گفت وگو و حرف هاي آنان اصلاً براي مخاطب جذاب نيست. مخاطب از خود مي پرسد به ما چه كه فلان جواني كه نمي شناسيم براي ازدواج چه معيارهايي دارد يا در خانه چه طور رفتار مي كند. اما در برنامه هايي نظير شب شيشه اي كه طيف مهمانان برنامه سرشناس تر و گاهي از معروف ترين هاي حوزه هاي مربوط به خود هستند، انتظار مخاطب بالا مي رود؛ او منتظر است از هركدام از اين چهره ها حرف هاي منحصر به فرد بشنود و با نظرات خاص آن هنرمند آشنا شود، اما در نهايت مخاطب به تلخي درمي يابد كه هنرمند و يا ميهمان مورد علاقه اش نه تنها حرف خاصي براي گفتن ندارد بلكه در نهايت حرف هايش از جنس همان حرف هايي است كه تمامي افراد همگن وي در عرصه رسانه هاي مختلف تكرار كرده اند.در اين گونه موارد يك اتفاق خاص و يا يك جنبه از زندگي يا كار ميهمان آن چنان برجسته مي شود كه ضعف جهان بيني و نداشتن جذابيت شخصي ميهمان پوشيده شود تا زماني كه موعد برنامه به پايان برسد و همه چيز به خير و خوشي به پايان برسد.
مؤخره
چنان كه نوشتيم، گفت وگو يكي از برنامه هاي پرطرفدار صدا و سيماست اما روند جاري در اين گونه برنامه ها نمايان گر آن است كه تا زماني كه اين برنامه ها تكليف خود را با عوامل ضعف پيدا و پنهان خود روشن نكنند تنها در حد جرقه هايي از يك برنامه موفق باقي خواهند ماند؛ جرقه هايي كه بعد از چند بار پخش برنامه رو به  خاموشي گراييده و برنامه را با بي خاصيتي روبه رو مي كند.شايد براي رسيدن به برنامه هاي مثال زدني در اين حيطه مثل گفت وگوهاي لري كينگ و اپراه وينفري بايد نقاط قوت آن برنامه ها را بار ديگر و به دور از خط قرمزهاي مألوف رسانه اي مورد بررسي قرار داد وگرنه بايد به همين اندك جرقه هاي جذابيت در عرصه برنامه هاي گفت وگو محور قناعت كرد.]]>
</TEXT>
</DOC>
<DOC>
<DOCID>HAM2-860209-100</DOCID>
<DOCNO>HAM2-860209-100</DOCNO>
<ORIGINALFILE>/1386/860209/world/_idea.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[دين و دموكراسي در انديشه سياسي شهيد مطهري
دموكراسي به مثابه ساختار]]>
</TITLE>
<TEXT>
<IMAGE>/1386/860209/world/012540.jpg</IMAGE>
<![CDATA[
استاد مطهري معتقد است كه اسلام داراي نظريه اجتماعي و سياسي مشخصي است و پيوندي ناگسستني بين دين و سياست وجود دارد. بنابراين در نظام سياسي اسلامي مردم حق انتخاب حاكمان و مسئولان سياسي و نظارت بر آنان را دارند و از اين جهت حكومت اسلامي شباهت بنيادين با دموكراسي مدرن دارد
شهيد مطهري: اسلامي بودن اين جمهوري به هيچ  وجه با حاكميت ملي و يا به طور كلي با دموكراسي منافات ندارد و هيچ گاه اصول دموكراسي ايجاب نمي كند كه بر يك جامعه ايدئولوژي و مكتبي حاكم نباشد
عبدالناصر فياض
دموكراسي به مثابه شيوه حكومتي، از ديرباز با انتقاد و يا اقبال فيلسوفان و روشنفكران روبرو بوده است. در تاريخ معاصر ايران يعني از پيدايش انقلاب مشروطه، همواره دموكراسي از سوي روشنفكران و متفكران ديني مورد مخالفت يا موافقت قرار گرفته است. در واقع با پيدايش دموكراسي به عنوان مدنيت جديد، همواره اين پرسش براي مصلحان و نوگرايان ديني مطرح بود كه چه نسبتي بين دين و دموكراسي وجود دارد؟ آيا دين با دموكراسي سازگار است يا نه؟اگر اصول اساسي دموكراسي را به مثابه شيوه و روش حكومتي مواردي چون 1- حق مشاركت همگاني در فرآيند حكومت، 2- وجود آزادي ها، 3- تسامح، رواداري و چندگانگي، 4- حكومت اكثريت و احترام به اقليت و 5- توزيع خردمندانه قدرت در نظر بگيريم،(1)در اين صورت در دين اسلام احكام فراواني وجود دارد كه با دموكراسي به عنوان روش حكومتي سازگار است. در حقيقت با اين ديدگاه بود كه بسياري از روحانيون در انقلاب مشروطه مشاركت داشتند و آن را بهترين وسيله براي محدود كردن قدرت پادشاهان مستبد قاجار و مبارزه با خودكامگي مي  دانستند.نسبت ميان دين و دموكراسي، از جمله موضوعات بنياديني است كه در هنگام پيروزي انقلاب اسلامي و تعيين جمهوري اسلامي ناگزير در ميان انديشمندان و صاحب نظران مطرح شد.مسئله دموكراسي به عنوان مدنيت جديد در جهان معاصر، موضوعي بود كه برخي از روحانيون و روشنفكران ديني را واداشت تا نسبت اسلام را با اين پديده مشخص كنند.
شهيد مطهري از جمله شخصيت هاي ديني معاصر ايران است كه نسبت دين و دموكراسي را مورد توجه قرار داده است.
دموكراسي به مثابه ساختار
در انديشــه سياســي شهيد مطهري دين و دموكراسي بدون هيچ ناسازگاري مي  توانند در كنار يكديگر قرار گيرند. زيرا دموكراسي به شكل حكومت و اسلام به محتواي آن مربوط مي  شود. مردم به انتخاب خود و با آزادي كامل به اسلام به عنوان محتواي حكومت راي مي  دهند. چنان كه با راي خود، حاكمان و مسئولان را برمي گزينند. استاد مطهري معتقد است كه اسلام داراي نظريه اجتماعي و سياسي مشخصي است و پيوندي ناگسستني بين دين و سياست وجود دارد. بنابراين در نظام سياسي اسلامي مردم حق انتخاب حاكمان و مسئولان سياسي و نظارت بر آنان را دارند و از اين جهت حكومت اسلامي شباهت بنيادين با دموكراسي مدرن دارد.(2)
ايشان با اشاره به آيه اي كه رسول اكرم(ص)در صدر نامه هاي خود به شخصيت هاي جهان ثبت فرمود(آل عمران‎/63)مي  نويسد: جمله تعالو الي كلمه سواء بيننا و بينكم توحيد نظري و جمله الا نعبد الالله توحيد عملي فردي و جمله ولا يتخذ بعضنا بعضا اربابا... توحيد عملي اجتماعي را مساوي با آزادي و دموكراسي در اصيل ترين شكلش، نشان مي  دهد.(3)استاد مطهري در رد و نقد ديدگاه كساني كه نسبت دين و دموكراسي را رد كرده و آن دو را ناهماهنگ و داراي تضاد و ابهام مي  دانستند، مي  گويد: اشتباه آنها كه اين مفهوم را مبهم دانسته اند ناشي از اين است كه حق حاكميت ملي را مساوي با نداشتن مسلك و ايدئولوژي و عدم التزام به يك سلسله اصول فكري درباره جهان و اصول علمي درباره زندگي دانسته اند. اينان مي  پندارند كه اگر كسي به حزبي، مسلكي، مرامي و ديني ملتزم و متعهد شد و خواهان اجراي اصول و ضوابط آن شد آزاد و دموكرات نيست.
شهيد مطهري تعارضي ميان اسلام و دموكراسي نمي ديد: اسلامي بودن اين جمهوري به هيچ وجه با حاكميت ملي و يا به طور كلي با دموكراسي منافات ندارد و هيچ گاه اصول دموكراسي ايجاب نمي كند كه بر يك جامعه ايدئولوژي و مكتبي حاكم نباشد.(4)بنابراين مطهري در پاسخ به كساني كه ادعا مي  كنند اسلام قيدي بر اطلاق حاكميت مردم و حكومت عام مردم است بيان مي  كند كه اسلام محتواي جمهوري است نه قيدي بر آن. اسلام پيشنهاد مي  كند كه حكومت با اصول و مقررات اسلام اداره شود و در مدار اصول اسلامي حركت كند. چرا كه اسلام به عنوان يك دين در عين حال يك مكتب و يك ايدئولوژي است. طرحي براي زندگي بشر در همه ابعاد و شئون آن است و اعتقاد به يك سلسله اصول برخلاف دموكراسي نيست. بدين ترتيب استاد مطهري از جمهوري اسلامي به عنوان نظام سياسي مطلوب و اسلامي ياد مي  كند كه در اين نظام جمهوريت به شكل حكومت و حق مردم اشاره دارد و قيد اسلامي محتواي ديني آن را نشان مي  دهد. بنابراين در اين شكل از حكومت مردم در چارچوب شرع، حاكميت خود را اعمال مي  كنند. براين اساس جمهوري اسلامي به هيچ وجه با دموكراسي منافات ندارد.
دموكراسي و مشاركت  سياسي
يكي از ويژگي هاي مهم دموكراسي مشاركت مردم در حيات سياسي است. در واقع گوهر دموكراسي همانا مشاركت اعضاي اجتماع در حكومت است.(5)دموكراسي يكي از انواع حكومت است كه در آن مردم حق انتخاب دارند اما نوع عقايد آنها در صدق معناي دموكراسي دخالت ندارد. يعني آنچه دموكراسي را دموكراسي مي  سازد نوع مكتب و عقايد مردم نيست بلكه حق مشاركت آزاد در فرآيند تصميم سازي است. بنابراين اگر مردم با آزادي كامل و به انتخاب خويش بر مبناي عقايد ديني خويش اقدام به تشكيل حكومت كنند، مولفه حاكميت مردمي به طور كامل محفوظ و موجود است و بر همين اساس است كه استاد مطهري اظهار مي  كنند: دموكراسي و حق حاكميت ملي هرگز به معناي نداشتن مسلك و ايدئولوژي و عدم التزام به يك سلسله اصول فكري درباره جهان و جامعه نيست.(6)
استاد مطهري با تاكيد بر مشاركت مردم در سرنوشت سياسي خود در نظام جمهوري اسلامي، در پاسخ به اين پرسش كه آيا ولايت فقيه حاكميت مردم يعني بعد جمهوريت را نقض نمي كند، مي  گويد: نقش فقيه در يك كشور اسلامي يعني كشوري كه در آن مردم اسلام را به عنوان يك ايدئولوژي پذيرفته اند و به آن ملتزم و متعهد هستند، نقش يك ايدئولوگ است نه نقش يك حاكم كه به استبداد و راي خويش حكم مي  راند. وظيفه ايدئولوگ اين است كه بر اجراي درست و صحيح ايدئولوژي نظارت داشته باشد و برهمين اساس است كه او صلاحيت مجري قانون و رئيس دولت را كه مي  خواهد كارها را در كادر ايدئولوژي اسلام به انجام رساند مورد نظارت و بررسي قرار مي  دهد. بنابراين مطهري در مورد اصل ولايت فقيه كه در قانون اساسي جمهوري اسلامي به عنوان يكي از اصول تغييرناپذير ذكر شده مي  گويد:  ولايت فقيه يك ولايت ايدئولوژيكي است و اساسا فقيه را خود مردم انتخاب مي  كنند و اين امر عين دموكراسي است.(7)
دموكراسي و آزادي
يكي ديگر از ويژگي هاي مهم دموكراسي، آزادي است. در انديشه سياسي مطهري هر آنچه آزادي را محدود مي  سازد مصلحت فرد يا اكثريت نيست، بلكه مصلحت انسانيت است. آزادي جز با قبول آنچه در اسلام به نام فطرت ناميده مي  شود و قبل از اجتماع در متن خلقت به انسان داده شده است معني پيدا نمي كند. بنابراين از ديدگاه استاد مطهري آزادي حق انسان به ماهو انسان است، حق ناشي از تمايلات مادي نيست بلكه حق ناشي از استعداد هاي انساني است. در حقيقت مطهري آن نوع آزادي هايي را كه در دموكراسي هاي غربي بر پايه اومانيسم به وجود آمده قبول نداشته و اين نوع آزادي ها را ناسازگار با انديشه ديني تلقي مي  كند و نوع آزادي هايي كه در دموكراسي اسلامي تجلي پيدا مي  كند به مراتب باارزش تر و انساني تر از آزادي هاي مطرح در غرب است. آزادي كه مبناي دموكراسي غربي قرار گرفته است در واقع نوعي حيوانيت رها شده است. در نقطه مقابل اين دموكراسي و آزادي، دموكراسي اسلامي قرار دارد. دموكراسي اسلامي براساس آزادي انسان است، اما اين آزادي انسان، در آزادي شهوات خلاصه نمي شود. يا به عبارتي دموكراسي در اسلام انسانيت رها شده است، حال آنكه اين واژه در قاموس غرب معناي حيوانيت رها شده را دارد.(8)
دموكراسي و قانون
يكي ديگر از مولفه هاي مهم دموكراسي حاكميت قانون است. نظام دموكراسي اسلامي نيز كاملا مبتني بر قانون است، هيچ امري خارج از چارچوب قانون وجود ندارد. اما آنچه دموكراسي ديني را از گونه هاي ديگر دموكراسي ممتاز و متمايز مي  كند آن است كه مردم به مجموعه قوانيني راي داده اند كه برگرفته از موازين و شريعت اسلامي است. آنچه لازمه دموكراسي است اين است كه مردم خود مجري قانون باشند حال يا مجري قانوني كه خودشان وضع كرده اند و يا مجري قانوني كه صرفا به وسيله يك فيلسوف وضع شده است. اين مردم آن فيلسوف و مكتب او را پذيرفته اند و يا مجري قانوني كه به وسيله وحي الهي عرضه گرديده است.(9)
پانوشت ها:
1 - قاضي، ابوالفضل، بايسته هاي حقوق اسلامي، تهران، نشر دادگستر، 1377،
ص 125، 129.
2 - مطهري، مرتضي، پيرامون انقلاب اسلامي، قم، انتشارات صدرا،1382، ص 44.
3 - مشكات، محمد، دين و دموكراسي در آراي شهيد مطهري، خردنامه همشهري، شماره 42، سال 84، ص29.
4 - مطهري، پيرامون انقلاب اسلامي، ص 86.
5 - كوهن، همان منبع، ص 390.
6 - مطهري، همان منبع، ص 81-80.
7 - همان منبع، ص 86.
8 - همان، ص 105-100.
9 - همان، ص 83.]]>
</TEXT>
</DOC>
<DOC>
<DOCID>HAM2-860209-101</DOCID>
<DOCNO>HAM2-860209-101</DOCNO>
<ORIGINALFILE>/1386/860209/world/_idea.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[طرحي براي ترجمه آثار شهيد مطهري به زبان هاي خارجي
به سوي جهاني شدن]]>
</TITLE>
<TEXT>
<![CDATA[محمد صادق اميني
1ـ طرح مسئله
به طور كلي ترجمه آثار ديني اسلامي در داخل و خارج كشور به زبان هاي اروپايي و زبان هاي رايج در كشورهاي آسيايي، سابقه ديرينه تري نسبت به ساير حوزه هاي فرهنگي داشته و اين اقدام بيشتر از سوي مسلمانان انجام گرفته است. اگر از برخي ترجمه هاي پراكنده قرآن كريم و متون ديگر كه از سوي
غير مسلمانان و مستشرقان انجام گرفته بگذريم، كمتر شاهد ترجم? متون محض اسلامي از سوي آنان هستيم و اين كار را بايد از ابتكارات و نتايج انقلاب اسلامي در ايران بدانيم.در اين مسير و در سير اقدامات انجام شده پس از انقلاب اسلامي در ترجمه متون و معارف اسلامي به خارجيان هميشه نام مطهري درخشيده و جايگاه شايسته اي يافته و هر از چند گاهي موجب ترجمه و نشر اثري شده كه به تحقيق بايد آن را ناشي از جاذبه هاي فكري مطهري كه اقبال متفكران مسلمان داخلي و خارجي را در پي داشته است تلقي كرد.
2 ـ هدف، اهميت و ضرورت
نوشتارها و خطابه هاي علمي شهيد مرتضي مطهري از جايگاه ويژه اي برخوردار است و در ميان ساير علما و انديشمندان و محققان اسلامي بيشترين ترجمه ها به آثار شهيد مطهري اختصاص يافته كه حجم قابل توجهي است. چرايي و چگونگي آن براي اهل انديشه و صاحبان نظر نياز به توضيح مفصل ندارد. مبحث قابل طرح آن كه آثار استاد مطهري چه ويژگي هاي دارند كه اقبال شيفتگان معارف اسلامي خارج از كشور را به دنبال آورد و بسياري را برانگيخت كه مجموعه اي از نوشته ها و سخنان مطهري را ترجمه كنند و در دسترس قرار دهند.
در اين مجال اندك نمي توان همه ابعاد اين موضوع را بازشناخت اما، بيش از هر عاملي، بايد آن را برخاسته از وسعت نظر و نقادي هاي شهيد مطهري در زمينه هاي متنوع و متكثر انديشه اي دانست. ميدان هاي فلسفه، فقه، كلام، منطق، تفسير، تاريخ و انسان شناسي اسلامي و بسياري زمينه ها و عرصه هاي معارف بشري جولانگاه پردازش افكار و انديشه هاي او بوده اند و تخصص در زمينه هاي فوق او را قادر ساخته بود عميق ترين و دقيق ترين برداشت هاي فلسفي را در تبيين و دفاع از انديشه اسلامي و درمان آسيب ها و ردّ شبهات وارده بر دين و معرفت ديني ارائه كند.
بنابراين ورود احياگرانه مطهري به عرصه ها و زمينه هاي گوناگون سبب شده است كه هر دوره چالش هايي نيز در پيش روي انديشه هاي وي قرار گيرد كه هنوز با وجود گذشت سال ها از نشر افكارش شاهد طرح نظريه هايي درباره آراي وي هستيم، به صورتي كه امروزه با گسترش ترجمه در حوزه علوم انساني و اثرات آن در ساخت و بافت فكري جامعه و نظام مندي اجتماعي و در نتيجه بحران مخاطب، ديدگاه ها و بررسي هايي از نوع ايجابي و انتقادي در اين باره طرح مي شود و نقدهاي منطقي و گاه شتاب زده و غير منصفانه كه هر يك به دلايلي صورت گرفته و مي توان آنها را ناشي از نديدن وضع و فضاي فكري و فرهنگي مطهري و عدم توجه به زير ساخت هاي فكري و مطالعاتي وي دانست.
او متهم است كه در سير مطالعاتي و ارائه نظر و نقد انديشه هاي خارج از حوزه تفكر اسلامي به ويژه نقد تفكر فلسفي غرب به ترجمه هاي دست دوم نظر داشته و به منابع اصلي دسترسي نداشته  است و اين سبب شده كه نقدهاي او گاهي غير علمي قلمداد شود، حال آنكه بايد گفت در يك بررسي اجمالي  بايد به ارتباط منطقي مسائل مطرح شده توسط وي با ساير موضوعات توجه كرد و جايگاه درست آن را در يك طرح كلي جهان بيني و معرفت شناسي اسلامي نگريست و چنين پنداشت كه در كلام و تفكر او يك نظام و وحدت عقلي و منطقي حاكم بود و بر چنين پايه و نظم و انسجامي، بايد به ابعاد انديشه هايش پرداخت و آن را بازشناخت و از آنها بهره علمي برد.
بنابراين، آيا مي توان به ترجمه آثار آن مرحوم به زبان هاي خارجي انديشيد و طرحي براي آن فراهم كرد؟ در اين زمينه خاص و به طور كلي درباره ترجمه آثار ديني به زبان هاي خارجي تاكنون مباحث گوناگوني از سوي كارشناسان و برنامه ريزان و فعالان فرهنگي خارج از كشور صورت گرفته كه ديدگاههاي مطرح شده در اطراف لزوم و ضرورت انجام آن با توجه به نيازها و ضرورت هاي كار علمي و فرهنگي است و در مسير اهداف و برنامه هاي فرهنگي جمهوري اسلامي ايران در خارج بوده و مي تواند بخشي از خلأهاي موجود را مرتفع نمايد و منشأ تحولاتي فكري در اين زمينه باشد.
3 ـ پيشينه ترجمه و نمونه هاي آثار ترجمه و منتشر شده
پس از انقلاب آثار بسياري از طرف ناشران بين المللي داخلي و خارجي و نمايندگي هاي رسمي جمهوري اسلامي ايران در خارج كشور ترجمه و منتشر شده است كه نيازي به ذكر نام ناشران و موسسات آن در اين بحث محدود وجود ندارد. در اين عرصه ناشران زيادي را مي شناسيم كه هر يك با بضاعت اندك خود توانسته اند حداكثر تلاش خود را گرفته تا مواردي را به دنيا عرضه كنند تا در بازار كتاب جهاني مورد استقبال قرار گيرد. در اينجا به برخي از نمونه هاي شاخص ترجمه منتشر شده اشاره مي شود تا خواننده فرهيخته بداند اينها مشتي هستند نمونه خروار كه در طول سال هاي پس از انقلاب ترجمه و به چاپ رسيده اند:
1 ـ خدمات متقابل اسلام و ايران(به زبان هاي عربي، انگليسي، آلماني، تركي، تايلندي(تايي)، تاميلي و...)2 ـ عدل الهي(به زبان هاي عربي، انگليسي و...)3 ـ مجموعه جهان بيني اسلامي(به عربي، انگليسي، فرانسه، آلماني، اسپانيولي، اردو، تركي استانبولي، بنگالي، صربي و بوسنيايي، چيني، سوئدي، آلبانيايي، روسي و...)4 ـ سيره نبوي(انگليسي، آلماني، چيني و...)5 ـ نظام حقوق زن در اسلام(انگليسي، عربي، اسپانيولي، فرانسه، چيني، آذري، صربي، بوسنيايي و...)6 ـ داستان راستان(انگليسي، عربي، فرانسه، اردو، تاجيكي، ارمني، روسي، چيني، تركمني، بوسنيايي، تركي استانبولي و...)7 ـ آشنايي با علوم اسلامي(عربي، اردو، انگليسي، روسي، تركي استانبولي، تاجيكي، بوسنيايي، فيليپيني و...)8 ـ مسئله حجاب(انگليسي، فرانسه، اردو، هندي، روسي، تاجيكي، تاميلي و...)9 ـ سيري در نهج البلاغه(اردو، انگليسي، سواحلي و...)10 ـ فطرت(عربي، تركي استانبولي)11 ـ اصول فلسفه و روش رئاليسم(تركي استانبولي)
4ـ چگونگي ايفاي وظايف و نقش سازمان ها و مراكز علمي و فرهنگي ذي ربط
سابقه و تجربه موسساتي كه به ترجمه و نشر آثار شهيد مطهري پرداخته اند مي تواند در ساماندهي و برنامه ريزي آتي نقش اساسي و محوري داشته باشد.
اكنون كه شوراي عالي انقلاب فرهنگي تاسيس بنياد علمي و فرهنگي شهيد مطهري را به تصويب رسانده است مي توان اين مهم را به سرانجام نيكويي رساند.
5 ـ راهكارهاي عملي و اجرايي
ـ تشكيل دبيرخانه اي براي تنظيم و نشر آثار براي مديريت ترجمه به همه زبان هاي زنده دنيا.
ـ تهيه طرح جامع براي ارائه ترجمه و نشر كتاب ها
ـ تشكيل گروههاي كارشناسي علمي براي بررسي ترجمه هاي موجود و كارهاي آينده
ـ اقدام براي ويراست فرهنگي و محتوايي به عنوان يك ضرورت، چرا كه مناطق و شرايط فرهنگي گوناگون اند و اقتضائات متفاوت. نيازسنجي و
امكان سنجي به دنبال آن ضرورت مي يابد.
ـ شناسايي مراكز فرهنگي و انتشاراتي بين المللي براي گردآوري اطلاعات و همكاري هاي مورد نياز.
ـ تشكيل بانك اطلاعات كتاب ها و مترجمان و ويراستاران حرفه اي متون ديني]]>
</TEXT>
</DOC>
<DOC>
<DOCID>HAM2-860209-102</DOCID>
<DOCNO>HAM2-860209-102</DOCNO>
<ORIGINALFILE>/1386/860209/world/_idea.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
مقتضيات زمان]]>
</TITLE>
<TEXT>
<![CDATA[فروزان آصف نخعي
استاد شهيد مطهري در مقايسه با هم عصران دين انديش خود واجد چه تمايزاتي بود؟ چه موضوعي وي را درميان همگنانش برجسته مي ساخت؟ به عبارت ديگر نحوه مواجهه استاد با مسايل مستحدثه، و به قول امروزي ها نوپديد در نسبت با سنت اسلامي چه بود؟
براي پاسخ به اين پرسش ها بايد نگاهي به زمينه هاي فكري زمانه وي بيفكنيم. زمانه استاد مطهري زمانه مبارزه ليبراليسم با كمونيسم بود. اين دو نحله،  نظام جهاني را مملو از ايده ها، تفكرات، تئوري ها و انديشه هاي متضاد خود كرده بودند. اما در ايران دهه 50، هرچند منازعات بالا شفاف نبود ولي سايه هاي اين منازعه، چتر خود در گوشه و كنار اين مرزوبوم گسترده بود. گسترش مبارزه به سبك ماركسيسم - لنينيسم و پيروي بسياري از جوانان از اين مرام وي را برآن داشت تا به تدوين ايدئولوژي اسلام همت گمارد. براي اين منظور او معتقد بود كه حتي مي توان اصول فلسفي ماركسيسم را در دانشگاه ها توسط ماركس باوران تدريس كرد، به نحوي كه مسايل اين ايدئولوژي در فضاي علمي و آكادميك، به نقد كشيده شده تا همگان علي الخصوص دانشجويان به رويكردي عقلاني در مواجهه با ماركسيسم دست يابند. شايد اين نگاه تيزبينانه شهيد مطهري كاملا درست بود تا جايي كه خلأ تدوين تئوري اسلام، بعدها ضربه خودش را بر پيكر گروه هاي مسلمان وارد كرد. ماركسيست شدن كادر مركزي سازمان مجاهدين خلق ايران، به خوبي نشانگر اين موضوع بود. اما آيا خلأ تئوريك همه بن بست ها را توضيح مي داد؟ به عبارت ديگر آيا بن بست هاي تئوريك لزوما بايد منجر به انحراف در اخلاق انساني شود؟ به اين معنا كه اگر شخصي مخالف عقيده يك گروه بود، آيا آن گروه اين حق را دارد كه او را خائن ناميده و دست به ترور فيزيكي و شخصيتي وي بزند؟ پاسخ هاي منسجم به اين سوال هاي بسيار حياتي و مهم مي تواند تكميل كننده بحث شهيد مطهري باشد. ولي استاد مطهري شيوه اي دگرگونه داشت. او معتقد بود كه اسلام تنها در مواجهه شفاف و رودررو با آراي مخالف خود است كه مي تواند سرزندگي و حيات عصري خود را حفظ كرده و آن را بازسازي و گسترش دهد. با اين همه شايد بتوانيم اين ادعا را مطرح سازيم كه نگاه شهيد مطهري در كتاب پيرامون انقلاب اسلامي، تا اندازه اي متفاوت از نگاه وي به انسان در مجموعه مباحث جهان بيني است. اين تفاوت از آنجا ناشي مي شود كه در مجموعه آثار جهان بيني، وي معتقد است كه از هست به بايد مشخصي مي رسيم، اما در كتاب پيرامون انقلاب اسلامي، بايد ها براساس رواداري، در فلسفه سياسي جمهوري اسلامي مورد توجه ايشان قرار مي گيرد. به عبارت ديگر ساخت جامعه ايده آل اسلامي مقدم بر انسان ايده آل اسلامي است.او جامعه را مقدم بر فرد مي داند. اما در كتاب پيرامون انقلاب اسلامي، بايد ها براساس رواداري، در فلسفه سياسي جمهوري اسلامي و حقوق فردي و حزبي مورد توجه ايشان قرارمي گيرد. اين موضوع در كتاب حقوق زن در اسلام نيز نمود بيشتري مي يابد. درست است كه در ماركسيسم- لنينيسم به جمع اصالت داده مي شود اما در نهايت اين سيطره ديكتاتوري پرولتاريا است كه از آستين رهبر حزب كمونيست براي انقياد مردم به درمي آيد و آني مي شود كه در رمان مرشد و مارگريتا اثر نيكلاي بولگاگف به بهترين شكلي ترسيم شده است. نبايد اين موضوع را هم از نظر دور داشت كه شهيد مطهري در اواخر عمر خود با تمايز ميان نظامات مختلف ازجمله تمايز ميان نظام اجتماعي و نظام اقتصادي به راه حل هاي مهمي دست يافته بود. اين راه حل ها به نظر مي رسد تاكيدشان بر اين است كه در حوزه اقتصادي بر امور جمعي و قواعد حاكم برآن بايد توجه كرد و در امور سياسي و اجتماعي از آنجا كه تازه انقلاب از استبداد شاهنشاهي رهايي يافته،  لذا بر حقوق فرد و جلوگيري از تجاوز حكومت استبدادي سخن به ميان آيد.]]>
</TEXT>
</DOC>
<DOC>
<DOCID>HAM2-860209-103</DOCID>
<DOCNO>HAM2-860209-103</DOCNO>
<ORIGINALFILE>/1386/860209/world/_mycity.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مشكلات زيست محيطي از نگاهي ديگر
پرنيان را آسفالت مي كنند
چي چست نام قديم در ياچه اروميه است، درياچه اي كه قرباني فعاليت هاي عمراني شده است]]>
</TITLE>
<TEXT>
<IMAGE>/1386/860209/world/012549.jpg</IMAGE>
<![CDATA[
ما قوانين خوبي در زمينه محيط زيست داريم به گونه اي كه حتي در سطح قانون اساسي دو اصل 45 و 50 را به محيط زيست اختصاص داده ايم. اما آيا به اين قوانين عمل هم مي كنيم؟
واقعيت آن است كه براي توسعه حاضريم همه چيز خود را از دست بدهيم
فرهاد جم
واپسين روزهاي چي چست
بسياري كارنامه يكساله سازمان حفاظت محيط زيست را، كارنامه اي درخور اين سازمان نمي دانند، چرا كه معتقدند انتظار از مجموعه اين سازمان فراتر از آن چيزي است كه در سال گذشته روي داده است. البته اين سازمان هيچ گاه عملكرد درخشاني نداشته است، كمااينكه عملكرد سازمان پيش از اين نيز همواره مورد نقد كارشناسان و صاحبنظران بوده است. بر اين اساس همشهري بر آن بود به دور از هرگونه جانبداري كارنامه سال 85 اين سازمان را از ديدگاههاي مختلف بررسي و تبيين كند اما به دليل طولاني بودن مطالب در بخش نخست،  تنها به درج ديدگاه برخي تشكل هاي زيست محيطي بسنده شد. آنچه در پي مي آيد گفت وگويي است با دكتر اسماعيل كهرم استاد حيات وحش دانشگاه تهران، كه طي آن عملكرد سازمان را به نقد كشيده است.
دكتر اسماعيل كهرم مي گويد: مهمترين اشكال اين است كه در مملكت ما محيط زيست و حفاظت از آن جدي گرفته نمي شود و بودجه اي مناسب نيز براي آن در نظر گرفته نمي شود، در چنين شرايطي انتظار نمي رود محيط زيست سالمي داشته باشيم. اين وضعيت در اغلب كشورهاي در حال توسعه حاكم است. اما بايد به خاطر داشت كه اگر براي نمونه بودجه هاي كلان صرف بهداشت و تأمين بهداشت مردم مي كنيم، از سوي ديگر بايد بدانيم اغلب اين بيماري ها در نتيجه محيط زيست ناسالم بروز مي كند. آيا بهتر نيست با اختصاص بودجه بيشتر حتي به بهاي كم كردن بودجه بخش هاي ديگر، محيط زيست سالم تري داشته باشيم.
اين نكته اي است كه مدتهاست كشورهاي پيشرفته جهان متوجه آن شده اند.اين استاد دانشگاه با توجه به حسب تخصص خود در زمينه محيط طبيعي تصريح مي كند: سالهاست كه مي گوييم 3 هزار محيط بان براي حفاظت از كل عرصه هاي طبيعي ايران كافي نيست. سال هاست مي گوييم مناطق حفاظت شده ما زير استانداردهاي جهاني است؛ يعني به جاي 17 ميليون هكتار، تنها 13 ميليون هكتار يعني حدود 5/7 درصد منطقه حفاظت شده داريم كه بسياري از آن پهنه هاي آبي همچون درياي خزر، تالاب شادگان، تالاب هامون، درياچه بختگان و... است. يعني اگر پهنه هاي آبي را كم كنيد مي بينيد 11 ميليون هكتار بيشتر منطقه حفاظت شده نداريم. براي اين كه ما به 17 ميليون هكتار استاندارد جهاني برسيم حدود 11 هزار محيط بان لازم داريم. با 3 هزار محيط بان چه مي توان كرد؟ در مملكت ما ميزان ساعت كار ماهانه 175 ساعت توسط دولت تعيين شده است. محيط بانان حدود 420 يا 430 ساعت در ماه كار مي كند آن هم دور از خانواده و با حقوقي بسيار كمتر از كارمندان دولت. اين محيط بان را مي خواهيم به جنگ قاچاقچي اي بفرستيم كه يك بهله پرنده شكاري را صيد مي كند و در آن سوي خليج به بيش از 20 هزار دلار مي فروشد. استان هاي خوزستان، بوشهر، هرمزگان و سيستان و بلوچستان محل فعاليت اين قاچاقچي هاست. از صدها بهله پرنده شكاري كه از ايران قاچاق مي شود شايد يك دهم توسط همين محيط بانان كشف  شود. محيط بان چگونه مي تواند با دو لندرور يا موتورسيكلت كه معمولاً يكي از آن ها هم هميشه در تعميرگاه است، اين مناطق وسيع را پوشش دهد؟ ما به پاسگاه محيط باني رفتيم كه مدت ها محروم از آب گرم بودند و ناچار بودند در فصل زمستان با آب سرد استحمام كنند! مقدار سوخت آنقدر كم بود كه نمي توانستند حتي براي تهيه چاي، آب گرم كنند و براي اين كار مدت ها كتري شان را روي بخاري مي گذاشتند. محيط بانان از نداشتن بادگير گلايه مي كردند و نمي توانستند از اتومبيل پياده شوند.
اين مسئله اي است كه از ابتدا بوده و الان هم هست. براي ما محيط زيست مسئله اي زينتي است و نه بنيادين. نتيجه اين مي شود كه مسائل زيست محيطي در برنامه ريزي ها و بودجه ريزي ها و استخدام ها اولويت ندارند.
وضعيت نيروهاي متخصص سازمان
اين مدرس محيط زيست و حيات وحش مي افزايد: سازمان حفاظت از محيط زيست يك سازمان تخصصي است. يعني كسي كه مي خواهد مثلاً به عنوان پرنده شناس يا متخصص پستانداران فعاليت كند بعد از 10 سال آموزش تازه به بازدهي مي رسد. اين درحالي است كه سازمان حفاظت محيط زيست به مدت 17 سال استخدام نداشته، يعني كسي در كنار نيروهاي زبده آموزش نديده است. نيروهاي قديمي هم به سن بازنشستگي رسيدند و سازمان با كمال بي رحمي آنها را مرخص كرد و از يك ليسانس زيست شناسي و كشاورزي خواست جاي آنها را بگيرد. بايد به خاطر داشت كه كارمند بانك را مي توان ظرف 6 ماه آموزش داد اما كارشناس محيط زيست را نمي توان به آساني تربيت كرد. بنا براين سازمان حفاظت محيط زيست شديداً از كمبود متخصص رنج مي برد. وضع به گونه اي است كه مديران كل هاي استان هاي ما، اكنون از ساير دوائر همچون شيلات، جنگلباني و... دعوت مي شوند. آنها تخصص لازم را ندارند و مشاوري هم وجود ندارد تا آنها را راهنمايي كند.
وي در ادامه خاطرنشان مي كند: در كادر مديريت سازمان هيچ كس انتظار ندارد كه رئيس سازمان حتماً متخصص محيط زيست باشد. اما از مشاوران متخصص بايد استفاد كند. آنچه ما ديديم جايگزين كردن مديران هر شش ماه يك دفعه است. اگر نقصاني در محيط زيست اتفاق بيافتد فوراً به دنبال يك مقصر مي گردند و او را عزل مي كنند. بدين ترتيب امكان كسب تجربه براي مديران تازه نفس از ميان مي رود. در نتيجه چون اشتباه زياد مي شود، دستور دادند كه هيچ كس حق مصاحبه ندارد. يعني در بسته شده است.
اداره كل روابط عمومي كه كارش از سوي ديگر آگاهي دادن به مردم است به ندرت اطلاع رساني مي كند، در حالي كه اين مسئولان بايد شب و روز در تلويزيون و مطبوعات صحبت كنند. حال آنكه بخشنامه هاي داخلي صادر مي كنند كه اين كار را بكنيد و آن كار را نكنيد. حاصل آن كه هيچ كس از محيط زيست ايران خبر ندارد. نكته اينجاست كه هم دولت سخنگو دارد و هم قوه قضائيه؛ در اين ميان، سخنگوي سازمان حفاظت محيط زيست كجاست؟ چطور اين سازمان مي خواهد فرهنگ حفاظت از محيط زيست را ترويج دهد؟ چطور مي خواهد مردم را آموزش دهد؟ سازمان حفاظت محيط زيست داخل پيله به خواب خرگوشي فرو رفته است. آنچه از پيله خارج مي شود حاصل دگرديسي است و موجود بهتري از آن خارج مي شود اما از محيط زيست با چنين عملكردي اين انتظار نمي رود. حتي علاقمندان پروپا قرص محيط زيست هيچ اطلاعي از فعاليت هاي اين سازمان ندارند. مثلاً ما شنيديم كه طرحي براي يوزپلنگ آسيايي كه تنها در ايران باقي مانده، در حال اجراست.
نقش سازمان هاي غيردولتي
به گفته دكتر كهرم، در تمام دنيا ngoها عصاي دست محيط زيست هستند. منتها سازمان حفاظت محيط زيست ما، تحمل كوچكترين انتقادي را ندارند. حتي انتقاد آدم هاي فداكاري كه 30 سال است در طبيعت كار مي كنند، را هم گوش نمي دهند. مثلاً انتقاد مي كنيم كه چرا بايد جاده در داخل پارك گلستان احداث شود. چرا مجوز تأسيس اين جاده ها را مي دهيد. وقتي چنين اجازه اي در داخل پارك داده مي شود يعني تعريف پارك ملي رعايت نشده است. اصلاً فلسفه تشكيل پارك ملي لوث شده است. پارك ملي جايي است كه اگر در آن شاخ گوزني بر زمين بيافتد بايد آنقدر روي زمين بماند تا داخل همان اكوسيستم بپوسد و عناصر غذايي آن به مصرف درختها برسد. آيا در پارك ملي گلستان چنين است؟ آنهايي كه صادقانه به انتقاد مثبت دست مي زنند مورد نفرين و لعن قرار مي گيرند. در حالي كه ngoها مي توانند عصاي دست سازمان محيط زيستي باشند كه خود مي داند براي كنترل مناطق چهارگانه نيروهاي كافي ندارد. دستكم با انتقادپذيري از اين نيروهاي مخلص استفاده كنيد، برايشان جلسه بگذاريد. عزيزان من در سازمان حفاظت از محيط زيست عمر صدارت شما كوتاه است در حالي كه پارك ملي گلستان از ديرباز و ميليون ها سال پيش و از دوران سوم زمين شناسي وجود داشته و اميدواريم فرزندانمان هم آن را ببينند. در اين مدت كوتاه صدارت خود اقدامي نكنيد كه آيندگان ما را نفرين كنند.
بي توجهي به قوانين زيست محيطي
وي ضمن انتقاد از بي توجهي به قانون مي گويد: ما قوانين خوبي در زمينه محيط زيست داريم به گونه اي كه حتي در سطح قانون اساسي دو اصل 45 و 50 را به محيط زيست اختصاص داده ايم. اما آيا به اين قوانين عمل هم مي كنيم؟ واقعيت آن است كه براي توسعه حاضريم همه چيز خود را از دست بدهيم. مثلاً سواحل خليج فارس در جنوب از خوزستان گرفته تا بوشهر و هرمزگان و سيستان و بلوچستان، تماماً فداي نفت شده و همه چيز آن را براي صادرات نفتي و كسب درآمد گذاشته ايم. از آن سو، با انجام اقداماتي همچون جاده سازي براستي كمر به قتل مناطق چهارگانه سازمان بسته ايم.
تقابل فعاليت هاي عمراني با محيط زيست
اين كارشناس محيط زيست با اظهار تأسف خاطرنشان مي سازد: پيش بيني مي كنم با احداث شاهراه شهيد كلانتري، مرگ درياچه اروميه را ظرف 20 سال ديگر خواهيم ديد. دانشجوهاي من در 40 سالگي ديگر چيزي به نام درياچه اروميه را نخواهند ديد. اين بزرگراه درياچه اروميه را به دو قسمت 65 درصدي در شمال و 35 درصدي در جنوب تقسيم كرده است. طول اين بزرگراه 15 كيلومتر است و احداث آن مانع گردش آب در درياچه شده است. تمام متخصصان با احداث اين جاده مخالفت كردند اما اين شاهراه احداث شد.
از سوي ديگر سدسازي هم مشكلات فراواني براي اين درياچه بوجود آورده است. سالانه بايد 6 ميليارد متر مكعب آب وارد درياچه شود تا آب درياچه اروميه را كه قبلاً حداكثر 12 متر عمق داشت و اكنون به 6 متر رسيده تأمين كند. اما احداث سدهاي فراوان از جمله دو سد بر روي رودخانه باراندوزچاي موجب شده تا حقابه اين درياچه رعايت نشود و اين وضعيت برايش پيش بيايد. اين ها سدهايي كه در مورد آنها ارزيابي زيست محيطي انجام نشده است. بانك جهاني كه تحت عنوان كمك به كشورهاي در حال توسعه، باني احداث سدهاي بزرگي همچون سد آسوان مصر يا سدهايي در بنگلادش و هندوستان است، در پنجاهمين سال تولد خود اعلام كرد 80 درصد سدهايي كه ساخته است از نظر زيست محيطي نمي بايستي ساخته مي شدند زيرا ضرر آنها بسيار بيشتر از منافعشان بوده است. حال آيا سد سازي در اين مقياس در كشور صحيح است؟ مطبوعات خبر از احداث 200 سد ديگر مي دهند. مي دانيد اين سدها چه خساراتي به محيط زيست وارد مي كند. تالاب بزرگ اورگليدز در نتيجه همين سدسازي ها در شرف نابودي قرار داشت كه نهايتاً مجبور به تخريب اين سدها شدند تا تالاب نجات يابد.دوستداران محيط زيست ايران در آرزوي يك سازمان محيط زيست با درهاي باز، شفاف، پاسخگو و خدمتگزار شبهاي بي خوابي را سپري مي كنند.]]>
</TEXT>
</DOC>
<DOC>
<DOCID>HAM2-860209-104</DOCID>
<DOCNO>HAM2-860209-104</DOCNO>
<ORIGINALFILE>/1386/860209/world/_mycity.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه
مرگ درختان در ايام تعطيل]]>
</TITLE>
<TEXT>
<IMAGE>/1386/860209/world/012543.jpg</IMAGE>
<![CDATA[
اسدالله افلاكي
اينكه تلفن زنگ بزند و شهروندي به اصرار بخواهد به دفتر روزنامه بيايد تا به طور حضوري قطع حدود40 اصله درخت 15ساله را توضيح بدهد، البته براي خبرنگار حوزه محيط زيست بسيار خوشايند است. اين يعني حساسيت شهروندان نسبت به محيط زيست، حساسيتي كه اگر فراگير شود به جرأت مي توان گفت نصف راه براي حفظ محيط زيست طي شده است، اما اينكه چطور برخي افراد حقيقي يا حقوقي به خودشان اجازه مي دهند تحت بهانه هاي مختلف درختي را قطع كنند نكته اي است كه بايد مسئولان ذيربط براي جلوگيري از تكرار آن چاره اي بينديشند، هيچ عذر و بهانه اي هم صد البته پذيرفته نيست.
به ويژه آنكه قطع يك درخت در كلان شهر تهران و هر شهر ديگري آن قدر اهميت دارد كه بتوان با راهكارهاي قانوني مجازاتي براي آن در نظر گرفت تا ديگر كسي اجازه چنين تخلفي را به خود ندهد، لطفاً مسئولان نگويند نمي شود! كار نشدني وجود ندارد.
وقتي در يك كشور اروپايي به خاطر نداشتن بليت قطار، شهروندان را هفت ميليون تومان جريمه مي كنند مسلم است كه هيچ شهروندي نه عمدي و نه سهوي به خودش اجازه نمي دهد كه بدون بليت سوار قطار شود. به راستي اگر در كشور ما هم مجازاتهايي از اين دست در نظر گرفته شود تا كفه جريمه براي سودجوياني كه به هر دليلي اقدام به قطع درخت و تخريب فضاي سبز مي كنند- و مثل آب خوردن جريمه آن را مي پردازند- سنگين تر از كفه سودي باشد كه از اين رهگذر نصيب آنها مي شود آيا آن وقت كسي به بهانه ساخت و ساز به خود اجازه قطع درخت را خواهد داد؟
نكته ديگر اينكه مسئولان مراقب باشند بسياري از تخلفات بويژه قطع درختان در ايام تعطيلات اتفاق مي افتد.
اين مقدمه چيني براي آن بود كه به عرض مسئولان برسانيم كه در ايام تعطيلات نوروزي دست اندركاران ساخت و ساز ساختمان بيمارستان بهمن واقع در شهرك غرب مقابل فرهنگسراي ابن سينا، جنب خوردين با استفاده از ايام تعطيل مبادرت به تخريب ديواري به طول 100 و ارتفاع 3متر بر روي حدود 40 اصله درخت 15 ساله مجاور ديوار كردند كه اين اقدام سبب قطع برخي از اين درختها و صدمه جدي به ديگر درختان شده است.
اين گفته شهروندي است كه به دفتر روزنامه آمده بود و با جديت پيگير اين اقدام بود.
وي افزود: وقتي مجريان ساخت و ساز بيمارستان بهمن اقدام به قطع درختان كردند بيش از 300 نفر از اهالي محل طوماري تهيه كردند و در پي آن، برخي از اهالي به شهرداري منطقه 2 ناحيه 7 مراجعه كردند كه مسئولان ذيربط هم كارگاه ساختماني مذكور را به مدت 2 هفته تعطيل كردند و همچنين جريمه چند ميليوني براي آنها در نظر گرفتند اما نكته اي كه وجود دارد اينكه من و ديگر ساكنان محل مان مي خواهيم بدانيم چگونه مجري يك ساختمان به خود اجازه مي دهد تعدادي درخت 15 ساله را قلع و قمع كند؟
اين پرسشي است كه بايد مسئولان به آن پاسخ دهند؟ پرسشي كه بارها و بارها تكرار شده، شايد هم پاسخ اين باشدكه هنوز راهكارهاي قانوني موجود براي مقابله با اين تخلفات چندان كارساز نيست.]]>
</TEXT>
</DOC>
<DOC>
<DOCID>HAM2-860209-105</DOCID>
<DOCNO>HAM2-860209-105</DOCNO>
<ORIGINALFILE>/1386/860209/world/_mycity.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طبيعت در يك نگاه
ساريگل]]>
</TITLE>
<TEXT>
<IMAGE>/1386/860209/world/012546.jpg</IMAGE>
<![CDATA[
ساريگل در سال 1352 در شمار مناطق حفاظت شده قرار گرفت. بخشي از اين منطقه در سال 81 تفكيك و تبديل به پارك ملي شد. اين پارك كه با 7037 هكتار وسعت در استان خراسان شمالي واقع شده، يكي از زيستگاه هاي اصلي قوچ و ميش اوريال است. از ديگر جانوراني كه در اين پارك  زيست مي كنند عبارتند از: پلنگ، پازن، كفتار، گرگ، گربه پالاس، گربه وحشي، آهو، قرقاول، كبك، تيهو، كوكو، هما، كركس، چكاوك، سهره، عقاب طلايي، بالابان، انواع سارگپه، افعي سياه، كفچه  مار و تير مار.
از جمله گونه هاي گياهي اين پارك مي توان به ارس، زرشك، بيد، زالزالك، كركو، انجير وحشي، گردو، باريجه، كلاه ميرحسن، شيرخشت، نسترن وحشي، كنگر و چوبك نام برد.اين تنوع زيستي و مناظر زيبا پارك ملي ساريگل را به يكي از جذاب ترين پارك هاي ملي ايران تبديل كرده است.
اين نمونه اي از صدها جاذبه طبيعي كشور است كه هنوز حتي براي افراد علاقه مند به محيط زيست ناشناخته مانده است.]]>
</TEXT>
</DOC>
<DOC>
<DOCID>HAM2-860209-106</DOCID>
<DOCNO>HAM2-860209-106</DOCNO>
<ORIGINALFILE>/1386/860209/world/_mycity.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
استقامت كاج جنگلي در برابر آلودگي هوا]]>
</TITLE>
<TEXT>
<![CDATA[پيام سبز: در ميان صدها نوع گونه هاي پهن برگ و سوزني برگ غرس شده در مناطق بحراني از نظر آلودگي هوا، كاج جنگلي از نظر پايداري و استواري، فوق العاده در برابر پديده ناهنجار آلودگي هوا داراي استقامت هوش ربا مي باشد. به دليل همين ويژگي مطلوب دست اندركاران ايجاد جنگل هاي دست كاشت و با تلاش فراگير براي تجديد حيات جنگل هاي مخروبه، بهره گيري از نهال كاج جنگلي را به ديگر گونه هاي موجود ترجيح مي دهند.
درختان به دليل مشخص توليد اكسيژن، اين اكسير حيات انسان ها، سيمايي ويژه و جذاب دارند. در اين ميان درختان سوزني برگ كاج جنگلي كه داراي چوبي نرم است، درودگران هنرمند با پيچيدن متفكرانه و برنامه ريزي شده در تنه پهن و استوار اين نوع درختان، اشكالي بديع و پايدار به وجود مي آورند. هر چه كاج جنگلي را در ارتفاعات رفيع غرس كنند، چرخه رويش رشد اين نهال ها، سرعتي قابل توجه يافته و گاه تا دو برابر درختان پهن برگ، به سوي آسمان دلپذير آبي قد مي كشد.
امروزه زندگي توفنده و گرفتار آمده موجودات در پهنه ضرباهنگ خرد كننده ماشين و عارضه هاي كشنده اي كه دود مسموم كننده آنها، استمرار حيات موجودات گوناگون از جمله درختان را به چالش گرفته است و باعث شده گريزي از پيامدهاي ناهنجار زندگي ماشيني نباشد. درختان پهن برگ و سوزني برگ و نيز در مقابله با عرضه هاي جانكاه آلودگي هاي به بار آمده از سوخت خودرو تلاش طبيعي دارند كه با همه توان و استواري از جذب شدن در توده هاي سياه آلودگي خودروهاي بنزين سوز با توليد اكسيژن بيشتر بگريزند. گاه اتفاق مي افتد كه در چرخه بحراني آلودگي هوا، درختان استقامت خود را برابر آلودگي ها و آلاينده هاي موجود در هوا از دست مي دهند و در نتيجه چرخه گل دهي، ميوه بخشي و حتي رشد درختان دچار اختلال شده كه به اصطلاح مي گويند: درختان ايستاده مي ميرند. اما استقامت و پايداري هوش رباي كاج جنگلي در اين ميان زبانزد است . آلاينده هاي هوا، هيچگاه نمي توانند در چرخه رشد اين نوع سوزني برگان اختلال ايجاد كنند. اخيراً ماده اكسيدان مه دود موجب ايجاد لكه هاي زرد رنگ بر روي نهال هاي سريع الرشد برگ هاي سوزني شده، اما كاج جنگلي با توليد اكسيژن بيشتر اين عارضه را دفع مي كند. چون طبيعت خلاق با بهره گيري به موقع از رطوبت خاك، خاصيت پرتوافشاني انوار خورشيد و بالاخره رطوبت نسبي موجود در شرايط اقليمي رشد به صورت غيرمستقيم عارضه هاي وارده را دفع مي كند.]]>
</TEXT>
</DOC>
<DOC>
<DOCID>HAM2-860209-107</DOCID>
<DOCNO>HAM2-860209-107</DOCNO>
<ORIGINALFILE>/1386/860209/world/_sciew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[درباره آنوريسم آئورت شكمي، بيماري  خطرناكي كه بسياري از پزشكان هم در تشخيص آن دچار مشكل مي شوند
آنچه انيشتين را از پا در آورد]]>
</TITLE>
<TEXT>
<IMAGE>/1386/860209/world/012564.jpg</IMAGE>
<![CDATA[
دكتر دبيكي يكي از مشهورترين جراحان قلب كه خود وي نخستين مورد عمل ترميمي موفقيت آميز شكاف آئورت را در سال 1955 انجام داده است
شايد دو دهه مي شد كه نديده بودمش. فكر كنم از دوران ابتدايي به بعد. همكار پدرم بود و سال ها بود بازنشسته شده بود. حالا ديگر حسابي پير شده بود. اصلا من را نشناخت. خوب تقصيري نداشت. به خاطر كمردرد به يكي از مطب ها مراجعه كرده بود و يكي دو مسكن تزريقي گرفته بود. فشارش هشت و نيم بود. كمي بي قرار بود. دقيقا نمي دانستم چه مسكني گرفته، شايد ترامادولي چيزي گرفته بود، شايد هم ديكلوفناك. با خودم فكر كردم سرم رينگري مي گيرد و وقتي فشارش بالا رفت، مرخص مي شود.سرم گرفت و فشارش شد نه ونيم، ولي چيزي راضيم نمي كرد مرخصش كنم. آن موقع نمي دانستم آن چيز، چيست. ekg خوب بود. مريض كاهش سطح هوشياري نداشت. پالس هم خوب بود، 80 تا. ولي يك جاي كار مي لنگيد.
- آقاي دكتر يه مسكن هم بزنين، بازم كمردرد داره، مريض را ببريم.
- قضيه مسكن نيست، مسكن گرفته.
- پس مرخص نيست؟
- نه!
مريض رنگ پريده شد. فشارش باز افت كرد.
باز هم معاينه، معاينه شكم با دقت بيشتر، توده اي به دستم مي خورد، چه چيز مي توانست باشد؟!
- آقاي دكتر، چيه؟
- يه توده مشكوك تو شكمش داره.
- خوب شكمش دير به دير كار مي كنه.
- نه، تو اون مايه ها نيست.
لحظه اي فكر: مريض 75 ساله، توده شكمي مشكوك، فشار خون پايين، درد ناگهاني كمر. هوم! ديسكشن آئورت شكمي! خوشحالي ام از اين تشخيص خوب سه ثانيه بيشتر طول نكشيد. با اين تشخيص شانس بسيار كمي براي بهبودي داشت، همينطور هم شد. قبل از رسيدن به اتاق عمل، بيمار حالش به سرعت بدتر شد، ناهشيار شد، انتوبه شد و سرانجام فوت كرد.
پيرمرد بدون اينكه خودش بداند، سال ها بوده كه يك بمب ساعتي در شكمش حمل مي كرد: آنوريسم آئورت شكمي. شايد بارها خودش متوجه يك توده نبض دار در وسط شكمش مي شد ولي همه چيز را به غذايي كه مي خورده ربط مي داد و يا به اجابت مزاجش.
دكتر عليرضا مجيدي
آئورت شريان اصلي خون رساننده به بدن است. از اين شريان، شريان هاي متعددي منشعب مي شود كه خون را به سراسر بدن مي رسانند. آئورت سه لايه داخلي، مياني و خارجي دارد كه از كلاژن،  الاستين و عضلات صاف ساخته شده اند. اتساع آئورت كه در پزشكي به آن آنوريسم aneurism گفته مي شود به معني بزرگ شدن قطر شريان آئورت است.
در جريان پارگي يا ديسكشن(dissection)آئورت، لايه داخلي آئورت كه در بافت شناسي به آن انتيما اطلاق مي شود، پاره مي شود. متعاقب اين پارگي خون از محل پارگي و بين دو لايه داخلي و مياني تجمع پيدا مي كند و رفته رفته گسترش پيدا مي كند. به اين ترتيب خون وقتي وارد شريان آئورت مي شود وارد دو مسير مي شود، يكي شريان اصلي آئورت و ديگري كانالي كه بين دو لايه داخلي و مياني آئورت تشكيل شده است. گاهي بيشتر از نصف خون وارد شده به آئورت وارد اين مجراي ثانويه مي شود. به اين ترتيب جريان خون اعضايي كه از آئورت مشروب مي شوند، كاهش پيدا مي كند.
شايع ترين محل پارگي در چند سانتيمتر ابتدايي آئورت است، يعني همان محلي كه فشار جريان خون در حد بيشينه خود است و آئورت به سمت بالا حركت مي كند. در واقع در 90 درصد موارد ديسكشن آئورت، در 10 سانتيمتر ابتدايي اين شريان اتفاق مي افتد. گفته مي شود از لحاظ تاريخي نخستين بار روميان باستان در دو قرن قبل از ميلاد مسيح متوجه اين بيماري شدند. نخستين بار anreas vesalius در كتابش با عنوان fabrica در سال 1543، آنوريسم آئورت شكمي را از لحاظ كالبدشناسي توصيف كرد.
البته ديسكشن آئورت بيماران بسيار مشهوري را دست چين و گرفتار كرده است. بي شك دكتر دبيكي debakey مشهورترين آنهاست. دكتر دبيكي يكي از مشهورترين جراحان قلب جهان است و جالب است بدانيد دكتر دبيكي يكي از برجسته ترين پزشكان در زمينه درمان و جراحي ديسكشن آئورت هم هست و خود وي نخستين مورد عمل ترميمي موفقيت آميز شكاف آئورت را در سال 1955 انجام داده است. اما دست روزگار وقتي دكتر دبيكي 97 ساله بود، در يكي از روزهاي سال 2005، اين پزشك عالي رتبه را در جايگاه يك بيمار قرار داد، وي خود به سرعت تشخيص داد كه به ديسكشن آئورت مبتلا شده است و بعد از يك جراحي خطرناك و ماه ها بستري شدن در بخش مراقبت هاي ويژه توانست از اين بيماري جان سالم به در ببرد.
البته در ليست قربانيان و نجات يافتگان از اين بيماري اشخاص مشهور ديگري هم ديده مي شوند. قربانياني مثل كينگ جورج دوم، شاه بريتانياي كبير كه در 25 اكتبر سال 1760 فوت كرد. ليسه پروكوپ، وزير كشور اطريش و برنده جايزه نقره المپيك، لوسيل بال هنرپيشه معروف، جانتان لارسون آهنگ ساز، جان ريتر و ريچادر بيگز هنرپيشه و...
اما مشهورترين درگذشته اين بيماري كسي نيست جز آلبرت انيشتين. او در 17 آوريل 1955 دچار ديسكشن آئورت شد، در حالي كه پنج سال پيشتر از آن هم به خاطر آنوريسم آئورت شكمي به وسيله دكتر رودولف نيسن تحت عمل جراحي قرار گرفته بود.
در ميان نجات يافتگان اين بيماري دو شخص مشهور ديگر هم ديده مي شوند، يكي از آنها، ژرارد هوليه مربي مشهور سابق تيم فوتبال ليورپول و مربي كنوني المپيك ليون است و ديگري دانيل دنت فيلسوف.
چراغ هاي قرمز
عوامل و بيماري هاي مستعد كننده اين حادثه عبارتند از: فرايند طبيعي سالخوردگي كه مي تواند با تخريب اجزاي تشكيل دهنده جدار آئورت، شريان را مستعد پارگي كند؛ تصلب شرايين يا آترواسكلروز كه با درگير كردن شريان هاي كوچكي كه به خود شريان ها خون مي رسانند، مي تواند باعث اين رخداد شود؛ بعضي از بيماري هاي ارثي بافت همبند كه افراد را مستعد اين بيماري مي كنند، از جمله سندرم مارفان و سندرم اهلرز دانلوس.
همچنين بيماران مبتلا به بيماري هاي كليه پلي سيستيك بالغين و سندرم ترنر بيشتر مبتلا به ديسكشن آئورت مي شوند. بيماري هاي متابوليك ارثي مانند هموسيستينوري و افزايش كلسترول فاميلي هم استعداد ابتلا به بيماري را بالا مي برند.
ديگر اين كه سياه پوستان بيشتر از سفيدپوستان به اين بيماري مبتلا مي شوند و نژادهاي آسيايي كمتر از ساير نژادها اين بيماري را تجربه مي كنند. از لحاظ جنسيتي مردان سه بار بيشتر از زنان دچار ديسكشن آئورت مي شوند. ديسكشن آئورت عمدتا بيماري سالخوردگان محسوب مي شود، 75 درصد موارد بيماري بين 40 تا 75 سالگي رخ مي دهد. تخمين موارد جديد اين بيماري در هر سال دشوار است. با اين حال تخمين زده مي شود، در ايالات متحده هر ساله 6 مورد جديد بيماري اتساع آئورت در ميان هر 100 هزار نفر از جمعيت اين كشور رخ دهد.
آژير خطر
درد سينه شايعترين تظاهر بيماري است. به همين خاطر ديسكشن آئورت سينه اي را بايد در تشخيص افتراقي بيماران با درد سينه در نظر گرفت. بيماران درد سينه شان را در جريان اين بيماري به صورت يك درد شكافنده توصيف مي كنند. معمولا در ديسكشن آئورت درد در لحظه شروع در حداكثر ميزان خود احساس مي شود. با اين همه، همه بيماران دردشان به اينگونه نيست، بعضي بيماران دردهاي ملايمي دارند كه با بيماري هاي عضلاني - اسكلتي اشتباه گرفته مي شود، و در سينه، كشاله ران و پشت متمركز است.
علايم و نشانه هاي بيماري را مي توان به صورت زير خلاصه كرد:
- درد قدام قفسه سينه
- درد گردن و فك
- حس پارگي بين دو كتف يا درد شكافنده
- تغيير وضعيت ذهني
- سنكوپ(غش)
- بي حسي اندام ها، درد يا ضعف آنها
- ضعف و احساس بي حسي در يك نيمه بدن
- تنگي نفس
- بلع دردناك
- تنگي نفس در حالت نشسته
- درد پهلو، پشت و كمر
توجه داشته باشيد كه اين علايم و نشانه ها به هيچ عنوان اختصاصي بيماري ديسكشن آئورت نيستند و نبايد با داشتن يكي دو تا از آنها بيماران فكر كنند كه دچار اين بيماري شده اند. در واقع بيماري هاي بسيار زيادي هستند كه درست همين علايم و نشانه ها را دارند. اين علايم وقتي با معاينات پزشك و همچنين اقدامات تصويربرداري همراه شوند، يك مجموعه تشخيصي را فراهم مي آورند كه در نهايت مي توانند موجب تأييد يا رد وجود بيماري شوند.
سنگ محك
اقدامات راديولوژيك زيادي براي تشخيص بيماري وجود دارند. شايد ارزان ترين و در دسترس ترين آنها عكس ساده قفسه سينه باشد. در 80 موارد عكس ساده قفسه سينه تغييراتي را در اين بيماري نشان مي دهد. پهن شدن عرض قسمت مياني سينه يكي از مهمترين اين تغييرات است كه مي تواند پزشك را مشكوك به ديسكشن و آنوريسم كند. با اين وجود، عكس ساده قفسه سينه از حساسيت بالايي براي تشخيص بيماري برخوردار نيست.
روش هاي تصويربرداري دقيق تر بيماري متعدد هستند و هر كدام مزايا و محدوديت هاي خاص خود را دارند. پزشكان بر اساس شرايط بيمار و نوع بيماري تصميم مي گيرند كه از كدام يك از اين روش ها استفاده كنند. در جريان آنژيوگرافي يك ماده جاذب به رگ هاي بدن تزريق مي شود و سپس از بدن عكس گرفته مي شود. به اين ترتيب مسير جريان خون شريان آئورت ديده مي شود و بيماري تشخيص داده مي شود. اما در سال هاي اخير نوع خاصي از سي تي اسكن به نام سي تي آنژيوگرافي رفته رفته جاي آنژيوگرافي را گرفته است.
روش بعدي تشخيصي اكوكارديوگرافي است. اكوكارديوگرافي مي تواند از روي بدن يا از راه مري صورت گيرد. وقتي اكوكارديوگرافي از راه مري صورت گيرد حساسيت بسيار بيشتري براي تشخيص بيماري پيدا مي كند. از mri هم براي تشخيص بيماري مي توان استفاده كرد. در واقع mri حساس ترين روش تشخيص اين بيماري محسوب مي شود.
زندگي شيرين مي شود
درمان بيماري شامل انواع روش هاي درمان غيرجراحي، دارويي و روش هاي جراحي است و بر اساس محل و ميزان گسترش ديسكشن آئورت درمان بيماري متفاوت است. اساس درمان غيرجراحي، كنترل تعداد ضربان قلب و فشار خون است تا از اين طريق فشار وارد شده به محل ضعف شريان آئورت كاهش پيدا كند و پارگي گسترش پيدا نكند. ولي در مواردي بيماري به سرعت پيشرفت پيدا مي كند و بر حسب شرايط باليني، درمان جراحي ضرورت پيدا مي كند. درمان جراحي بيماري شامل جايگزيني قطعه آسيب ديده آئورت با يك لوله صناعي ساخته شده از داكرون است.]]>
</TEXT>
</DOC>
<DOC>
<DOCID>HAM2-860209-108</DOCID>
<DOCNO>HAM2-860209-108</DOCNO>
<ORIGINALFILE>/1386/860209/world/_sciew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[حفاظت پوست؛ در سرما و گرما]]>
</TITLE>
<TEXT>
<IMAGE>/1386/860209/world/012567.jpg</IMAGE>
<![CDATA[
گردآوري و تنظيم؛ منصوره تهرانچي
تغيير فصل و گرمي و سردي هوا مي تواند به پوست آسيب هاي جدي وارد كند و تغييرات دما و نيز خشكي هوا در سيستم ايمني پوست تأثير مي گذارد و باعث خشكي پوست در ناحيه لبها و شكنندگي موها مي گردد. چنان كه اگر پوست شما داراي منافذ زيادي مي باشد به وضوح مي توانيد افزايش اين منفذها را در فصل سرما مشاهده كنيد.
نكات زير به شما كمك مي كند از پوستتان بهتر مراقبت كنيد:
1 - سعي كنيد در معرض دماهاي بسيار سرد يا بادهاي گرم و خشك قرار نگيريد. هنگام برودت هوا حتماً لباس هاي گرم، دستكش، كلاه و روسري بپوشيد. يك لايه نازك كره مايع هندي مي تواند كار مراقبت كننده طبيعي پوست را انجام دهد.
2 - پوستتان را در مقابل بادهاي سرد و هواي گرم با استفاده از مرطوب كننده طبيعي كاملاً بپوشانيد. حداقل 2 بار در روز از مرطوب كننده استفاده نمائيد. يك بار بعد از شستن روزانه پوست هنگام صبح و يك بار قبل از رفتن به رختخواب اين كار را انجام دهيد. هميشه بعد از شست وشو از مرطوب كننده استفاده كنيد.
3 - سه يا چهار هفته به طور مداوم از روغن محافظ براي پوستتان استفاده نمائيد. هنگام حمام گرفتن نيز مي توانيد از روغن هاي هيدراته استفاده كنيد. قبل از استفاده از اين گونه روغن ها آن را به مقدار كم بر روي پوست دستتان امتحان كنيد.
4 - قبل از حمام آب گرم از روغن هاي ماساژ مخصوص فصل زمستان استفاده كنيد. ماساژ باعث نرمي پوست مي گردد. قبل از حمام گرفتن روغن را به مقدار زيادي بر روي حوله بماليد. از روغن هاي مغذي مثل آلموند يا(سي سيم)براي ماساژ استفاده كنيد.
5 - براي آرام نمودن پاهايتان سه شب در هفته اقدام به خيس نمودن آنها نمائيد. اين كار را مي توانيد در وان آب گرم، نمك دريايي، نمك اسپوم و يا دو تا سه قطره روغن مناسب بدنتان انجام دهيد.
بعد از مرطوب نمودن پاهايتان آن را با لوسيون مالش دهيد. براي اين عمل مي توانيد از كره يا روغن آلموند نيز استفاده كنيد. اين دستورات، وضعيت درستي را به پاهايتان مي دهد تا هنگام خواب آرامش داشته باشيد.
6 - با آب بسيار گرم حمام نگيريد. آب ولرم باعث آزار پوستتان نخواهد شد. اگر پوست بسيار خشكي داريد بيش از يك بار در روز دوش نگيريد.
7 - از صابون هاي خشك و معطر براي شستن بدنتان استفاده نكنيد. اين صابون ها چربي بدنتان را از بين مي برد. براي شست وشوي بدن حتي المقدور از صابون هاي ملايم استفاده كنيد.
8 - چربي پوستتان را با مرطوب نگه داشتن آن و رعايت رژيم هاي غذايي مانند آب پوست گردو و شير، پنير تازه و كره هندي حفظ نماييد. يك ليوان شير گرم با يك چهارم قاشق غذاخوري كره هندي در هنگام خواب با مقدار زيادي شير در رژيم روزانه ضروري به نظر مي آيد.
9 - مصرف ميوه و سبزيجات و نوشيدن آب فراوان حتماً مي بايست در رژيم غذايي روزانه رعايت شود. كدو مسمايي، انواع كدوهاي تابستاني، مارچوبه هاي نازك،  سبزيجات نازك و كلم جزء بهترين نوع سبزيجات مي باشد.
10 - انگور فرنگي هندي سرشار از منابع طبيعي ويتامين c مي باشد. اين انگور فرنگي لايه هاي مغذي را براي پوست توليد مي كند و به طور منظم به پر كردن لايه هاي پوست مي پردازد.
جواني و طراوت پوست
براي حفظ جواني پوست مي بايست از دوران كودكي و نوجواني مراقبت هاي لازم انجام شود تا در ميانسالي آثار گذر عمر را كمتر بر روي چهره خود ببينيم. البته براي حفظ جواني و سلامتي پوست رژيم هايي وجود دارد كه در ذيل به آنها اشاره مي شود.
1 - سعي كنيد كمتر در معرض نور خورشيد قرار بگيريد. بدترين زمان جذب(uv)يا اشعه ماوراي بنفش نور خورشيد ساعت 16 -10 بعدازظهر است. اگر مجبور هستيد كه در اين ساعات در معرض اشعه هاي خورشيد قرار بگيريد حتماً از كرم هاي ضد آفتاب با حداقل 15spf استفاده كنيد زيرا عدم استفاده از اين مواد باعث پيري و چروك زودرس پوست مي شود. همچنين توصيه مي شود حتماً از كلاه لبه دار استفاده نمائيد.
2 - از خشك شدن پوستتان جلوگيري كنيد. با بالا رفتن سن، پوست خشك شده و حالت پوسته پوسته پيدا مي كند. سعي كنيد بلافاصله پس از دوش گرفتن از مرطوب كننده هايي كه داراي پترولاتم يا لانولين مي باشند استفاده نماييد. همچنين از صابون هاي غيرمعطر و آب نسبتاً ولرم استفاده كنيد.]]>
</TEXT>
</DOC>
<DOC>
<DOCID>HAM2-860209-109</DOCID>
<DOCNO>HAM2-860209-109</DOCNO>
<ORIGINALFILE>/1386/860209/world/_sciew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
آسيا زير چنگال هاي خرچنگ]]>
</TITLE>
<TEXT>
<IMAGE>/1386/860209/world/012561.jpg</IMAGE>
<![CDATA[
صدف كوه كن
بعضي از واژه ها ترسناكند، مثل سرطان؛ مخصوصاً وقتي احساس كنيد خطر بيخ گوشتان است، چرا كه كارشناسان سازمان جهاني بهداشت اعلام كرده اند افزايش طول عمر و تغيير در شيوه زندگي، تعداد مبتلايان به سرطان را در آسيا تا سال2020 به شكل چشمگيري افزايش مي دهد.
به گزارش آسوشيتدپرس، در كنفرانس دو روزه اي كه در سنگاپور برگزار شد كارشناسان اعلام كردند افزايش سريع جمعيت به همراه افزايش طول عمر و تغييرات فوق العاده در رژيم غذايي و شيوه زندگي مردم، بار سنگيني را بر دوش كشورهاي در حال توسعه اي كه از عهده هزينه غربالگري، ايمن سازي و درمان هاي گران قيمت برنمي آيند، خواهد گذاشت.
ريچارد هورتون، ويراستار مجله معتبر پزشكي لنست، در اين كنفرانس گفت: بسياري معتقدند سرطان ظاهراً فقط مشكل جوامع مسن و ثروتمند است، برخي ديگر نيز معتقدند عده اي از لحاظ ژنتيكي مستعد ابتلا به سرطان هستند و در نتيجه دچار شدن به اين بيماري اجتناب ناپذير است، اما در واقع هيچ يك از اين دو نظر صحت ندارد چرا كه ايجاد تغييرات كوچك در شيوه زندگي مي تواند مانع از ابتلا به 40 درصد از سرطان ها شود.
به اين ترتيب به نظر مي رسد سرطان، كه مثل خرچنگ، چنگال هايش را بر كره زمين گسترده، اين چنگال ها را بر نقاطي از زمين بيشتر فرو خواهد كرد. غرب آفريقا، آمريكا جنوب، جزاير كارائيب و شمال شرق آسيا كه در پانزده سال آينده هفتاد و پنج درصد مرگ ومير سرطان در آنها خواهد بود. اين در حالي است كه سرطان دومين عامل اصلي مرگ در آمريكا به شمار مي رود و بيش از نيم ميليون از مردم اين كشور يا به عبارتي 1500 نفر در روز، در سال 2004 به علت بيماري سرطان جان خود را از دست داده اند. در جايي كه يك چهارم مرگ ومير در آمريكا به خاطر سرطان است، تخمين زده شده است كه امسال دو ميليون نفر از اين بيماري جان مي سپارند.
سازمان جهاني بهداشت تخمين مي زند كه در بيست سال آينده، عامل بيش از پنجاه درصد مرگ افراد در سراسر دنيا سرطان خواهد بود، چرا كه اكثر كشورها زندگي ناسالم غرب را الگوي خود قرار مي دهند. بر اساس گزارش آژانس بين المللي تحقيقات سرطان، سالانه 11 ميليون مورد جديد ابتلا به سرطان در سراسر جهان گزارش مي شود و سالانه هفت ميليون تن نيز بر اثر ابتلا به اين نوع بيماري مهلك جان خود را از دست مي دهند. در اين ميان، سرطان ريه كه استعمال سيگار يكي از مهمترين عوامل بروز آن است، با 600 هزار مورد جديد ابتلا در هر سال، مهمترين سرطان در آسيا به شمار مي آيد كه در حال حاضر رتبه نهم عوامل مرگ مردم دنيا را در اختيار دارد و در سال2030 به رتبه ششم صعود خواهد كرد. مثلاً آمار سازمان بهداشت جهاني حاكي از آن است كه شمار بيماران مبتلا به سرطان ريه در چين تا سال 2025 ميلادي به يك ميليون نفر خواهد رسيد. پس از سرطان ريه، معده و كبد، سرطان سينه و روده عمده ترين مشكلا ت در آسيا قلمداد مي شوند.]]>
</TEXT>
</DOC>
<DOC>
<DOCID>HAM2-860209-110</DOCID>
<DOCNO>HAM2-860209-110</DOCNO>
<ORIGINALFILE>/1386/860209/world/_sciew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
آزمايش قند خون]]>
</TITLE>
<TEXT>
<![CDATA[همشهري آنلاين: افراد مبتلا به ديابت لازم است ميزان قند خون خود را به طور مكرر آزمايش كنند.
آنها بايد مطمئن شوند كه ميزان قند خونشان طبيعي است و در معرض خطر بالارفتن يا پايين آمدن قند خون نيستند.
امروزه با در دسترس قرار گرفتن دستگاه هاي خانگي آزمايش قند خون، افراد ديابتي مي توانند به راحتي قند خون خود را اندازه بگيرند. در حال حاضر هدف درمان ديابت آن است قند خون هرچه دقيق تر در محدوده طبيعي حفظ شود تا به اين ترتيب از بروز عوارض اين بيماري بر اندام هاي مختلف بدن جلوگيري شود. تحقق اين هدف به آزمايش مكرر قند خون وابسته است.
شما بايد با دكترتان درباره بهترين برنامه آزمايش قند خون صحبت كنيد، اما اصول راهنماي زير كه آكادمي پزشكان خانواده آمريكا توصيه كرده است، هم مي تواند به شما در مورد اين كه افراد ديابتي  هر چند وقت يك بار بايد قند خون خودشان را آزمايش كنند، كمك كند:
• در ديابت نوع يك يا ديابت نوجوانان، كه مبتلايان به آن انسولين تزريق مي كنند، سه تا چهار بار در روز بايد قند خون اندازه گيري شود.
• افراد مبتلا به ديابت نوع 2 يا ديابت بزرگسالان كه هم انسولين مي زنند و هم قرص پايين آورنده قند خون دريافت مي كنند، بايد سه تا چهار بار در روز قند خون خود را اندازه بگيرند.
• ديابتي هايي كه قرص هاي پايين آورنده قند خون دريافت مي كنند و به مقدار تعيين شده براي هموگلوبين a1c ـ شاخصي كه نشان دهنده كنترل مناسب قند خون در درازمدت است - نرسيده اند، بايد دو تا چهار بار در روز قند خون خود را اندازه بگيرند.]]>
</TEXT>
</DOC>
<DOC>
<DOCID>HAM2-860209-111</DOCID>
<DOCNO>HAM2-860209-111</DOCNO>
<ORIGINALFILE>/1386/860209/world/_sciew.htm</ORIGINALFILE>
<ISSUE>يكشنبه 9 ارديبهشت 1386</ISSUE>
<DATE calender="Western">2007-04-29</DATE>
<DATE calender="Persian">1386/02/09</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
334]]>
</TITLE>
<TEXT>
<IMAGE>/1386/860209/world/012570.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>

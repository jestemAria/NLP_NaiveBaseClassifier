<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851202-001</DOCID>
<DOCNO>HAM2-851202-001</DOCNO>
<ORIGINALFILE>/1385/851202/news/_adabh.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[درباره لغو قانون اختصاص نيم درصد از بودجه دستگاه هاي دولتي به آثار هنري
8 ماه گذشت و بند ح حذف شد]]>
</TITLE>
<TEXT>
<IMAGE>/1385/851202/news/014853.jpg</IMAGE>
<![CDATA[
گروه ادب و هنر- پس از گذشت 8 ماه از انتشار اولين اخبار مربوط به حذف اختصاص نيم درصد از بودجه سازمان ها براي خريد آثار هنري، حالا يك بار ديگر، اين خبر منتشر شده و ضربه نهايي را به جامعه فرهنگي- هنري كشور وارد كرده است.
بند ح آيين نامه اجرايي تبصره 7 قانون بودجه سال 82 به كليه دستگاه هاي اجرايي كشور اين اجازه را مي داد كه نيم درصد از دارايي هاي سرمايه اي خود را براي انجام اقداماتي به منظور تقويت سيماي كيفي بناها و احراز هويت اسلامي و ملي در جلوه ظاهري آنها اختصاص دهند. ماده 4 اين بند نيز نحوه هزينه بودجه مورد نظر را اين گونه شرح مي دهد: منظور از اختصاص بودجه، تأمين اعتبار لازم براي طراحي، ساخت، خريد و نصب آثار هنري و يا تأمين هزينه هاي طراحي و اجراي جلوه هاي بصري و طرح هاي معماري و فرهنگي در طرح هاي تملك دارايي هاي سرمايه اي مي باشد.
اما آن طور كه سعيد ابوطالب نماينده مردم تهران و عضو كميسيون فرهنگي مجلس مي گويد: هيچ دستگاهي به جز وزارت امور خارجه اين قانون را در دو سه سالي كه وجود داشت، اجرا نكرد.
مطابق قانون مذكور، دستگاه هاي اجرايي مخير بودند كه اين نيم درصد را صرف امور فرهنگي- هنري بكنند يا نكنند كه ظاهراً بي توجهي به اين اختيار، سبب شد صورت مسئله پاك شود. چرا كه علاوه بر اختياري بودن قانون مذكور، سنواتي نيز بوده است، يعني سال به سال وجود يا نبودش در قانون بودجه كشور مورد بررسي قرار مي گيرد.جالب آن كه پيشنهاد دهندگان بودجه سال 86 شيوه راحت تر را برگزيده اند: لغو قانون. اما پاسخ اين پرسش آزار دهنده، بدون شك تنها در اختيار مسئولان است: چرا به جاي تبديل اختياري به اجباري و سنواتي به دائمي صورت مسأله حذف شده است؟
ابوطالب در اين باره هشت ماه پيش، وقتي كه خبر حذف بند ح آيين نامه اجرايي تبصره 7 قانون بودجه سال 82 از قانون بودجه سال 86 براي نخستين بار منتشر شد به روزنامه همشهري گفته بود: با قوانين سنواتي مشكل حل نمي شود. من معتقدم بايد قانوني داشته باشيم كه نه تنها بتوانيم آثار هنري را بخريم، حتي اجازه خريد ايده را هم بدهد، چرا كه هنرمند قرار نيست هميشه خودش آستين بالا بزند.
فرح اصولي، نقاش و دبير آخرين دوسالانه نقاشي معاصر ايران همان موقع اين طور پاسخ داده است: علت اين كه كسي اين قضيه را جدي نگرفت اين بود كه اختيار را درست مسئولان داده بودند، در حالي كه متأسفانه در مديريت هاي كلان ما اطلاعات هنري و تمايل در اين باره خيلي كم است. اكثر مديران ما نمي توانند تصور كنند كه بابت يك تابلو چند ميليون دلار پرداخت مي شود.
ابوطالب نيز اجرا نشدن قانون و نبود انگيزه را در مسئولان مربوط، چه آنها كه بودجه ريزي كرده اند و چه آنها كه مي بايست اجرا مي كردند، عامل اصلي لغو اين قانون مي داند. چرا كه دستگاه هاي دولتي معمولاً ترجيح مي دهند بودجه هاي خارج از شمول را صرف مسايل جاري شان كنند. اما امير رضاخادم، يكي ديگر از اعضاي كميسيون فرهنگي مجلس، 2 روز پيش به خبرگزاري دانشجويان ايران گفت: چون ارزش گذاري اين اقدامات و ميزان اعتباري كه بايد براي آنها گذاشته شود، خود يك شرايط خاص را مي طلبد، امكان دارد برخي مسايل و حرف ها پيش آيد، لذا آن را حذف كردند.
از سوي ديگر، حبيب صادقي، رئيس مركز هنرهاي تجسمي كه از قضا انتصابش تقريباً با انتشار اين خبر در خرداد ماه سال جاري همزمان شد، در كمتر از يك هفته پس از تصدي رياست مركز، واكنش تندي به لغو بند ح نشان داد و حتي گفت كه اگر لازم باشد به مجلس مي رود و در اين باره توضيح مي دهد. اما پس از آن ظاهراً مشغله هاي فراوان رئيس مركز و باقي رؤساي مراكز هنري، اجازه پيگيري ماجرا را نداده است، چرا كه پس از 8 ماه، نهايتاً بند ح در كمال آرامش و بي هيچ گرد و خاكي، حذف شد و بازگشت آن نيز غيرممكن به نظر مي رسد. خادم آب پاكي را بر دستان همه ريخته است: اكنون كه كار كميسيون فرهنگي در باره بررسي لايحه بخش فرهنگي به اتمام رسيده، ديگر نمي توان براي اين مسئله اقدامي كرد.]]>
</TEXT>
</DOC>
<DOC>
<DOCID>HAM2-851202-002</DOCID>
<DOCNO>HAM2-851202-002</DOCNO>
<ORIGINALFILE>/1385/851202/news/_adabh.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[دليل تأخير در معرفي داوران كتاب سال اعلام شود]]>
</TITLE>
<TEXT>
<![CDATA[ايسنا: معاون امور فرهنگي وزارت فرهنگ و ارشاد اسلامي گفت: دليل تأخير در اعلام اسامي داوران جايزه كتاب سال بايد اعلام شود.
محسن پرويز با اظهار تأسف از تأخير به وجودآمده در اعلام اسامي داوران كتاب سال جمهوري اسلامي ايران، اظهار داشت: قرار بود دبيرخانه كتاب سال، اسامي داوران را بلافاصله بعد از اهداي جوايز اعلام كند كه اين امر درباره بخش جايزه بين الملل انجام شد، ولي در بخش داخلي با تأخير انجام شده است، كه بايد دليل آن معلوم شود.
او همچنين گفت: البته خيلي از دست اندركاران حوزه هاي مختلف، داوران حوزه خود را مي شناسند و اظهار بي اطلاعي آنها از اسامي داوران با قضاوت هايي كه درباره داوري كتاب سال مي كنند، سازگار نيست. اگر كسي واقعاً داوران را نمي شناسد، چگونه به خود جرأت مي دهد تا آنها را متهم به تماس با برخي نامزدهاي كتاب سال يا نان قرض دادن و نظاير آن بكند؟
پرويز درباره نحوه اعلام فهرست كتاب هاي خريداري شده نيز گفت: طي ابلاغيه اي كه به اداره كل كتاب و كتاب خواني ارسال شده، اين اداره كل موظف شده است فهرست و تعداد كتاب هاي خريداري  شده توسط كميته خريد وزارت فرهنگ و ارشاد اسلامي را از طريق نشريه هفتگي كتاب هفته اعلام كند.
وي كه در ديدار با نمايندگان تشكل هاي صنفي نشر سخن مي گفت، همچنين متذكر شد: در شوراي سياست گذاري بيستمين نمايشگاه بين المللي كتاب تهران، لزوم مشاركت تشكل هاي صنفي نشر كشور در اداره نمايشگاه بين المللي كتاب تهران به طور جدي مطرح شده است.
معاون امور فرهنگي وزير فرهنگ و ارشاد اسلامي افزود: تشكل هاي صنفي نشر مي توانند طرح هاي اجرايي خود را براي اداره بخش هاي مختلف نمايشگاه به معاونت امور فرهنگي وزارت فرهنگ و ارشاد اسلامي ارائه دهند تا در جلسات شوراي سياست گذاري نمايشگاه مورد بررسي قرار گيرد.]]>
</TEXT>
</DOC>
<DOC>
<DOCID>HAM2-851202-003</DOCID>
<DOCNO>HAM2-851202-003</DOCNO>
<ORIGINALFILE>/1385/851202/news/_adabh.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برگزاري جشنواره فيلم كودكان]]>
</TITLE>
<TEXT>
<![CDATA[گروه ادب و هنر- همزمان با برگزاري پنجمين جشنواره بين المللي پويانمايي تهران، دومين جشنواره فيلم كودكان براي كودكان نيز برگزار مي شود.
به گزارش روابط عمومي كانون پرورش فكري كودكان و نوجوانان، اين جشنواره كه نخستين دوره آن خرداد سال گذشته همزمان با مجمع عمومي و پنجاهمين سالگرد تأسيس سيفژ(سازمان بين المللي سينماي كودك و نوجوان)در تهران برپا شد، از روز 6 اسفند همزمان با افتتاح جشنواره پويانمايي در مركز آفرينش هاي فرهنگي و هنري كانون برگزار مي شود.
جشنواره فيلم كودكان براي كودكان جشنواره اي است كه در آن كودكان و نوجوانان 6 تا 16 ساله فيلم هاي زنده يا انيميشن را كه به صورت وي اچ اس، ويدئويي، ديجيتال و بتاكم در مدت زمان 8 دقيقه و با موضوع كودك ساخته اند، نمايش مي دهند. به همين منظور غرفه اي براي نمايش فيلم هاي جشنواره فيلم كودكان براي كودكان در روزهاي برپايي جشنواره پويانمايي در نظر گرفته شده است.
در دومين دوره اين جشنواره 180 فيلم انيميشن و 160 فيلم زنده به دبيرخانه رسيده است كه از بين آنها در مجموع 80 فيلم به بخش مسابقه راه يافته اند و در 5 گروه سني مورد ارزيابي و داوري قرار مي گيرند و همزمان با پايان جشنواره پويانمايي تهران برگزيدگان اين جشنواره نيز معرفي خواهند شد. فراخوان اين جشنواره از طريق مطبوعات، صدا و سيما، كتابخانه هاي كانون و مدارس اعلام شد و استقبال كودكان از آن بسيار چشم گيرتر از سال گذشته بوده است. اين جشنواره كه در برخي از كشورهاي جهان نيز برگزار مي شود، براي نخستين بار در سال 2001 در يونان برگزار شد.]]>
</TEXT>
</DOC>
<DOC>
<DOCID>HAM2-851202-004</DOCID>
<DOCNO>HAM2-851202-004</DOCNO>
<ORIGINALFILE>/1385/851202/news/_adabh.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با ادبيات
پس لرزه هاي 2 جايزه ادبي]]>
</TITLE>
<TEXT>
<![CDATA[گروه ادب و هنر- در هفته پيش، پس از اتمام كار نخستين جشنواره بين المللي شعر فجر و اعلام برگزيدگان، شاهد پس لرزه هاي اين جشنواره بوديم؛ از جمله اين كه دكتر طاهره صفارزاده، شاعر و مترجم، در مصاحبه با ايسنا، اين جشنواره را فاقد پژوهش و تاريخچه شعر انقلاب، فاقد عرضه نمونه هاي شعر موفق و فاقد شرح و روند پيشرفت علمي و هنري شاعران چند نسل عنوان كرد. گفته هاي صفارزاده وقتي اهميت شنيدن پيدا مي كند كه بدانيم ايشان خود، عضو گروه داوران اين جشنواره در بخش سپيد و نيمايي بوده  و در عين حال در اين گروه به عنوان شاعر برگزيده جشنواره معرفي شده است. صفارزاده همچنين به مشخص نبودن شيوه داوري نيز اعتراض كرده است.
در هفته آينده يك نشست نقد كتاب شعر برگزار خواهد شد.دوشنبه، در تالار انديشه حوزه هنري، صابر امامي، ضياءالدين ترابي و سيداحمد نادمي درباره كتاب تو كجاست دفتر شعر حسين مهدوي سعيدي معروف به م.مؤيد آخرين و جدي ترين شاعر زنده شعر حجم، سخن مي گويند.
اين كتاب سومين مجموعه اين شاعر كهنه كار گيلاني است. دومين دفتر شعر او با عنوان گلي اما آفتابگردان در سال 1382 جايزه كتاب سال كارنامه را از آن خود كرد.
اما دوشنبه اين هفته در تالار شماره يك انديشه نشست ماهانه در حلقه رندان كه معتبرترين گردهمايي منظم شاعران طنز پرداز كشور است، به بررسي كارنامه شعر محمد كاظم كاظمي و طنزآوري هاي او كه در شعر معترض و لحن تلخش نمودي ويژه دارد، اختصاص يافت. محمد كاظم كاظمي مهمترين شاعر افغاني در ايران است. هفته گذشته همچنين خبر بستري شدن دكتر قمر آريان، همسر استاد شادروان دكتر عبدالحسين زرين كوب و صاحب تأليفات ارزنده اي چون چهره  مسيح در ادبيات فارسي را در بيمارستان شنيديم، ظاهراً  ايشان كسالت نگران كننده اي نداشته اند و علت بستري  شدنشان آنفلوآنزاي شديد بوده است.
اتفاق مهم ديگري كه تا حدودي بي سابقه بود و اميد است به شكل جدي تري در سالهاي آينده ادامه يابد، اعلام اسامي داوران كتاب سال توسط دبيرخانه اين جايزه در وزارت ارشاد بود. البته تنها اسامي داوران اعلام شده است كه از پيش موافقت و رضايتشان را گرفته بوده اند، در حالي كه استاندارد جايزه هاي ادبي و هنري اين است كه داوران معلوم باشند. اهميت اين ماجرا آنگاه معلوم مي شود كه بدانيم سه سال پيش كه جايزه كتاب شعر سال به حادثه در بامداد مرحوم منوچهر آتشي تعلق گرفت، تاكنون جايزه كتاب سال شعر داده نشده است. اين عمل داوران كه به منزله اعلام پايين بودن سطح همه كتابهاي شعر منتشره در قبال جايزه كتاب سال است، بدون هيچ توضيحي و بي اعلام هيچ معيار داوري انجام مي گيرد و از آنجا كه داوران معلوم نيستند، كسي پاسخگو نيست. تنها داوري كه در اين بخش موافقت كرده است اسمش اعلام شود، عبدالجبار كاكايي است.]]>
</TEXT>
</DOC>
<DOC>
<DOCID>HAM2-851202-005</DOCID>
<DOCNO>HAM2-851202-005</DOCNO>
<ORIGINALFILE>/1385/851202/news/_adabh.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[انتشار درياي بي پايان: آلبوم موسيقي درياي بي پايان با صداي سالار عقيلي در بازار موسيقي منتشر  شد. اين آلبوم كه شامل مجموعه كنسرت هاي گروه موسيقي دستان به خوانندگي سالار عقيلي در اروپا و كاخ نياوران است در قالب يك مجموعه منتشر شده است.
كارستان پيرمردها در راديو گفت وگو: برنامه نمايشي در تماشاخانه زندگي ششم اسفندماه در راديو گفت وگو قصه چند پيرمرد بازنشسته را روايت مي كند. برنامه نمايشي طنز در تماشاخانه زندگي قصه چند پيرمرد بازنشسته را كه بنگاه كاريابي با عنوان كارستان راه اندازي كرده اند، روايت مي كند. اين برنامه يكشنبه ششم اسفندماه ساعت 45/22 از شبكه گفت وگو پخش مي شود.
ششمين كاريكاتور ميوه  اروپا:اين مسابقه كاريكاتور در بلژيك برگزار مي شود. برگزار كنندگان اين مسابقه با موضوع ميوه و بازي ها، تا  18 فوريه، هفتم اسفندماه سال جاري، به كاريكاتوريست هاي جهان مهلت داده اند كه حداكثر پنج اثر خود را در اندازه  a4 به همراه مشخصات كامل به مسابقه ارائه كنند. آنها تاكيد كردند آثاري كه بيشتر جايزه گرفته باشند، پذيرفتني نخواهند بود. طبق اعلام، طلا، نقره، برنز، به همراه سبدهايي پر از ميوه براي برندگان و  250 لوح تقدير از جوايز اين مسابقه خواهند بود.
جشنواره  فيلم شهر در حركت: موسسه باربيكن فيلم با همكاري انستيتو فيلم بريتانيا جشنواره فيلم كوتاه با عنوان شهر در حركت را در لندن برگزار مي كند.
آغاز جشنواره  تئاتر تجربه:نشست خبري نهمين جشنواره سراسري تئاتر تجربه ـ با حضور دكتر
تاج بخش فنائيان، محمد باقر قهرماني و نغمه ثميني اعضاي شوراي سياست گذاري اين جشنواره برگزار شد.
عيادت مسئولان از استاد شهناز: تعدادي از مسئولان و هنرمندان حوزه  موسيقي در منزل جليل شهناز از استاد تار ايران عيادت كردند.
جان كاساوتيس در موزه هنرهاي معاصر:سينماتك موزه  هنرهاي معاصر تهران، در بخش نگاهي به سينماي جان كاساوتيس در ساعت 16 روز پنج شنبه سوم اسفند فيلم گلوريا را به نمايش مي گذارد.
فيلم هاي 40 كشور در اوبرهاوزن: آثاري از 40 كشور جهان در جشنواره بين المللي فيلم كوتاه اوبرهاوزن به نمايش در مي آيد. پنجاه و سومين دوره اين فستيوال از سوم تا هشتم ماه مه 2007(اواخر فروردين ماه)در آلمان برپا خواهد بود.
جايزه تدوين براي بابل و جدا افتاده: جوايز سالانه بهترين تدوين فيلم سينماي آمريكا به طور مشترك به فيلم هاي بابل و جدا افتاده اختصاص يافت. جوايز سينمايي eddie هر ساله به بهترين تدوين فيلم در آمريكا اهدا مي شود كه در مراسم امسال اين جايزه مشتركاً به جدا افتاده به كارگرداني اسكورسيزي و بابل به كارگرداني ايناريتو اختصاص يافت.]]>
</TEXT>
</DOC>
<DOC>
<DOCID>HAM2-851202-006</DOCID>
<DOCNO>HAM2-851202-006</DOCNO>
<ORIGINALFILE>/1385/851202/news/_akhar.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851202/news/014916.jpg</IMAGE>
<![CDATA[
عكس: خبرگزاري فرانسه‎/ اسكات اولسن
اينجا سيلوي گندم شمال آيووا است كه يك صخره نورد از ديوار بيروني يخ زده اين سيلو بالا مي رود. كلاس هاي آموزش صخره نوردي به دليل هموار بودن منطقه، در اين مكان برگزار مي شود. مدرس اين كلاس ها يك استاد دانشگاه است.]]>
</TEXT>
</DOC>
<DOC>
<DOCID>HAM2-851202-007</DOCID>
<DOCNO>HAM2-851202-007</DOCNO>
<ORIGINALFILE>/1385/851202/news/_akhar.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851202/news/014940.jpg</IMAGE>
<![CDATA[
روغن خوراكي سالم تر
اگر چه هنوز روغن هاي مايع مخصوص سالاد بدون درج مخاطرات آنها براي مصارف سرخ كردني، توليد و توزيع مي شوند و بسياري از شهروندان هم اين روغن ها را در دماي بالا مورد استفاده قرار مي دهند، اما اخبار خوبي از ورود روغن هاي نيمه جامد بدون اسيد چرب ترانس به بازار در آينده اي نزديك به گوش مي رسد.
مديركل دفتر بهبود تغذيه جامعه وزارت بهداشت، درمان و آموزش پزشكي اعلام كرد: اين روغن هاي نباتي به دليل دارا بودن اسيدهاي چرب غيراشباع باعث كاهش كلسترول خون و در نتيجه كاهش خطر ابتلا به امراض قلبي و عروقي مي شوند. وزارت بهداشت نيز در راستاي سياست هاي خود براي اصلاح الگوي مصرف روغن، شركت هاي توليدي روغن نباتي كشور را به توليد روغن هايي با خواص تغذيه اي سالم و بدون اسيد چرب ترانس تشويق مي كند.
خوشبختانه صنايع روغن نباتي كشور در اين زمينه پيشرفت هاي قابل توجهي داشته اند و طي سال هاي اخير ميزان اسيدهاي چرب ترانس در روغن هاي جامد نباتي كاهش يافته است.]]>
</TEXT>
</DOC>
<DOC>
<DOCID>HAM2-851202-008</DOCID>
<DOCNO>HAM2-851202-008</DOCNO>
<ORIGINALFILE>/1385/851202/news/_akhar.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[منزل تا منزل
امسال خودرو ها به سراغ مسافران نوروزي مي آيند. با اجراي طرح منزل تا منزل كه در پايانه هاي مسافربري استان تهران اجرا مي شود، شهرونداني كه اقدام به پيش خريد بليت هاي نوروزي كرده اند با اعلام نشاني منزل و تاريخ حركت به دفتر خريد بليت، خودروي سواري موردنظر در روز مقرر، آنان را از در منزل به مقصدشان خواهند رساند. پيش فروش بليت هاي نوروزي سواري هاي كرايه از?? اسفندماه در?? دفتر فروش بليت در سطح شهر تهران آغاز مي شود. متقاضيان مي توانند با اتحاديه شركت هاي مسافربري سواري استان تهران براي دريافت اطلاعات بيشتر، تماس بگيرند. از سوي ديگر پيش فروش بليت هاي اتوبوس نوروزي در دفاتر فروش بليت سطح شهر تهران آغاز شد و تا بيستم اسفندماه ادامه دارد. 4 پايانه مسافربري غرب، شرق، جنوب و بيهقي در قالب??? شركت تعاوني، مسافران استان تهران را جابجا مي كنند.
روز پرخطر
گويا همچنان براي آتش بازي چهار شنبه آخر سال برنامه قانوني و ساماندهي  شده اي وجود ندارد و بچه ها همچنان طعمه مواد محترقه خطرناك مي شوند. پليس از چند روز گذشته با تعدادي از مغازه هاي رنگ فروشي سطح شهر كه مواد اوليه مواد منفجره و محترقه توزيع كرده بودند، برخورد كرد. همچنين خريداران بايد آگاه باشند كه براي امسال هيچ نوع مواد محترقه اي از منظر پليس مجاز محسوب نمي شود و بنابراين مسئولان انتظامي  هيچ مركز مجازي را براي فروش مواد محترقه توصيه نمي كنند. البته  شهرداري تهران برخي فرهنگسراها را براي برگزاري آيين شب چهارشنبه  آخر سال در نظر گرفته  است كه به توصيه  پليس تهران بر اين مراكز نيز بايد نظارت كاملي صورت گيرد.
گوشي گران مي شود
آگاهان بازار يك بار ديگر، گراني بيشتر گوشي تلفن همراه را در صدر پيش بيني هاي خود قرار داده اند. به گفته آنها مدت زمان زيادي از افزايش تعرفه ها مي گذرد و تأخير در توليد گوشي در حدي بوده كه امكان تأمين نياز بازار داخل به اين محصول فراهم نشده و فقط قاچاقچيان گوشي به سود هنگفتي رسيده اند. ابراهيم درستي رئيس اتحاديه لوازم صوتي و تصويري و تلفن همراه، تعرفه مناسب براي واردات cbu گوشي تلفن همراه را بين 15 تا 20 درصد ارزيابي مي كند و معتقد است كار توليد گوشي بايد ابتدا طي 3 تا 5 سال به صورت مونتاژ انجام شود و پس از آن به بررسي توليد پرداخت تا به توليد به صورت skd و ckd دست يافته شود.
ابر سياه
ابر سياه تهران در بهمن ماه امسال نسبت مدت زمان مشابه 10 درصد كوچكتر شده بود. وضعيت هواي تهران از نظر شاخص آلاينده  منواكسيدكربن، در بهمن ماه  امسال?? درصد در شرايط سالم بوده است. همچنين هواي شهر تهران در?? درصد از روزهاي بهمن ماه  سال جاري در شرايط ناسالم و??درصد در شرايط پاك بوده است و در هيچ يك از روزهاي بهمن ماه سال جاري شاهد شرايط بسيار ناسالم و خطرناك در هواي پايتخت نبوده ايم.]]>
</TEXT>
</DOC>
<DOC>
<DOCID>HAM2-851202-009</DOCID>
<DOCNO>HAM2-851202-009</DOCNO>
<ORIGINALFILE>/1385/851202/news/_akhar.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/30]]>
</TITLE>
<TEXT>
<![CDATA[چند گروه خبري؟
پيام هاي كوتاه(sms)خبري همشهري از اين پس در چند گروه به مشتركان عرضه مي شود؟(پاسخ را در همين صفحه پيدا كنيد.)
a)ه7c)ه10
b)ه5d)ه12
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.(علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه 29
]]>
<IMAGE>/1385/851202/news/014937.jpg</IMAGE>
</TEXT>
</DOC>
<DOC>
<DOCID>HAM2-851202-010</DOCID>
<DOCNO>HAM2-851202-010</DOCNO>
<ORIGINALFILE>/1385/851202/news/_akhar.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نخستين لابراتوار حفظ قرآن]]>
</TITLE>
<TEXT>
<![CDATA[كانون قرآن فرهنگسراي خاتم در راستاي پيشبرد اهداف ديني اقدام به راه اندازي لابراتوار حفظ قرآن كرده است. اين كانون در نظر دارد به منظور يادگيري، حفظ و تشويق هر چه بيشتر قرآن پژوهان كلاس هاي ويژه اي را با عنوان لابراتوار حفظ قرآن با استفاده از امكانات و تجهيزات مخصوص و به صورت تخصصي همراه با اساتيد مجرب ويژه كودكان و نوجوانان برگزار كند. اين لابراتوار روز جمعه 4 اسفند ماه ساعت 15 با حضور جمعي از مسئولان فرهنگي- ديني افتتاح مي شود.علاقه مندان براي كسب اطلاعات بيشتر مي توانيد با شماره تلفن هاي 7-66207065 تماس بگيريد.]]>
</TEXT>
</DOC>
<DOC>
<DOCID>HAM2-851202-011</DOCID>
<DOCNO>HAM2-851202-011</DOCNO>
<ORIGINALFILE>/1385/851202/news/_akhar.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چگونگي اشتراك پيام هاي خبري همشهري اعلام شد]]>
</TITLE>
<TEXT>
<![CDATA[گروه اجتماعي - مدير مركز اطلاع رساني الكترونيك همشهري، نحوه اشتراك شهروندان براي دريافت پيام هاي خبري همشهري را اعلام كرد.
محمد مهاجري گفت: گروه هاي خبري sms كه تاكنون تعداد آنها محدود به
7 مورد(اقتصادي، اجتماعي، فرهنگي، شهري، ورزشي، it و سياسي)بود با افزوده شدن گروه هاي بورس، خانواده، سلامت و بهداشت، علمي  و بين الملل در 12 گروه خبري ارائه سرويس خواهند كرد.
مشتركان هر گروه خبري روزانه بين 7 تا 12 خبر دريافت مي كنند و هزينه اشتراك هر گروه براي يك دوره 3 ماهه، 90000 ريال است ومشتركاني كه تعداد گروه هاي بيشتري را برگزينند از تخفيف برخوردار مي شوند. وي همچنين اعلام كرد خبرنگاران روزنامه ها و خبرگزاري ها با ارائه معرفي نامه از مديريت هاي خود به طور رايگان از 2 گروه خبري بهره مند مي شوند، البته 289000 مشترك رايگان فعلي، مانند گذشته از خدمات خبري بهره مند خواهند شد؛ اما ميزان اخبار ارسالي كمتر از گذشته خواهد بود.
لازم به ذكر است آگهي مربوط به نحوه اشتراك در روزهاي آينده منتشر خواهد شد.]]>
</TEXT>
</DOC>
<DOC>
<DOCID>HAM2-851202-012</DOCID>
<DOCNO>HAM2-851202-012</DOCNO>
<ORIGINALFILE>/1385/851202/news/_bourse.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهامداران 20 شركت بورس در11 ماه گذشته بيش از 100 درصد سود كسب كردند
سهام 20 شركت در باشگاه 100 درصدي ها]]>
</TITLE>
<TEXT>
<![CDATA[گروه بورس- آخرين آمار دريافتي نشان مي دهد: در طول11 ماه سپري شده از سال جاري سهامداران 20 شركت به سودهاي فراتر از 100 درصد دست يافته اند.
اين گزارش حاكي است: در باشگاه 100 درصدي هاي بورس تهران، بيش از همه نام شركت هاي فعال در صنايع معدني و فلزي ديده مي شود. در اين مدت سهامداران باما با توجه به كسب سود700 درصدي از محل رشد قيمت سهامشان، رويايي ترين سود را از سرمايه گذاري در بورس كسب كرده اند. در 11 ماه گذشته، 5 هزار و 330 نفر سوار قطار صعودي سهام باما شده اند.
اين تعداد سرمايه گذار، 17 ميليون سهم باما را با پرداخت رقمي معادل 800 ميليارد ريال به سبد دارايي هايشان افزودند.
عنوان دومين سهم سودآور بورس در 11 ماه گذشته به يك شركت كم گردش تعلق گرفت. قند شيروان با حجم اندك معاملات، رشدي 300 درصدي را در قيمت سهامش تجربه كرد. به جز اين دو شركت، سهامداران 4 شركت ديگر بورس سودهاي بالاتر از 200 درصد را از محل افزايش قيمت سهام خود كسب كرده اند. از اول امسال تاكنون، قيمت سهام تكنوكار 273 درصد، ارزش دارايي سهامداران فرآورده هاي مواد معدني 242 درصد و قيمت هر سهم فرآورده هاي تزريقي 230 درصد بالا رفته، ارزش سهام حمل و نقل پتروشيمي هم با رشدي 202 درصد روبه رو شده است.
شركت هاي گل گهر، توسعه معادن روي، كالسيمين، آذرآب و فولاد كاويان نيز از جمله شركت هايي هستند كه با عمق به نسبت مناسبي در بازار مبادلاتشان، رشد قيمت سهام را تجربه كرده اند.]]>
</TEXT>
</DOC>
<DOC>
<DOCID>HAM2-851202-013</DOCID>
<DOCNO>HAM2-851202-013</DOCNO>
<ORIGINALFILE>/1385/851202/news/_bourse.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 4 شركت به تالار مبادلات]]>
</TITLE>
<TEXT>
<IMAGE>/1385/851202/news/014856.jpg</IMAGE>
<![CDATA[
گروه بورس- در مبادلات روز گذشته بورس تهران نام 4 شركت براي ادامه معاملات بر روي تابلوي بورس نمايش داده شد.
بر اساس اين گزارش، در مبادلات ديروز نماد شركت هاي صنايع شيميايي سينا، ايران تاير، كابل باختر و ايتالران باز شد. سازمان بورس نيز اعلام كرد، عمليات بازارسازي سهام از روز گذشته با سفارش روزانه يك ميليون سهم توسط شركت سرمايه گذاري سمند بر روي سهام مهركام پارس آغاز شد. اين گزارش حاكي است معاملات روز گذشته بازار سهام در حالي رقم خورد كه سهام خودرو براي دومين روز متوالي در كانون توجه بازار قرار گرفت و بيشترين حجم معاملات و بيشترين تعداد خريدار را از آن خود كرد. ديروز 216 سهامدار 5/2 ميليون سهم ايران خودرو را خريداري كردند تا اين شركت به لحاظ بيشترين تعداد خريدار در مكان اول جدول معاملات بورس جاي گيرد. ايران خودرو ديزل و سايپا نيز هركدام به ترتيب با 109 و 88 خريدار مكان هاي بعدي جدول را از آن خود كردند. شركت مهركام پارس نيز كه پس از بازگشايي نماد به كار خود ادامه مي داد توانست توجه 77 خريدار را به سوي خود معطوف كند. اين تعداد خريدار 5/9 ميليون سهم اين شركت را خريداري كردند. ديروز همچنان صف هاي خريد سهام پارسيان پابرجا بود به طوري كه 30 هزار ميليون ريال از نقدينگي بازار روانه خريد سهام اين بانك شد.]]>
</TEXT>
</DOC>
<DOC>
<DOCID>HAM2-851202-014</DOCID>
<DOCNO>HAM2-851202-014</DOCNO>
<ORIGINALFILE>/1385/851202/news/_bourse.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تكليف سهام شركت هاي نفتي اسفندماه مشخص مي شود]]>
</TITLE>
<TEXT>
<![CDATA[گروه بورس - آخرين اخبار دريافتي حاكي است، در پي بيانات رهبر معظم انقلاب، سرانجام وزيران نفت و اقتصاد براي واگذاري سهام نفتي به توافق رسيده اند.
سيد مهدي عقدايي، معاون واگذاري و امور حقوقي سازمان خصوصي سازي در اين باره گفت: فهرست شركت هاي نفتي قابل واگذاري در اجراي سياست هاي اصل 44 قانون اساسي تا پايان اسفندماه نهايي مي شود. او در گفت وگو با مهر افزود: مقرر شده به منظور تحقق اصل 44 قانون اساسي در صنعت نفت، يك جلسه نهايي ميان وزير نفت و وزير اقتصاد تا پايان اسفندماه تشكيل و در آن فهرست شركت هاي قابل واگذاري مشخص شود. از طرف ديگر علي كاردر، رئيس ستاد ويژه اصل 44 قانون اساسي در وزارت نفت گفت: مقرر شده وضعيت تك تك شركت ها براي واگذاري از جنبه هاي مختلف مشخص شود. پس از مشخص شدن وضعيت شركت ها، وزير نفت و وزير اقتصاد درباره واگذاري آنها به تفاهم و توافق دست مي يابند. وي ارزش دارايي هاي 124 شركت نفتي را 60 ميليارد دلار دانست و افزود : شركت هاي نفتي كه شامل بند ج اصل 44 مي شوند از طريق بورس واگذار مي شوند اما ممكن است در باره تعداد اندكي از شركت ها، سازمان خصوصي سازي تصميم بگيرد.]]>
</TEXT>
</DOC>
<DOC>
<DOCID>HAM2-851202-015</DOCID>
<DOCNO>HAM2-851202-015</DOCNO>
<ORIGINALFILE>/1385/851202/news/_bourse.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد شاخص، با موتور خودرو]]>
</TITLE>
<TEXT>
<![CDATA[گروه بورس- شاخص كل بورس تهران در مبادلات ديروز در نتيجه رشد سهام سايپا و ايران خودرو صعود كرد.
براساس اين گزارش، شاخص كل بورس تهران ديروز با 10 واحد افزايش، به مرز 10 هزار نزديك تر شد. شاخص هاي صنعت و بازده بازار نيز هر كدام به ترتيب 5/8 و 31 واحد افزايش يافتند. ديروز شركت هاي سايپا و ايران خودرو در مجموع 8 واحد شاخص بورس را بالا كشيدند كه در اين ميان سهم ايران خودرو 5/4 و سايپا 5/3 واحد بود. شركت هاي پارس خودرو و ايران خودرو ديزل نيز از ديگر سهام تأثيرگذار در صعود شاخص بودند. به نظر مي رسد با آغاز روند صعودي سهام خودرو در بورس تهران در روزهاي آينده شاهد افزايش توجه فعالان بازار و اقبال بيشتر اين سهام باشيم. بر پايه اين گزارش ديروز شركت ملي صنايع مس ايران براي چندين روز متوالي بيشترين نقش را در كاهش شاخص داشت به طوري كه عملكرد سهام اين شركت در مبادلات ديروز منجر به نزول شاخص كل تا سقف 4 واحد شد. پس از شركت مس، بانك اقتصاد نوين با 5/1 واحد تأثير منفي بر شاخص در جايگاه دوم قرار گرفت، شركت هاي مهر كام پارس و سرمايه گذاري پتروشيمي از ديگر شركت هايي بودند كه زمينه هاي كاهش شاخص را فراهم كردند.]]>
</TEXT>
</DOC>
<DOC>
<DOCID>HAM2-851202-016</DOCID>
<DOCNO>HAM2-851202-016</DOCNO>
<ORIGINALFILE>/1385/851202/news/_bourse.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ادامه سكوت منابع رسمي درباره سرنوشت پارسيان]]>
</TITLE>
<TEXT>
<![CDATA[گروه بورس- با گذشت 6 ماه از عزل مديرعامل بانك پارسيان و ابطال معامله سهام اين شركت در بورس هنوز هيچ خبري در باره وضعيت هيأت مديره اين بانك در دست نيست.
با وجود انتشار اخبار گوناگون در باره تعيين صلاحيت برخي افراد به عنوان عضو هيأت مديره پارسيان بانك مركزي در روزهاي اخير با صدور اطلاعيه اي اعلام كرد، هنوز هيچ فردي تأييد صلاحيت نشده و موضوع همچنان در دست بررسي است. بانك مركزي در اين اطلاعيه هيچ اشاره اي به دلايل طولاني شدن روند تاييد صلاحيت افراد معرفي شده و زمان پايان بررسي ها نكرده است و طولاني شدن فرآيند انتخاب اعضاي هيأت مديره بانك پارسيان و پاسخگو نبودن هيچ يك از مسئولان در اين خصوص 80 هزار سهامدار اين بانك را نگران كرده است. در حال حاضر 38 درصد از سهام پارسيان در دست 78 هزار فرد حقيقي و 62 درصد سهام اين شركت در دست 303 سهامدار حقوقي است ضمن اين كه هريك از سهامداران حقوقي اين بانك نيز مانند صندوق بازنشستگي پس انداز و رفاه كاركنان صنعت نفت، صندوق بازنشستگي، شركت صندوق تأمين آتيه كاركنان بانك تجارت، ايران خودرو و بسياري از شركت هاي ديگر، خود داراي صدها هزار سهامدار هستند كه منافع آنان نيز به سرنوشت اين بانك گره خورده است.
اين گزارش حاكي است: پيگيري هاي متعدد خبرنگار همشهري در روزهاي اخير به در بسته خورده و ظاهراً هيچ كس پاسخگو نيست. در همين حال منابع خبري از ارسال نامه اي به مديران مسئول در رسيدگي به پرونده تأييد صلاحيت هيأت مديره بانك پارسيان در بانك مركزي خبر مي دهند كه از آنان خواسته شده تا از هر گونه اظهار نظري در اين خصوص پرهيز كنند. اين افراد نيز با امضا كردن نامه فوق از اظهار نظر در خصوص وضعيت بانك پارسيان پرهيز دارند. شنيده هاي ديگر حاكي است، يكي از دلايل تعويق در معرفي اعضاي هيأت مديره بانك پارسيان تمايل يكي از سهامداران عمده به فروش سهام پارسيان است. گويا اين شركت بزرگ به رغم دريافت وام از صندوق ذخيره ارزي همچنان با مشكل تأمين منابع مالي مواجه است و قصد دارد سهام پارسيان را بفروشد.
آخرين اخبار دريافتي از سازمان بورس و اوراق بهادار حاكي از آن است كه پيش بيني سود هر سهم بانك پارسيان براي سال جاري در گزارش 9 ماهه به رغم تغيير برخي جزئيات عملكرد تغيير نكرده. در نتيجه سازمان بورس نيز خواستار ارايه گزارش تكميلي در خصوص جزئيات تغييرات اين گزارش شده است اما به دليل ارايه نشدن اين گزارش سازمان بورس نيز بدون انتشار پيش بيني سود هر سهم و انعكاس آن به بازار سهام تنها آخرين اطلاعيه صورت هاي مالي مياندوره اي اين بانك را بدون گزارش پيش بيني سود منتشر كرده است. بانك پارسيان تا 15 اسفند ماه سال جاري موظف است گزارش تكميلي خود را به همراه آخرين پيش بيني سود سال جاري و سال 86 را به اطلاع سازمان بورس و اوراق بهادار و سهامداران برساند، اما با مشخص نبودن وضعيت هيأت مديره تكليف تدوين اين گزارش ها و همچنين چگونگي ارايه صورت هاي مالي به مجمع عمومي هنوز معلوم نيست.]]>
</TEXT>
</DOC>
<DOC>
<DOCID>HAM2-851202-017</DOCID>
<DOCNO>HAM2-851202-017</DOCNO>
<ORIGINALFILE>/1385/851202/news/_bourse.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
گزارش لحظه اي بازار سه شنبه]]>
</TITLE>
<TEXT>
<![CDATA[ساعت 10: بورس اوراق بهادار در اولين روز اسفند ماه همچنان به روند ملايم و كم حجم خود ادامه داد به طوري كه پس از گذشت يك ساعت و نيم از شروع معاملات ارزش كل معاملات 146، ميليارد ريال بود. شركت هاي مطرح در اين ساعت، سرمايه گذاري رنا به دليل شايعه تعديل مثبت حدود 10 درصد و ملي سرب و روي تحت تأثير جابه جايي اين سهم از توسعه معادن روي به شركت كالسيمين، هپكو به دليل انجام معامله عمده شركت در قيمت پايه 3500 ريال و تغيير تركيب سهامداران و ايران خودرو ديزل به خاطر تعديل مثبت عايدي توانستند در رده سهام با روند مثبت خود قرار گيرند.
ساعت 11: در ادامه بازار ديروز شاهد استقبال خريد از سوي سرمايه گذاران نسبت به سهام شركت هاي با موقعيت بنيادي مناسب بود، به طوري كه 53 نماد با نوسان مثبت مواجه شدند كه در بين آنها به موارد زير مي توان اشاره كرد: شركتهاي كابل باختر پس از اعمال تعديل مثبت عايدي از 425 ريال به 1500ريال و پوشش 71 درصدي آن در گزارش 9 ماهه كه نوسان 37 درصد را براي نماد اين سهم به همراه داشت.
سخنراني رهبر انقلاب، مبني بر فعاليت بيشتر بخش خصوصي و نيز اميدهايي از احتمال خبرهاي مثبت از جلسه لاريجاني با البرادعي طي معاملات حضور سرمايه گذاران بيشتري براي خريد سهام شركتها را سبب شد. اين امر باعث بالا رفتن حجم و ارزش معاملات در اولين روز اسفند ماه شد.
در گروه واسطه گري مالي شركت بانك پارسيان با شايعه معامله عمده مجدد توانسته همچنان با استقبال خريد و نوسان قيمتي مثبت همراه شود. البته هنوز خبر قطعي و يا اطلاعيه اي مبني بر انجام اين معامله و قيمت پايه آن منتشر نشده است. تأثير اين خبر بر روي گروه خودرو نيز مشهود بوده است.
در گروه تجهيزات شركت هپكو با قطعي شدن معامله عمده با روند مثبت و حجم معاملات بالا روبه رو شده است. در ضمن هپكو گزارش9 ماهه تقريباً مناسبي ارائه داده است.
در گروه فلزات اساسي شركت صنايع ملي مس با شايعه حضور بازارگردان در روزهاي آتي مواجه شده است. همچنين اين شركت تا 15 بهمن ماه موفق به پوشش عايدي بالاي 1000 ريال شده كه براي سال مالي جاري خود تعديل مثبت را به همراه خواهد آورد ولي انتظار اعلام عايدي پايين تر براي سال مالي آتي اين شركت به دليل كاهش قيمت جهاني مس وجود دارد.
iratahlil.com]]>
</TEXT>
</DOC>
<DOC>
<DOCID>HAM2-851202-018</DOCID>
<DOCNO>HAM2-851202-018</DOCNO>
<ORIGINALFILE>/1385/851202/news/_cinema.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[ميهمانان احتمالي سينماي نوروزي
در حالي كه هنوز تكليف فيلم هاي اكران نوروزي مشخص نشده، از فيلم هاي اخراجي ها، سنتوري رئيس و مهمان به عنوان گزينه هاي جدي اين اكران نام برده مي شود.الهام اناري]]>
</TITLE>
<TEXT>
<IMAGE>/1385/851202/news/014874.jpg</IMAGE>
<![CDATA[
با پررونق  شدن اكران نوروز در سال هاي اخير، حالا اغلب تهيه كنندگان و فيلمسازان متمايل به نمايش فيلم هايشان در اين ايام هستند.
معمولاً از اواخر دي ماه زمزمه ها در خصوص گزينه هاي اكران نوروز به راه مي افتد و معمولاً در روزهاي بعد از جشنواره گزينه هاي اكران قطعي مي شود. به خصوص اين كه چند سالي است كه فيلم هاي موفق جشنواره فجر در اكران نوروزي به نمايش درآمده اند.
با توجه به اين كه چند سالي سينمادارها در تعيين نوبت نمايش فيلم ها، نقش تعيين كننده اي يافته اند، فيلمي شانس بيشتري براي اكران نوروز دارد كه سينمادارها آن را بپسندند.
سينمادارها هم متمايل به اكران فيلمي هستند كه شانس بيشتري براي جذب مخاطب داشته باشد.
تجربه موفق نمايش آثار برگزيده جشنواره در اكران نوروز و صدرنشيني اخراجي ها و سنتوري در جدول بهترين فيلم ها به انتخاب مردم، شانس اين دو فيلم را براي نمايش نوروزي بالا مي برد.
از سوي ديگر از رئيس هم به عنوان يكي از گزينه هاي جدي اكران نوروز نام برده مي شود. آخرين فيلم مسعود كيميايي در جشنواره فجر با اشكالات فني به نمايش درآمد.
همچنين بايد به فيلم مهمان اشاره كرد كه تهيه كننده اش قبلاً ثابت كرده كه راه و رمز فتح گيشه را مي شناسد. يك شب هم در صورت دريافت پروانه نمايش مي تواند در چند سينماي محدود به نمايش درآيد. قرار دادن يك فيلم جشنواره اي در كنار آثاري گيشه پسند مي تواند به تنوع اكران نيز بينجامد.
اما جدي ترين گزينه براي نمايش نوروزي فيلم شب بخير فرمانده است. اين فيلم كه توسط انيسه شاه حسيني كارگرداني شده، حال و هوايي جنگي دارد.
براي شب بخير فرمانده گويا قراردادي از مدت ها قبل براي نمايش در اوايل اسفندماه امضا شده كه گويا در نهايت به ادامه اكران آن در ايام نوروز خواهد انجاميد.
نكته اي كه اغلب اهالي سينما و صاحب نظران بر آن تكيه دارند، رعايت تنوع فيلم هاي نوروزي است و اين كه همه راه ها به فيلم هاي كمدي ختم نشود.
رئيس و سنتوري
مصطفي شايسته پخش كننده فيلم هاي جديد داريوش مهرجويي و مسعود كيميايي نيز در اين باره گفت: سنتوري و رئيس از موقعيت اكران در نوروز 86 برخوردار هستند. بحث نمايش فيلم سنتوري در نوروز 86 وجود دارد و هدايت فيلم قصد دارد پس از هماهنگي با داريوش مهرجويي و فرامرز فرازمند- كارگردان و تهيه كننده اين فيلم- امكان اكران اين فيلم را به عنوان برنامه  نوروزي سال86 فراهم كند و ما اميدواريم كه فيلم تا آن موقع براي نمايش عمومي آماده شود.
وي همچنين در مورد احتمال اكران فيلم رئيس گفت: نمايش اين فيلم در نوروز نيز منوط به صحبت با مسعود كيميايي است و احتمال نمايش رئيس به عنوان برنامه  نوروزي سينماهاي كشور وجود دارد، اما قطعا اين دو فيلم در كنار يكديگر به نمايش گذاشته نخواهند شد.
شايسته، در مورد نقش تنوع موضوعي در موفقيت فيلم هاي اكران نوروزي گفت: تنوع در چيدمان فيلم هاي اكران نوروز، مي تواند موجب جلب نظر بيشتر مخاطب باشد و حق انتخاب را گسترده تر سازد، اما اين شكل اكران كه آرماني ترين نحوه نمايش فيلم هاي ايراني به شمار مي رود، به هماهنگي بيشتر بين صاحبان فيلم ها و صاحبان سالن هاي سينما نياز دارد.
كيميايي هم با اشاره به احتمال اكران رئيس در ايام نوروز گفت: اگر مشكل صداي فيلم حل شود، اين امكان وجود دارد كه در ايام عيد فيلم رئيس در سينماها اكران شود.
كارگردان رئيس پيش از اين گفته بود: در حال اصلاح صداي فيلم رئيس هستم و اگر صداي فيلم به موقع درست شود، تا قبل از 15 اسفند يك نمايش خصوصي براي دوستان منتقد و هنرمندان ترتيب مي دهم. اگر مشكل صداي فيلم حل شود، اين امكان وجود دارد كه در ايام عيد هم فيلم رئيس در سينماها اكران شود. كيميايي درباره بازتاب فيلم رئيس بين تماشاچيان گفت: اگر به فيلمي بگوييم صامت ما يك فيلم صامت را بدون صدا مي بينيم، اما نسخه به نمايش درآمده رئيس با صداي بد به نمايش در آمد و حتي اجازه تفكر در سكوت را به تماشاچيان نمي داد. بنابراين نمي توان در مورد واكنش تماشاچيان با قطعيت بحث كرد.
و اما سنتوري روايتي ساده از جواني به نام علي است كه به خاطر علاقه مندي هاي شخصي و با وجود مخالفت مادرش، به سمت نوازندگي سوق پيدا مي كند و در نواختن سنتور به مهارت خاصي مي رسد، اما استفاده از مواد مخدر زندگي دشواري را براي او رقم مي زند. به نحوي كه پس از چند سال زندگي، همسرش را از دست مي دهد و به حضيض ذلت مي افتد. مهرجويي در اين فيلم موضوعي ساده و اجتماعي را انتخاب كرده و با همان مهارت و توانايي خاصي كه در خلق موقعيت هاي ناب و ماندگار دارد، فيلم را به گونه اي پيش مي برد كه بيننده با زاويه ديد و فضايي جديد آشنا شود.
اخراجي ها
اخراجي ها ساخته مسعود ده نمكي در بيست و پنجمين جشنواره فيلم فجر يكي ديگر از گزينه هاي اكران نوروزي سينماهاست. اين فيلم به عنوان فيلم برگزيده تماشاگران در اين دوره از جشنواره شناخته شد و در سال هاي اخير به تجربه ثابت شده فيلم هاي مردمي جشنواره در صورتي كه با فاصله كمي از جشنواره اكران شوند، باز هم مورد اقبال عمومي قرار مي گيرند. ده نمكي در اولين ساخته بلند خود همه فاكتورهاي لازم براي جذب مخاطب را مدنظر گرفته و با بكارگيري بازيگران حرفه اي، فيلمي مفرح ساخته و داستان هاي عاشقانه را دستمايه كارش در يك فضاي جنگي قرار داده است. اكبر عبدي، كامبيز ديرباز، محمدرضا شريفي نيا، نيوشا ضيغمي و نگار فروزنده بازيگران فيلم تازه ده نمكي هستند.
مهمان
فيلم مهمان به كارگرداني سعيد اسدي نيز يكي ديگر از احتمالات اكران نوروزي است كه گفته مي شود در گروه سينمايي قدس به نمايش در مي آيد. در اين فيلم امين حيايي، پوريا پورسرخ، شقايق فراهاني، حسام نواب صفوي، مريم اميرجلايي و محمدرضا شريفي نيا به عنوان بازيگر حضور دارند و فيلم مضموني كمدي دارد. مهمان پس از آواز قو كه در سال 79ساخته شد، جديدترين فيلم اسدي در مقام كارگردان است.
فرح بخش تهيه كننده اين فيلم مي گويد: مردم، در نوروز تماشاي فيلم هاي مفرح را دوست دارند زيرا فضاي نوروز، فضايي شاد و مفرح است، در عين حال كه امسال به دليل پايان ماه هاي سوگواري، نياز به فيلم هاي مفرح بيشتر احساس مي شود. وي تاكيد كرد: منظور من از اكران فيلم شاد، اين نيست كه همه فيلم ها در يك ژانر ساخته شده باشند، بلكه منظورم اين است كه فيلم هاي متنوع در فضايي شاد پيش بروند.
فرح بخش همچنين گفت: از زماني كه تنظيم اكران فيلم ها از بخش دولتي به بخش خصوصي واگذار شد، اكران نوروزي فيلم ها متنوع و پرمخاطب شده و اين قضيه را استقبال بالاي مردم و رضايت مردم از فيلم هاي اكران نوروز در چند سال اخير، ثابت مي كند.
يك شب
سيروس تسليمي، تهيه كننده و پخش كننده سينما به فارس گفـت: اكران يك شب به كارگرداني نيكي كريمي در نوروز 86 تقريبا قطعي شده است. اين تهيه كننده افزود: در حال مذاكره با مسئولان سينما فرهنگ براي اكران اين فيلم هستم. يك شب در چند سينماي ديگر هم علاوه بر سينما فرهنگ به نمايش درخواهد آمد، اما هنوز قراردادي با سينماهاي ديگر بسته نشده است. حدود دو ماه است كه براي دريافت پروانه نمايش يك شب درخواست داده ايم و با دريافت اين پروانه، فيلم در نوروز 86 اكران خواهد شد.
تسليمي در ادامه با انتقاد از اكران فيلم هاي نوروزي گفت: نوروز فرصت بسيار مناسبي است تا پاي مخاطبان به سينما باز شود. اين امر نيازمند ايجاد تنوع در فيلم هاي اكران شده است، اما متاسفانه اين اتفاق نمي افتد. سيروس تسليمي همچنين معتقد است: سينمادارها و نهادهاي دولتي مانند حوزه هنري و بنياد سينمايي فارابي در ايجاد تنوع در اكران نوروزي نقش بسيار پررنگي دارند، اما متاسفانه آنها بيشتر به دنبال فيلم هاي پرفروش در اين ايام مي روند و به همين دليل معمولا ما در نوروز فقط شاهد اكران فيلم هاي طنز هستيم و همين موضوع تنوع نمايش را از بين مي برد. تسليمي در ادامه گفت: سينما در نوروز فرصت دارد تا از همه طبقات، بيننده داشته باشد. اين امر در صورتي محقق مي شود كه به همه نوع فيلمي اجازه اكران داده شود.
يك شب سال گذشته در بخش جشنواره  جشنواره هاي فيلم فجر به نمايش درآمد و در جشنواره هاي متعددي چون كن،  تورين، تسالونيكي، مونترال، ونكوور و مونيخ و... حضور داشت.
يك شب داستان پرسه هاي دختري جوان در خيابان هاي تهران است كه در پرسه هاي شبانه خود با سه مرد همراه شده و از زبان هر يك از آنها داستان هاي مختلفي روايت مي شود.
نيكي كريمي پيش از اين در گفت وگويي اعلام كرده بود، يك شب از اوايل دي ماه در سينماهاي فرهنگ، استقلال و عصر جديد به نمايش گذاشته مي شود.
نيكي كريمي درباره فيلمش مي گويد: كتاب  ناتور دشت را مي خواندم كه اين ايده به ذهنم رسيد. اين كتاب روايت پسري است كه شب را در خيابان هاي نيويورك سپري مي كند.  اين فيلم متعلق به سينماي متعارف نيست، سوژه خيلي شخصي است، بنابراين خيلي علاقه مند بودم آنچه دلم مي خواست انجام بدهم. فيلمبرداري كار درخشان آقاي جعفريان است، قرار گذاشتيم هيچ نور اضافي نداشته باشيم و مي خواستيم به فضايي واقعي نزديك باشيم. در اين فيلم مي خواستم بازيگري به كمك من بيايد بنابراين هيچ كدام از سه شخصيت مرد بازيگر نبودند و فيلمنامه را هم نمي دانستند. سر صحنه به آنها مي گفتم كه بايد چه بگويند و خيلي تمرين نمي كرديم چون خود من بزرگترين ضربه را از كارگرداناني خوردم كه زياد با بازيگران تمرين مي كردند. هانيه توسلي معصوميت توام با هوش را در چهره اش دارد و مناسب نقش اصلي داستان بود. نيكي كريمي يك شب را يك فيلم اجتماعي مي داند كه براي مخاطب ساخته است و مي گويد: من فيلم را يك كالاي صادراتي نمي بينم.
مسئله پروانه نمايش
از طرفي، در حالي كه سنتوري به كارگرداني داريوش مهرجويي يكي از جدي ترين فيلم هايي است كه بحث نمايش آن در نوروز 86 مطرح است، يك منبع آگاه در گفت وگو با يكي از خبرگزاري ها، از احتمال عدم نمايش فيلم سنتوري در نوروز 86 خبر داد. وي گفت: به دليل قوانين جديد اكران، هنوز نمايش اين فيلم و برخي ديگر از فيلم هايي كه صحبت  از نمايش آنها در نوروز 86 در جريان است، قطعي نشده  چرا كه مدتي است اين بحث مطرح شده كه فيلم هايي به اكران عمومي مي رسند كه حداقل يك ماه از دريافت پروانه نمايش آنها گذشته باشد، اما سنتوري و برخي فيلم هاي ديگر، هنوز پروانه نمايش نگرفته اند. با اين حال بسياري از سينمادارها متقاضي اكران اين فيلم ها هستند.]]>
</TEXT>
</DOC>
<DOC>
<DOCID>HAM2-851202-019</DOCID>
<DOCNO>HAM2-851202-019</DOCNO>
<ORIGINALFILE>/1385/851202/news/_cinema.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
سنت احيا شده]]>
</TITLE>
<TEXT>
<![CDATA[گروه ادب و هنر- تا قبل از پيروزي انقلاب، اكران نوروزي از اهميت فوق العاده اي برخوردار بود. به طوري كه در تعيين فيلم هاي نوروزي نهايت دقت صورت مي گرفت تا تنها آثار پرمخاطب در اين ايام به نمايش درآيند. اين رعايت هم شامل فيلم هاي خارجي مي شد و هم محصولات داخلي. در مورد فيلم هاي خارجي در ايام نوروز بيشتر آثار كمدي و موزيكال به نمايش درمي آمد.
جوان هاي قديم حتماً خوب به خاطر دارند نوروزهايي را كه با كمدي هاي نورمن ويزدم سپري مي شد. در دوراني كه سينما مهم ترين تفريح مردم بود و هنوز نه رسانه تلويزيون به اندازه امروز گسترش يافته بود و نه خبري از ماهواره، اينترنت و.... بود، سينما بخش قابل توجهي از اوقات فراغت مردم را پر مي كرد. اين سنت به دلايل متنوع در سال هاي پس از انقلاب دچار انقطاع شد. به طوري كه در اواخر دهه 60 و اوايل دهه،70 اكران نوروز عملاً به اكراني كاملاً مرده تبديل شده بود.
در سال هاي 70 و 71 تعدادي از كم فروش ترين فيلم هاي سال را آثاري تشكيل مي دادند كه در ايام نوروز به نمايش درآمده بودند. طوري كه در آن سال ها كمتر تهيه كننده اي راغب بود فيلمش در ايام نوروز به نمايش درآيد. در آن سال ها از مسافرت هاي نوروزي و پخش گسترده فيلم ها و سريال ها از تلويزيون به عنوان دو عامل بازدارنده اكران نوروزي نام برده مي شد.
هر چند به تدريج و با به نمايش درآمدن فيلم هايي كه پتانسيل جذب مخاطب را داشتند، مشخص شد كه در صورت نمايش فيلم جذاب و تماشاگرپسند، مردم در كنار ديد و بازديدهاي نوروزي و مسافرت، به سينما هم مي روند. در سال هاي اخير اكران نوروز مبدل به پر رونق ترين موسم اكران شد. به عنوان مثال در نوروز 83، پرمخاطب ترين فيلم هاي سال به نمايش درآمدند، به طوري كه هيچ فيلمي در ساير ماه هاي سال نتوانست به آمار فروش فيلم هاي نوروزي نزديك شود.
نمايش فيلم هاي موفق جشنواره فجر در ايام نوروز هم با توجه به فاصله زماني اندك جشنواره يكي از عوامل رونق اكران نوروزي در سال هاي اخير بوده است.
تصور رايجي ميان اهالي سينما وجود دارد كه مردم در ايام نوروز فقط مشتاق تماشاي فيلم هاي كمدي هستند؛ تصوري كه ريشه در سنت برنامه مخصوص نوروز در دهه هاي 40 و 50 دارد. سال گذشته موفقيت فيلم تلخ چهارشنبه سوري ثابت كرد كه چنين فرضياتي صحت ندارد و اگر تماشاگر احساس كند كه با فيلم خوبي مواجه خواهد شد، در كنار ديد و بازديدهاي نوروزي به سينما هم خواهد رفت. بيش از ژانر فيلم، اين جذابيت آن است كه اهميت دارد.]]>
</TEXT>
</DOC>
<DOC>
<DOCID>HAM2-851202-020</DOCID>
<DOCNO>HAM2-851202-020</DOCNO>
<ORIGINALFILE>/1385/851202/news/_diet.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[ايست قلبي و تصادف
شايع ترين  علت مرگ تهراني ها
مدير اداره كل سلامت شهرداري تهران، افزايش تراكم جمعيت، آلودگي هوا، عدم توزيع مناسب خدمات سلامت و افزايش حوادث ترافيكي را از عمده چالش هاي حوزه سلامت در تهران خوانده و گفته است: شايع ترين علت مرگ در تهران ايست قلبي ناشي از آلودگي هواست و در هر 9دقيقه يك تهراني جان خود را بر اثر حوادث ترافيكي از دست مي دهد.
به گزارش ايسنا، دكتر تقي زاده با بيان اينكه يك سوم از كشته شدگان در حوادث ترافيكي تهران عابرين پياده هستند، تاكيد كرده آمار جهاني به طور كل بسيار كمتر و تنها 10 درصد است و اين تفاوت آماري عدم فرهنگ سازي لازم براي عابرين پياده در خصوص استفاده از پل هاي عابر و خطوط مخصوص عابرين را نشان مي دهد. وي در پايان اضافه كرده، افزايش استرس، اضطراب و بيماري هاي مستعد كننده نظير ايست قلبي از مهمترين نتايج نامطلوب افزايش آلودگي هوا در تهران است زيرا در 6 ماهه اول امسال 24 هزار شهروند تهراني فوت كردند.
بروشورهاي آموزشي اورژانس براي چهارشنبه سوري
معاون حوادث عمليات اورژانس كشور از توزيع بروشورهاي آموزشي در خصوص چهارشنبه سوري در مدارس خبر داده است.
دكتر رضا دهقان ژپور، معاون حوادث عمليات اورژانس كشور، گفته است: براي اطلاع رساني و آموزش نوجوانان بروشورهاي حاوي اطلاعات مهم و هشدارهاي لازم تهيه شده كه اواخر ماه اسفند در مدارس توزيع مي ژشود تا بتوانيم از اين طريق مانع جذب نوجوانان و جوانان به خطرات روز چهارشنبه آخر سال شويم.
غربالگري نازايي در كشور
بودجه مي خواهد
در حالي كه از امروز و به مدت 3 روز، سيزدهمين كنگره باروري و ناباروري كشور با حضور متخصصان در سالن حجاب كانون پرورش فكري كودكان و نوجوانان برگزار مي شود، دكتر احمد حسيني، دبير انجمن باروري و ناباروري ايران گفته است، اجراي طرح غربالگري نازايي در حال حاضر در هيچ مركز درماني اجرا نمي شود، زيرا با وجود برخورداري از تكنولوژي لازم، هزينه سنگين اجراي اين پروژه هنوز فراهم نشده است.
وي تاكيد كرده در حال حاضر تنها اقدامي كه در زمينه غربالگري ناباروري در ايران اجرا مي شود،  اجراي طرح pgd يا تشخيص ژنتيكي قبل از لانه گزيني جنين در موسسه پژوهشي باروري و ناباروري رويان است كه اين پروژه نيز تنها به بررسي علمي مسائل ژنتيكي ناباروري مي پردازد. وي افزوده: تكنولوژي اجراي اين پروژه در ايران موجود است اما به دليل هزينه سنگين، انجام اين طرح هم اكنون مقدور نيست. شايد تا چند سال آينده توانايي انجام آن در كشور فراهم شود.]]>
</TEXT>
</DOC>
<DOC>
<DOCID>HAM2-851202-021</DOCID>
<DOCNO>HAM2-851202-021</DOCNO>
<ORIGINALFILE>/1385/851202/news/_diet.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[بيدار شو!نمير!
كارشناسان در گفتگو با همشهري علت هاي احتمالي مرگ دختري كه اين هفته زير عمل جراحي زيبايي بيني در گذشت را بررسي كردند سميه شرافتي]]>
</TITLE>
<TEXT>
<IMAGE>/1385/851202/news/014871.jpg</IMAGE>
<![CDATA[
صبح روز شنبه 28/11/85 دختري 20 ساله حين عمل جراحي زيبايي بيني در بيمارستاني در شمال تهران جان خود را از دست داد. اين دختر جوان بعد از انتقال به اتاق عمل و تزريق داروي بيهوشي به حالت اغما فرو رفت و در ساعت 14 و 10 دقيقه بر روي تخت اتاق سي  سي  يو جان باخت. اين در حالي بود كه پزشكان بيمارستان در مراحل اوليه تحقيق احتمال دادند علت مرگ دختر جوان حساسيت به مواد بيهوشي بوده است. اتفاق روز شنبه اين هفته، شايد تاكيدي عيني و البته تلخ، بر هشداري بود كه مدتهاست به داوطلبان جراحي هاي زيبايي داده مي شود.
***
جراحي زيبايي بيني يكي از اعمال جراحي است كه مانند انواع ديگر جراحي، بدون عارضه نيست. نه مي توان گفت عوارض ناشي از اين جراحي ها به طور صرف مربوط به جراح است و نه هيچ عامل ديگري را مي توان بطور كامل مقصر قلمداد كرد. در كتب پزشكي، براي هر نوع عمل جراحي، درصد مشخصي به عنوان احتمال ايجاد عوارض مطرح شده است؛ عوارضي كه حتي در پيشرفته ترين بيمارستان هاي دنيا و زير دست زبردست ترين جراحان هم ممكن است ايجاد شود.
اغلب متخصصان گوش و حلق و بيني محتمل ترين عارضه راينوپلاستي را عوارض ناشي از بيهوشي مي دانند. دكتر احمد خاص احمدي، متخصص گوش و حلق و بيني و نماينده مجلس شوراي اسلامي ضمن بيان اين كه بيهوشي علاوه بر اين كه در تمام جراحي ها ممكن است براي بيمار خطرآفرين باشد در راينوپلاستي هم بدون عارضه نيست، به همشهري مي گويد: جراحي راينو پلاستي خودش به تنهايي نمي تواند عامل فوت بيمار باشد، البته بر خلاف تصور عمومي، داروهاي بيهوشي نيز الزاماً نمي توانند عامل فوت بيمار باشند.
وي با تاكيد بر اين كه يكي ديگر از علت هاي فوت بيماران در اين مواقع انسداد لوله هاي هوا است، مي گويد: اين لوله ها كه در حين جراحي به بيمار اكسيژن مي رسانند ممكن است قطع شوند و اكسيژن رساني به بيمار را مختل كنند.
به گفته اين متخصص گوش و حلق و بيني يكي ديگر از احتمالاتي كه ممكن است باعث فوت بيمار در حين عمل راينوپلاستي شود بدخيم شدن شرايط بيمار در ريكاوري است: ممكن است بيمار در اين شرايط دچار اسپاسم هاي شديد شود و اگر در اين زمان او را به بخش انتقال دهند و از او مراقبت هاي ويژه به عمل نياورند، بيمار جان خود را از دست خواهد داد. به هرحال بعد از درآوردن لوله هاي هوا بعد از عمل بيمار، نياز به مراقبت هاي ويژه خواهد داشت.
استانداردها رعايت مي شوند
جراحي زيبايي بيني از جمله جراحي هاي غير اورژانسي است. براي همين بايد در مراكزي انجام شود كه حداقل استانداردها در آن بخصوص استانداردهاي بيهوشي رعايت شده باشد و به دست افرادي انجام شود كه از نظر علمي احساس مسئوليت كنند و براي بيمار اهميت قائل شوند.
دكتر حكمت آرا، رئيس انجمن جراحان گوش و حلق و بيني و دانشيار دانشگاه علوم پزشكي تهران ضمن بيان اين جملات مي گويد: متأسفانه در كشور ما متخصصين بيهوشي وقتي اقدام به بيهوش كردن بيمار مي كنند، در حين عمل جراحي نظارت بر روي بيمار را به دست تكنسين بيهوشي سپرده و به طور مستقيم بيمار را كنترل نمي كنند و يا وقتي بيمار كاملاً به هوش نيامده او را به ريكاوري انتقال مي دهند كه همين در بسياري از مواقع باعث قطع تنفس بيمار، سياه شدن او و در نهايت مرگ مي شود. دكتر حكمت آرا با اشاره به اينكه در جراحي ها سعي مي شود فشار بيمار در پايين ترين حد نگه داشته شود ادامه مي دهد: در اين مواقع براي كاهش فشار بيمار از داروهايي استفاده مي شود كه خونريزي بيمار را به حداقل مي رساند و اين بيهوشي در يك لحظه اتفاق مي افتد بايد نهايت دقت از سوي متخصص بيهوشي صورت گيرد.
دكتر نراقي، متخصص گوش  و حلق  و بيني هم با اشاره به اين كه متأسفانه سيستم مانيتورينگ براي كنترل شرايط بيمار حين عمل جراحي در بيمارستان ها و مراكز درماني ما به صورت روتين و استاندارد وضعيت بيمار را گزارش نمي كنند، مي گويد: در اعمال جراحي راينوپلاستي كه بخصوص جراحي هاي ناحيه سر و گردن است اگر اين سيستم  به صورت دقيق وضعيت بيمار را كنترل نكند و با دادن آلارم پزشك را متوجه خطرات جدي مثل جا به جا شدن لوله هاي هوا يا قطع شدن آنها نكند، مسلماً بيمار جان خود را از دست خواهد داد؛  اتفاقي كه تا به حال بارها شاهد آن بوده ايم.
داروها مقصرند
به طور كلي جراحي هاي راينوپلاستي به دو صورت بيهوشي عمومي و بي حسي موضعي انجام مي شوند. سال هاي قبل كه امكانات بيهوشي پيشرفت كافي نداشت و داروها قديمي بودند خيلي از جراحان بي حسي موضعي را براي جراحي انتخاب مي كردند، ولي امروزه اين داروها جاي خود را به داروها و امكانات پيشرفته تر دادند. دكتر محسن نراقي، متخصص گوش و حلق و بيني و عضو هيأت علمي دانشگاه تهران در اين رابطه معتقد است: امروزه داروهاي بيهوشي مثل هالوتان كه دارويي قديمي براي بيهوشي بود جاي خود را به داروهاي ديگري داده اند. اين دارو در آمريكا و در خيلي از كشورهاي پيشرفته منسوخ شده ولي متأسفانه در كشور ما و در اكثر مراكز درماني براي بيهوش كردن بيمار هنوز هم از آن استفاده مي شود. اين دارو از جمله داروهايي است كه در بسياري از مواقع براي بيمار بيهوش شده خطرات جدي به وجود مي آورد.
يكي از احتمالات ديگري كه متخصصان راينوپلاستي به آن اشاره مي كنند حساسيت نسبت به بعضي از اين داروهاي بيهوشي است. دكتر نراقي در اين باره مي گويد: متأسفانه اين داروهاي بيهوشي براي بيمار حساسيت ها و شوك هايي را ايجاد مي كنند كه تا زماني كه به بيمار تزريق نشوند نمي توان از حساسيت بيمار نسبت به اين داروها باخبر شد. مثلاً دارويي مثل پني سيلين را مي توان ابتدا بر روي بيمار تست كرد و از بي خطر بودن آن مطمئن شد ولي اين داروهاي بيهوشي اين مزيت را ندارند و در بسياري از موارد براي بيمار خطرات جدي ايجاد مي كنند.
بنا به گفته اين متخصص اگر امكانات و روش هاي بيهوشي در كشور ما رو به پيشرفته شدن بروند و استانداردهاي لازم براي يك بيهوشي سالم فراهم شود خطرات آن حتي از عوارض ناشي از بي حسي موضعي نيز كمتر خواهد بود.
هشدارها شنيده نمي شوند
مي گويند ايران رتبه اول دنيا را در جراحي زيبايي بيني دارد. مي گويند بيماران بايد از عوارض و خطرات احتمالي جراحي آگاه شوند و بعد بيني شان را به جراح بسپارند. مي گويند بسياري از داوطلبان جراحي زيبايي بيني مشكلات رواني  دارند كه اگر به درمان آن پرداخته شود، ديگر سراغ عمل جراحي نمي روند. مي گويند هر روز 2 نفر در دنيا زير عمل جراحي زيبايي بيني مي ميرند. همه اينها را مي گويند و باز مي گويند ايران رتبه اول دنيا را در جراحي زيبايي بيني دارد.]]>
</TEXT>
</DOC>
<DOC>
<DOCID>HAM2-851202-022</DOCID>
<DOCNO>HAM2-851202-022</DOCNO>
<ORIGINALFILE>/1385/851202/news/_diet.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند
شكلات، غذاي مغز]]>
</TITLE>
<TEXT>
<IMAGE>/1385/851202/news/014868.jpg</IMAGE>
<![CDATA[
گمان نكنيد شكلات فقط عشق بچه هاست و چيزي نيست به جز يك هوس كودكانه. به تازگي پژوهشگران انگليسي گفته اند ز گهواره تا گور، شكلات فايده دارد. آنها در تحقيقات خود نشان داده اند مصرف شكلات عملكرد مغز را بهتر مي كند و باعث مي شود احتمال زوال عقل در هنگام پيري كم شود.
به گزارش رويترز، نتايج اين تحقيقات در اجلاس سالانه ارتقاي علوم آمريكا در سان فرانسيسكو ارائه شده است. اين كه محققان دانشكده پزشكي ناتينگهام انگليس چه طور به اين نتيجه رسيدند، به اين ترتيب بوده كه آنها يكي از اجزاي كاكائو به نام فلاوانول را در يك تركيب كاكائويي مايع بررسي كردند. همزمان با مصرف كاكائو در افراد، جريان مغز آنها را هم ارزيابي كردند. مقايسه جريان خون مغزي قبل و بعد از مصرف اين تركيب كاكائويي، نشان داد اين ماده مي تواند جريان خون مغز را بهتر كند. اين افزايش جريان خون فايده هاي زيادي براي مغز دارد؛ از جمله اين كه برخي اختلالات در ديواره رگها را درمان مي كند و نيز باعث مي شود عملكرد مغز، حداقل در يك دوره سه ساعته، تقويت شود. به اين ترتيب از بروز آلزايمر و زوال عقل كه بيماري دوران سالمندي است، با مصرف كاكائو و شكلات جلوگيري مي شود.
شير مادر، باعث پيشرفت
اجتماعي مي شود
يك تغذيه راحت و بي دردسر، يك عمر بهره مندي از فايده هايي كه روز به روز تعداد بيشتري از آنها را مي شناسيم. متخصصان مي گويند شير مادر، علاوه بر همه فايده هايي كه بر سلامت روح و جسم بچه ها دارد، مي تواند باعث شود كه آنها در آينده از لحاظ شغلي و اجتماعي هم بيشتر از ساير هم سن و سال هايشان رشد و پيشرفت كنند.
نتايج يكي از اين مطالعات كه كار محققان دانشگاه بريستول انگلستان است، به تازگي منتشر شده است. در اين مطالعه بيش از 1400 زن و مرد، از 60 سال قبل، يعني از سالهاي قبل از جنگ جهاني دوم، بررسي شدند. پيشرفت ها و شكست هاي شغلي و نيز موقعيت اجتماعي اين افراد در طي اين سالها پيگيري شد. نتايج به اين ترتيب بود كه 58 درصد كساني كه شير مادر خورده بودند، پيشرفت كرده بودند. در حالي كه در بين شيشه شيري ها، فقط 50 درصدشان پيشرفت كرده بودند. البته در اين بررسي متوجه شدند كه هيچ رابطه اي بين درآمد خانواده و پيشرفت هاي شغلي فرزندانشان وجود نداشت.خبرگزاري رويترز در ادامه گزارش اين تحقيق از اين محققان نقل قول كرده شير مادر آرامش و حمايت رواني بيشتر كودك را باعث مي شود و نيز ضريب هوشي او را بالا مي برد.]]>
</TEXT>
</DOC>
<DOC>
<DOCID>HAM2-851202-023</DOCID>
<DOCNO>HAM2-851202-023</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اعتراض  معلمان به برگشت لايحه مديريت خدمات كشوري]]>
</TITLE>
<TEXT>
<IMAGE>/1385/851202/news/014865.jpg</IMAGE>
<![CDATA[
گروه اجتماعي- جمعي از معلمان كشور نسبت به برگشت لايحه مديريت خدمات كشوري از سوي شوراي نگهبان به مجلس اعتراض كردند.
بنابر اين گزارش اغلب معلمان در مناطق مختلف آموزش و پرورش طي روزهاي گذشته در اعتراض به برگشت لايحه مديريت خدمات كشوري در كلاس هاي درس حاضر نشدند. البته در بيانيه پاياني تجمع 15 بهمن معلمان و اعضاي شوراي هماهنگي تشكل هاي صنفي فرهنگيان ايران كه در برابر مجلس شوراي اسلامي برگزار شد،تصريح شده بود كه در صورت تصويب نشدن لايحه مديريت خدمات كشوري و به منظور رساندن صداي اعتراض خود به گوش مسئولان به رغم ميل خود از حضور در كلاس ها خودداري خواهند كرد.
پس از اين تجمع، آموزش و پرورش نسبت به آن واكنش نشان داد و معاون برنامه ريزي و توسعه مديريت اين وزارتخانه گفت: اين تجمع بدون مجوز قانوني است.
لايحه  مديريت خدمات كشوري پس از انصراف دولت از استرداد آن كه طبق اصل 85 قانون اساسي، در كميسيون مشترك بررسي و تصويب شده بود، در جلسه  علني 18 بهمن به راي گذاشته شد و نمايندگان به اجراي آزمايشي آن براي مدت 5 سال راي دادند و لايحه براي تاييد به شوراي نگهبان فرستاده شد.
حمايت معلمان از لايحه مديريت خدمات كشوري به نقش اين لايحه در ترميم و همسان سازي حقوق معلمان با ساير كاركنان دولت برمي گردد در حال حاضر ميانگين حقوق معلمان بين 250 تا 300 هزار تومان است، اين در حالي است كه هر ساله نرخ تورم بيش از افزايش حقوق معلمان بوده است. همچنين براساس اعلام مشاور وزير رفاه در امور اجتماعي، خط فقر امسال در تهران و ساير كلان شهرها نزديك به 400 هزار تومان است . بدين ترتيب دريافتي بيش از 80 درصد معلمان زير خط فقر است. البته اين ميزان دريافتي مربوط به معلمان رسمي مي شود و بي ترديد حقوق معلمان حق التدريسي كمتر از اين مبلغ است. چشم اميد معلمان براي ترميم حقوق خود همسان با ساير كاركنان دولت به تصويب و اجراي لايحه مديريت خدمات كشوري است كه نظام هماهنگ پرداخت را به كليه كاركنان دولت تسري مي دهد.
همچنين شنيده شده كه معلمان در اعتراض به برگشت لايحه خدمات كشوري امروز تجمعي مقابل مجلس شوراي اسلامي برگزار مي كنند.
از سوي ديگر رئيس كميته آموزش و پرورش كميسيون آموزش مجلس با انتقاد از تعطيلي برخي كلاس هاي درس توسط معلمان گفت: چنين مسائلي را مي توان با گفتمان فرهنگي رفع كرد و در جايي كه معلمان پذيرفته اند به كلاس هاي درس روند،  تعطيلي كلاس ها توسط آنها به هيچ وجه شايسته نيست. اسدالله عباسي به ايسنا گفت: در حالي كه كميسيون آموزش مجلس و دولت به دنبال رفع مشكلات فرهنگيان هستند، چه لزومي براي تعطيلي كلاس هاي درس وجود دارد و دانش آموزان چه گناهي را مرتكب شده اند كه كلاس ها تعطيل شده است؟]]>
</TEXT>
</DOC>
<DOC>
<DOCID>HAM2-851202-024</DOCID>
<DOCNO>HAM2-851202-024</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ساماندهي 2هزار كودك خياباني]]>
</TITLE>
<TEXT>
<![CDATA[ايسنا: مديركل بهزيستي استان تهران اعلام كرد: بيش از 400 متكدي مشمول خدمات بهزيستي، از ابتداي سال جاري تاكنون ساماندهي شده اند.
محمد نفريه با اشاره به جمع آوري بيش از 2 هزار كودك خياباني در سال جاري اين عده را شامل كودكان فراري، بي سرپرست و كار دانست و ادامه داد: تيم هاي كارشناسي سازمان بهزيستي، مستقر در مبادي ورودي شهر مانند ترمينال ها، به شناسايي و جمع آوري كودكاني خياباني بي مكان و كودكان فراري مي پردازند و پس از آن زمينه بازگشت به خانواده يا در صورت بي سرپرست بودن هدايت به مراكز بلندمدت نگهداري از كودكان بي سرپرست را براي آنها فراهم مي كنند. وي تأكيد كرد: مشكل اصلي، ساماندهي كودكان كار است؛ چرا كه اغلب آنها داراي خانواده بوده و با وجود جمع آوري از سطح شهر و چهارراه ها، دوباره با اخذ حكم قاضي و تحويل آنها از سوي بهزيستي، مورد سوءاستفاده خانواده ها قرار مي گيرند و در نتيجه فرآيند جمع آوري و ساماندهي اين كودكان كه بيش از هر مسئله ديگري در شهر به چشم مي خورد، دچار دور تسلسل مي شود.]]>
</TEXT>
</DOC>
<DOC>
<DOCID>HAM2-851202-025</DOCID>
<DOCNO>HAM2-851202-025</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تدابير قضائي و پليسي براي امنيت مراسم چهارشنبه سوري]]>
</TITLE>
<TEXT>
<![CDATA[گروه اجتماعي- دادستان عمومي و انقلاب تهران گفت: به هيچ وجه نمي خواهيم مزاحم شادي مردم شويم و با شادي مردم مخالف نيستيم بلكه با افرادي كه مي خواهند سوءاستفاده كرده و نظم و امنيت و آسايش شهروندان را به خطر اندازند، مبارزه مي كنيم.
سعيد مرتضوي در حاشيه مراسم معارفه وزير جديد دادگستري، در ارتباط با اقدامات دادسراي تهران در امر مبارزه با افرادي كه بنا دارند در چهارشنبه آخر سال اختلالي در آسايش مردم به وجود آورند، گفت: در تمامي نواحي عمومي يك شعبه دادياري و شعبه بازپرسي به عنوان امنيت اجتماعي تشكيل داده ايم و اين شعبات در چهارشنبه سوري فعال خواهد شد. همچنين در جلسه ستاد پيشگيري از جرايم خاص تمامي سازمان ها و نهادهاي تامين امنيت تهران را بسيج مي كنيم تا پيشگيري هاي لازم را داشته باشند.
مرتضوي خاطرنشان كرد: انتظار داريم برخي نهادها همچون شهرداري مكان هاي خاصي را تشكيل دهند و اين شادي نظام مند شود تا برخي افراد نتوانند متعرض شادي مردم شوند.
وي خاطرنشان كرد: رفتار اراذل و اوباش تحت نظر خواهد بود و در صورتي كه اراذل و اوباش حرفه اي به فعاليت خود ادامه دهند به طور حتم در چهارشنبه سوري بازداشت خواهند شد.مرتضوي خاطرنشان كرد: ستاد پيشگيري و مبارزه با جرائم خاص هفته آينده موضوع چهارشنبه سوري و نا امني و اخلال در نظم عمومي توسط برخي اراذل و اوباش را مورد بررسي قرار خواهد داد.
دادستان عمومي و انقلاب تهران همچنين گفت: تصميم داريم مرخصي افرادي را كه متهم به سرقت و يا جرايمي هستند و زيرمجموعه اراذل و اوباش  قرار مي گيرند، از اول اسفند تا 15 فروردين 86، ممنوع كنيم.
از سوي ديگر جانشين رئيس پليس تهران نيز پيش از اين اعلام كرده بود افرادي كه به دليل ايجاد مزاحمت در چهارشنبه آخر سال دستگير شوند تا پايان نوروز در بازداشت خواهند ماند.]]>
</TEXT>
</DOC>
<DOC>
<DOCID>HAM2-851202-026</DOCID>
<DOCNO>HAM2-851202-026</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بررسي برنامه ساماندهي ازدواج جوانان]]>
</TITLE>
<TEXT>
<![CDATA[گروه اجتماعي- در پانزدهمين جلسه ستاد ملي ساماندهي امور جوانان، برنامه ساماندهي ازدواج جوانان بررسي شد.
محمد رضا قدس معاون طرح و برنامه و هماهنگي دستگاه ها و دبير ستاد ملي ساماندهي امور جوانان با اشاره به بررسي برنامه ساماندهي ازدواج جوانان و اولويت هاي اقدامات اجرايي آن در پانزدهمين جلسه ستاد ملي ساماندهي امور جوانان، تصريح كرد: استفاده از ظرفيت رسانه ملي با هدف توانمند سازي خانواده ها و جوانان در امر ازدواج، بهره گيري از انجمن اوليا و مربيان و شبكه آموزش و پرورش براي پيشبرد اهداف فرهنگي و محوريت مشهد مقدس جهت انجام طرح هاي آموزشي و اردوي زوج هاي جوان از جمله برنامه هاي فرهنگي ازدواج جوانان در سال آتي است.]]>
</TEXT>
</DOC>
<DOC>
<DOCID>HAM2-851202-027</DOCID>
<DOCNO>HAM2-851202-027</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آزادي بدهكاران مالي كمتر از 500 هزار تومان]]>
</TITLE>
<TEXT>
<![CDATA[گروه اجتماعي - معاون ستاد ديه گفت: بدهكاران مالي واجد شرايط كه كمتر از 500 هزار تومان بدهي داشته باشند در كمتر از 24 ساعت با كمك ستاد ديه آزاد مي ژشوند.
محمدعلي ساري، معاون ستاد ديه، در گفت وگو با ايلنا، گفت: مبلغ بدهي محكومان مالي واجد شرايط نيازمند، به شاكي تحويل داده مي ژشود و ستاد اين مبالغ را به محكوم نمي ژدهد. ساري خاطرنشان كرد: پرداخت بدهي محكومان مالي كمتر از يك ميليون تومان در اولويت قرار دارد و ستاد در جهت آزادي اين افراد كمك مي ژكند.
از سوي ديگر مسئول پيگيري ستاد ديه استان تهران گفت: تاكنون??ميليارد و??? ميليون ريال براي آزادي زندانيان ديه استان تهران پرداخت شده است. به گزارش پايگاه اطلاع رساني سازمان زندان ها، مسعود اعتماد در شهرري افزود: از بدو تأسيس ستاد ديه در استان تهران، يك هزار و??? زنداني به كانون گرم خانواده باز گشتند. وي با اشاره به اينكه هيچ گونه اعتباري از سوي دولت به عنوان پشتوانه اي محكم براي ستاد ديه در نظر گرفته نشده است، اظهار داشت: كمك هاي مردمي به ويژه خيرين دلسوز، مهمترين منبع مالي است كه براي آزادي زندانيان ديه در اختيار ما قرار گرفته است]]>
</TEXT>
</DOC>
<DOC>
<DOCID>HAM2-851202-028</DOCID>
<DOCNO>HAM2-851202-028</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[توزيع يك وعده غذاي گرم بين كودكان روستا مهدها]]>
</TITLE>
<TEXT>
<![CDATA[گروه اجتماعي- با اختصاص 860 ميليون تومان، توزيع يك وعده غذاي گرم بين كودكان روستا مهدها از سوي سازمان بهزيستي آغاز شد.
سيد محمد حسن جوادي، مديركل دفتر كودكان سازمان بهزيستي كشور، با اعلام اين خبر گفت: كودكان روستا مهدهاي 14 استان كشور با امضاي موافقت نامه اي ميان وزارت رفاه و سازمان بهزيستي از يك وعده غذاي گرم بهره مند مي شوند.
جوادي با اشاره به وجود سوءتغذيه در بيشتر استان هاي مورد نظر اين طرح افزود: 9 هزار كودك هم اكنون در روستا مهد هاي اين استان ها حضور دارند كه با در نظر گرفتن اعتبار 860 ميليون توماني سهم هر كودك 95 هزار تومان براي يك سال خواهد بود.به گفته جوادي اعتبار مورد نياز اين طرح از سوي دفتر فقرزدايي وزارت رفاه و تأمين اجتماعي در اختيار سازمان بهزيستي قرار گرفته  است.
وي افزود: سازمان بهزيستي در پروتكل مشتركي با وزارت رفاه طرح آموزش تغذيه سالم را نيز در اين برنامه گنجانده است، به اين ترتيب كودكان علاوه بر برخورداري از يك وعده غذاي سالم آموزش هايي نيز درباره تغذيه سالم خواهند ديد.مديركل دفتر كودكان سازمان بهزيستي، آموزش مربيان روستا مهدها و والدين كودكان را نيز از ديگر برنامه هاي در نظر گرفته شده اين طرح عنوان كرد.
گفتني است كه سازمان بهزيستي سعي دارد با جلب موافقت دفتر فقرزدايي وزارت رفاه و تأمين اجتماعي براي سال آينده اين طرح را در تمامي مناطق روستايي كشور اجرا كند.استان هاي كرمانشاه، كردستان، ايلام، لرستان، آذربايجان غربي، اردبيل، بوشهر، چهار محال و بختياري، هرمزگان، خوزستان، كهگيلويه و بويراحمد، خراسان شمالي، خراسان جنوبي، كرمان و سيستان و بلوچستان استان هاي مورد نظر هستند]]>
</TEXT>
</DOC>
<DOC>
<DOCID>HAM2-851202-029</DOCID>
<DOCNO>HAM2-851202-029</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[درمان بدون زندان معتادان، سياست جديد مبارزه با مواد مخدر]]>
</TITLE>
<TEXT>
<![CDATA[گروه اجتماعي: دبيركل ستاد مبارزه با مواد مخدر گفت: در قانون جديد بحث درمان بدون زندان معتادان به طور جدي در دستور كار قرار دارد. به گزارش پايگاه اطلاع رساني ستاد مبارزه با مواد مخدر، فداحسين مالكي، دبيركل ستاد مبارزه با مواد مخدر، در كارگاه آموزشي دبيران ستاد مبارزه با مواد مخدر سراسر كشور، گفت: ممكن است اردوگاه ژهاي بازپروري معتادان در جاهايي خاص و در صورت وجود نياز ايجاد شود، ولي اصل، درمان بدون زندان است.
از سوي ديگرگردهمايي سالانه گروه هاي خودياري خانواده هاي تولد دوباره با شركت آسيب ديدگان اعتياد و خانواده هاي آنان برگزار شد. طي مراسم فوق كه توسط جمعيت خيريه تولد دوباره در فرهنگسراي بهمن اجرا شد، دكتر خطيبيان مدير دفتر مشاركت هاي مردمي و تشكل هاي اجتماعي ستاد مبارزه با مواد مخدر و دكتر ميرزماني معاون پيشگيري و فرهنگي سازمان بهزيستي كشور به سخنراني پرداختند.اين مراسم كه هرساله در تاريخ دوم بهمن سالگرد آغاز دوران پاكي اولين عضو اين گروه برگزار مي شود امسال به دليل تقارن با ايام محرم به روز آخر بهمن منتقل شد. جمعيت خيريه تولد دوباره كه در سال 1380 توسط فروهر تشويقي تأسيس شد يكي از گروه هاي فعال در زمينه مبارزه با مواد مخدر است.]]>
</TEXT>
</DOC>
<DOC>
<DOCID>HAM2-851202-030</DOCID>
<DOCNO>HAM2-851202-030</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[متمركز عمل كنيد
@ براي جمع آوري و تبديل خودروهاي فرسوده، بايد سازماني با سازوكارهاي كافي و ضمانت اجرايي لازم تشكيل شود تا ضمن حل معضلات مربوط به خودروهاي فرسوده فعلي، در آينده نيز با همكاري شركت هاي بيمه تسهيلات مربوط به تعويض خودروها را به نسبت عمر خودرو فراهم كند. پراكندگي فعلي در متوليان و تصميم گيران جمع آوري خودروهاي فرسوده، كار را كند كرده و به زيان منافع ملي است.
عظيم داودخواه- تهران
خيابان يا پاركينگ موقت؟!
در خيابان شهيد اجاره دار- 10 متري ارامنه سال هاست كه تابلو توقف ممنوع نصب شده است، اما بهتر است مأموران راهنمايي و رانندگي سري به اين خيابان بزنند تا دريابند كه تبديل به يك پاركينگ موقت شده است!
س- ش- تهران
جدول كشي ناقص
@ جدول كشي خيابان سوم غربي در مهرشهر كرج، ناقص مانده است و نيازمند رسيدگي است.
علي محمدي آستانه- مهرشهركرج
نبود پاركينگ در ميدان ميوه  و تره بار
بازار ميوه و تره بار اختياريه پاركينگ ندارد و اين كمبود، مشكلات گوناگوني براي مراجعان ايجاد مي كند.
ماجد- تهران
حكايت لامپ سوخته!
در خيابان كارگر، خيابان قدر، كوچه باغ نو لامپ يك تير چراغ كه در ابتداي كوچه واقع شده از يك ماه قبل سوخته است. باوجود مراجعات مكرر اهالي كوچه به دستگاه هاي ذي ربط هنوز روشنايي برقرار نشده است!
م.ب- تهران
مداخله در امور داخلي كشورها
ايالت متحده آمريكا از آن سوي جهان به خاورميانه لشگركشي كرده و در عين حال براي مردم اين منطقه تعيين تكليف مي كند، آيا اين خود مداخله در امور داخلي ديگر كشورها و زير پا گذاشتن عرف و قوانين بين المللي نيست؟!
مرضيه.ن- شهركرد
حركت با چراغ خاموش
بعضي از خودروها به ويژه ميني بوس ها در شب با چراغ خاموش در معابر شهر تهران رفت و آمد مي كنند كه خطرات زيادي در بردارد. لازم است اداره محترم راهنمايي و رانندگي با اين تخلف برخورد قانوني كند.
د. فرج  اللهي- تهران
جاده پر از دست انداز
@ در جاده ديواندره- بيجار، در 10 كيلومتري بيجار به علت وجود دست اندازهاي متعدد عبور و مرور خودروها، بسيار دشوار شده و بارها لاستيك خودروها به علت برخورد ناگهاني با گودال هاي جاده تركيده است. چرا براي رفع اين خطر كه از ماه ها پيش گريبانگير رانندگان و مسافران است، اقدام به عمل نمي آيد؟!
مصطفي فتحي- بيجار
ادامه تخلف
@ شركت ها به ويژه شركت هاي تخليه چاه همچنان به تخلف قانوني نصب برچسب روي در خانه ها و مؤسسات ادامه مي دهند. شهرداري تهران، در سال 84 با اقدام قانوني مانع از اين تخلفات شد، اما اكنون، دوباره تخلف ادامه دارد كه بايد با آن برخورد شود.
پرويز ميرزايي- تهران
وعده بيست ساله
شركت تعاوني مسكن بانك ملي ايران، 20 سال پيش با دريافت 120 هزار تومان از اعضا با وعده احداث مسكن، در صالح آباد كرج زميني را خريداري كرده اما در اين مدت هيچ گونه اقدامي براي ساخت صورت نگرفته است.
م. ن- كرج
ضرورت توجه بيشتر به استدلال كودكان
در خبرهاي مربوط به صفحه حوادث، ازجمله درج شده بود كه پس از ربوده شدن يك كودك توسط فرد خلافكار و بازگشت وي به منزل، در كلانتري، اظهاراتش، مبني بر اينكه ربوده شده مورد قبول واقع نشده است. توجه بيشتر به اظهارات كودكان، در مراحل آغاز وقوع جرم، از ادامه آن جلوگيري مي كند.
زال پور- تهران
كمبود مراكز فرهنگي
@ شهر جديد انديشه، به شهر فرهنگ و ادب يعني عبارتي كه بر تابلوي ورودي شهر نقش بسته شهرت يافته است. اما در اين شهر، حتي يك مركز فرهنگي از قبيل فرهنگسرا، خانه فرهنگ و.... وجود ندارد تا جوانان بتوانند بنا به ذوق و استعدادشان، به آنجا مراجعه كنند و ساعاتي را سرگرم باشند و فنون جديد را بياموزند. با توجه به جمعيت يك ميليون نفري شهر انديشه، تأمين چنين نيازهايي ضروري است.
محمد زاده- شهر جديد انديشه
آب بي كيفيت
@ از 10 روز پيش آب لوله كشي شهر مسكوني سپه شهر واقع در تهرانپارس- خيابان وفادار شرقي، زرد رنگ و تلخ مزه شده است. تقاضا داريم شركت آب و فاضلاب، اين مشكل را به طريق ممكن برطرف كند.
جمعي از اهالي سپه شهر
بعضي از انواع موسيقي پاپ
از راديو تهران موسيقي پاپ پخش مي شد. در ساعت 25/14 روز پنج شنبه 26بهمن ماه، حين پخش اين نوع موسيقي ناگهان وضعيتي مثل گير كردن صفحه هاي موسيقي قديم پيش آمد. من فكر كردم ادامه طبيعي موسيقي است، اما با عذرخواهي گوينده، متوجه شدم كه واقعاً مشكل فني پيش آمده است. ناباوري من ناشي از آن است كه بسياري از اين موسيقي هاي به اصطلاح پاپ نه ارزش موسيقي دارند و نه لياقت پخش از راديو را!
اميرعلي سخنور- قزوين
نه مسكن نه پول!
انبوه سازي شفق در شهر ري، با دريافت 2ميليون و 500هزار تومان از متقاضيان آپارتمان هاي 100متر مربعي، در قرارداد قيد كرده بود كه در صورت انصراف متقاضي ظرف سه ماه پول را پس بدهد، اما از ساخت كه خبري نيست، وجوهات سپرده شده نيز پس داده نمي شود. اين قبيل مشكلات كه براي مردم پيش مي آيد، نيازمند رسيدگي جدي است.
مرتضي زاده- تهران
چرا كاهش مجازات؟
براي عاملان جنايات موسوم به باغ خرمالو با كاهش مجازات 15سال زندان در نظر گرفته شده است در حالي كه جرم اين باند كمتر از جانياني كه محكوم به اعدام شده اند، نيست.
علي. الف- شيراز]]>
</TEXT>
</DOC>
<DOC>
<DOCID>HAM2-851202-031</DOCID>
<DOCNO>HAM2-851202-031</DOCNO>
<ORIGINALFILE>/1385/851202/news/_ejtem.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ مسئولان]]>
</TITLE>
<TEXT>
<![CDATA[با نصب سرعت گير موافقت نشد
احتراماً، با عنايت به مطلب مندرج در همشهري مورخ 2/10/85 ستون با مردم تحت عنوان خطر در كمين دانش آموزان به اطلاع مي رساند: در باره نصب سرعت گير در تقاطع خيابان ملاصدرا و بزرگراه كردستان موضوع در جلسه شركت راهور منطقه 3 مطرح شد كه احداث آن در محل فوق مورد تصويب قرار نگرفته است.
روابط عمومي شهرداري منطقه 3 تهران]]>
</TEXT>
</DOC>
<DOC>
<DOCID>HAM2-851202-032</DOCID>
<DOCNO>HAM2-851202-032</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[معاون اجتماعي سازمان مديريت اعلام كرد
251 هزار ميليارد ريال بودجه بخش هاي رفاهي و حمايتي سال آينده
قيمت نان در سال آينده افزايش نمي يابد]]>
</TITLE>
<TEXT>
<IMAGE>/1385/851202/news/014931.jpg</IMAGE>
<![CDATA[
گروه اقتصادي- دولت در لايحه بودجه سال آينده 251 هزار ميليارد ريال براي بخش هاي حمايتي، رفاه و تامين اجتماعي اختصاص داده است.
محمود عسگري آزاد معاون اجتماعي سازمان مديريت و برنامه ريزي ديروز در جمع خبرنگاران به تشريح ويژگي هاي بودجه در بخش هاي رفاهي، حمايتي و بهداشت و درمان پرداخت و اظهار داشت: در بودجه سال 86 و در بخش سلامت جمعا 18هزار و 200 ميليارد ريال اعتبار پيش بيني شده است و بودجه عمومي بهداشت و درمان نيز
30 درصد رشد يافته است.
وي با بيان اينكه افراد فاقد بيمه كشور حدود 8 درصد است، در خصوص يارانه دارو در سال 86 گفت: جمعا در بودجه سال 86 در سه رديف 2 هزار و 750 ميليارد ريال اعتبار براي يارانه دارو پيش بيني شده است كه نسبت به بودجه امسال 6/22 درصد رشد داشته است.
قيمت نان افزايش نمي يابد
عسگري آزاد در پاسخ به پرسشي در خصوص كاهش يارانه آرد در سال 86 تأكيد كرد: هيچ تصميمي براي افزايش قيمت نان در سال آينده وجود ندارد و قبل از ايجاد زيرساخت هاي لازم و پوشش تأمين اجتماعي يارانه نان و انرژي تغيير نخواهد كرد.
تاسيس صندوق ويژه اشتغال
وي همچنين از تاسيس صندوق ويژه اشتغال نيازمندان با سرمايه اوليه 250 ميليارد تومان خبر داد و گفت: در بودجه سال آينده 100 ميليارد تومان براي اين صندوق درنظر گرفته شده است.
اعتبار هزار ميليارد توماني براي پوشش بيمه بيماران نيازمند
عسگري آزاد از تخصيص اعتبار هزارميليارد توماني براي پوشش بيمه درمان بيماران نيازمندي كه هنوز تحت پوشش بيمه خدمات درماني قرار نگرفته اند، خبر داد و افزود: براي بيماران خاص در لايحه بودجه علاوه بر اعتبارات بيمه درماني 383 ميليارد ريال نيز بودجه پيش بيني شده است. وي اضافه كرد: پيش بيني ديگر اختصاص 4درصد بيمه شخص ثالث يعني اعتباري معادل 1500 ميليارد تومان به مداواي مصدومين است كه در اثر حوادث مختلف به بيمارستان منتقل مي شوند و با پيش بيني اين اعتبار هيچ بيمارستاني نبايد از پذيرش مصدومين خودداري كند.
حجم بالاي تصدي  دولت
معاون اجتماعي سازمان مديريت با بيان اينكه حجم بالاي تصدي هاي دولت در بخش بهداشت و درمان سبب شده است كيفيت خدمات تحت تاثير قرار گرفته و قدرت نظارتي وزارت بهداشت كاهش يابد، گفت: بر اين اساس در بودجه سال آينده دولت متعهد مي شود 25 درصد هزينه ساخت بيمارستان ها را به صورت بلاعوض به متقاضيان بخش خصوصي پرداخته و زمين رايگان در اختيار آنان قرار  دهد.
استمرار بيمه درمان اقشار محروم
عسگري آزاد خاطرنشان كرد: استمرار بيمه درمان اقشار محروم نيز در لايحه بودجه سال 86 ديده شده است و اقدام ويژه ديگري كه از سال 85 آغاز و در سال آينده نيز استمرار خواهد يافت، كمك به بيماران قلبي و ريوي از محل دريافت عوارض سيگار است. وي توضيح داد: امسال حجم اين عوارض به 100 ميليارد تومان رسيده و براي سال آينده نيز معادل همين رقم پيش بيني شده است.
بودجه 193 هزار ميليارد ريالي براي رفاه و تامين اجتماعي
معاون اجتماعي سازمان مديريت افزود: دولت در بخش رفاه و تأمين اجتماعي به استثناي يارانه ها، بودجه اي معادل 193 هزار ميليارد ريال و در بخش يارانه ها به جز بخش يارانه انرژي 58 هزار ميليارد ريال يارانه پيش بيني كرده است. وي گفت: دولت در مجموع در سال 86 بالغ بر 251 هزار ميليارد ريال در زمينه رفاه اجتماعي هزينه مي كند و در سال 86 توسعه و تعميم تأمين اجتماعي جهت گيري شده است و براي بيمه رانندگان و خدام مدارس هزار ميليارد ريال اعتبار در نظر گرفته شده است.
افزايش سهم بيمه عمر بازنشستگان
عگسري آزاد افزود: بر اساس لايحه بودجه 86، بيمه فوت بازنشستگان 2 ميليون تومان تعيين شده است و 4 هزار و 685 ميليارد ريال كالابرگ اختصاصي نيز براي 11 ميليون نفر خانوار نيازمند تحت پوشش سازمان هاي حمايتي در نظر گرفته شده است كه نسبت به سال قبل 27 درصد رشد كرده است.]]>
</TEXT>
</DOC>
<DOC>
<DOCID>HAM2-851202-033</DOCID>
<DOCNO>HAM2-851202-033</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[هشدار معاون اقتصادي بانك مركزي نسبت به رشد نقدينگي وتورم
رشد نقدينگي در دي ماه به 38 درصد رسيد]]>
</TITLE>
<TEXT>
<IMAGE>/1385/851202/news/014934.jpg</IMAGE>
<![CDATA[
گروه اقتصادي- دكتر اكبر كميجاني معاون اقتصادي بانك مركزي رشد نقدينگي تا پايان سال جاري را بين 41 تا 45 درصد و نرخ تورم را 13 تا 5/13 درصد پيش بيني كرد و نسبت به رشد بالاي نقدينگي هشدار داد.
كميجاني كه در دومين همايش صنعت ليزينگ ايران سخن مي گفت، رشد اقتصادي كشور در سال هاي 83 و 84 را به ترتيب 8/4 و 4/5 درصد و در شش ماهه نخست سال جاري 5 درصد اعلام و پيش بيني كرد رشد اقتصادي ايران در شش ماهه دوم به 8/5 درصد برسد و بدين ترتيب، رشد توليد ناخالص داخلي ايران تا پايان سال جاري به هدف 4/5 درصد خواهد رسيد. كميجاني از روند كاهنده نرخ بيكاري در كشور خبر داد و گفت: نرخ بيكاري در سه ماهه اول و دوم امسال به ترتيب به 11 و 2/10 دهم درصد كاهش يافته است و احتمال كاهش بيشتر آن نيز با توجه به افزايش رشد اقتصادي وجود دارد.
كميجاني با ابراز نگراني نسب به رشد تورم و نقدينگي، گفت: به علت شرايط خاص اقتصاد ايران، هم اكنون با كمبود ابزارهاي پولي براي مهار نقدينگي مواجه شده ايم و متاسفانه با وجود انتشار اوراق مشاركت، رشد نقدينگي در كشور همچنان بالاست. كميجاني افزود:  ميانگين رشد نقدينگي در سال 83، 29 درصد و در سال 84، 34 درصد بوده اما اين ميزان تا پايان دي ماه امسال به 38 درصد افزايش يافته است و با توجه به وضعيت رشد نقدينگي و ضريب فزاينده آن در ماه هاي پاياني سال، نرخ رشد نقدينگي حتي با فروش اوراق مشاركت به 41 تا 45 درصد افزايش مي يابد كه اين رشد بالاترين نرخ رشد در دوران انقلاب خواهد بود.وي همچنين از روند صعودي نرخ تورم نيز ابراز نگراني كرد و گفت: با رسيدن نرخ تورم در دي ماه به 5/12 درصد احتمال افزايش آن به 13 تا 5/13 درصد تا پايان سال وجود دارد. با اين وجود، وي اظهار اميدواري كرد با مجموعه تدابيري كه انديشيده مي شود نرخ تورم در سال جاري از 5/12 درصد فراتر نرود.
وي اظهار اميدواري كرد كه با تلاش دولت، مجلس و بانك مركزي اقدامات اصلاحي مناسبي براي مقابله با آثار تورمي رشد نقدينگي و ساير عواملي كه منجر به رشد نقدينگي مي شود و همچنين تثبيت قيمت ها، صورت گيرد.]]>
</TEXT>
</DOC>
<DOC>
<DOCID>HAM2-851202-034</DOCID>
<DOCNO>HAM2-851202-034</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كميسيون تلفيق بودجه تصويب كرد
بنزين150 تومانبدون سهميه بندي]]>
</TITLE>
<TEXT>
<![CDATA[گروه اقتصادي- كميسيون تلفيق ديروز در ادامه بررسي لايحه بودجه پيش از طرح در صحن علني مجلس قيمت هر ليتر بنزين براي سال آينده را 150 تومان و بدون سهميه بندي تصويب كرد.
حسن سيد آبادي عضو كميسيون تلفيق  با اعلام اين خبر گفت: در جلسه ديروز بعدازظهر كميسيون تلفيق رسيدگي به لايحه  بودجه  سال 86، بر اساس تبصره 13 قيمت بنزين در سال آينده مورد بررسي قرار گرفت و نهايتاً پيشنهاد قيمت هر ليتر بنزين 150 تومان و بدون سهميه بندي، با 23 رأي به تصويب رسيد.
وي در عين حال تأكيد كرد كه احتمال تصويب اين امر در صحن علني مجلس بعيد به نظر مي رسد. اين مصوبه بايد در صحن علني مجلس مطرح و در چارچوب ديگر مواد لايحه بودجه با رأي نمايندگان تصويب شود. به نظر مي رسد با توجه به حساسيت هاي ناشي از تأثير اين مصوبه در زندگي روزمره مردم همچنان بنزين بحث انگيز   ترين ماده لايحه بودجه تا روز پاياني تصويب آن در مجلس شوراي اسلامي  باشد.مرتضي تمدن عضو كميسيون تلفيق مجلس شوراي اسلامي در گفت وگو با مهر توضيح داد: جلسه اين كميسيون ديروز با حضور 35 نماينده تشكيل و نرخ هر ليتر بنزين و گازوئيل براي سال آينده به  ترتيب 150 و 45 تومان تصويب شد. وي افزود: در اين جلسه 23 عضو كميسيون تلفيق مجلس رأي به افزايش قيمت بنزين به 150 تومان براي هر ليتر در سال 86 داده و 26 عضو اين كميسيون نيز با افزايش قيمت گازوئيل به 45 تومان در سال آينده موافقت كردند.خبرگزاري مهر همچنين گزارش داد: برخي از نمايندگان مجلس شوراي اسلامي در اعتراض به تصويب قيمت 150 توماني بنزين جلسه كميسيون تلفيق بودجه را ترك كردند. محمدرضا باهنر، حسن سبحاني، حسن كامران، مرتضي تمدن و اسماعيل جبارزاده از جمله كساني بودند كه به قصد از رسميت انداختن جلسه، جلسه كميسيون تلفيق را ترك كردند، اما اعتراضات آنان به نتيجه نرسيد. اين نمايندگان در عين حال اميدوارند كه پيشنهاد قيمت بنزين در صحن علني رأي نمايندگان را كسب نكند.]]>
</TEXT>
</DOC>
<DOC>
<DOCID>HAM2-851202-035</DOCID>
<DOCNO>HAM2-851202-035</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[عضو هيأت رئيسه مجلس در گفت و گو با همشهري اعلام كرد:
لايحه بودجه بر اساس اصل44 اصلاح مي شود]]>
</TITLE>
<TEXT>
<![CDATA[گروه اقتصادي- ابراز نارضايتي مقام معظم رهبري از روند اجراي سياست هاي اصل 44 موجب جنب وجوش تازه اي ميان دست اندركاران و مسئولان كشور در شتاب بخشيدن به اجراي دقيق و صحيح اين سياست ها شده است. هم اكنون لايحه بودجه سال 86 در مجلس  در حال بررسي است و با توجه به تاكيد مقام معظم رهبري در آماده شدن هر چه سريع تر شرايط توسعه بخش خصوصي، جلوگيري از رشد فعاليت هاي دولت در چارچوب بودجه ضروري به نظر مي رسد.
بقيه از صفحه اول
انتظار مي رود با توجه به تاكيد مقام معظم رهبري بر اجراي دقيق و سريع سياستهاي اصل 44، لايحه بودجه سال آينده در راستاي اين سياستها تنظيم شده به گونه اي كه آثار عيني آن در كوتاه مدت در زندگي اقتصادي مردم هويدا شود.
در اين رابطه حميدرضا حاجي بابايي عضو كميسيون تلفيق بودجه مجلس در گفت وگو با خبرنگار ما با اشاره به اينكه كميسيون تلفيق بودجه  سال 86 را بر اساس سياست هاي اصل 44 بررسي و تصويب مي كند، گفت: در جلسه روز دوشنبه كميسيون تلفيق، كميته اي از مجمع تشخيص مصلحت نظام شامل آقايان دكتر رضايي، آقامحمدي، انصاري و نبوي حضور يافتند و در اين نشست درباره نحوه اجراي سياست هاي اصل 44 در لايحه بودجه هماهنگي هاي لازم صورت گرفت تا خصوصي سازي، آزادسازي، و كوچك كردن دولت به طور عملي در لايحه بودجه ديده شود. بر اين اساس، قرار شد با گنجاندن تبصره اي در لايحه بودجه، اولا هرگونه توسعه در شركت هاي دولتي ممنوع شود و ثانيا دولت ملزم گردد سرمايه گذاري ها را به سمت توسعه بخش خصوصي ببرد و از حاكميت وزارتخانه ها بر شركت هاي دولتي بكاهد.وي تاكيدكرد: مجلس براي اصلاح بودجه با تنگناهايي مواجه است و اساسا قدرت ماوراي بودجه ندارد، اما هيچ بهانه اي براي عدم نظارت بر بودجه از سوي مجلس، قابل توجيه نيست و در همين راستا از ديروز كميسيون تلفيق بودجه و كميسيون ويژه اصل 44 به طور عملي شروع به بررسي بودجه بر اساس سياست هاي اصل 44 نموده اند. كميسيون ويژه اصل 44 نيز امروز گزارش 4 صفحه اي عملكرد خود و همچنين راهكارهاي پيشنهادي براي اجراي سياست هاي اصل 44 را ارائه خواهد كرد.
حاجي بابايي با بيان اينكه مجلس از همان زمان ابلاغ اين سياست ها وظيفه خود را تسهيل و نظارت بر اجراي سياست هاي توسعه بخش خصوصي قرار داد، افزود: وظيفه ديگر مجلس، تنظيم قوانيني است كه دولت را موظف به اجراي سياست هاي اصل 44 كند و بر اقدامات دولت نظارت كند كه فعاليت هاي آن در بودجه بر اساس سياست هاي اصل 44 باشد كه به هر حال در اين زمينه ها كوتاهي شده است و هر سه قوه عملكرد رضايت بخشي نداشته اند.]]>
</TEXT>
</DOC>
<DOC>
<DOCID>HAM2-851202-036</DOCID>
<DOCNO>HAM2-851202-036</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ثبت نام 2 ميليون و 487 هزار نفر براي سيم كارت هاي دولتي]]>
</TITLE>
<TEXT>
<![CDATA[گروه اقتصادي- براساس آخرين آمار ثبت نام سيم كارت دولتي در سراسر كشور تا روز 30 بهمن ماه در مجموع 2 ميليون و 478 هزار و 768 نفر براي سيم كارت دولتي ثبت نام كرده اند كه از اين ميزان 1ميليون و 864 هزار و 896 سيم كارت اعتباري است.
استقبال نكردن متقاضيان از ثبت نام سال جاري براي سيم كارت هاي دولتي از تحول جدي در بازار تلفن همراه كشور حكايت دارد و نشان مي دهد كه تقاضا در اين بازار بسوي واقعي تر شدن نيل كرده است. برخي بي اعتمادي  ها از سياست هايي كه مسئولان دولتي در اين بخش اتخاذ خواهند كرد، مانند سياست هاي قيمتي و يا تغيير تعرفه ها كه از ابتداي سال جاري در مورد گوشي تلفن همراه اتخاذ شد همچنان بر اين بازار سايه افكنده است ولي انتظار نمي رود كه قيمت هاي بالا و صف هاي طولاني براي خدمات تلفن همراه در كشور بار ديگر تكرار شود.
براساس گفته مسئولان وزارت ارتباطات و فنآ وري اطلاعات با توجه به ثبت نام كمتر از يك ميليون نفر براي سيم كارت هاي دائمي انتظار مي رود كه متقاضياني كه در اين دوره ثبت نام كرده اند سيم كارت هاي خود را حد اكثر نيمه نخست سال آينده دريافت كنند.]]>
</TEXT>
</DOC>
<DOC>
<DOCID>HAM2-851202-037</DOCID>
<DOCNO>HAM2-851202-037</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ديدگاه
آثارتورمي افزايش قيمت بنزيندكتر حميدرضا كاتوزيان]]>
</TITLE>
<TEXT>
<![CDATA[در مورد تصميم ديروز كميسيون تلفيق در رابطه با تعيين قيمت 150 توماني براي هر ليتر بنزين، برخي نمايندگان معتقد بودند كه كميسيون تلفيق و حتي دولت نيز نمي تواند چنين تصميمي درباره قيمت بنزين اتخاذ نمايد چرا كه اين تصميم، مغاير با قانون برنامه چهارم مي باشد و بايد براي اينگونه تصميم گيري ها قانون برنامه چهارم اصلاح شود. بر اين اساس، برخي اعضاي كميسيون تلفيق روز گذشته نسبت به اين مصوبه اعتراض داشتند كه با توجه به اين اعتراضات به نظر مي رسد اينگونه تصميم گيري درباره بنزين نهايتا منتفي شود.
با اين وجود، در صورت تصويب نهايي، اين مصوبه شوك تورمي به اقتصاد كشور وارد خواهد كرد چرا كه با اين روند با دهك هاي پاييني و بالايي جامعه در مورد بنزين به طور يكسان برخورد شده است. اين در حالي است كه دهك هاي پاييني توانايي هضم افزايش يك باره قيمت بنزين را ندارند و از سويي ديگر اين موضوع بر سيستم حمل ونقل عمومي مانند تاكسي ها و سواري ها نيز تاثير خواهد گذاشت. بهتر است در صورتي كه مقرر باشد تا قيمت بنزين افزايش يابد اين كار به صورت تدريجي و در بلندمدت انجام شود.
به اعتقاد من، پيشنهاد دو نرخي كردن، از اين شيوه تصميم گيري در مورد بنزين بهتر است، بدان معنا كه بايد بنزين توليد داخل به سيستم حمل ونقل عمومي مانند تاكسي ها داده شود و براي افراد عادي نيز سهميه  جزئي از 40 ميليون ليتر بنزين توليد داخل تعلق گيرد و در صورتي كه افرادي مي خواهند بيش از اين ميزان مصرف كنند، بنزين وارداتي توسط بخش دولتي يا خصوصي با افزايش قيمت معقولي عرضه شود، چرا كه بايد كساني كه از تمكن مالي بيشتري برخوردار بوده و در عين حال مايل به استفاده از بنزين بيشتري هستند هزينه بيشتري را بپردازند.
گرچه در هر دو شيوه سهميه بندي و يا دونرخي كردن قيمت بنزين نيز مفاسدي وجود دارد و بايد سيستم كارت هوشمند راه اندازي شود، اما اكنون بخشي از بنزين وارداتي به شكل قاچاق از كشور خارج مي شود كه بايد از اين موضوع جلوگيري نموده و بر اساس برنامه درازمدت، قيمت بنزين را به قيمت هاي جهاني برسانيم. از سوي ديگر، هرچند براي بررسي آثار تورمي افزايش 70 توماني قيمت بنزين در هر ليتر بايد كار كارشناسي توسط بانك مركزي صورت گيرد، اما بر اساس بررسي هايي كه پيش از اين انجام شده افزايش 70 توماني قيمت بنزين حداقل 10 تا 15 درصد آثار تورمي را به دنبال خواهد داشت.
*عضو كميسيون صنايع و معادن مجلس شوراي اسلامي]]>
</TEXT>
</DOC>
<DOC>
<DOCID>HAM2-851202-038</DOCID>
<DOCNO>HAM2-851202-038</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
بازتعريف بخش خصوصي دكتر عليرضا سلطاني]]>
</TITLE>
<TEXT>
<![CDATA[بخش خصوصي امروز آزمون حساس و مهمي را پشت سر مي گذارد. حساسيت و اهميت اين آزمون ناشي از اين واقعيت است كه بخش خصوصي براي اولين بار پس از انقلاب اسلامي با ابلاغ سياست هاي اصل 44 قانون اساسي، عملا به رسميت شناخته شده و قرار است اين بار مقدم بر دولت سكان دار اقتصاد ايران شود و سرنوشت كشور و بار اصلي توسعه،  رفاه و رونق را بردوش گيرد.
انتظار مي رود بيانات اخير مقام معظم رهبري در مورد اهميت سياستهاي اصل 44 فضاي حاكم بر انتخابات امروز اتاق را تحت تاثير قرار داده و بخش خصوصي با اراده اي جدي و قوي با حضور در انتخابات، تركيبي سازگار و مصمم به اجراي سياستهاي اصل 44 را برگزيند. مهم ترين اقدام و برنامه اتاق بازرگاني به عنوان نماينده واقعي بخش خصوصي در دوره جديد بازتعريف بخش خصوصي و جايگاه آن در اقتصاد ايران فارغ از سياست زدگي و تاثيرپذيري منفي از جريانات سياسي است. طبيعي است با وجود بخش خصوصي قدرتمند، ريسك پذير، خلاق و آينده نگر، انگيزه لازم براي تحرك دولت در اجراي سياست هاي توسعه اي مبتني بر كوچك سازي دولت و خصوصي سازي به وجود مي آيد.
وظيفه نهادي و ذاتي اتاق بازرگاني فعاليت در جهت منافع اعضا و بخش خصوصي است. اين وظيفه در سالهاي گذشته به دلايل مختلف از جمله فضاي سياسي كشور و فقدان يك پارادايم واحد حاكم بر ساختار اقتصادي كمتر امكان ظهور پيدا كرده است.
بديهي است كارآمدي اتاق بازرگاني در جهت حمايت از بخش خصوصي و تامين منافع آن در چارچوب فضاي آينده اقتصاد كشور در گرو اعتقاد راسخ به سياست هاي اصل 44، درك واقع بينانه نسبت به تحولات اقتصادي داخلي و شناخت قواعد و اصول اقتصاد جهاني و بهره گيري از تمامي ابزارها و امكانات در جهت ارتقاي بهره وري و توسعه است. بايد پذيرفت كه روند تحولات اقتصاد جهاني بسيار سريع و گسترده است و همگامي با اين تحولات در راستاي افزايش توان رقابتي اقتصاد ملي حياتي است.
بخش خصوصي بايد به اين سمت پيش رود كه با پشتوانه چارچوب هاي قانوني در حال ايجاد بر محور سياست هاي اصل 44، خود را بر اقتصاد كشور تحميل كرده و دولت را وادار به عقب نشيني از حوزه اقتصاد كند. يك روي سياست هاي كلي اصل 44 دولت و حاكميت است و روي دوم آن بخش خصوصي. اتاق بازرگاني به عنوان نماينده بخش خصوصي در عين حال بايد هرگونه بهانه نسبت به ناكارآمدي اين بخش را در دوره جديد از بين برده و با اطلاع رساني دقيق و شفاف فضا را براي فعاليت رقابتي فراهم سازد.]]>
</TEXT>
</DOC>
<DOC>
<DOCID>HAM2-851202-039</DOCID>
<DOCNO>HAM2-851202-039</DOCNO>
<ORIGINALFILE>/1385/851202/news/_eqtes.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با تصويب كميسيون تلفيق
قيمت هر مترمكعب گاز خانگي 20 ريال افزايش مي يابد]]>
</TITLE>
<TEXT>
<![CDATA[گروه اقتصادي- با تصويب كميسيون تلفيق بودجه 86 بهاي هر مترمكعب گاز خانگي در سال آينده 20 ريال افزايش خواهد يافت تا درآمد حاصل از آن صرف گازرساني به روستاها شود.
محمدمهدي مفتح مخبر كميسيون تلفيق در تشريح مصوبات اين كميسيون گفت: بر اساس مصوبه ديگر كميسيون تلفيق مجلس، قرار شد شركت ملي گاز و شركت توزيع گاز 900 ميليارد ريال صرف گازرساني به روستاهايي كنند كه تا فاصله 15 كيلومتري از خطوط انتقال گاز قرار دارند. وي افزود: بر اساس مصوبه ديگر كميسيون تلفيق، مقرر شد تعرفه آب روستايي بر اساس 30 درصد تعرفه آب در شهر نزديك آن محاسبه شود.]]>
</TEXT>
</DOC>
<DOC>
<DOCID>HAM2-851202-040</DOCID>
<DOCNO>HAM2-851202-040</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستور دستگيري 7 گربه بازيگوش
با شكايت يكي از ساكنان آپارتمان از همسايه اش به خاطر نگهداري چند گربه، قاضي دادسرا حكم انتقال حيوانات را صادر كرد]]>
</TITLE>
<TEXT>
<![CDATA[گروه حوادث- با شكايت يك مرد از 7 گربه شيطان كه در آپارتمان همسايه نگهداري مي شد، قاضي دادسرا حكم انتقال گربه ها را صادر كرد، اما وقتي پليس اين حكم را اجرا كرد، صاحب گربه ها با بيان اينكه بدون آنها دق مي كند خواستار بازگرداندن آنها شد.
اوايل هفته گذشته يكي از ساكنان آپارتماني در شرق تهران به دادسرا رفت و از همسايه اش به خاطر نگهداري 7 گربه كه مدعي بود سر و صدا و شيطنت آنها باعث اذيت و آزار ساير ساكنان آپارتمان شده است شكايت كرد. وي به بازپرس پرونده گفت: گربه ها علاوه بر برهم زدن آسايش، سلامت ساكنان ساختمان را نيز به خطر انداخته اند، بازپرس دادسرا وقتي دريافت ادعاهاي اين مرد صحت دارد، دستور انتقال 7 گربه شيطان را صادر كرد.
ماموران پليس با اين دستور قضايي به مقابل آپارتمان صاحب گربه ها رفته و از وي خواستند تا خودش گربه ها را تسليم آنها كند، اما وقتي زن صاحب خانه كه از علاقه بيش از حد همسرش به گربه ها باخبر بود، دستور پليس را ناديده گرفت و حاضر نشد در خانه را باز كند، ماموران با توجه به دستور قضايي با ورود به آپارتمان به جستجو براي جمع آوري گربه ها پرداختند و بعد از گرفتن گربه ها، آنها را همراه خود از آپارتمان خارج كردند.
قاضي رضا جعفري معاون دادسراي جنايي پايتخت روزگذشته با اعلام اين خبر جالب گفت: بعد از انتقال گربه ها به كلانتري صاحب آنها كه از طريق همسرش از ماجرا با خبر شده بود سراسيمه خود را به مركز پليس رسانده و از ماموران خواست گربه هايش را به وي بازگردانند. صاحب گربه ها وقتي دريافت جمع آوري حيوانات با دستور قاضي دادسرا صورت گرفته است به شعبه دادسرا رفت و گفت: اين گربه ها را بسيار دوست دارم و بدون آنها از غصه دق خواهم كرد.
به اين ترتيب در حالي كه قرار عدم صلاحيت دادسرا براي رسيدگي به اين پرونده صادر شده بود، بازپرس با بازگرداندن گربه ها، پرونده را به هيات تخلفات صنفي فرستاد. اين بار مرجع رسيدگي كننده با بررسي شكايت، صاحب گربه ها را به پرداخت 30 هزارتومان جريمه نقدي به خاطر سلب آسايش همسايه ها محكوم كرد، اما به مالك گربه ها تذكر داده شد در صورتي كه در نگهداري گربه ها در آپارتمانش نظافت كامل و شرايط آسايش همسايه هاي ديگر را در نظر نگيرد گربه ها بار ديگر جمع آوري مي شوند.]]>
</TEXT>
</DOC>
<DOC>
<DOCID>HAM2-851202-041</DOCID>
<DOCNO>HAM2-851202-041</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جعل چك مسافرتي براي خريد گوسفند]]>
</TITLE>
<TEXT>
<IMAGE>/1385/851202/news/014895.jpg</IMAGE>
<IMAGE>/1385/851202/news/014898.jpg</IMAGE>
<![CDATA[
گروه حوادث- دو جاعل حرفه اي كه با استفاده از چك هاي مسافرتي جعلي، اقدام به خريد گوسفند از يك قصابي كرده اند تحت تعقيب پليس تهران قرار گرفتند.
هفته گذشته مرد قصابي به شعبه 15 بازپرسي در دادسراي ناحيه 5 رفت و از 2 مرد شيك پوش كه با استفاده از چك هاي مسافرتي جعلي دست به كلاهبرداري 300 هزار توماني از او زده بودند شكايت كرد. اين مرد به بازپرس حسن جراحي گفت: چند روز قبل 2 مرد جوان به مغازه قصابي ام آمده و از من خواستند 2 گوسفند زنده به آنها بفروشم، من كه فكر مي كردم مشتريان خوبي نصيبم شده است همراه آنها به محل نگهداري گوسفندان رفتم و پس از آنكه 2 راس گوسفند برايشان ذبح كردم، آنها 300 هزار تومان چك مسافرتي به من دادند. اين دو مرد جوان بعد از برداشتن گوشت گوسفندان به سرعت سوار بر يك خودرو از آنجا رفتند اما وقتي ساعاتي از رفتن اين 2 مرد  گذشت به بانك رفتم و در آنجا بود كه كارمند بانك پس از ديدن چك ها گفت همه آنها جعلي هستند.
پس از اظهارات اين مرد بازپرس شعبه 15 دستور چهره نگاري از متهمان را صادر كرد و به اين ترتيب جست و جوي پليسي براي دستگيري متهمان آغاز شد. بازپرس جراحي با هشدار به فروشندگان از آنها خواست از دريافت چك مسافرتي از افراد ناشناس خودداري كنند وي همچنين از كساني كه متهمان را شناسايي كرده اند خواست موضوع را به شعبه 15 بازپرسي در دادسراي ناحيه 5 اطلاع دهند.]]>
</TEXT>
</DOC>
<DOC>
<DOCID>HAM2-851202-042</DOCID>
<DOCNO>HAM2-851202-042</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كلاهبرداري كارمند اخراجي از سالمندان]]>
</TITLE>
<TEXT>
<IMAGE>/1385/851202/news/014892.jpg</IMAGE>
<![CDATA[
گروه حوادث- با دستگيري يكي از اعضاي باند كلاهبرداري كه به بهانه ارايه تسهيلات بيمه اي به كلاهبرداري ميليوني از سالمندان دست زده اند، بازپرس دادسراي ناحيه 12 از كساني كه به اين شيوه از آنها كلاهبرداري شده است در خواست كرد شكايت خود را مطرح كنند.
سرهنگ حسين خوئيني معاون اداره آگاهي پايتخت روز گذشته درتوضيح اين خبر گفت: اين مرد 40 ساله متهم است به همراه 2 همدستش كه همچنان متواري هستند، از حدود 6 ماه پيش و به دنبال اخراج از سازمان تامين اجتماعي به دليل فساد مالي،چند دفتر ارايه تسهيلات بيمه اي را تاسيس كردند و با وعده بيمه كردن سالمندان دست به كلاهبرداري 4 تا 5 ميليوني از آنها دست زده اند.
به گفته معاون آگاهي تهران، در حالي كه تاكنون 10 سالمند كه در دفاتر تهرانسر و افسريه از آنها كلاهبرداري شده است،شكايت خود را مطرح كرده اند داديار شعبه 14 دادسراي ناحيه 12 با صدور مجوز انتشار تصوير متهم بدون پوشش چهره،از كساني كه به اين صورت از آ نها كلاهبرداري شده است خواست جهت پيگيري پرونده  به اداره مبارزه با كلاهبرداري آگاهي تهران و يا دادسرا مراجعه كنند.]]>
</TEXT>
</DOC>
<DOC>
<DOCID>HAM2-851202-043</DOCID>
<DOCNO>HAM2-851202-043</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[فرار پرماجراي يك متهم از زندان]]>
</TITLE>
<TEXT>
<![CDATA[گروه حوادث- با فرار متهم پرونده قتل از يك زندان، 2 مسئول ندامتگاه به دستور بازپرس يكم دادسراي جنايي بازداشت و روانه زندان شدند.
اواسط آذرماه خبر فرار يك متهم به قتل كه زمان اعدام وي نيز نزديك بود، به بازپرس محمد حسين شاملو گزارش شد. برپايه اين گزارش، وقتي بررسي درباره نحوه فرار اين متهم به قتل نشان داد كه به دليل سهل انگاري مسئولان زندان به عنوان مسئول خريد زندان قادر به خروج از زندان بوده و در همين زمان موفق به فرار شده است، بازپرس شاملو زماني را براي دستگيري مجدد متهم و بازگرداندن وي به زندان مشخص كرد.
هفته گذشته با پايان زمان تعيين شده، رئيس ندامتگاه و مسئول بدرقه زندان به اتهام ايجاد شرايط براي فرار اين متهم بازداشت و روانه زندان شدند.]]>
</TEXT>
</DOC>
<DOC>
<DOCID>HAM2-851202-044</DOCID>
<DOCNO>HAM2-851202-044</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[خط پايان براي متهمان آسانسور سياه]]>
</TITLE>
<TEXT>
<![CDATA[گروه حوادث - 3 متهم فراري كه پس از تهديد زن جواني در آسانسور، او را به طبقه يازدهم آپارتماني در غرب تهران كشانده و مورد آزار و اذيت قرار داده بودند دستگير شدند.
تحقيقات ماموران بسيج حوزه 121 اكباتان براي دستگيري مجرمان زماني آغاز شد كه زن جواني سراسيمه به شعبه 6 بازپرسي در دادسراي صادقيه رفت و از 4 نفر كه با تهديد چاقو به وي تعرض كرده بودند شكايت كرد. اين زن به بازپرس يونسي گفت: شب قبل همراه همسرم براي خريد به بازار رفته بوديم كه هنگام برگشت تصميم گرفتم بسته اي را به خانه دوستم كه سر راه ما بود ببرم. به همين دليل از شوهرم خواستم جلوي در آپارتمان آنها منتظر بماند و خودم سوار آسانسور شدم تا به طبقه چهارم بروم.
وي ادامه داد: زماني كه آسانسور در طبقه دوم توقف كرد 4 پسر جوان وارد آن شدند و پس از بسته شدن در آسانسور با چاقو شروع به تهديد من كردند. لحظاتي بعد در حالي كه يكي از آنها دست خود را جلوي دهانم گذاشته بود و يكي ديگر نيز با چاقو تهديدم مي كرد، به طبقه يازدهم رسيديم در اين هنگام آنها با تهديد مرا به انتهاي پله ها برده و در آنجا مورد آزار و اذيت قرار دادند.
پس از اظهارات اين زن، جست و جوي ماموران براي شناسايي و دستگيري متهمان آغاز شد و آنها پس از چهره نگاري از 4 پسر جوان و تحقيقات نامحسوس در محل حادثه، توانستند يكي از متهمان را كه يك جوان فوتباليست بود شناسايي و دستگير كنند. با انتقال متهم به دادسراي ناحيه 5 و اعتراف او به ربودن زن جوان، تحقيقات ماموران براي دستگيري 3 متهم فراري پرونده ادامه يافت و در بررسي هاي تخصصي مشخص شد تمامي آنها پس از دستگيري همدست خود خانه را ترك كرده و به محلي نامعلوم گريخته اند.
ماموران بسيج كه احتمال مي دادند متهمان پس از گذشت چند روز در خانه يا پاتوق هاي خود آفتابي شوند همه اين محل ها را به صورت نامحسوس زير نظر گرفتند و چند هفته بعد توانستند يكي ديگر از متهمان را نيز رديابي كنند. با شناسايي اين پسر جوان و دستگيري او، مخفيگاه 2متهم ديگر پرونده نيز به محاصره ماموران درآمد و آنها توانستند در 2عمليات جداگانه آنها را دستگير و به دادسرا انتقال دهند. به اين ترتيب به دستور بازپرس يونسي پرونده براي رسيدگي به اتهام تجاوز به عنف آنها به دادگاه كيفري ارسال شد. همچنين در خصوص اتهام آدم ربايي نيز براي متهمان قرار مجرميت صادر و پرونده براي آغاز محاكمه به دادگاه عمومي و جزايي ارسال شد.]]>
</TEXT>
</DOC>
<DOC>
<DOCID>HAM2-851202-045</DOCID>
<DOCNO>HAM2-851202-045</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مرد جوان با سند جعلي، زنداني آزاد مي كرد]]>
</TITLE>
<TEXT>
<![CDATA[گروه حوادث- مرد جاعلي كه در مرخصي زندان با جعل وثيقه اقدام به آزادي ساير زندانيان مي كرد، با هوشياري بازپرس شعبه چهارم دادسراي شهرري دستگير شد.
اين مرد با شناسايي خانواده هاي زندانيان در اطراف دادسرا از آنها مبالغ هنگفتي براي ارائه وثيقه هاي جعلي دريافت مي كرد.
چندي قبل بازپرس شعبه چهارم دادسراي بعثت زماني كه به وثيقه ملكي يك زنداني شك كرده و احتمال داد اين وثيقه چند ميليوني جعلي باشد، وثيقه را در اختيار كارشناسان رسمي دادگستري قرار داد و آنها با بررسي سند ملكي، جعلي بودن آن را اعلام كردند. به اين ترتيب مرد وثيقه گذار دستگير و تحت بازجويي قرار گرفت. در بازجويي هاي اوليه اين مرد كه در مرخصي زندان به سر مي برد به كارآگاهان گفت: از مدتي قبل در حالي كه در مرخصي زندان به سر مي بردم، تصميم گرفتم با جعل سند ملكي و آزادي زندانيان با اين اسناد پول زيادي به جيب بزنم، به اين ترتيب با پرسه زدن در اطراف دادسراي شهرري، خانواده هاي زندانياني را كه به وثيقه گذاري احتياج داشتند را شناسايي كرده و با گرفتن مبالغي سند جعلي را در اختيار آنها قرار مي دادم تا بتوانند زندانيان را آزاد كنند. در حالي كه اين مرد مدعي است كه در 2 ماه مرخصي  خود پول كلاني با اين شيوه به دست آورده است، در ادامه تحقيق از اين مرد مشخص شد وي 2 زنداني را در شعبه ديگري در دادسراي شهرري به همين روش آزاد كرده است.]]>
</TEXT>
</DOC>
<DOC>
<DOCID>HAM2-851202-046</DOCID>
<DOCNO>HAM2-851202-046</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كلاهبردار خونسرد، خودش را همسايه معرفي مي كرد]]>
</TITLE>
<TEXT>
<IMAGE>/1385/851202/news/014889.jpg</IMAGE>
<![CDATA[
گروه حوادث- مرد جواني كه با معرفي خود به عنوان كسبه پاساژ، اقدام به سرقت از ساير مغازه داران مي كرد دستگير شد، اين مرد كه 8 شاكي دارد با مراجعه به فروشگاه هاي فروش لوازم خانگي، با جلب اعتماد صاحبان آنها اقدام به سرقت لوازم خانگي نو مي كرد.
رسيدگي به پرونده سرقت هاي اين مرد جوان هنگامي آغاز شد كه شنبه گذشته، صاحب يك فروشگاه لوازم خانگي در پاساژي در جنوب تهران با پليس تماس گرفت و گفت: مرد جواني را كه مدتي قبل از وي كلاهبرداري كرده بود را دستگير كرده است.
با حضور ماموران پليس و انتقال مرد جوان به كلانتري 117 جواديه، بازجويي از وي آغاز شد، اما در حاليكه او منكر كلاهبرداري از صاحب مغازه بود، چندين شاكي ديگر نيز كه اين جوان اقدام به كلاهبرداري از مغازه آنها كرده بود، وي را شناسايي كردند.
صاحب فروشگاه درباره شگرد سرقت اين مرد جوان گفت: يك ماه قبل، اين مرد جوان به مغازه ام در پاساژ خيابان صابوني آمد و مدعي شد در طبقه بالاي اين پاساژ مغازه دارد، او از من درخواست كرد 2 دستگاه جاروبرقي به او بدهم، بعد از گرفتن جاروبرقي ها او گفت: چند دقيقه بعد پولش را به شاگرد مغازه مي دهد تا برايم بياورد.
من او را نمي شناختم، اما به خاطر اينكه فكر مي كردم كه او هم كسبه پاساژ است 2، جاروبرقي نو به او دادم و او با برداشتن آنها از مغازه ام بيرون رفت، اما هر چه منتظر پول ماندم خبري نشد.
بعد از مدتي وقتي از چند كاسب ديگر پاساژ نيز به شيوه اي مشابه كلاهبرداري شد، تصميم گرفتيم او را پيدا كنيم و به اين ترتيب ساعاتي قبل وقتي كه او در پاساژ در حال پرسه زدن بود، اين مرد كلاهبردار را دستگير كرديم.
با اين شكايتها قاضي كياني، بازپرس شعبه اول دادسراي بعثت به بازجويي از مرد جوان پرداخت اما وي باز هم مدعي شد اظهارات شاكيان دروغ است، اما در حالي كه 8 شاكي او را شناسايي كرده بودند سرانجام لب به اعتراف گشود و به كلاهبرداري از كسبه پاساژ اعتراف كرد.
بازپرس پرونده با اعلام اين خبر، از مغازه داراني كه اين مرد جوان به اين روش از آنها كلاهبرداري كرده است درخواست كرد براي طرح شكايت به شعبه اول دادسراي بعثت مراجعه كنند.]]>
</TEXT>
</DOC>
<DOC>
<DOCID>HAM2-851202-047</DOCID>
<DOCNO>HAM2-851202-047</DOCNO>
<ORIGINALFILE>/1385/851202/news/_havad.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آخر بدشانسي يك سارق]]>
</TITLE>
<TEXT>
<![CDATA[گروه حوادث- دزد بدشانس، لوازم اوراقي خودروي مسروقه را به همان تعميرگاهي فروخت كه صاحب خودرو بعد از پيدا شدن بدنه خودرواش، براي تعمير به آن جا رفته بود.
دهم بهمن ماه، با گزارش سرقت يك خودروي پرايد از مقابل منزلي در شرق تهران، كارآگاهان پليس تحقيقات خود را براي يافتن خودروي مسروقه آغاز كردند، در اولين مرحله كارآگاهان شماره خودرو مسروقه را در اختيار گشت هاي پليس سراسر كشور قرار دادند و جستجو براي يافتن آن آغاز شد. با گذشت 5 روز از سرقت پرايد، صاحب خوش شانس پرايد مسروقه، خودرو خود را در حاليكه درهاي آن و در صندوق عقبش كنده شده بود، در يكي از خيابانهاي فرعي مركز شهر پيدا كرد. مرد خوش شانس كه بار ديگر خودروي خود را پيدا كرده بود، با خوشحالي براي تعمير آن به تعميرگاهي درخيابان استخر تهران رفت و در اين تعميرگاه بود كه براي دومين بار خوش شانسي به سراغش آمد، او درها و لوازم ربوده شده خودروش را در گوشه اي از تعميرگاه مشاهده كرد.
اين مرد بلافاصله با پليس تماس گرفته و ماجرا را به ماموران اطلاع داد، با حضور تيم پليسي و بازجويي از صاحب تعميرگاه مشخص شد كه وي درهاي خودرو را از مردي به نام محسن خريداري كرده است.
قاضي رضا جعفري معاون دادسراي جنايي تهران با اعلام اين خبر گفت: با شناسايي محل اقامت محسن وي بازداشت شده و با اعتراف به سرقت خودرو و كندن درهاي آن گفت: تا كنون چندين اتومبيل را به اين شيوه ربوده و بعد از اوراق كردن به فروش رسانده است.]]>
</TEXT>
</DOC>
<DOC>
<DOCID>HAM2-851202-048</DOCID>
<DOCNO>HAM2-851202-048</DOCNO>
<ORIGINALFILE>/1385/851202/news/_informatic.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[بنيانگذار يكي از ثروتمندترين مؤسسات دنيا از سرمايه گذاران براي پيشرفت علم كمك خواست
سخنراني داغ مدير گوگل]]>
</TITLE>
<TEXT>
<IMAGE>/1385/851202/news/014859.jpg</IMAGE>
<![CDATA[
ايرنا: مؤسس و مدير شركت گوگل روز شنبه در يك همايش علمي اعلام كرد پيشرفت علم نيازمند كمك سرمايه گذاران است و از سوي ديگر دانشمندان براي كمك به بشريت بايد به دنبال راه حل مشكلات اساسي انسان ها باشند.
لري پيج در سخنراني خود در همايش انجمن پيشرفت علوم آمريكا در سانفرانسيسكو اعلام كرد: هم اكنون افراد زيادي با تخصص بازاريابي در جهان علم وجود دارند، اما متأسفانه اين افراد كمك زيادي به ثمر بخش شدن تحقيقات دانشمندان نمي كنند.
لري پيج،??ساله??سال قبل، پس از فارغ التحصيل شدن از دانشگاه استنفورد، ايده ارزشيابي كردن
وب سايت هاي اينترنت را براي بهبود عملكرد موتورهاي جستجو پايه ريزي كرد كه اين ايده مورد توجه سرمايه گذاران قرار گرفت و هم اكنون اساس عملكرد موتور جستجوي گوگل را تشكيل مي دهد. گوگل هم اكنون يكي از ثروتمندترين شركت هاي دنياست.لري پيج در جمع صدها دانشمند حاضر در اين همايش گفت: محققان بايد به سرمايه گذاران در تحقيقات علمي نزديكتر شوند، زيرا اگر دانشمندان مورد حمايت اين افراد قرار نگيرند، در بازاريابي محصولات و فناوري هاي خود موفق نخواهند بود. پيج در بخش ديگري از سخنانش چند ايده علمي را به عنوان مثال مطرح كرد كه با سرمايه گذاري مي توانند به حل برخي مشكلات بزرگ انسان ها بينجامند. وي اظهار داشت: سالانه تنها در كشور آمريكا??هزار نفر در تصادفات رانندگي جان خود را از دست مي دهند و اين درحالي است كه براي حل اين مشكل مي توان كنترل حركت خودروها را در اختيار رايانه ها قرار داد. به عقيده پيج، هر چند بسياري از مردم ايده كنترل خودروي خود توسط رايانه را خوشايند نمي دانند، اما حقيقت اين است كه اگر رايانه ها هدايت خودروها را در اختيار بگيرند، انسان هاي بسيار كمتري در حوادث رانندگي جان خود را از دست خواهند داد.
پيج به عنوان ايده اي ديگر مطرح كرد به جاي هزينه هاي سنگين راه سازي در كشورهاي كمتر توسعه يافته، بهتر است اين هزينه ها براي طراحي و ساخت هواپيماهاي سبك و كوچكي صرف شوند كه هر كدام از آنها كمتر از خودروهاي شخصي بنزين مصرف مي كنند و مي توانند با سرعت بالا مسافران خود را جابه جا كنند.
وي در پايان سخنان خود يادآور شد دليل اصلي عدم موفقيت بسياري ايده هاي علمي، عدم توجه انسان ها به اين ايده ها بوده  است نه مشكلات فني خود آنها.]]>
</TEXT>
</DOC>
<DOC>
<DOCID>HAM2-851202-049</DOCID>
<DOCNO>HAM2-851202-049</DOCNO>
<ORIGINALFILE>/1385/851202/news/_informatic.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[مايكل داگلاس: فناوري باعث همبستگي مي شود]]>
</TITLE>
<TEXT>
<IMAGE>/1385/851202/news/014862.jpg</IMAGE>
<![CDATA[
همشهري  آنلاين: مايكل داگلاس، بازيگر مشهور هاليوود جملات جالبي درباره فناوري و جايگاه آن در دنياي امروز گفته است. او در مصاحبه با برنامه this week شبكه abc گفت فناوري مي تواند كودكان و نوجوانان جهان را به سمت درك بهتر فرهنگ و اديان جوامع مختلف بشري سوق دهد. او همچنين در ادامه سخنانش افزود: فناوري به كودكان كمك مي كند كه سريع تر و آسان تر خود را قسمتي از اين جهان بزرگ بدانند. اين هنرپيشه 62 ساله در حال حاضر عضو گروهي بين المللي است كه با استفاده از تكنولوژي و ابزارهاي پيشرفته، به عنوان مثال ويديو كنفرانس از طريق اينترنت، بين كودكان جهان از كشورهاي مختلف ارتباط برقرار كرده تا قدرت درك و فهم آنها نسبت به جهاني كه در آن زندگي مي كنند افزايش يابد. در سال 2003 اين گروه برنامه اي را تشكيل دادند كه در آن دانش آموزان عراقي و آمريكايي با يكديگر ملاقات كنند. داگلاس در مورد اين برنامه گفته بود: اين بهترين فرصت براي دانش آموزان آمريكايي بود كه با نگاه كردن در چشم عراقي ها و گفت وگو با آنها، به فرهنگ و جوهر انساني آنها پي ببرند.]]>
</TEXT>
</DOC>
<DOC>
<DOCID>HAM2-851202-050</DOCID>
<DOCNO>HAM2-851202-050</DOCNO>
<ORIGINALFILE>/1385/851202/news/_informatic.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[افتتاح مركز تحقيقات آسانسوردر دماوند]]>
</TITLE>
<TEXT>
<![CDATA[دماوند- خبرنگار همشهري: نخستين مركز تحقيقات و آزمايشگاه آسانسور كشور در شهرستان دماوند افتتاح شد.
مهندس روزبه ميرعبداللهياني مديرعامل اين مركز با اشاره به اين كه مركز تست آسانسور دماوند نخستين مركز در نوع خود در كشور است، هزينه برج و تجهيزات مربوط به آن  را حدود 250 ميليون تومان عنوان كرد و اظهار داشت: به طور متوسط روزانه 3 آسانسور در اين مركز آزمايش مي شود.
وي با اشاره به اين كه تدوين استانداردهاي مربوط به آسانسور تقريباً از سال 74 شروع شده است افزود: در سال 1380 اين استانداردها اجباري شد و امسال نيز بعضي از قطعات ايمني آسانسور مانند ترمز ايمني و وافر هيدروليك بايستي داراي استاندارد كيفي باشند و امكان استفاده از قطعات ساخت ايران وجود ندارد مگر اين كه گواهينامه هاي لازم را كسب كرده باشند.]]>
</TEXT>
</DOC>
<DOC>
<DOCID>HAM2-851202-051</DOCID>
<DOCNO>HAM2-851202-051</DOCNO>
<ORIGINALFILE>/1385/851202/news/_informatic.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دستيابي محققان به يك فناوري جديد
توليد واكسن زنده دوگانه برونشيت- نيوكاسل در ايران]]>
</TITLE>
<TEXT>
<![CDATA[مهر: محققان مؤسسه واكسن و سرم سازي رازي به دانش فني جديدي در توليد واكسن زنده دوگانه برونشيت - نيوكاسل دست يافتند.
معاون توليد و تحقيق فرآورده هاي بيولوژيك مؤسسه واكسن و سرم سازي رازي با بيان اين خبر افزود: نمونه خارجي واكسن زنده دوگانه برونشيت - نيوكاسل در داخل كشور وجود ندارد. مسعود مقدم پور با بيان اين كه اين واكسن از تخم مرغ sps توليد مي شود، گفت: تخم مرغ sps را در خلاء خشك و به صورت قرص درآورده و آن را در ويال هاي هزار يا 2 هزار دوزي قرار داده و به بازار عرضه مي كنند.وي يادآور شد: اين تخم مرغ كه از آلمان وارد مي شود از لحاظ كيفيت با تخم مرغ هاي معمولي متفاوت است و آن را تحت كنترل شديد قرار مي دهند تا هيچ آنتي بادي و جرم بيماري زا داخل تخم مرغ قرار نگيرد. مقدم پور افزود: واكسن زنده دوگانه برونشيت - نيوكاسل يك قطره چشمي است و براي پيشگيري از بيماري برونشيت - نيوكاسل(طيور)به جوجه هاي زير يك هفته تزريق مي شود و براي جلوگيري از تكرار تزريق واكسن را كمباين و چندگانه مي كنند و به صورت جداگانه به هر بيمار تزريق نمي كنند. واكسن زنده برونشيت - نيوكاسل پس از 3 سال تلاش مستمر در مرحله آزمايشگاهي توليد و در حال انجام مرحله نيمه صنعتي است و اميدواريم اين واكسن در سال 86 به توليد انبوه برسد و وارد بازار شود.]]>
</TEXT>
</DOC>
<DOC>
<DOCID>HAM2-851202-052</DOCID>
<DOCNO>HAM2-851202-052</DOCNO>
<ORIGINALFILE>/1385/851202/news/_informatic.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ وآموزش]]>
</TITLE>
<TEXT>
<![CDATA[انتقاد رؤساي دانشگاه ها از طرح مجلس درباره كنكور
ايسنا: روساي 31 دانشگاه  كشور در نامه اي خطاب به رئيس مجلس شوراي اسلامي با انتقاد از طرح كميسيون آموزش و تحقيقات درباره سنجش و پذيرش دانشجو با هدف حذف آزمون سراسري، بر لزوم نگاه جدي علمي و كارشناسانه در جهت به روز كردن و رفع نواقص آن تاكيد كردند. روساي دانشگاه ها در اين نامه پيشنهاد كردند: با انجام مطالعه و پژوهش جدي و عميق توسط مركز پژوهشهاي مجلس نمايندگان كميسيون آموزش و تحقيقات، بهداشت و درمان،  وزارتخانه هاي ذيربط و نمايندگان منتخب دانشگاه هاي كشور نسبت به طراحي و تدوين طرح جامعي كه پشتيباني تمامي طرفهاي ذيربط را به همراه داشته باشد اقدام شود.
راه اندازي اينترانت دانشجويي
مهر: اينترانت دانشجويي با هدف رفع نيازهاي جامعه دانشجويي كشور به زودي در اختيار دانشجويان علوم پزشكي قرار مي گيرد.
محمدعلي محققي معاون آموزشي و امور دانشجويي وزارت بهداشت با اعلام اين مطلب گفت: اينترانت دانشجويي برنامه جامع فرهنگي، دانشجويي و علمي است كه داراي قابليت جستجو و انتخاب است و طيف وسيعي از برنامه ها و نرم افزارهاي موجود فرهنگي را در خود دارد. وي ياد آور شد: محل استفاده اينترانت دانشجويي بيشتر خوابگاه هاي دانشجويي خواهد بود.
برگزاري كارگاه بين المللي مگاترونيك در تبريز
تبريز- خبرنگار همشهري: مدير قطب مگاترونيك دانشگاه تبريز هدف از برگزاري اين كارگاه آموزشي را فراهم آوردن فرصت مناسب براي دانشگاهيان، مراكز علمي و پژوهشي و دست اندركاران صنعت كشور براي آشنايي با آخرين يافته هاي علمي از جمله روشهاي نوين توسعه و تكنولوژي هاي جديد در زمينه موضوعي مگاترونيك اعلام كرد.علي رستمي، مگاترونيك و پيش نيازهاي تحولات صنعتي، ربات هاي صنعتي، سيستم هاي ميكروالكترومكانيكي، نانوتكنولوژي و كاربردهاي آن در مگاترونيك را از ديگر محورهاي اصلي اين كارگاه اعلام كرد.
سايت مركزي دانشجويي كشور در تبريز
سايت كامپيوتري مركزي دانشجويي كشور به مناسبت سالگرد 29 بهمن ماه 56 در دانشگاه تبريز افتتاح شد.
رئيس دانشگاه تبريز در مراسم افتتاح سايت گفت: اين سايت با 120 دستگاه رايانه بزرگترين سايت كامپيوتري كشور است و از لحاظ تكنولوژي يكي از پيشرفته ترين تكنيك هاي ارتباطي جهان در آن به كار رفته است.
تغييرات جديد درآزمون كارشناسي ارشد گروه پزشكي
گروه اجتماعي - مركز سنجش آموزش پزشكي وزارت بهداشت اطلاعات تكميلي كدهاي صحيح 2 دانشگاه علوم پزشكي در دفترچه راهنماي آزمون كارشناسي ارشد گروه پزشكي سال 87 - 86 را اعلام كرد. بر اين اساس، كد82 دانشگاه علوم پزشكي گلستان و كد55 سازمان انتقال خون ايران اعلام شد.
همچنين مؤسسه تحقيقات واكسن و سرم سازي رازي اعلام كرد اين مؤسسه، خدمات خوابگاهي و اياب و ذهاب به پذيرفته شدگان در اين مؤسسه ارائه نمي دهد. ثبت نام در آزمون كارشناسي ارشد گروه پزشكي تا 15 اسفند دارد.
تقاضا براي تاسيس دانشگاه آزاد در تركيه
تبريز خبرنگار همشهري: دانشگاه آزاد اسلامي تبريز در نمايشگاه دستاوردهاي زنان آذربايجان در آنكارا شركت كرد. در اين نمايشگاه بيش از 30 غرفه از فعاليت هاي اجتماعي و هنري زنان فرهيخته آذربايجان شركت داشتند.
بيشتر بازديدكنندگان ضمن درخواست تاسيس دانشگاه آزاد اسلامي در تركيه، خواهان دريافت اطلاعاتي در رابطه با نحوه جذب دانشجوي خارجي، تعداد و عناوين رشته هاي تحصيلي و ساير فعاليت هاي اين دانشگاه بودند.
در واكنش به سؤالات مسابقه سيره نبوي تهيه مي شود
طرح استيضاح وزير آموزش و پرورش
گروه اجتماعي- در واكنش به سؤالات توهين آميز به ساحت مقدس نبي اكرم (ص)در جريان برگزاري آزمون ضمن خدمت فرهنگيان استان تهران، طرح استيضاح محمود فرشيدي، وزير آموزش و پرورش توسط نمايندگان مجلس تهيه مي شود.
علي عسگري نايب رئيس كميسيون اصل 90 در اين باره در جمع خبرنگاران گفت: عذرخواهي شفاهي وزير آموزش و پرورش براي اين اقدامات صورت گرفته و برخورد با طراح سؤالات كفايت نمي كند و به زودي نمايندگان مجلس طرح استيضاح وزير آموزش و پرورش را تهيه مي كنند.
نماينده مشهد افزود: ما فكر مي كنيم از نظر فرهنگ معرفتي،آموزش و پرورش در حال حاضر با مكتب فكري امام(ره)به نحوي در حال فاصله گرفتن است. وي گفت: آموزش و پرورش به سمت جمود، تحجر و خشك مقدسي نزديك مي شود.
عماد افروغ نيز با اشاره به سؤال چهارم اين آزمون و با بيان اين كه خجالت مي كشم اين سؤال را بخوانم؟ گفت: اين سؤالات نشان مي دهد اگر حتي اشكال شكلي هم نداشت كه دارد، اما دو مولفه را زير يك گويه  خاص نمي آورند و اين نشاندهنده  اين است كه طرف سواد تنظيم سؤالات را نداشته است.
رئيس كميسيون فرهنگي مجلس با وقيح خواندن اين سؤالات افزود: به خودم اجازه نمي دهم آنها را تكرار كنم.
مرتضي تمدن عضو فراكسيون اصولگرايان مجلس شوراي اسلامي، در اين باره گفت: وظيفه  نمايندگان پيگيري جدي اين موضوع است و نبايد هيچ مسامحه اي در اين امر صورت گيرد. همچنين عليرضا زاكاني عضو كميسيون آموزش و تحقيقات مجلس خاطرنشان كرد: قرار است وزير آموزش و پرورش در اين خصوص به كميسيون بيايد و پاسخ دهد.
وي در خصوص انتظار از احمدي نژاد در اين موضوع، گفت: انتظار ما انتظار به جايي است و برخورد خيلي سريع با دست اندركاران امر و التيام بخشيدن به مسئله اي كه حوزه  اعتقادي مردم را جريحه دار كرده مي باشد. هم چنين بازشناسي جرياني كه منجر به اين امور شده مورد انتظار ماست، چرا كه فقط برخورد كافي نيست و ريشه هايي كه منجر به اين موارد مي شود بايد خشكانده شود. اين برخوردها هم امكان مصونيت براي آينده دارد و هم شرايط فعلي التيام پيدا مي كند.
از سوي ديگر30 نماينده مجلس در تذكري به وزير آموزش و پرورش بررسي و پيگيري علل طرح سؤالات موهن و جسارت آميز و دور از شان رسول اكرم در آزمون سيره نبوي آموزش ضمن خدمت فرهنگيان را خواستار شدند.
همچنين وزير آموزش و پرورش در مجلس اعلام كرده كه كتاب مورد استفاده براي سؤالات در اين آزمون در وزارت فرهنگ و ارشاد اسلامي چاپ شده است.
اعتراض دانشجويان دانشگاه خليج فارس
مهر: نماينده صنفي دانشجويان دانشگاه خليج فارس بوشهر از اعتراض دانشجويان اين دانشگاه نسبت به نصب دوربين محل اجتماع دانشجويان خبر داد. محمد حيدري افزود: در حال حاضر داخل كريدورهاي دانشكده ادبيات اقدام به نصب دوربين شده است، اما مسئولان دانشگاه خليج فارس بوشهر عنوان مي كنند كه قصد نصب دوربين در كليه معابر دانشگاه وجود دارد. جلوگيري از سرقت اموال دانشگاه دليلي است كه مسئولان نسبت به نصب دوربين در معابر دانشگاه عنوان مي كنند.
اين در حالي است كه حسن تاجيك رئيس اين دانشگاه انگيزه اصلي نصب دوربين در اين دانشگاه را ايجاد امنيت بيشتر عنوان كرد و گفت : دوربين ها با اپراتوري دانشجويان فقط شب ها فعال خواهند بود.]]>
</TEXT>
</DOC>
<DOC>
<DOCID>HAM2-851202-053</DOCID>
<DOCNO>HAM2-851202-053</DOCNO>
<ORIGINALFILE>/1385/851202/news/_iran.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[براي 2 ماه پاياني امسال
حقوق بازنشستگان تأمين اجتماعي 200 هزار تومان شد]]>
</TITLE>
<TEXT>
<IMAGE>/1385/851202/news/014886.jpg</IMAGE>
<![CDATA[
گروه اجتماعي- افزايش حقوق بازنشستگان سازمان تامين اجتماعي تا سقف 200 هزار تومان براي 2 ماه پايان سال جاري ديروز از سوي مجلس شوراي اسلامي تصويب شد.
بنابراين گزارش روز گذشته نمايندگان مجلس لايحه اصلاحيه قانون بودجه سال 85 كل كشور را كه دولت به عنوان متمم بودجه سال جاري به مجلس ارائه كرده بود تصويب كردند.
براساس بند الف ماده واحد لايحه اصلاح ماده بودجه سال 1385 كل كشور به منظور رفع مشكلات هزينه اي دستگاه هاي اجرايي صرفا در زمينه پرداخت به هنگام حقوق، مزايا، عيدي و ساير هزينه هاي پرسنلي كاركنان شاغل، بازنشسته و موظفان و مستمري بگيران سازمان تامين اجتماعي كه كمتر از 2ميليون ريال دريافت مي كنند به دولت اجازه داده مي شود در قالب اين بند و مشروط به رعايت بند(و)و تبصره(02)قانون بودجه سال 1385 و عدم افزايش در سقف بودجه عمومي دولت در سال 1385 اقدام كند.
بدين ترتيب و با مصوبه ديروز مجلس بازنشستگاني كه حقوق دو ماه پاياني امسال خود را كمتر از 200 هزار تومان دريافت كرده اند، براساس دستورالعمل و برنامه زمان بندي كه از سوي سازمان تامين اجتماعي اعلام خواهد شد، باقيمانده حقوق دو ماه پاياني امسال خود را تا سقف 200 هزار تومان بزودي دريافت خواهند كرد.
حقوق سال 86 بازنشستگان هنوز مشخص نيست
با وجود مصوبه ديروز مجلس و افزايش حقوق دو ماه پاياني امسال بازنشستگان تا سقف 200 هزار تومان، ميزان حقوق سال 86 بازنشستگان هنوز در هاله اي از ابهام قرار دارد. نمايندگان مجلس كه در حال بحث و بررسي مواد قانوني بودجه سال 86 هستند، موضوع افزايش حقوق بازنشستگان تا سقف 200 هزار تومان را نيز به عنوان يكي از تبصره هاي بودجه سال 86 در دست بررسي دارند اما هنوز اين تبصره در كميسيون مربوطه بررسي و تصويب نشده است، در اين ميان برخي نمايندگان با توجه به مصوبه ديروز مجلس اظهار اميدواري مي كنند افزايش حقوق بازنشستگان براي سال 86 تصويب شود اما برخي ديگر با توجه به اعتبار قابل توجه افزايش حقوق بازنشستگان كه بالغ بر 450 ميليارد تومان مي شود، و نيز اينكه حقوق بازنشستگان بايد از صندوق بازنشستگي و بر مبناي ميانگين دو سال آخر پرداختي حق بيمه تعيين شود، احتمال تصويب افزايش حقوق بازنشستگان تامين اجتماعي تا سقف 200 هزار تومان براي سال 86 را دور از انتظار مي دانند.
افزايش بن بازنشستگان
گزارش ديگر حاكي است بن 6 ماهه دوم بازنشستگان موقتا از 60 به 85 هزار تومان افزايش يافت.
علي خبازها، رئيس كانون بازنشستگان تامين اجتماعي كشور، با اعلام اين خبر گفت: بن نيمه دوم سال جاري بازنشستگان تنها براي همين يك بار از 60 به 85 هزار تومان افزايش يافته و اين روند در آينده ادامه نخواهد داشت.]]>
</TEXT>
</DOC>
<DOC>
<DOCID>HAM2-851202-054</DOCID>
<DOCNO>HAM2-851202-054</DOCNO>
<ORIGINALFILE>/1385/851202/news/_iran.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از 15 تا 25 اسفند صورت مي گيرد
واكسيناسيون سراسري 17 ساله ها عليه هپاتيت b]]>
</TITLE>
<TEXT>
<![CDATA[گروه سلامت - با اجراي طرح واكسيناسيون سراسري عليه هپاتيت b، متولدين سال 1368(17 ساله ها)از روز 15 تا 25 اسفند ماه جاري با در دست داشتن شناسنامه و مراجعه به مراكز بهداشتي و درماني شهري و روستايي بطور رايگان براي نوبت اول واكسينه مي شوند.
دكتر عبدالرضا استقامتي، معاون بيماري هاي واگير مركز مديريت بيماري هاي وزارت بهداشت با اشاره به اين كه از 13 سال پيش در كشور برنامه واكسيناسيون بر عليه هپاتيت b در برنامه جاري ايمن سازي قرار گرفت و در واقع گروه سني زير 13 سال نسبت به اين بيماري ايمن شده اند، افزود: براي ايمن سازي خارج از اين گروه سني لازم بود سياست جديدي به سياست قبلي اضافه شود وپوشش واكسن براي گروه زير 18 سال(يعني 13 تا 18سال )انجام شود.وي افزود: با توجه به بالابودن هزينه اجراي اين طرح و محدوديت بودجه و امكانات ناچار به گروه بندي سني شديم كه در مرحله نخست فاز اجرايي اين طرح صرفا متولدين سال 1368( 17 ساله ها)كه سن ورود اين گروه به اجتماع است و زودتر در معرض خطر قرار مي گيرند واكسينه مي شوند.
معاون بيماري هاي واگير مركز مديريت بيماري هاي وزارت بهداشت، مشكل در اين زمينه را معطوف به گروهي از جامعه توصيف كرد كه در آخرين سالهاي نوجواني قرار دارند و به تناسب سن با خطرات بيشتري در اجتماع مواجه مي شوند و امكان ابتلا شدن آنان به هپاتيت b بيشتر است. دكتر استقامتي با تاكيد بر اينكه در اجراي اين طرح تيم سيار نداريم و مردم بايد خودشان به مراكز مراجعه كنند افزود: نوبت دوم اين تزريق يك ماه بعد و نوبت سوم نيز 6 ماه بعد بايد تجديد شود چون تزريق يك نوبت به تنهايي هيچ گونه اثربخشي نخواهد داشت. معاون مركز مديريت بيماري هاي وزارت بهداشت خاطر نشان كرد، واكسيناسيون متولدين سال 69 و 70 به ترتيب به سال هاي 86 و 87 موكول خواهد شد.]]>
</TEXT>
</DOC>
<DOC>
<DOCID>HAM2-851202-055</DOCID>
<DOCNO>HAM2-851202-055</DOCNO>
<ORIGINALFILE>/1385/851202/news/_iran.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ادامه كشمكش بر سر مالكيت مؤسسه فرهنگ و توسعه ايران]]>
</TITLE>
<TEXT>
<![CDATA[گروه ادب و هنر كشمكش بر سر مالكيت مؤسسه فرهنگ و توسعه ايران هنوز ميان وزارت ارشاد و هيأت مديره سابق اين مؤسسه ادامه دارد.
عليرضا ملكيان معاون حقوقي و امور مجلس وزارت فرهنگ و ارشاد اسلامي در پاسخ به اطلاعيه اي كه اخيرا از سوي هيأت مديره سابق اين مؤسسه منتشر شده، اسناد و مدارك تازه اي درباره تعلق اين مؤسسه به وزارت ارشاد ارائه كرد.
اواخر دي ماه نيز ملكيان در يك نشست مطبوعاتي ضمن وابسته دانستن اين مؤسسه به ارشاد، نسبت به تخلفات ديوان عدالت اداري در نحوه رسيدگي به اين پرونده اعتراض كرد.معاونت حقوقي اين وزارتخانه روز گذشته در پاسخ 12 صفحه اي ضمن پاسخ به مواردي كه در اطلاعيه هيأت مديره سابق اين مؤسسه آمده بود، بار ديگر بر مالكيت ارشاد بر مؤسسه يادشده تأكيد كرد.طبق مداركي كه ملكيان ارائه كرده نامه اي از منوچهر احمدوند مديرعامل سابق اين مؤسسه وجود دارد كه در آن به صراحت آمده است: مؤسسه فرهنگ و توسعه ايران در سال 69 به منظور ارتقاي سطح فرهنگ و ايجاد، بهره برداري و توسعه مراكز فرهنگي هنري با سرمايه اوليه از طرف وزارت فرهنگ و ارشاد اسلامي تأسيس و رياست عاليه آن به عهده وزير فرهنگ و ارشاد اسلامي است و در صورت انحلال كليه دارايي هاي آن به وزارت مذكور تعلق خواهد گرفت.اما منوچهر احمدوند كه اكنون از وزارت ارشاد شكايت كرده در كنار ديگر اعضاي هيأت مديره سابق اين مؤسسه فخرالدين انوار و قدرت الله مشايخي مدعي اند اين مؤسسه در سال 69 توسط 5 نفر از اشخاص حقيقي و با سرمايه شخصي به ثبت رسيده است.در اطلاعيه هيأت مديره سابق اين مؤسسه، ضمن محفوظ دانستن حق خود در پيگيري قضايي عليه وزارت ارشاد، از عقلاي قوم خواسته اند در اين پرونده مداخله كنند.اما در پاسخ ارشاد، اين خواسته هيأت مديره سابق چنين تفسير شده كه آنها مي خواهند وزارت ارشاد، مؤسسه را در همين وضعيتي كه هست تحويل بگيرد و كاري به گذشته مؤسسه و عملكرد مديران آن نداشته باشد.اين پرونده در انتظار تعيين شعبه براي تجديدنظر در ديوان عدالت اداري است.]]>
</TEXT>
</DOC>
<DOC>
<DOCID>HAM2-851202-056</DOCID>
<DOCNO>HAM2-851202-056</DOCNO>
<ORIGINALFILE>/1385/851202/news/_iran.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از روز گذشته آغاز شد
پيش فروش بليت هاي نوروزي اتوبوس هاي بين شهري]]>
</TITLE>
<TEXT>
<![CDATA[گروه اقتصادي- سازمان راهداري و حمل و نقل جاده اي با هماهنگي تشكل هاي صنفي و اتحاديه هاي تعاوني از اول اسفند ماه جاري طرح ويژه جابجايي مسافران نوروزي، را با پيش فروش نوروزي بليت  اتوبوس هاي بين شهري آغاز نموده و متقاضيان مي توانند از ساعت 8 صبح نسبت به پيش خريد بليت اتوبوس در نمايندگي هاي فروش، اقدام كنند. شهرام آدم نژاد، مدير كل حمل و نقل كالا و مسافر سازمان را هداري و حمل و نقل جاده اي در گفت وگو با خبرنگار ما، با بيان اين كه نرخ بليت اتوبوس هاي بين شهري نسبت به سال گذشته هيچ گونه افزايشي نخواهد داشت، گفت: نرخ بليت در نوروز سال جاري همانند نرخ سال گذشته خواهد بود و براي جبران هزينه يك سر خالي برگشت اتوبوس ها در ايام نوروز به روال سال گذشته عمل خواهد شد.]]>
</TEXT>
</DOC>
<DOC>
<DOCID>HAM2-851202-057</DOCID>
<DOCNO>HAM2-851202-057</DOCNO>
<ORIGINALFILE>/1385/851202/news/_iran.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[حل مشكل تأمين اعتبار حقوق و دستمزدپايان سال كاركنان دولت]]>
</TITLE>
<TEXT>
<![CDATA[گروه اقتصادي- مجلس به دولت اجازه داد تا جهت پرداخت حقوق، مزايا، عيدي و ساير هزينه هاي پرسنلي كاركنان در آخر سال مبلغ 33 هزار ميليارد ريال از محل هزينه هاي پروژه هاي عمراني تحقق نيافته، هزينه كند.
نمايندگان مجلس شوراي اسلامي در جلسه علني ديروز بررسي جزئيات لايحه اصلاحيه قانون بودجه 85 كل كشور را كه دولت آن را به عنوان متمم بودجه سال 85 به مجلس تقديم كرده بود ادامه دادند و آن را به تصويب نهايي رساندند.
با تصويب اين اصلاحيه، مشكل كمبود اعتبار دولت براي پرداخت حقوق و دستمزد كاركنان شاغل و بازنشسته دولتي حل خواهد شد.]]>
</TEXT>
</DOC>
<DOC>
<DOCID>HAM2-851202-058</DOCID>
<DOCNO>HAM2-851202-058</DOCNO>
<ORIGINALFILE>/1385/851202/news/_kharj.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تهديد موشكي مسكو عليه رادارهاي آمريكا در اروپا]]>
</TITLE>
<TEXT>
<IMAGE>/1385/851202/news/014904.jpg</IMAGE>
<![CDATA[
گروه بين المل- نيكولاي سولوسف، فرمانده نيروي دفاع موشكي روسيه روز گذشته اعلام كرد چنانچه جمهوري چك و لهستان با استقرار سامانه هاي سيستم دفاع موشكي آمريكا در خاك خود موافقت كنند روسيه اين سامانه ها را هدف قرار خواهد داد.
او كه با خبرگزاري اينترفاكس روسيه مصاحبه مي  كرد، گفت: اگر دولت هاي لهستان و چك چنين تصميمي اتخاذ كنند اين تاسيسات در فهرست اهداف موشك هاي استراتژيك روسيه قرار مي گيرد.
اظهارات سولوسف كه جدي  تـرين هشدار مسكو به ايالات متحده پس از اعلام تصميم دولت بوش براي استقرار دوسامانه سيستم دفاع موشكي اين كشور در شرق اروپا تلقي مي شود در كانون توجه رسانه هاي غربي قرار گرفته كه از آن به عنوان نماد افزايش شكاف  بين مسكو و واشنگتن ياد كرده اند.
در حالي كه مقامات ارشد روسيه طي روزهاي اخير بارها بر مخالفت خود با استقرار اين سامانه ها در شرق اروپا پاي فشرده اند ميرك توپولانك، نخست وزير جمهوري چك كه به لهستان سفر كرده روز گذشته در كنفرانس خبري مشتركي با ياروسلاو كاچينسكي، همتاي لهستاني خود از تصميم اين دو كشور براي ميزباني سامانه هاي سيستم دفاع موشكي آمريكا پرده برداشت.
واشنگتن بيستم ژانويه اعلام كرد از ورشو و پراگ خواسته با طرح پنتاگون براي استقرار ايستگاه هاي راداري سيستم دفاع موشكي آمريكا در قلمرو خود موافقت كنند. انتشار اين خبر با واكنش تند ولاديمير پوتين، رئيس جمهور روسيه روبه رو شد و انتقاد برخي متحدان آمريكا در اتحاديه اروپا را به همراه داشت.
فرانك والتر اشتاين ماير، وزير امور خارجه آلمان در واكنش به اين درخواست ضمن ابراز ناخرسندي از اينكه دولت بوش پيش از مذاكره با دولت هاي لهستان و جمهوري چك موضوع را با مسكو در ميان نگذاشته بود، انتقاد كرد.
سرلشكر يوري بالويفسكي، رئيس ستاد مشترك ارتش روسيه پيش از اين تهديد كرده بود چنانچه ايالات متحده تصميم خود براي استقرار پايگاه هاي راداري سيستم دفاع موشكي در شرق اروپا را پيگيري كند مسكو از معاهده 1987 منع توسعه موشك هاي هسته اي ميان برد با آمريكا خارج خواهد شد.
چنانچه برنامه آمريكا براي احداث دو واحد راداري جديد براي سيستم دفاع موشكي در شرق اروپا اجرايي شود اين دو پايگاه به تاسيسات رهگيري كنوني اين سيستم در دو ايالت كاليفرنيا و آلاسكا در آمريكاي شمالي منضم شده و اولين تأسيسات مرتبط با اين سيستم خواهند بود كه در خارج از قلمرو ايالات متحده راه اندازي مي شوند.
براساس نظرسنجي اي كه اوايل هفته گذشته در لهستان انجام شد 53 درصد لهستاني ها با استقرار اين پايگاه هاي راداري در خاك كشورشان مخالف هستند. با اين حال توپولانك روز دوشنبه در ورشو تصريح كرد جمهوري چك و لهستان براي اعلام موافقت خود با درخواست آمريكا اقدام به برگزاري همه پرسي عمومي در اين دو كشور نخواهند كرد.]]>
</TEXT>
</DOC>
<DOC>
<DOCID>HAM2-851202-059</DOCID>
<DOCNO>HAM2-851202-059</DOCNO>
<ORIGINALFILE>/1385/851202/news/_kharj.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رانده شدن طالبان از منطقه تصرف شده]]>
</TITLE>
<TEXT>
<![CDATA[ايسنا: دولت افغانستان اعلام كرد، نيروهاي افغان و ائتلاف اوايل ديروز منطقه اي در جنوب غربي اين كشور را كه كنترل آن براي 24ساعت در دست نيروهاي طالبان بود، بازپس گرفتند.
به گزارش خبرگزاري فرانسه، وزارت كشور افغانستان اعلام كرد، كنترل دهكده  بكوا در استان فراه در دست نيروهاي دولتي و بين المللي است و نيروهاي امنيتي نيز در آنجا حضور دارند.
سخنگوي وزارت كشور افغانستان گفت: نيروهاي دولتي و بين المللي اوايل صبح ديروز بكوا را تصرف كردند و اين امر باعث شد كه نيروهاي طالبان از اين منطقه عقب نشيني كنند.
وي افزود: نيروهاي طالبان زماني كه فهميدند نيروهاي امنيتي به اين دهكده رسيده اند از اين منطقه خارج شدند.
مقامات استاني افغانستان اعلام كردند كه حدود 300 نيروي طالبان روز دوشنبه به اين دهكده حمله كردند و باعث فرار نيروي پليس ضعيف اين منطقه شدند.
در همين حال نيروهاي انگليسي مستقر در افغانستان ادعا كرده اند در آنچه كه آنها آن را بزرگترين عمليات ناتو در استان هلمند در جنوب افغانستان خوانده اند به موفقيت دست يافته اند.
به گزارش خبرگزاري رويتر، بيش از 250 سرباز انگليس ناتو به مقرهاي اصلي طالبان در گرمسير در نزديكي رود هلمند حمله كردند.
سخنگوي ارتش انگليس گفت: ما قادر به ضربه زدن به آنها و ايجاد خلل در فرماندهي و كنترل آنها در بزرگترين عمليات در اين منطقه شده ايم.]]>
</TEXT>
</DOC>
<DOC>
<DOCID>HAM2-851202-060</DOCID>
<DOCNO>HAM2-851202-060</DOCNO>
<ORIGINALFILE>/1385/851202/news/_kharj.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نتايج نظر سنجي در تركيه اعلام شد
مخالفت مردم با رياست جمهوري اردوغان]]>
</TITLE>
<TEXT>
<![CDATA[واحد مركزي خبر: براساس نتايج نظرسنجي جديدي كه در مطبوعات تركيه منتشر شد بيشتر از 50 درصد از مردم اين كشور مخالف آن هستند كه رجب طيب اردوغان نخست وزير تركيه در انتخابات رياست جمهوري آينده اين كشور كه در ماه آوريل برگزار خواهد شد، به پيروزي برسد.
به گزارش خبرگزاري فرانسه از آنكارا، براساس نتايج اين نظرسنجي بيش از 57 درصد از مجموع 2 هزار و 403 سئوال شونده، اعلام كردند مايل نيستند كه رجب طيب اردوغان به رياست جمهوري تركيه دست يابد، در همين حال تنها 35 درصد از سئوال شوندگان تمايل خود را براي پيروزي اردوغان در انتخابات رياست جمهوري آينده تركيه اعلام كردند و بقيه افراد در اين زمينه نظر خاصي نداشتند.
افراد شركت كننده در اين نظرسنجي در پاسخ به سئوالي مبني بر اين كه اگر اردوغان در انتخابات آينده شركت نكند دوست دارند چه كسي رئيس جمهور آينده اين كشور شود 24درصد از آنها اعلام كردند مايل هستند عبدالله گل وزير امور خارجه كنوني تركيه كه دست راست اردوغان به شمار مي رود به رياست جمهوري دست يابد.
براساس قوانين حاكم در تركيه، رئيس جمهور اين كشور با رأي اعضاي مجلس ملي براي يك دوره واحد 7 ساله انتخاب مي شود. درواقع سمت رياست جمهوري در تركيه اساسا يك عنوان افتخاري است چراكه رئيس جمهور در عرصه اجرايي اختيارات و قدرت محدودي دارد با اين همه در اين روزها بحث و مشاجره درباره رئيس جمهور آينده تركيه در اين كشور داغ شده است.
محافل سياسي تركيه معتقدند كه رجب طيب اردوغان و بولنت ارينچ رئيس پارلمان تركيه كه به علت انتقادهاي خود از نظام لائيك تركيه شهرت دارد، از بخت بيشتري براي تصدي رياست جمهوري تركيه برخوردار هستند.
اردوغان كه در حال حاضر رياست حزب عدالت و توسعه تركيه وابسته به جريان اسلامگراي اين كشور را برعهده دارد از سال 2002 قدرت را در تركيه در دست دارد. وي بارها اعلام كرده است تا آوريل آينده درباره تصميم خود در زمينه نامزدي مجدد براي تصدي سمت رياست جمهوري تركيه حرفي نخواهد زد.]]>
</TEXT>
</DOC>
<DOC>
<DOCID>HAM2-851202-061</DOCID>
<DOCNO>HAM2-851202-061</DOCNO>
<ORIGINALFILE>/1385/851202/news/_kharj.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[تظاهرات ضدآمريكايي ژاپني ها
در اعتراض به ورود چني
گروه بين الملل - مردم ژاپن روز گذشته در اعتراض به سفر ديك چني، معاون رئيس جمهور آمريكا به اين كشور دست به تظاهرات زدند.
به گزارش روزنامه گلف نيوز صدها نفر از ملي گرايان ژاپني و هواداران گروه هاي راستگرا روز گذشته مقارن با ورود چني به توكيو به خيابان ها ريختند، مقابل هتل محل اقامت چني و سفارت آمريكا تجمع كردند و با ظاهر شدن خودروي حامل وي به سر دادن شعارهاي ضدآمريكايي از جمله يانكي به خانه ات برگرد پرداختند.
چني در نخستين مرحله از سفر آسيايي اش ديروز وارد توكيو شد و قرار است در اقامت دوروزه اش در ژاپن با امپراتور، نخست وزير و وزير امورخارجه ژاپن ديدارهاي جداگانه داشته باشد. وي همچنين براي نيروهاي آمريكايي مستقر در ناو هواپيمابر كيتي هاوك نيز سخنراني خواهد كرد.
چني از ژاپن عازم استراليا خواهد شد و سپس براي بازديد از بزرگترين رزمايش ضدتروريسم آمريكا در جزيره گوام اقيانوس آرام عازم اين جزيره مي شود.
استعفاي وزير خارجه كلمبيا
گروه بين الملل- ماريا كونسوئلو آرائوخو، وزير امور خارجه كلمبيا روز گذشته به دليل افشاي رابطه چند تن از بستگانش با سركردگان گروه هاي شبه نظاميان راستگراي اين كشور استعفا داد.
به گزارش آژانس خبري بوليواري دادگاه عالي قضائي كلمبيا پنج شنبه گذشته دستور بازداشت شش تن از اعضاي ائتلاف حامي  آلوارو اوريبه، رئيس جمهور اين كشور در كنگره از جمله آلوارو آرائوخو، برادر وزير خارجه كلمبيا را صادر كرد. دادگاه عالي قضائي كلمبيا همچنين از دادستاني اين كشور خواست درباره ارتباط پدر ماريا آرائوخو با يك مورد آدم ربايي توسط شبه نظاميان تحقيق كند.
درخواست علني شدن عملكرد جاسوسان آمريكايي در اسپانيا
گروه بين الملل- خوزه آنتونيو آلونسو، وزير دفاع اسپانيا خواستار علني شدن مقررات مربوط به عملكرد جاسوسان آمريكايي در اين كشور شد.
به گزارش رويترز آلونسو روز گذشته از دولت اين كشور خواست نحوه عملكرد سرويس هاي مخفي نيروهاي دريايي و هوايي آمريكا را به اطلاع عموم برساند.
وزراتخانه هاي دفاع اسپانيا و آمريكا ژانويه گذشته درباره چگونگي عملكرد سرويس تحقيقات جنايي نيروي دريايي و دفتر تحقيقات ويژه نيروي هوايي آمريكا در اسپانيا با يكديگر به توافق رسيدند. بر اساس اين توافقنامه سرويس هاي مخفي نيروي دريايي و هوايي آمريكا مي توانند در اسپانيا با مأموران امنيتي و اطلاعاتي اين كشور در رابطه با موضوعات مشترك همكاري كنند. در چارچوب اين قرارداد مأموران سرويس هاي مخفي نيروي هوايي و دريايي آمريكا بايد مقررات اسپانيا را رعايت كنند و قبل از اجراي عمليات خود مقامات مادريد را در جريان امر قرار دهند.
قتل جاسوس آمريكا در پاكستان
گروه بين الملل- افراد مسلح روز گذشته يك مرد افغان را به اتهام جاسوسي براي آمريكا در استان وزيرستان شمالي افغانستان مثله كردند.
به گزارش خبرگزاري فرانسه يك مقام امنيتي پاكستان با اعلام اين خبر از كشف جسد قطعه قطعه شده يك تبعه افغان در ساعات پاياني روز دوشنبه در كنار جاده اي در نزديكي مرز مشترك با افغانستان خبر داد. كنار جسد كه سر و دست و پاهايش از بدن جدا شده بود يادداشتي قرار داشت كه روي آن نوشته شده بود: جاسوس آمريكا.
بستگان فرد كشته شده جسد را به ولايت خوست افغانستان منتقل كردند. در گذشته افراد ديگري به همين شيوه و به اتهام جاسوسي براي آمريكا از سوي افراد مسلح در پاكستان كشته شده اند.]]>
</TEXT>
</DOC>
<DOC>
<DOCID>HAM2-851202-062</DOCID>
<DOCNO>HAM2-851202-062</DOCNO>
<ORIGINALFILE>/1385/851202/news/_kharj.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نگاه
رنجوري در روابط خارجي آلماندكتر محمدجواد لاريجاني]]>
</TITLE>
<TEXT>
<![CDATA[1 سياست خارجي آلمان در دوران خانم مركل منفعل، مرعوب و با علائم حاد از بيماري گناه آلماني شده است:منفعل است زيرا توان ارائه ايده هاي جديد و تحرك ديپلماتيك را از دست داده است. كافي است كه دوران فعلي را با زمان آقاي كهل و حضور گنشر در رأس ديپلماسي آلمان مقايسه نمائيد: در بحبوحه جنگ تحميلي، و درحالي كه شركت هاي آلماني به صنايع شيميايي رژيم صدام كمك مي كردند، آلمان اولين كشور اروپايي بود كه رسما متجاوز بودن صدام را اعلام نمود و در تكوين و تصويب قطعنامه 598 سازمان ملل متحد در كنار آندره ئوتي و ناكازونه نقش برجسته اي ايفا نمود. همچنين در امر اتحاد دو آلمان و تمهيد مقدمات آن بسيار داهيانه عمل كردند. حال مقايسه نمائيد با وضعيت امروز سياست خارجي آلمان كه در لاك خود فرو رفته و توان هيچ تحركي را ندارد!
2 خانم مركل سياست خارجي مرعوبي را براي كشور آلمان به ارمغان آورده است: كافي است به دوران رقيب ايشان آقاي شرودر توجه نمائيد: علي رغم تمام تهديدها و فشارهاي واشنگتن، دولت آلمان تا لحظه آخر با حمله نظامي آمريكا به عراق مخالفت نمود. اگرچه برخي از سياستمداران فعلي اين كشور معتقدند دليل ترس فراوان خانم مركل ميراث سنگين فشارهاي ناشي از همان سياست است ليكن، موضع آلمان نشان از آن داشت كه اين كشور مي تواند در خانواده بين المللي دست دوم  نباشد و براي خود موضع رسمي و مستقل داشته باشد. به خصوص، در زماني كه فضاحت لشكركشي آمريكا به عراق آشكار شده است و دولت واشنگتن به سوي استيصال كامل پيش مي رود. خانم مركل نه تنها بايد احساس سربلندي از موضع قبلي كشورش نمايد كه بايد متهورانه تر عمل كند! بدون شك، سياست خارجي مرعوب خانم مركل، به حيثيت بين المللي آلمان شديدا لطمه زده است.
3 اما مرض گناه آلماني كه از بعد از جنگ جهاني دوم همواره علائم خود را در رفتار دولتمردان اين كشور با درجه حدت و ضعف مختلف نشان مي داد، در دوران خانم مركل به صورت يك بيماري حاد، رفتار خارجي اين كشور را تحت تأثير مستقيم قرار داده است.در تابستان 1945 ميلادي، هنگامي كه قواي متحدين سرتاسر كشور آلمان را به تصرف خود درآوردند، بر سر هر كوي و برزني تابلوي بزرگي نصب شده بود و روي آن نوشته شده بود شما خودتان گناه كار اصلي هستيد.
درحالي كه مردم آلمان اولين قرباني رژيم خودكامه سوسياليزم ملي و دولت نازي بودند! همان رژيمي كه در سال 1936 ميلادي منطقه راين لند را تصرف كرد و دولت فرانسه عكس العملي نشان نداد تا رابطه خوب با دولت آلمان بهم نخورد و اين همان هيتلري است كه چرچيل در نامه اي به وي نوشت: من از درگاه خداوند مي خواهم كه مردي با توان فكري و قدرت تصميم گيري به مانند جناب عالي براي مردم انگلستان بفرستد! و اين محبت ها و حجم عظيم دادوستدهاي اروپا با آلمان درست در زماني صورت مي گرفت كه دولت هيتلر با روش ديكتاتوري خشن خود هر نفس مخالفي را درجا خفه مي كرد و كنيسه ها را آتش مي زد و يهوديان را تبعيد مي نمود! به عبارت ديگر جوامع غربي با هيچ يك از اين امور به نحو اصولي مشكلي نداشته و ندارند. مشكل از زماني شروع شد كه منافع اقتصادي و حوزه سيطره آلمان خطرناك شد.حال خانم مركل، پس از اين همه سال گناه آلماني را به نحو جالبي زنده كرده است: گويي ملت آلمان بايد تا ابد غلام حلقه به گوش رژيم صهيوني باشند!!عكس العمل ايشان نسبت به اظهارات رئيس جمهور محترم ايران نمونه كامل كاسه داغ تر از آش است.
4 تازه كاري و ناشي گري خانم مركل را مي توان براي مدت كوتاهي پذيرفت، به خصوص دستگاه ديپلماسي اين كشور هم توسط افراد دانا و توانمندي مديريت نمي شوند. اما آثار ماندگار و پرهزينه اين خطاهاي بزرگ را بر منافع آلمان نمي توان ناديده گرفت.
سياستمداران آلماني كه به ظاهر براي مسئله هولوكاست سينه چاك هستند بايد بدانند كه يهودستيزي مرضي كاملا غربي و مربوط به جوامع اروپايي است و البته علي رغم مصوبات شداد و غلاظ و قوانين رسوا در مورد هرگونه ترديد و ارتداد نسبت به اين واقعه آن طور كه رژيم صهيوني انشاء مي كند، علي رغم همه اين سخت گيري ها، يهودي ستيزي آتش زير خاكستري در دنياي غرب است و اتفاقا اين عكس العمل هاي عجولانه همه باعث رشد اين پديده شده است. خانم مركل اگر واقعا ديني تاريخي و سنگين بر دوش خود نسبت به يهوديان آلمان احساس مي كند بهتر است به دولت ياغي در تل آويو توصيه نمايد كه به جنايات خود در سرزمين هاي اشغالي و در دنيا عليه فلسطينيان مظلوم خاتمه دهند.]]>
</TEXT>
</DOC>
<DOC>
<DOCID>HAM2-851202-063</DOCID>
<DOCNO>HAM2-851202-063</DOCNO>
<ORIGINALFILE>/1385/851202/news/_learning.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[ده راهكار براي تعليم و تربيت برتر
تلنگرهاي تربيتي]]>
</TITLE>
<TEXT>
<IMAGE>/1385/851202/news/014850.jpg</IMAGE>
<![CDATA[
شايد يكي از شاخص ترين تفاوت هاي تعليم و تربيت در گذشته و حال، لزوم توجه آموزگاران به مشكلات متعدد تعليم و تربيتي دانش آموزان باشد، كه اين امر ناشي از درگيري دانش آموزان امروزي با نابساماني متعدد، اعم از آموزشي و پرورشي است.
در نگاهي كلي مي توان مشكلات آموزشي - پرورشي كودكان و نوجوانان را از مواردي چون ناتواني در فراگيري آموزش ها تا انواع نابساماني هاي روحي- رواني دانست، كه به اين ترتيب جاي بحثي نمي ماند كه آموزگاران موظف اند بخشي از نيازهاي اين دانش آموزان را پاسخ گويند. از نگاهي ديگر اگر آموزگاران نخواهند تا نتوانند نابساماني ذهني - جسمي دانش آموزان شان را برطرف كنند، بي ترديد دانش آموزان به دليل درگيري هاي ذهني شان آنچه را كه آموزش داده مي شود، فرا نمي گيرند.
در اين بررسي سعي شده تا ده راهكار ساده اما مهم براي برقراري ارتباط آموزگار با دانش آموزان با هدف رفع مشكلات مختلف آنها ارائه شود.
با دانش آموزان مرتبط شويم
آموزگار به صندوقچه اسرار دانش آموزان تبديل شود، سخنان آنها را بشنود و سعي كند بي آن كه ديگران را به شكلي نادرست در جريان مشكلات آنها قرار بدهد، مشكلات را به بهترين نحو با والدين و اولياي مدرسه در ميان گذاشته و تلاش خود را در جهت رفع آنها معطوف كند.
اعتماد دانش آموز به آموزگار باعث مي شود تا دانش آموز آزادانه مسايلش را با آموزگار در ميان گذاشته و از او كمك بخواهد. براي آن كه بتوانيم دانش آموزان و مشكلات آنها را شناخته و ياري شان كنيم، دقايق پاياني كلاس را هر بار به گفت وگو با يك يا چند نفر از دانش آموزان اختصاص دهيم تا از علايق، خواسته ها و مشكلات آنها آگاه شويم. در سايه اين شناخت و آگاهي، برقراري ارتباط آسان تر و رفع مشكلات سهل تر خواهد شد. از سوي ديگر، ارتباط منطقي و صميمي دانش آموز و آموزگار، احساس آرامش را بر كلاس درس حاكم مي كند و اين احساس خوشايند فرايند آموزش - فراگيري را به حركتي دلچسب و تأثيرگذار تبديل مي كند.
اختصاص ساعت هايي خاص به گفت وگو با دانش آموزاني كه با مشكلات بيشتري روبه رو هستند، بسيار راهگشا است.
او را به سوي خوب بودن سوق دهيم
روانشناسان معتقدند سرآغاز تصحيح رفتارهاي ناشايست دانش آموزان تفسير خوب رفتارهاي نادرست آنها است؛ به اين معني كه براي مقابله با رفتارهاي ناپسند دانش آموزان، به جاي دعوا و مشاجره، با آنها به خوبي و با منطق و آرامش برخورد كرده و رفتار آنها را به گونه اي ديگر و يا از نگاهي ديگر تعبير و تفسير كنيم.
دانش آموز ناآرام سعي دارد تا به هر شكل ممكن نظم كلاس را به هم ريخته و آموزگار و همكلاسي هايش را آزار دهد؛ كه اين ناآرامي و اذيت ممكن است به دلايل مختلف اعم از ابتلا به بيش فعالي؛ نا بساماني هاي روحي - رواني؛ نياز به جلب توجه و... بروز كند. اما علت هر چه هست، نبايد با او برخوردي تند و خشن داشت. گفت وگو با او و تفسير رفتارهاي ناپسند او به گونه اي ديگر، دانش آموز را از ادامه روند نامناسبي كه در پيش گرفته، باز مي دارد.
به طور مثال هنگامي كه با شيطنت سعي دارد تا نظم كلاس را به هم بريزد، به جاي خشمگين شدن تنها به گفتن اين عبارت بسنده كنيد كه: او سعي دارد تا با شوخي هايش خستگي را از تن همه ما به در كند. استفاده از عبارت هايي از اين دست دانش آموز را شرمنده كرده و او را به سوي تصحيح رفتار خويش سوق مي دهد.
راهنمايي ها بايد ساده، كوتاه و كارا باشد
جوانان و نوجوانان، حتي كودكان از نصيحت بيزارند و هر چه صحبت ها به سوي نصيحت و پرگويي پيش برود نتيجه عكسي را به دنبال دارد. بنابراين با كوتاه ترين اما بهترين و تأثيرگذارترين عبارت ها آنها را راهنمايي كنيد. به جاي ريز شدن در مسايل و بحث و گفت وگوي بيهوده، تلاش كنيد تا با فهرست بندي مطالب و پرداختن به نكات كليدي و مورد نظر، در كوتاه ترين زمان ممكن به بهترين نتيجه دست يابيد.
روانشناسان عقيده دارند براي نتيجه گيري بهتر، كافي است كليدهاي موفقيت به صورت خلاصه و فهرست وار به آنها ارائه شده و هر بار تنها يادآوري كوتاهي درباره سرفصل ها صورت بگيرد. ذهن دانش آموزان خودبه خود و براساس داده هاي كليدي، راه صحيح را پيدا خواهد كرد. اين روش براي آموزگاران و والدين توصيه شده و پرگويي مضرترين شيوه براي تصحيح رفتار دانش آموزان است.
دوستي و رفاقت را شكوفا كنيد
روانشناسان براين باورند كه همسالان بيش از ديگران يكديگر را باور داشته و به سخنان و رفتارهاي يكديگر اعتماد دارند. بنابراين با شكل گيري رفاقت هاي درست، خوب و محكم مي توان بسياري از مشكلات جوانان و نوجوانان را برطرف كرد.
از آن جايي كه آموزگار بيش از هر فرد ديگري به اخلاق و روحيه تك تك دانش آموزان واقف است، از اين رو به خوبي مي تواند شاگردانش را براي يافتن دوست خوب راهنمايي كند. ترتيب دادن بازي ها و فعاليت هاي درسي گروهي؛ بازديدهاي علمي - تفريحي و... نه تنها راهكار مناسبي براي ارتباط بيشتر دانش آموزان با يكديگر است؛ بلكه زمينه ساز شناسايي بيشتر دانش آموزان و يافتن دوستان خوب با نظارت آموزگار است.
به اين ترتيب كودكان، جوانان و نوجوانان با يافتن و حفظ دوستي هاي خوب مي توانند بسياري از مشكلات روحي - رواني خود را برطرف كنند.
آموزش ها را به حد نياز ارايه كنيم
اگر چه در دنياي پرتلاش امروز، كم كاري و سهل انگاري نتيجه اي جز شكست را به دنبال ندارد، اما لازم است آموزش ها در كمترين زمان و ميزان ممكن، اما به بهترين و مؤثرترين شيوه ارايه شود تا دانش آموزان بيشترين بهره را از آن بگيرند. از سوي ديگر آموزش ها، به ويژه تكاليفي كه به آنها ارائه مي شود بايد در حدي باشد كه علاوه بر آن كه دانش آموز به هدف نهايي خود يعني فراگيري بهتر و موفقيت بيشتر دست يابد، امكان رشد ابعاد ديگر شخصيت او را نيز فراهم كند. به اين معني كه اگر ذهن دانش آموزان تنها به سوي آموزش، بدون پرورش و تفريح متمركز شود، او به فردي فرسوده، خسته، عصبي، گوشه گير و يك بعدي تبديل شده و آن طور كه بايد، شكوفا نخواهد شد.
بنابراين سعي كنيد تا در حد توان، نياز و استعداد هر دانش آموز به او آموزش ها را ارائه كرده و از او طلب كنيد.
آنچه را بيش از توان اوست، نخواهيم
آمارها نشان مي دهد بسياري از دانش آموزان به دليل آن كه تحت فشار خانواده و يا اولياي مدرسه قرار گرفته اند؛ به سرعت ترك تحصيل كرده و يا به لجبازي، آن طور كه بايد روند آموزش و پرورش شان را پي نگرفته اند.
روانشناسان معتقدند يكي از شاخص ترين علل موفقيت يا شكست دانش آموزان، شناخت توانايي ها و علايق آنها توسط والدين، آموزگار و اولياي مدرسه و مهمتر از همه خود او است؛ كه پس از اين شناخت، تنها پرورش استعدادها و توانايي هاي او مي تواند دانش آموز را به سرمنزل مقصود برساند.
به تغييرات حساس باشيم
آموزگار نخستين شخصي است كه از تغييرات، چه مثبت و چه منفي مطلع مي شود. بنابراين مي تواند به عنوان حس گري فعال و هوشيار وضعيت درسي - رفتاري دانش آموزش اش را شناخته و كاستي ها را برطرف و توانايي ها را تقويت كند.
به عقيده روانشناسان به هر ميزان آموزگار ارتباط صميمانه تري با دانش آموزان داشته باشد، به همان ميزان شناسايي ضعف ها و قوت ها آسان تر و سريع تر بوده و امكان يافتن راه حلي براي رفع ضعف ها محتمل تر است.
تمركز دقيق آموزگار برروي رفتار دانش آموزان حين تدريس نخستين گام براي شناسايي وضعيت دانش آموزان است. حركت هاي نابه جا، حواس پرتي، خستگي و كلافگي، عصبانيت و بي تفاوتي، شيطنت و بي نظمي و... همگي رفتارهاي غيرارادي است كه در زمان تمركز دانش آموز در حين تدريس آموزگار به خوبي نمايان مي شود.
حساسيت به تغييرات به راحتي آموزگار را براي شناسايي و حل مسايل و مشكلات دانش آموز راهنمايي مي كند.
با والدين ارتباط تنگاتنگ و صميمي داشته باشيم
اگر چه جلسه هاي انجمن اوليا و مربيان جلسه هايي است كه با هدف رفع معضلات آموزشي - پرورشي برگزار مي شود، اما در اغلب موارد آن طور كه بايد كارا نيست. بنابراين لازم است تا آموزگار با برنامه ريزي، از والدين دانش آموزان دعوت كند تا با تمركز و فرصت كافي درباره هر يك از دانش آموزان بحث و گفت وگو كند. ارتباط دايمي و صميمي والدين و آموزگار به صورت هفتگي يا ماهيانه مي تواند بسياري از مشكلات آموزشي- پرورشي دانش آموزان را برطرف كند.
نكته مهم آن است كه والدين و آموزگار بايد با ديدي مثبت در جلسه هاي خصوصي حضور يابند تا تبادل نظر و شناسايي نقاط قوت و ضعف به خوبي انجام شود.
مشكلات رفتاري دانش آموز را جدي بگيريم
بروز رفتارهاي نابه جا، نشان از آشفتگي ها است. دقت در رفتار تك تك دانش آموزان اعم از رفتارهاي ناهنجار، شيطنت هاي نابه جا، ترس در رفتار و حركات، غيبت هاي بي دليل و زياد، عدم تمركز در كلاس درس، بي قراري و ناآرامي كه به اضطراب ختم شود؛ افت درسي، بي علاقگي به حضور در فعاليت هاي جمعي اعم از فعاليت هاي درسي و غيردرسي و... همه نشان دهنده آشفتگي ذهني  دانش آموز است. بروز اين رفتارها گاه براي جلب توجه آموزگار، دانش آموز ديگر و يا حتي والدين است؛ اما در مواردي نيز شيوه اي براي منحرف كردن تمركز آموزگار و اولياي مدرسه و والدين از ناكامي ها و ناتوانايي هاي آموزشي- رفتاري او است.
بنابراين لازم است تا آموزگار به دقت رفتارهاي دانش آموزان را زير نظر گرفته و به سرعت تغييرات را شناسايي كرده و در صدد رفع آنها برآيد.
از الگوهاي رفتاري
و شيوه هاي تصحيح رفتارها آگاه باشيم
آگاهي و تسلط آموزگار به رفتارهاي دانش آموزان و رده هاي سني مختلف به ويژه رده سني كه عهده دار تعليم و تربيت آن است نه تنها باعث مي شود تا آموزگار عملكرد و رفتاري منطقي در مقابل دانش آموزان داشته باشد، بلكه باعث مي شود تا به سرعت كج رفتارها را شناسايي كرده و الگوي صحيحي را براي تصحيح رفتارها برگزيند.
روانشناسان تسلط آموزگار بر روانشناسي و رفتارشناسي كودكان، نوجوانان و جوانان را ضروري دانسته و معتقدند هر قدر آموزگار به روانشناسي كودكان، نوجوانان آگاه تر باشد، به همان ميزان در امر تعليم و تربيت موفق تر خواهد بود. رعايت اين نكته براي والدين و اولياي مدرسه نيز بسيار ضروري است.
با نگاهي اجمالي به بحث مي توان به راحتي به نقش تأثيرگذار آموزگار و اولياي مدرسه در تعليم و تربيت صحيح دانش آموزان پي برد؛ تأثيري كه شايد بتوان اثر آن را مؤثرتر از عملكرد و رفتار والدين دانست.
منبع: http://www.educatio world.com
مترجم: سها دادمند]]>
</TEXT>
</DOC>
<DOC>
<DOCID>HAM2-851202-064</DOCID>
<DOCNO>HAM2-851202-064</DOCNO>
<ORIGINALFILE>/1385/851202/news/_learning.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
چند توصيه درباره تكاليف خارج از كلاس]]>
</TITLE>
<TEXT>
<![CDATA[يكي از مشكلات عمده معلمان و والدين و حتي دانش آموزان انجام تكاليف در منزل است. با توجه به اين كه انجام تكاليف در تكميل يادگيري فراگيران نقش بسزايي دارد، پيشنهاد مي شود:
* ميزان تكاليف خارج از كلاس نبايد بيش از حد توان دانش آموزان باشد.
* نوع تكاليف بايد به شكلي باشد كه خانواده بتواند از عهده مخارج آن برآيد.
* بازبيني تكاليف توسط معلم، دانش آموز را به انجام هر چه دقيق تر آن علاقه مند مي كند.
* تشويق دانش آموزان در انجام تكاليف، سرعت يادگيري را بيشتر مي كند.
* ساعتي از كلاس هاي آموزش والدين به اين امر اختصاص داده شود.
*علت انجام ندادن تكاليف بايد بررسي شود. تنبيه و جريمه مشكلي را حل نمي كند.
*تكاليف ابتكاري، خلاقيت فراگيران را بيشتر مي كند؛ به اين امر بيشتر توجه شود.
*كاستن از تعداد دانش آموزان امكان بررسي بيشتر تكاليف را فراهم مي كند.
* با توجه به هدفمند بودن تكاليف كتابهاي درسي، استفاده از كتابهاي غير درسي ضرورتي ندارد.
* از گفتن تكاليف در روزهاي جمعه پرهيز شود. پس از يك هفته تلاش نياز به استراحت در دانش آموزان وجود دارد.
در خاتمه لازم مي دانم به مديران محترم توصيه كنم كه در مورد كنترل تكاليفي كه از طرف معلمان به دانش آموزان داده مي شود نظارت لازم صورت گيرد.
عدالت آشفته
كارشناس آموزش ابتدايي]]>
</TEXT>
</DOC>
<DOC>
<DOCID>HAM2-851202-065</DOCID>
<DOCNO>HAM2-851202-065</DOCNO>
<ORIGINALFILE>/1385/851202/news/_shari.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هفته آينده آغاز مي شود
بهره برداري از بزرگراه امام علي، حدفاصل فرجام تا پل آغاز]]>
</TITLE>
<TEXT>
<![CDATA[گروه شهري بزرگراه امام عليع حد فاصل خيابان فرجام تا پل آغاز به طول 5/2 كيلومتر در هفته آينده به بهره برداري مي رسد.
علي معدني مدير نظارت پروژه هاي سازمان فني عمراني شهرداري تهران با اعلام اين خبر افزود: بزرگراه امام علي جز رينگ شمالي جنوبي تهران و در داخل شهر واقع شده است كه پس از بهره برداري كامل از آن امكان ارتباط شمالي ترين نقطه شهر در شرق تهران را به بزرگراه آزادگان مقدور مي سازد.
وي با اشاره به اين كه هم اكنون در حدود 10 كيلومتر از اين بزرگراه به بهره برداري رسيده است اظهار داشت: اين بزرگراه پس از اجراي كامل از مناطق 4، 8، 13، 14 و 15 مي گذرد و يكي از مهم ترين رينگ هاي داخل شهر محسوب خواهد شد.
معدني طول بزرگراه را در صورت پايان 22 كيلومتر دانست و گفت: هم اكنون موفق شديم كه 5/2 كيلومتر از اين بزرگراه را آماده بهره برداري كنيم.مدير نظارت پروژه هاي شهرداري تهران با اعلام اين كه اين بزرگراه در حدود 22 تقاطع پرترافيك شرق تهران را حذف خواهد كرد گفت: باتوجه به اقدامات فراوان 5/2 كيلومتر از بزرگراه امام علي در اين مرحله افتتاح مي شود كه نقش بسزايي در كاهش ترافيك بزرگراه رسالت و خيابان فرجام خواهد داشت.
معدني اعتبار صرف شده براي بهره برداري اين مرحله از بزرگراه را با احتساب عمليات اجرايي و رفع معارضان ملكي و تأسيساتي بالغ بر 40 ميليارد تومان اعلام كرد و گفت: همزمان با ساخت اين قسمت از بزرگراه دو كانال ابراهيم آباد و مسيل باختر بهسازي شده است به طوري كه توانايي كانال ابراهيم آباد و مسيل باختر براي تخليه سيلاب ها 110 متر مكعب در ثانيه خواهد بود.
وي از ساخت دو كانال مسيل باختر و ابراهيم آباد كه در مجموع بالغ بر 3/3 هزار متراست در هنگام انجام عمليات عمراني اين بزرگراه خبر داد.
معدني گفت: بهره برداري از هزار متر رمپ پل گلبرگ كه در ادامه بزرگراه امام علي قرار دارد، همزمان با بهره برداري از اين پروژه آغاز مي شود.
مدير نظارت پروژه هاي شهرداري با اشاره به افزايش سرعت خودروهاي شهروندان پس از بهره برداري از اين پروژه اظهار داشت: با افتتاح اين بخش از بزرگراه در حدود 5 كيلومتر بر سرعت خودروها افزوده خواهد شد و معادل 9/3 ميليارد تومان در ارزش زماني شهروندان صرفه جويي مي شود.
بهره برداري از 5/2 كيلومتر بزرگراه امام علي(ع)با سه خط رفت و سه خط برگشت و داراي عرض 5/10 متر در هفته آينده با حضور مسئولان شهرداري آغاز خواهد شد.]]>
</TEXT>
</DOC>
<DOC>
<DOCID>HAM2-851202-066</DOCID>
<DOCNO>HAM2-851202-066</DOCNO>
<ORIGINALFILE>/1385/851202/news/_shari.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پس از بحث در جلسه روز گذشته شوراي شهر
اصلاح متمم بودجه سال 85 شهرداري به هفته آينده موكول شد]]>
</TITLE>
<TEXT>
<IMAGE>/1385/851202/news/014922.jpg</IMAGE>
<![CDATA[
گروه شهري- در جلسه ديروز شوراي شهر بخش ديگري از لايحه اصلاح متمم بودجه جاري سال 85 شهرداري تهران، مطرح و با وجود بيش از 3 ساعت بحث، ادامه بررسي و تصميم گيري نهايي به جلسه بعد موكول شد.
اعضاي شوراي شهر در سيصد و دومين جلسه علني خود، از شهرداري خواستند، اطلاعات دقيقتري را در خصوص افزايش هزينه هاي پرسنلي ناشي از اجراي اين اصلاحيه در اختيار شورا قرار دهد.مهدي چمران رئيس شوراي شهر گفت: شهرداري بايد اطلاعات و آمار و ارقام اصلاحيه را تا هفته آينده به طور كامل به شورا ارايه كند. چمران در عين حال با اشاره به اصلاحيه افزايش حقوق كاركنان شهرداري گفت كه اعضاي شوراي شهر نمي خواهند شهرداري در اين رابطه دچار مشكل شود.
رئيس كميسيون برنامه و بودجه شورا هنگام طرح اين لايحه گفت:  امسال براي اولين بار شهرداري در شهريور ماه اصلاحيه بودجه را آورد ولي با اصرار اعضاي شورا درخواست شد كه اصلاحيه ها به صورت كلي ارايه شود كه در نهايت يك ماه و نيم پيش ارايه شد.
نادر شريعتمداري با اشاره به رويكرد شوراي شهر مبني بر شفافيت مالي شهرداري و افزايش بودجه عمراني در مقايسه با بودجه جاري گفت: از 1800 ميليارد تومان كل بودجه سال 84 شهرداري، تنها 760 ميليارد آن جاري و بقيه، عمراني است.
وي در توضيحي، فصل دوم اين لايحه را مربوط به افزايش ضريب حقوقي كاركنان شهرداري دانست كه به گفته وي از 36 ميليارد تومان افزايش پيشنهادي شهرداري،كميسيون برنامه و بودجه شورا با 23 ميليارد آن موافقت كرده است و با تصويب اين رقم مشكلات شهرداري در بخش حقوق و هزينه هاي جاري اداري رفع مي شود. وي اصلاحيه بودجه عمراني شهرداري را به علت افزايش حقوق و دستمزد كاركنان آن دانست و خواستار تصويب به موقع ان از سوي اعضا شد.
ثبت دارايي هاي شهرداري زمان بر است
از سوي ديگر معاون مالي اداري شهرداري در باره افزايش پيشنهادي شهرداري در لايحه اصلاحي بودجه گفت: افزايش حقوق و دستمزد به صورت عادي در سالهاي گذشته 15 تا 16 درصد بوده است كه با توجه به مصوبه هيأت دولت به 45 درصد رسيد كه باعث افزايش بسيار زياد بودجه جاري شد.
حسين پورزرندي با بيان اينكه عددهاي ارايه شده كاملا درست است و اگر اشكالي مطرح است به وسيله حسابرسي شورا قابل بررسي است گفت: تمام عددها مستند است و ثبت 30 هزار ميليارد تومان دارايي شهرداري زمان بر است و وقت بسياري مي خواهد.
پورزرندي در پاسخ به برخي سئوالات اعضا ي شورا، مشخص نشدن دقيق ميزان درآمد و هزينه در اين اصلاحيه را ناشي از اجراي سيستم نقدي به تعهدي در شهرداري دانست كه به گفته او نياز مند زمان است و براي اينكه سيستم مالي شهرداري تغيير كند تا 6 ماه ابتداي امسال مجبور بوديم هر دو سيستم را همزمان به كار ببريم كه مشكلات زيادي به همراه داشت.
دشواري تبديل نظام نقدي به تعهدي
از سوي ديگر اميررضا واعظي آشتياني عضو هيات رئيسه و خزانه دار شوراي شهر گفت: امكان عملي شدن سيستم نقدي به تعهدي در شهرداري به لحاظ سنخيت كاري آن وجود ندارد. آشتياني افزايش پيش بيني شده در اصلاحيه بودجه مذكور و ادامه اين روند را نشانه بزرگ شدن بدنه شهرداري دانست و گفت: به سمتي نرويم كه در نهايت منجر به اين شود كه فقط بايد به فكرد نگه داشتن بدنه شهرداري باشيم.
از سوي ديگر رئيس كميسيون فني و عمراني شورا نيز با اشاره به اينكه افزايش هزينه هاي شهرداري بايد به دقت بررسي شود گفت: اصلاحيه ياد شده با اظهارات سال گذشته مسئولان شهرداري مبني بر اينكه بودجه دقيق است، مغايرت دارد.
زياري با اشاره به اصلاحيه افزايش 36 ميلياردي توماني بودجه جاري شهرداري گفت: طبق اطلاعات ما اين افزايش به علت ورود نيروي جديد به شهرداري بوده است در حالي كه شهرداري مدعي است به علت تغيير نوع قرارداد افراد بوده است.حسن بيادي نايب رييس شوراي شهر نيز با اشاره به ميزان هزينه هاي اداري گفت: مجموع هزينه هاي اداري امسال 290 ميليارد تومان بوده كه شهرداري طي 9 ماه گذشته 145 ميليارد تومان صرف كرده و بيش از نيمي از بودجه باقي مانده و تا پايان سال اين اعتبار مازاد هم دارد. سئوال اينجاست كه شهرداري براي چه تقاضاي افزايش هزينه اداري و جاري را كرده است؟]]>
</TEXT>
</DOC>
<DOC>
<DOCID>HAM2-851202-067</DOCID>
<DOCNO>HAM2-851202-067</DOCNO>
<ORIGINALFILE>/1385/851202/news/_shari.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طرح ساماندهي دستفروشان تا پايان سال اجرا مي شود
جمع آوري بازارهاي بهاره بدون مجوز]]>
</TITLE>
<TEXT>
<![CDATA[گروه شهري- شهرداري تهران از كليه شهروندان تهراني تقاضا كرد به منظور شركت در مرحله نخست طرح هبه لوازم و كالاهاي مازاد كه براي نخستين بار در كشور به اجرا در مي آيد تنها لوازم خانگي خود را لحاظ كرده و از اهداي لوازمي نظير لباس، مواد بهداشتي و دارويي، مواد غذايي و لوازم مستعمل پرهيز كنند.
طرح جمع آوري و بازسازي كالاها و لوازم مازاد شهروندان تهراني به منظور اهدا به نيازمندان از 14 اسفند(روز نيكوكاري)تا 26 اسفند(روز وقف)به اجرا درخواهدآمد و شهروندان تهراني مي توانند طي تماس با تلفن 137 آمادگي خود را به منظور شركت در اين امر خداپسندانه اعلام كنند.
محمود نصري مدير عامل سازمان ساماندهي صنايع و مشاغل شهرتهران گفت: شهرداري تهران تمهيداتي انديشيده است تا به منظور حفظ سلامت، جلوگيري از سوء استفاده متخلفين و اجراي هرچه موفق تر اين طرح، شهروندان پس از تماس با سامانه 137 كد شناسايي اكيپ هاي جمع آوري كننده كمك هاي مردمي را دريافت و تنها پس از ارائه اين كد توسط ماموران شهرداري كه ملبس به لباسهاي ويژه، كارت شناسايي و ماشين هاي آرم دار هستند لوازم اهدايي خود را تحويل دهند.
نصري خواستار آن شد، شهروندان تهراني تنها اقلامي كه قابليت بازسازي دارند را اهدا و از ارائه كالاهاي از  رده خارج شده خودداري كنند.وي ادامه داد:   شهروندان مي توانند از طريق كد پيگيري اعلام شده از سوي سامانه 137 نسبت به رسيدن لوازم اهدايي خود به دست نيازمندان واقعي اطمينان حاصل كنند. در واقع سرانجام كليه اجناس اهدايي تا پايان مرحله تحويل به خانوارهاي نيازمند قابل پيگيري و رديابي خواهد بود.اين طرح به گفته مدير عامل شركت ساماندهي صنايع و مشاغل شهرداري تهران در سالهاي آينده نيز هر سال طي دو مرحله(نيمه اول و دوم )تداوم خواهد داشت و حتي در مراحل بعد طرح جمع آوري كتاب، اسباب بازي و...نيز به طرح جمع آوري لوازم خانگي اضافه خواهد شد.نصري همچنين در آستانه فرارسيدن سال نو و فعاليت بازارهاي بهاره گفت: شهرداري تهران بازارهاي روز بهاره بدون مجوز را جمع آوري خواهد كرد.
وي تاكيد كرد: ايجاد بازارهاي روز بهاره بدون مجوز شركت ساماندهي صنايع و مشاغل غيرقانوني است.
مدير عامل شركت ساماندهي صنايع و مشاغل شهر تهران دليل اين اقدام شهرداري تهران را جلوگيري از سد معبر و ايجاد هرج و مرج دانست.وي افزود: امسال به منظور جلوگيري از شكل گيري بازارهاي روز توسط دستفروشان نمايشگاه بهاره در 2 منطقه شهر تهران با همكاري وزارت بازرگاني و اتحاديه اصناف مختلف ايجاد خواهد شد.
وي تصريح كرد: در راستاي ساماندهي دستفروشان آيين نامه اجرايي احداث مراكز خاص در مناطق 22 گانه شهر تهران در كميته برنامه ريزي شهرداري تهران در دست بررسي است و از همه مناطق خواسته شده تا پايان سال جاري مراكزي را براي اجراي اين طرح معرفي كنند.]]>
</TEXT>
</DOC>
<DOC>
<DOCID>HAM2-851202-068</DOCID>
<DOCNO>HAM2-851202-068</DOCNO>
<ORIGINALFILE>/1385/851202/news/_shari.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اصفهان؛ دومين شهر آلوده ايران]]>
</TITLE>
<TEXT>
<![CDATA[ايسنا: معاون محيط زيست انساني سازمان حفاظت محيط زيست استان اصفهان گفت:  دو نيروگاه برق در محدوده شهر باعث توليد آلودگي هايي در اصفهان شده است و هرچند براثر بارندگي ها و ناپايداري جوي، ميزان آلودگي هواي اصفهان امسال نسبت به سال گذشته كاهش يافته است اما اصفهان بعد از تهران دومين شهر آلوده ايران است.
رجبعلي قاسمي،بابيان اينكه 50 درصد آلودگي شهر اصفهان ناشي از تردد خودروهاي فرسوده و 50 درصد بر اثر صنايع است، اظهار داشت: در شهر اصفهان به علت وجود كارگاه هاي كوچك ريخته گري، آلودگي هايي در هواي سطح شهر ايجاد مي شود كه در سال جاري نيز شكايت هاي بي شماري از اين كارگاه ها توسط محيط زيست صورت گرفته و بايد هرچه سريع تر به محل هاي مجاز منتقل و يا در شهرك هاي صنعتي مستقر شوند و همچنين از سوخت مناسب استفاده كنند.]]>
</TEXT>
</DOC>
<DOC>
<DOCID>HAM2-851202-069</DOCID>
<DOCNO>HAM2-851202-069</DOCNO>
<ORIGINALFILE>/1385/851202/news/_shari.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازارچه زمستاني در حمايت از كودكان بي سرپرست]]>
</TITLE>
<TEXT>
<![CDATA[گروه شهري- اين بار ديگر نه بحث جشن عاطفه هاست و نه جشن نيكوكاري، بلكه در هياهوي خريدهاي شب عيد، بنياد زينب كبري(س)تصميم گرفته است با تشكيل بازارچه اي از كودكان بي سرپرست و زنان سرپرست خانوار توسط عده اي از زنان خير و هنرمند، حمايت كند.اين بازارچه كه از ديروز آغاز به كار كرده است تا پنج  روز ادامه خواهد داشت.شايد رفتن به جشن نه چندان مجللي كه در انتهاي پاسداران، خيابان بوستان، كوچه نيلوفر برگزار مي شود خالي از لطف نباشد. جشني كه علاوه بر داشتن انواع غذاهاي ايراني و فرنگي آماده طبخ و لوازم منزل همچون بلورجات و پتو و... داراي احساس و لطافت بي نظيري است.]]>
</TEXT>
</DOC>
<DOC>
<DOCID>HAM2-851202-070</DOCID>
<DOCNO>HAM2-851202-070</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[آغاز به كار خبرگان چهارم با پيام رهبر معظم انقلاب
عكس:محمد توكلي]]>
</TITLE>
<TEXT>
<IMAGE>/1385/851202/news/014877.jpg</IMAGE>
<![CDATA[
گروه سياسي- پس از برگزاري همزمان انتخابات شوراها و خبرگان در 24 آذرماه، منتخبان ملت در مجلس خبرگان رهبري روز گذشته رسماً طي مراسم افتتاحيه اي با حضور رؤساي سه قوه و مقامات برجسته كشور، كار خود را آغاز كردند.
غير از اعضاي مجلس خبرگان، رئيس دفتر مقام معظم رهبري، ناطق نوري، رحيم صفوي، سرلشكر فيروزآبادي، محمدرضا باهنر و جمعي ديگر از اعضاي هيأت رئيسه مجلس، وزراي اطلاعات، نيرو، آموزش و پرورش، كار، معاون اول و معاون پارلماني رئيس جمهور، دادستان تهران و جمعي از مسئولان عالي رتبه قضائي، آيت الله مهدوي كني و محمدي گيلاني و جمعي از سفراي كشورهاي خارجي ساعت 8:30 دقيقه صبح ديروز در محل سابق مجلس گردهم آمدند تا مراسم افتتاحيه چهارمين دوره مجلس خبرگان را برگزار كنند.
علي مشكيني، هاشمي رفسنجاني و احمد جنتي با هم وارد جلسه شدند كه لحظاتي بعد با حضور احمدي نژاد و حداد عادل، مراسم افتتاحيه آغاز شد.
احمدي نژاد پس از ورود به سراغ آيت الله مشكيني رفت و پس از آن دقايقي را به خوش و بش با هاشمي رفسنجاني پرداخت و در صندلي خود كنار هاشمي شاهرودي مستقر شد.
پس از قرائت قرآن و سرود ملي، علي مشكيني، ميرمحمدي، مهدوي و رمضاني به عنوان اعضاي هيأت رئيسه سني، اداره جلسه را برعهده گرفتند و بلافاصله از محمدي گيلاني، رئيس دفتر مقام معظم رهبري خواستند پيام ايشان را قرائت كند.احمد جنتي كه خود از اعضاي خبرگان به شمار مي آيد به عنوان دبير شوراي نگهبان و رئيس هيأت نظارت بر انتخابات خبرگان گزارشي را در خصوص اين انتخابات ارائه كرد.
گزارش جنتي
وي گفت: انگيزه مردم در اين انتخابات صرفاً اداي وظيفه شرعي، حفظ ولايت فقيه و دفاع از جمهوري اسلامي بود، در حالي  كه در انتخابات هاي ديگر انگيزه هاي سياسي دخالت دارند. وي با اشاره به تعويق يك ماه انتخابات خبرگان از تجميع انتخابات به عنوان تجربه اي موفق ياد كرد و ابراز اميدواري كرد از اين تجربه در انتخابات هاي بعدي نيز استفاده شود.
وي همچنين با اشاره به وجود 59 كانديداي غيرمعمم در انتخابات اخير گفت: معمم بودن براي شوراي نگهبان ملاك نمي باشد ولي از اين تعداد تنها 4 نفر تحصيلات حوزوي داشتند كه دو نفر از آنها نيز در آزمون علمي حدنصاب لازم را كسب كردند اما آراي مردم را نتوانستند به دست بياورند. پس از گزارش جنتي، مراسم تحليف برگزار شد و منتخبان سوگند ياد كردند كه در ايفاي وظيفه سنگيني كه به  عهده دارند يعني تشخيص و معرفي بهترين فرد براي مقام والاي رهبري امت، خود را در پيشگاه خداوند مسئول دانسته و كوچك ترين مسامحه اي را روا ندارند.
نطق رئيس سني
اما علي مشكيني كه رياست سني اجلاس صبح ديروز را بر عهده داشت در حالي سخنان خود را آغاز كرد كه رئيس جمهور به علت سفر استاني به گيلان جلسه را ترك كرده بود. وي در ابتدا از وضع موجود كشور و انسجام قواي سه گانه ابراز خوشحالي كرده و اعتراض از امور خارج از وظيفه، فكر جدي به حال ملت، عكس العمل به مغروران جهان، ابتكار بي سابقه سفرهاي استاني، كوشا بودن در خدمات خاص، پررنگ بودن وعظ و سخنراني ها، روش خردمندانه در انتصابات، تبعيت صميمانه از رهبري و مرور كريمانه از خطوط سياسي را از مهم ترين ويژگي هاي دولت برشمرد.مشكيني در ادامه، مجلس شوراي اسلامي را در خط امام دانست و از قوه قضائيه به خاطر فعاليت هاي قوي تشكر كرد. وي در ادامه به اختلافات ميان شيعه و سني اشاره كرد و گفت: علماء بايد فكر كنند بعد از 100 سال زندگي صلح آميز چرا فتوا به تخريب مراقد و كشتن شيعيان مي دهند و اين آيا دليلي جز افزايش دسيسه هاي ابليس و بيگانگان دارد؟
رئيس سني مجلس خبرگان، اسلام را مهاركننده تروريسم عنوان كرد و افزود: ما از حقوق بشر دفاع كرده و با تروريسم مخالفيم.وي خطاب به آمريكا گفت: ما از حق قانوني خود در زمينه انرژي صلح آميز هسته اي نخواهيم گذشت و آن  را حق مسلم و قانوني هر كشوري مي دانيم.
رئيس جامعه مدرسين حوزه علميه قم، مجلس خبرگان را منتخب بلاواسطه فردي و حافظ رهبري و فداييان خاص اسلام دانست و عدم دريافت حقوق از سوي اعضاي اين مجلس براي انجام مهم ترين عمل نظام را دليلي بر اين مدعا عنوان كرد.
مشكيني به انتصاب مقام معظم رهبري پس از فوت امام(ره)اشاره كرده و افزود: خبرگان آن روز انتخابي كردند كه هرچه زمان مي گذرد حقانيت و استواري انتخاب شان روشن تر مي شود و نداي آفرين بر آن هنوز شنيده مي شود و مي گويند آيت الله خامنه اي رهبر مقتدري است كه توان اداره جهان اسلام را دارد.
انتخاب هيأت رئيسه دائم
پس از سخنان مشكيني، جلسه بابت تنفس تعطيل و ادامه جلسه به صورت غيرعلني برگزار شد. آيت الله علي مشكيني در جلسه غيرعلني روز گذشته به عنوان تنها نامزد رياست مجلس خبرگان با 71 رأي از مجموع 80 رأي به عنوان رئيس انتخاب شد و در ادامه از ميان 2 نامزد نائب رئيسي، هاشمي رفسنجاني با 65 رأي و محمد يزدي با 49 رأي به عنوان نواب رئيس اول و دوم برگزيده شدند. دري نجف آبادي و سيداحمد خاتمي نيز به ترتيب با 68 و 56 رأي به عنوان دو منشي هيأت رئيسه موفق به كسب آراء شدند. تعيين اعضاي كميته تدوين بيانيه پاياني از ديگر اقدامات جلسه ديروز بود.]]>
</TEXT>
</DOC>
<DOC>
<DOCID>HAM2-851202-071</DOCID>
<DOCNO>HAM2-851202-071</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري در گيلان]]>
</TITLE>
<TEXT>
<IMAGE>/1385/851202/news/014880.jpg</IMAGE>
<![CDATA[
گروه سياسي - رئيس جمهوري گفت: بدون توليد و افزايش ثروت عمومي امكان پيشرفت وجود ندارد و بايد از ذره ذره خاك اين سرزمين ثروت بسازيم.
محمود احمدي نژاد در سخناني در اولين روز بيست و پنجمين سفر استاني خود،با بيان اينكه مردم گيلان الگوي نجابت، پاكي، صبر و مقاومت و مجاهدت در راه خدا هستند، ادامه داد: اين سرزمين مهد پرورش ميرزا كوچك خان جنگلي قهرمان يگانه اي است كه در مقابل ظلم وابسته به استكبار و استعمار يك تنه ايستاد و از شرف و حيثيت مردم ايران شجاعانه دفاع كرد.
احمدي نژاد كه ظهر ديروز در ورزشگاه شهيد عضدي شهرستان رشت سخن مي گفت، در بخش ديگري از صحبت هاي خود با تاكيد بر اينكه ماموريت بزرگ امروز ساختن ايران است گفت: اولين عامل در ساختن كشور،كار و تلاش مثبت و توليد ثروت است كه همه ما موظفيم دست به دست هم دهيم و با همه توان كشور را پيش ببريم.
به گزارش مهر،رئيس جمهوري توزيع عادلانه ثروت را كار ديگر دولت خواند و گفت: اگر همه استعدادها شكوفا شود اما در اختيار عده اي خاص قرار گيرد به آرمان ها و اهداف خود نخواهيم رسيد.وي همچنين گفت: دولت اصرار دارد شركت ها، موسسات و كارخانجاتي كه روزي با دلارهاي نفتي انباشته شده است بين مردم توزيع كند.
احمدي نژاد بخش مهمي از سياست هاي اصل 44 را توزيع عادلانه ثروت ها خواند و گفت: 40 درصد از اين ثروت ها از طريق سهام عدالت و 40 درصد ديگر از طريق بورس با ضوابطي كه اين ثروت ملي در اختيار افرادي با ديدگاه هاي خاص كه به دنبال منافع خاص هستند قرار نگيرد توزيع مي شود.
رئيس جمهوري با بيان اينكه طي 15 سال تحت عنوان خصوصي سازي قريب به 3 هزار ميليارد تومان ثروت مردم در اختيار عده اي خاص قرار گرفته است، گفت: امروز دولت علاوه بر اينكه تلاش خواهد كرد ثروت انباشته به طور عادلانه توزيع كند با تصميمات قاطع به دنبال احقاق حقوق كارگران خواهد بود. به گزارش ايسنا، احمدي نژاد با اشاره به پرونده هسته ايران گفت: آن ها مي دانند كه دستيابي ايران به چرخه  سوخت هسته اي يك جهش بزرگ است و مي خواهند ملت ايران را از اين جهش بزرگ محروم كنند. رئيس جمهوري افزود:عده اي خود را طرفدار مذاكره و گفت وگو نشان مي دهند. ما هم از گفت وگو استقبال مي كنيم؛ چراكه ملت ما اهل گفت وگو و منطق است. آن ها به ما مي گويند بياييد مذاكره كنيد ولي شرط مي گذارند كه ما فعاليت هاي هسته اي مان را تعليق كنيم. رئيس شوراي عالي امنيت ملي در بخشي ديگر از سخنان خود تاكيد كرد: اگر آن ها مي گويند چرخه  سوخت هسته اي ما متوقف شود، آن ها نيز فعاليت هاي خود را متوقف كنند تا در يك شرايط عادلانه گفت وگو شود. احمدي نژاد همچنين عصر ديروز در بين مردم شهرستان هاي رودبار، فومن و شفت حاضر شده و براي آنان سخنراني كرد. به گزارش ايرنا، رئيس جمهوري را در اين سفر سيد مجتبي ثمره هاشمي و علي سعيد لو و جمعي از مقامات و وزرا همراهي مي كنند.
فردا جلسه  هيات دولت در رشت برگزار خواهد شد.]]>
</TEXT>
</DOC>
<DOC>
<DOCID>HAM2-851202-072</DOCID>
<DOCNO>HAM2-851202-072</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پايان سفر 6 روزه رئيس مجلس به تركيه و اندونزي]]>
</TITLE>
<TEXT>
<![CDATA[گروه سياسي- رئيس مجلس شوراي اسلامي  بامداد ديروز پس از سفري 6 روزه به كشورهاي اندونزي و تركيه وارد تهران شد.
غلامعلي حداد عادل پس از ورود به فرودگاه مهرآباد در جمع خبرنگاران درباره  دستاوردهاي سفر 6 روزه  خود گفت: در اين سفر كه 2 گروه از نمايندگان مجلس شوراي اسلامي  و معاونت وزارت امور خارجه ما را همراهي مي كردند با رؤساي مجالس و رئيس جمهوري كشور اندونزي و رئيس جمهوري، رئيس مجلس و نخست وزير كشور تركيه ديدارهايي انجام داديم و در خصوص همكاري هاي ميان ايران و اندونزي و ايران و تركيه، مسائل منطقه اي، بين المللي و هسته اي بحث و گفت وگو كرديم.]]>
</TEXT>
</DOC>
<DOC>
<DOCID>HAM2-851202-073</DOCID>
<DOCNO>HAM2-851202-073</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
عبور از معادله ديجيتالي قطعنامه 1737 دكتر ابراهيم متقي]]>
</TITLE>
<TEXT>
<![CDATA[اگرچه ضرب الاجل تعيين شده در قطعنامه 1737 شوراي امنيت در مورد فعاليت هاي هسته اي ايران در حال اتمام مي باشد، اما شواهد نشان مي دهد كه به دليل افراطي  بودن مفاد قطعنامه تصويب شده، امكان نيل به توازن بر اساس جهت گيري عمومي قطعنامه كار دشواري مي باشد.
مهمترين چالش مصوبه شوراي امنيت را بايد در معادله ديجيتالي قطعنامه مورد توجه قرار داد. از آنجايي كه ديپلماسي امري پيچيده، پرفراز و نشيب و همچنين برگشت پذير مي باشد، بايد مفاد قطعنامه مصوبه شوراي امنيت عليه ايران را فاقد شاخص هايي دانست كه بر اساس آن امكان نقش آفريني ديپلماتيك فراهم مي شود. ابتكارات اتحاديه اروپا را مي توان به عنوان روند جديدي تلقي نمود كه با شاخص هاي ديپلماسي هسته اي همخواني بيشتري دارا مي باشد. كنفرانس مونيخ به عنوان نقطه عطف معادلات ديپلماتيك- امنيتي براي حل نسبي بحران هسته اي ايران با قدرت هاي بزرگ تلقي مي شود. ابتكارات تيم هسته اي ايران در شوراي عالي امنيت ملي را مي توان ارزشمند و كارساز دانست. طبيعي است كه مجموعه هاي فعال در تيم هسته اي ايران توانسته اند حفظ اصول امنيتي و همچنين انعطا ف پذيري ديپلماتيك را به گونه مؤثري انجام دهند. مذاكرات چندجانبه مقامات شوراي عالي امنيت ملي ايران در اجلاسيه بروكسل، مذاكرات آلمان و همچنين تحرك ديپلماتيك- امنيتي در محور تهران- وين- مسكو را مي توان زمينه ساز ايجاد فضاي سياسي و امنيتي جديد در روابط ايران و اروپا دانست. اگر كشورهاي اروپايي معادله غني سازي در چارچوب مدار چهار درصدي را مورد پذيرش قرار دهند، طبعاً در آن شرايط زمينه براي عبور از بحران موجود فراهم مي شود. ضرورت هاي ديپلماتيك ايجاب مي كند كه هرگونه انعطاف پذيري بر اساس منافع مشترك و آينده نگري امنيتي انجام گيرد. از آن جايي كه فعاليت هاي هسته اي ايران ماهيت صلح آميز دارد، بنابراين طبيعي است كه غني سازي در مدار چهار درصدي مي  تواند مطلوبيت هاي تكنولوژيك ايران را فراهم سازد. از سوي ديگر، در چنين فرآيندي، زمينه براي بازسازي روابط ايران با جامعه بين المللي ايجاد خواهد شد. اين امر نشان مي دهد كه مقاومت امنيتي و همچنين تحرك ديپلماتيك مي تواند مطلوبيت هاي بيشتري را براي ايران به وجود آورد.
در چنين شرايطي، فضاي بين المللي نيز نسبت به ايران تغيير يافته است. اظهارات اخير خانم رايس در مورد ضرورت بازسازي روابط سياسي و امنيتي با ايران و همچنين مشاركت در موضوعات منطقه اي را مي توان در زمره نشانه هايي دانست كه فضاي ديپلماتيك جديدي را براي ايران و ساير كشورهاي درگير در بحران هسته اي به وجود آورده است. به اين ترتيب، مي  توان شواهد متنوعي را ملاحظه نمود كه علي رغم مفاد غير اصولي قطعنامه 1737 شوراي امنيت سازمان ملل، زمينه براي بازسازي روابط ايران با كشورهاي اروپايي و قدرت هاي مؤثر بين المللي فراهم شده است. مدار همكاري هاي ايجاد شده را بايد زمينه ساز صلح و امنيت بين المللي دانست. به هر ميزان، مشاركت بين المللي و همچنين چندجانبه گرايي در معادلات منطقه اي و بين المللي ايجاد گردد،  طبعاً زمينه هاي لازم براي ايجاد تعادل، صلح و امنيت حاصل مي شود.
در شرايط موجود، مي توان به اين جمع بندي رسيد كه نظام بين الملل، بازي با معادله ديجيتالي در ارتباط با بحران هسته اي را تغيير داده است. حوادث منطقه اي و بين المللي نشان مي  دهد كه تمامي طرف هاي درگير تمايل به وضعيت ميانه در حال بحران هسته اي را دارا مي باشند. ضرورت هاي وضعيت ميانه ايجاب مي كند كه اولاً ديپلماسي هسته اي تداوم پيدا كند. ثانياً، ديپلماسي به عنوان گامي در جهت نيل به بازي برد- برد منجر شود. ثالثاً روند متعادل سازي و شفاف سازي فعاليت هاي هسته اي ايران بر اساس پادمان هسته اي انجام پذيرد و در نهايت اين كه هيچ گونه پيش شرطي به عنوان محور اصلي حل بحران هسته اي تعيين نگردد. امنيت سازي در روند طولاني، پرفراز و نشيب، همراه با اراده براي ايجاد تعادل حاصل مي شود. عبور از معادله ديجيتالي قطعنامه 1737 مي تواند چنين شرايطي را فراهم سازد.]]>
</TEXT>
</DOC>
<DOC>
<DOCID>HAM2-851202-074</DOCID>
<DOCNO>HAM2-851202-074</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مقابله با حمله هوايي در رزمايش اقتدار]]>
</TITLE>
<TEXT>
<![CDATA[مهر: عمليات مقابله با حمله  هوايي و هلي برد و انهدام مواضع دشمن فرضي پيش از ظهر ديروز در مرحله دوم از رزمايش بزرگ اقتدار 85 با موفقيت انجام شد.
در اين مرحله از رزمايش، يگان هاي شركت كننده و واحدهاي دفاع هوايي با مراحل پدافند هوايي، عمليات ضد بالگرد، ضد هواپيما و ضد موشك را از طريق ارتباط با شبكه اينترانت و ديده بان بصري اجرا كردند.
از برجستگي هاي اين مرحله از رزمايش علاوه بر گستردگي منطقه، برقراري شبكه گسترده ديده باني بصري از مبادي ورودي تا مركز با به كارگيري سيستم ارتباطي مطمئن، نفوذناپذير و غيرقابل اختلال(اينترانت)داخلي نيروي زميني سپاه است كه توسط متخصصين توانمند اين نيرو طراحي و ساخته شده است.]]>
</TEXT>
</DOC>
<DOC>
<DOCID>HAM2-851202-075</DOCID>
<DOCNO>HAM2-851202-075</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيام مقام معظم رهبري به مناسبت گشايش چهارمين دوره مجلس خبرگان]]>
</TITLE>
<TEXT>
<![CDATA[گروه سياسي - حضرت آيت الله خامنه اي رهبر معظم انقلاب اسلامي  به مناسبت افتتاح چهارمين دوره مجلس خبرگان رهبري پيامي  صادر كردند. متن اين پيام كه توسط حجت الاسلام والمسلمين محمدي گلپايگاني رئيس دفتر مقام معظم رهبري قرائت شد، به اين شرح است:
بسم  الله الرحمن الرحيم
تشكيل چهارمين دوره مجلس خبرگان، گام موفق ديگري است كه ملت بزرگ ايران در استمرار موفقيت در جبهه هاي گوناگون، برداشته و با حضور قاطع خود در سالي كه به نام پيامبر اعظم صلي الله عليه و آله مزين است، پيام روشني به همه بدخواهان داده است.
اين بيعت چندين باره مردم با نظام جمهوري اسلامي  و وفاداري هوشمندانه و شجاعانه آنان به اصل مترقي ولايت فقيه، مسئوليت خطير و سنگين منتخبان معتمد آنان يعني اعضاي محترم اين مجلس معظم و نيز مسئولان نظام در رده هاي گوناگون را به آنان يادآوري مي كند و الطاف و تأييدات الهي را در پيمودن مسير حياتي اين نظام در برابر آن مجسم مي سازد.
الگوي نوين مردمسالاري ديني، راه جديدي را به بشريت ارائه كرده است كه زندگي انسان در آن، از آفات نظام هاي بنا شده بر استبداد فردي و حزبي يا برآمده از نفوذ زرسالاران و چپاولگران و از غرقه شدن در وادي ماديگري و اباحيگري و دورافتادن از معنويت، مبرا گردد و تقابل و تضاد خداپرستي با مردم گرايي را در عمل تخطئه كند.
هرگز انتظار نبوده است كه نظام هاي مبتني بر زر و زور و قدرت هاي مستكبر و باندهاي تحكم و استثمار، در برابر اين پديده بي تفاوت بمانند و با آن ستيزه نكنند. اين الگوي نوين، در رشد خود و در بقا و استحكام خود در دستيابي به هدفهاي خود، حجتي قاطع بر ضد همه نظام هايي است كه به نام انسان گرايي مردم را از خدا و معنويت بيگانه ساختند و با نام مردمسالاري انسان ها را به شكل هاي گوناگون در پنجه  اقتدار خود فشردند.
توطئه هاي متراكم و پيوسته دشمنان نظام اسلامي  پس از نوميدي از نابود كردن اين نظام، همواره در جهت جلوگيري از دستيابي جمهوري اسلامي  به آن هدف ها و الگو شدن براي ديگر ملت هاي مسلمان بوده است. امروز و هميشه، وظيفه اساسي مسئولان گوناگون جمهوري اسلامي  آن است كه در پيمودن مسيري كه ملت ايران را به آن هدف هاي والا مي رساند، درنگ را جايز نشمرند و به حول و قوه الهي، مسيري را كه اسلام عزيز مشخص ساخته و در گفتار و رفتار امام راحل يگانه ما تجلي يافته و با فداكاري شهيدان و ايثارگران طراوت و صفا گرفته، دنبال كنند و به اذن الله آن هدف ها را يكي پس از ديگري به دست آورند.
شاخص هاي اصلي اين راه، پايبندي به تكليف شرعي، شجاعت در اقدام، حزم و حكمت در تدبير و صداقت و وفاداري به مردم است. و عدالت اجتماعي، سلامت اخلاقي، پيشرفت علمي، قدرت و ثروت ملي، از جمله مهم ترين هدف هاي اين نظام اسلامي  است.
خدا را سپاس بي پايان مي گوييم كه كشور و ملت ما و مسئولان دلسوز در مدت نزديك به سه دهه راه هاي دشواري را پيموده و از گردنه هاي خطرناكي به سلامت گذشته اند.
ادامه اين مسير نيز با همان ايمان و توكل و عزم راسخ پيمودني است.
شرط مهم موفقيت هاي آينده، وحدت كلمه و تلاش پرحوصله و اعتماد به وعده الهي است و در اين صورت تحقق آرمان هاي نظام اسلامي  قطعي است، ان شاءالله.
از خداوند متعال متضرعانه مسألت مي كنم كه مسئولان و همه ملت عزيز ايران را مشمول تفضلات و تأييدات خود قرار دهد و دعاي مستجاب حضرت بقيه الله ارواحنا فداه را شامل حال گرداند. لازم مي دانم تشكرات فراوان خود را از اعضاي محترم دوره پيشين مجلس خبرگان ابراز دارم.
والسلام عليكم و رحمه الله
سيد علي خامنه اي]]>
</TEXT>
</DOC>
<DOC>
<DOCID>HAM2-851202-076</DOCID>
<DOCNO>HAM2-851202-076</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كوتاه از خانه ملت
قانون انتخابات اصلاح شد]]>
</TITLE>
<TEXT>
<![CDATA[گروه سياسي- نمايندگان مجلس روز گذشته با كليات طرح اصلاح قانون انتخابات مجلس موافقت كردند.
نوين سازي شيوه اخذ رأي و شمارش آرا، يك مرحله اي  شدن انتخابات مجلس از جمله نتايج اين مصوبه است كه در صورت تصويب نهايي آن اعمال خواهد شد. مخالفين اين طرح تبعيض آميز  بودن برگزاري يك مرحله اي و همچنين مغايرت با لايحه مجامع انتخابات را از جمله دلايل مخالفت خود اعلام كردند اما 132 نماينده از 206 نماينده حاضر در جلسه به اين طرح رأي مثبت دادند. براساس تصميم نمايندگان همچنين انتخابات ميان دوره اي مجلس در حوزه هاي فاقد نماينده، همزمان با يكي از انتخابات مذكور در اصل 6 قانون اساسي انجام مي شود.
تذكر به مسئولان اجرايي
برقراري امنيت در استان سيستان و بلوچستان، عملكرد خصمانه ژاپن در برخورد با پرونده هسته اي ايران و همچنين بلوكه كردن اموال 10 شركت ايراني، اعتراض به دولت سعودي درخصوص فعاليت هاي تفرقه افكنانه علماي درباري و وهابي نسبت به فتواي اخير مفتي عربستان در مورد تخريب اماكن مقدس شيعيان و بررسي علل طرح سؤالات موهن و دور از شأن رسول اكرم(ص)در آزمون سيره نبوي آموزش ضمن خدمت فرهنگيان از موارد حائز اهميت در مذاكرات ديروز نمايندگان بود.
ابوترابي رئيس جلسه شد
محمدحسن ابوترابي فرد كه به علت حضور حداد عادل و محمدرضا باهنر در مراسم افتتاحيه مجلس خبرگان پس از مدت ها از ابتداي جلسه اداره جلسه علني ديروز را برعهده داشت در سخنان پيش از دستور خود با اشاره به ديدار دست اندركاران اجراي سياست هاي اصل 44 با مقام معظم رهبري گفت: براي لبيك به رهبري بايد اراده خود را در بودجه 86 نمايش دهيم و پا را از حد شعار فراتر بگذاريم. وي تاكيد كرد براي اجراي اصل 44 اقدام شايسته اي انجام نشده است.
درخواست از احمدي نژاد
علي ديرباز نماينده بندرعباس در نطق پيش از دستور خود خطاب به رئيس جمهوري گفت: چرا استاندار هرمزگان را از استان محروم و نيازمند به وجود چنين شخصيتي گرفتيد؟ مگر در شعارهاي خود توزيع عادلانه امكانات را مطرح نكرديد پس چرا چنين مدير قابلي را به تهران منتقل كرديد؟ لازم به ذكر است شيخ الاسلام، استاندار هرمزگان به عنوان مسئول دفتر رئيس جمهور جايگزين غلامحسين الهام شده است.]]>
</TEXT>
</DOC>
<DOC>
<DOCID>HAM2-851202-077</DOCID>
<DOCNO>HAM2-851202-077</DOCNO>
<ORIGINALFILE>/1385/851202/news/_siasi.htm</ORIGINALFILE>
<ISSUE>چهارشنبه 2 اسفند 1385 - سال چهاردهم - شماره4212 - Feb 21, 2007</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[البرادعي: ديگر موضوع تعليق غني سازي مطرح نيست]]>
</TITLE>
<TEXT>
<IMAGE>/1385/851202/news/014883.jpg</IMAGE>
<![CDATA[
گروه سياسي- دبيركل آژانس بين المللي انرژي اتمي با تصريح به اينكه موضوع تعليق غني سازي ديگر درباره فعاليت هاي هسته اي ايران مطرح نيست، گفت: اكنون بايد از دستيابي ايران به ظرفيت غني سازي صنعتي و همچنين محدود نشدن فعاليت بازرسان آژانس در ايران سخن گفت.
محمد البرادعي قبل از آنكه روز گذشته با دبير شوراي عالي امنيت ملي كشورمان درباره آخرين تحولات پرونده هسته اي ايران گفتگوكند، در جريان مصاحبه با روزنامه فايننشال تايمز تأكيد كرد: ايران از مرداد ماه گذشته بر فناوري هسته اي تسلط پيدا كرده و ممكن است تنها شش ماه با توانايي غني سازي صنعتي فاصله داشته باشد. به گزارش ايسنا البرادعي همچنين با اشاره به اينكه تا دقايق آخر به تلاش هايش براي متقاعد ساختن ايران به اينكه راهي را براي مذاكرات بيابد، ادامه خواهدداد، افزود: اگر ايران تا پيش از ارائه گزارش به شوراي امنيت راهي براي ازسرگيري مذاكرات پيدانكند، وي گزارشي منفي از واكنش ايران به قطعنامه 1737 به شوراي امنيت ارائه خواهدداد. البرادعي در ادامه گفتگوي خود با فايننشال تايمز براي چندمين بار طرح خود مبني بر تعليق متقابل غني سازي و تحريم هاي شوراي امنيت را تكرار كرد و در عين حال خواستار مذاكره مستقيم تهران و واشنگتن شد. اين درحاليست كه البرادعي 2روز قبل در كنفرانسي در لندن تصريح كرده بود بن بست برنامه هسته اي ايران تنها از طريق اعمال تحريم حل نمي شود بلكه كشورهاي غربي بايد نگراني هاي امنيتي ايران را درك كرده و به اين كشور تضمين امنيتي بدهند.
ديدار تأثيرگذار
از سوي ديگر علي لاريجاني روز گذشته درحالي با البرادعي ديدار كرد كه يكي از ديپلمات هاي آژانس اين ديدار را تأثيرگذار و نشانه اي مثبت توصيف كرد. اين ديپلمات در گفتگو با خبرنگار ايرنا دروين تأكيد كرد: ديدار لاريجاني و البرادعي از اين نظر مثبت بود كه نشان مي دهد هنوز راه هايي براي مذاكره وجود دارد. همچنين پيش از اين برخي مقامات در دفتر خاوير سولانا، مسئول سياست خارجي اتحاديه اروپا نيز از مذاكره قريب الوقوع سولانا و لاريجاني خبرداده بودند، هرچند كه هنوز تاريخي براي ديدار آنها تعيين نشده است.
حمايت آلمان
خبرازسرگيري مذاكرات لاريجاني وسولانا كه با توافق آنها برسرپيشنهاد غني سازي 4درصدي انتشار يافت، حمايت كشورهاي اروپايي وازجمله آلمان را درپي داشته است.
هربرت هونزويتس، سفير آلمان در تهران در گفت وگو با ايسنا با بيان اينكه اين پيشنهاد از طرف لاريجاني در جريان مصاحبه  مطبوعاتي وي درمونيخ مطرح گرديد،  گفت: اين پيشنهاد به يك سال قبل برمي گردد كه از طرف رسانه هاي ايراني نيز مباحثي پيرامون آن مطرح شد. وي پيشنهاد غني سازي 4 درصد را مفيد توصيف كرد كه در مسير حل مشكلات گامي به جلو محسوب مي شود.
روسيه، پايبندبه تعهد
در تحولي ديگر سخنگوي آژانس فدرال انرژي اتمي روسيه گفت: كشورش به تعهد خود براي ارسال سوخت و تكميل نيروگاه اتمي بوشهر پايبند است.
به گزارش ايرنا، سرگئي نوويكف در گفتگو با خبرنگاران گفت: بر اساس توافق قبلي، ايران قرار بود هرماه??ميليون دلار به شركت اتم استروي اكسپرت بابت ساخت و تكميل نيروگاه بوشهر پرداخت كندكه درسه ماهه پاياني سال????،?? درصد و در ماه ژانويه سال 2007 نيز?5درصد از اين مبالغ از سوي ايران پرداخت شده است. درچنين شرايطي خبرگزاري فرانسه به نقل از ديپلمات ها گزارش داد كه ايران درحدود 9 تن محموله  گاز هگزافلورايد اورانيوم(uf6)را به تاسيسات هسته اي نطنز منتقل كرده است.]]>
</TEXT>
</DOC>
<DOC>
<DOCID>HAM2-851202-078</DOCID>
<DOCNO>HAM2-851202-078</DOCNO>
<ORIGINALFILE>/1385/851202/world/_asib.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خريد و فروش كليه،چرا؟
چاره ناچاري درد]]>
</TITLE>
<TEXT>
<IMAGE>/1385/851202/world/010281.jpg</IMAGE>
<![CDATA[
عكس:هادي مختاريان
نازخند صبحي
بليت قطاري كه خريدم زنجان به تهران بود. تأخيرم باعث شد كه سوار قطار ميانه- تهران شوم؛كوپه 8 از سالن 3، صندلي هاي كوپه خالي بود، فقط زن جواني بر روي يك صندلي نشسته بود و همسرش در راهرو قطار و كنار پنجره ايستاد و متفكر به مناظر بيرون نگاه مي كرد. قطار با چند صوت ممتد و با حركتي به واگن ها راه افتاد. مرد جوان نيز در كنار همسرش قرار گرفت. چادر زن جوان گل هاي ريزي داشت كه شكل گل هاي بنفشه در مردادماه بود و مرتب نگاهم را به خودش مي كشاند و گاهي هم افكار پريشانم باعث مي شد گل هاي ريز را با دست بر هم بريزم. زن جوان از درون كيف تازه اش دو لقمه نان كه حتماً ميانش پنير بود بيرون آورد، با شرم مخصوصي اول به من و بعد به شوهرش تعارف كرد، با سر و دست تشكر كردم و گفتم كه به خاطر دندان هايم نمي توانم نان بخورم. مرد جوان تسبيح آبي رنگ سي دانه اي را در ميان انگشت هايش مي چرخاند و گاهي هم آن را بالا مي انداخت، شايد هم زير لب چيزي مي گفت كه من نمي شنيدم. در كف دست  هر دوي آنها آثاري از رنگ حنا باقي مانده است، مي پرسم: تازه عروسي كرده ايد؟
با سر مي گويد بله و آه سردي مي كشد و زن جوان با چشمان دريا رنگش نگران همسرش را نگاه مي كند و آه سرد او را به جان مي خرد. و آهي دردناك تر تحويل مي دهد. مي گويم ماه عسل مي رويد؟ به هم نگاه مي كنند و پاسخي نمي دهند. به وضوح مي بينم كه هر دو را غمگين كرده ام. از سؤال كردن پشيمان مي شوم و مي مانم كه چگونه غم شان را بزدايم.
زندگي آدم ها كه با عشق و علاقه شروع بشه هر روزش ماه عسله!!
سكوتي حاكم مي شود كه كنجكاوي را بيشتر برمي انگيزد. تكرار مي كنم: ماه عسل، خرج عروسي هاي تشريفاتي به نظر من زائده؟ مرد جوان به سخن مي آيد و مي گويد چرا كه نه، همه روسومات شيرين و خاطره انگيزه به شرطي كه فراهم باشد، نه اين كه بعد از عروسي و ماه عسل... تازه بدبختي ها شروع مي شه.
خوب غصه نخوريد، جوان هستيد، كار مي كنيد، آينده مال شماست. در همين زمان مرد آراسته كيف به دستي سرش را به كوپه آورد در آستانه در به شماره ها و به شماره بليت  اش نگاه كرد و دور شد. مرد جوان ساكت شده بود و رد نگاهش پي افق هاي دور بود. به آنها شكلات تعارف كردم و صحبت را پي گرفتم: مقصد سفرتان كجاست؟
والله چي بگم حاج خانم، اين راه را يك آدم خيرخواه پيش پاي ما گذاشته مي ريم كه ببينيم ميشه با او مشكل مون را حل بكنيم يا خير؟
كدوم مشكل؟
مشكل بدهي كه بالا آورده ام و مشكل ادامه زندگي مون.
با كنجكاوي پرسيدم: از حالا براي ادامه زندگي تون مشكل داريد؟
نه بابا مشكل مخارج زندگي مون، من روي يه تاكسي كار مي كردم كه بعد از ازدواج صاحب ماشين، ماشينشو داد به پسر خودش، در نتيجه من بيكار شدم، قرض هم كه دارم، اين آدم خيرخواه گفت بهترين راه اين كه بري تهرون. يه آدرسي بهمون داد گفت اگه از هر دوتون قبول كنن كه نونتون توي روغنه وگرنه حتماً از يكي  تون مي گيرن، 2 ميليون تمام مشكلات  رو حل مي كنه، پيش كرايه مي دي، قرض هات رو مي دي، خيالت راحت مي شه، بعد من خودم هم برات يك كار پيدا مي كنم.
غيرقابل باور بود حتي غيرقابل تحمل، آنچه در ذهنم جان مي گرفت. دهانم را تلخ كرده بود. احساس مي كردم زبانم در دهانم بزرگتر شده، آب دهانم را به سختي قورت دادم. زن جوان متوجه حالم شد؛ دستش رو از زير چادرش كه گل هاي ريز بنفشه مردادماه را داشت بيرون آورد و ليواني آب برايم ريخت و تعارف كرد.
تصميمت قطعيه؟
چاره اي ندارم، چه كار مي توانم بكنم؟
تمام برنامه هايي كه در تهران داشتم به يك بار از يادم رفت و مصمم شدم كه با زوج جوان همراه شوم.  
چنارهاي خيابان وليعصر بي اعتنا به حوادث پاي چنار سر به فلك كشيده اند. ازدحامي است باورنكردني و بيشتر جوان ها را مي بيني تا ميانسال ها، جوان هايي كه بارها درباره شان نوشته ام، آينده سازان اند كه اينجا به صف ايستاده اند و هر كدام اوراقي در دست دارند. در اين ميان جواني حالت مبصر سر صف را دارد و مرتب در حركت است، هم سفرهاي من به جمع منتظري پيوسته اند و مرا در بهت جو موجود رها كرده اند. زن و شوهري جوان و شيك پوش را كه به نظر تحصيل كرده مي آيند در جمع مي بينم، تا مي خواهم با آنها صحبت كنم، همان جوان مبصر به طرفشان مي آيد و برايشان مي گويد هيچ ترسي ندارد، ثواب اين دنيا و آن دنيا را به دست مي آوريد تازه مشكلات تون هم حل مي شه، چي از اين بهتر. خود من درمونده بودم، يه خيرخواه اين راه رو بهم نشون داد، با پولش سواري مدل 50 خريدم، تو سفره بچه ها يه لقمه نون گذاشته،  اگه اين كارو نمي كردم به قرآن سينه محمد حالا بچه هام اسفند دود كن بودند، خودم توي زندون. بابا به پير، به پيغمبر شكم گرسنه دين و ايمون سرش نمي شه، وقتي بچه آدم گرسنه است آدم دست به هر كاري مي زنه، اين كه راه شرافتمندانه اي است، يه تكه  از گوشت بدن خود را به يك بنده خدايي مي دهي و به دادش مي رسي.
وسوسه هاي مبصر صف داشت ترديد زوج جوان را برطرف مي كرد، دم گرمش براي آن 200هزار تومني بود كه حق دلالي مي گرفت، از هر دو طرف و براي توجيه خودش كه شغل اش يكي از هزاران فرصت شغلي هزاره سوم است، دنيا و آخرت و ثواب را هم روغن داغ اش مي كرد.
زن جوان سرش را روي شانه هاي پراندوه مرد جوان گذاشته بود، اشكي زلال از گوشه چشمانش بر روي صورت جوانش مي چكيد و در رد نگاهش تصويري از آينده مبهم نقش بسته بود.
زن ميانسالي در جمع ديده مي شود كه از درون كيسه آويخته از گردن نحيفش دفترچه كوچكي بيرون مي آورد مي دهد به من كه اين شماره را برايم بگير.
الو زري امروز نوبت به من نمي  رسه خيلي شلوغه. پاسخ مي دهد دلال ام همين جاست او مي گويد منتظر باش گيرنده خواهد آمد، اما من گرسنه ام نمي توانم طاقت بياورم، پايم گير ندارد كه زري او را تشويق به ماندن مي كند.
زن ميانسال به زمين و زمان فحش مي دهد، به شوهر گور به گورش كه هر چي داشت خورد و رفت چيزي براي او نگذاشت.
***
مدير عامل انجمن بيماران كليوي مي گويد: روزانه 40 تا 50 نفر براي اهداي كليه(فروش)به انجمن حمايت از بيماران كليوي مراجعه مي كنند كه 90 درصدشان جوان هستند. آقاي قاسمي يكي از مسئولان انجمن حمايت از بيماران كليوي ريشه اين پديده تلخ و سياه را در فقر و فلاكت حاكم بر جامعه و بيماران خاص مي   داند. او مي گويد: برخي بنيادها به خريد و فروش كليه دامن زده كه البته در اين ميان خريداران مرفه هم بي تأثير نبوده اند كه نرخ خريد را تعيين و بالا مي برند. آدم هايي كه حاضر به پرداخت هر مبلغي بابت يك كليه هستند به نوعي عرضه و تقاضا را شكل مي دهند. قبلاً انجمن حمايت از بيماران كليوي اين گونه موارد را تحت پيگرد قانوني قرار مي داد، در حالي كه امروزه اين گونه معاملات بسيار عادي شده، معمولاً افرادي كه خود دهنده كليه بوده اند و راه و رسم كار را جزء به جزء آموخته اند تبديل به واسطه مي شوند و از اين راه نيز درآمدي نصيب شان مي شود. خانم افصحي پرستار كلينيك مي گويد: با پول مي شود همه چيز را خريد حتي زندگي را؛ و هر چه اوضاع اقتصادي كشور بحراني تر مي شود مكان هاي اينچنيني شلوغ تر مي شود.
دلايل اصلي اين معامله پرواضح است. عباس مرادي نفر دهم است كه بي صبرانه منتظر مشتري است، واسطه هر از گاهي به طرف او مي آيد و مي گويد كمي صبر داشته باشي مي آيد، او بيشتر از تو محتاجه، براي اون حيات و براي تو حياط و با قهقهه مي خندد و دور مي شود. در حالي كه چهره عباس مرادي را شرمي آكنده از اندوه فراگرفته است و دستهايش را رعشه، بي قرار قدم مي زند.
كارشناس جامعه شناسي تازيانه انتقادش را بر پيكر مسئولين امور قرار مي دهد ولي او نمي داند كه مسئولين در تيررس اين تازيانه ها نيستند و هرگز نبوده اند و نخواهند بود.
فرهاد غلامي مي خواهد از فروش كليه اش مخارج سفر خارج خود را تهيه كند، بزند به آب و نجات پيدا كند، در حالي كه رنگش مثل زردچوبه است و چون بيد مي لرزد.
حسين مي گويد ارزش مدرك تحصيلي  بيشتر از يك كليه است، خيلي تلاش كرده تا دانشگاه  دولتي قبول شود ولي موفق نشده است، حالا براي تأمين مخارج دانشگاه آزاد از خير يك كليه اش مي گذرد.
عباس مرادي نبود اشتغال و دربه دري خود را در پي كسب شغلي آبرومند دليل حضورش در آن محل عنوان مي كند و سابقه 7 ساله اش را در كارهاي مختلف كه تجربه كرده و موفق نشده و افسوس از آن مي خورد كه چرا كار كشاورزي در روستا را رها كرده است، حال حتي نمي تواند سرپناهي براي خود تهيه كند به همين خاطر آمده است كليه اش را بدهد و پول رهن يك سرپناه را به دست آورد.كارشناس مسائل اجتماعي در مقابل سؤالم از پيام هاي اجتماعي چنين معاملاتي در كشور مي گويد: در هزاره سوم و با توجه به روند رو به رشد فقر و نبود عدالت اجتماعي ظهور چنين پديده هايي دور از انتظار نيست.شاهين عبدي پزشك متخصص كليه هرگز نتوانسته حالت انساني را كه حاضر است عضوي از بدن خود را بفروشد در ذهن خود مجسم كند و آنچه به عينه مي بيند نيز در باور او نمي گنجد و معتقد است براي مشكلات و كمبودهاي قشر آبرومند جامعه بايد تدبيرسازي شود وگرنه از انسان هاي مستمند و نيازمند چه توقعي مي توان داشت؟ شايد اين هم يك فرصت شغلي جديد است. چون افرادي هستند كه با واسطه شدن ميان دهنده كليه و گيرنده كليه ممر درآمدي دارند كه با آن زندگي خود و خانواده شان را مي چرخانند و جالب است كه آنها در شهرستان ها هم عواملي دارند، بعيد نيست به علت گسترش كارشان دفتر كار نيز داير كنند.]]>
</TEXT>
</DOC>
<DOC>
<DOCID>HAM2-851202-079</DOCID>
<DOCNO>HAM2-851202-079</DOCNO>
<ORIGINALFILE>/1385/851202/world/_asib.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مبارزه با مواد مخدر در كتاب هاي درسي]]>
</TITLE>
<TEXT>
<![CDATA[گروه اجتماعي- براساس تفاهم نامه بين ستاد مبارزه با مواد مخدر و وزارت آموزش و پرورش مضرات مواد مخدر از سال آينده در كتاب هاي درسي مدارس گنجانده خواهد شد.
به گزارش روابط عمومي ستاد مبارزه با مواد مخدر، فداحسين مالكي دبير كل اين ستاد افزود: آگاهي مردم و خانواده ها از مضرات اعتياد در پيشگيري از اعتياد مؤثر است و نفوذ كلام روحانيت در بين مردم مي تواند آگاهي مردم و خانواده ها را در اين زمينه افزايش دهد.دبيركل ستاد مبارزه با مواد مخدر گفت: در تحقيقات علمي ثابت شده است كه باورهاي ديني در پيشگيري از اعتياد مؤثر است و خانواده ها و محيط هاي مذهبي كمتر در معرض اعتياد و مواد مخدر هستند.مالكي گفت: درمان معتادان امكان پذير است و جامعه بايد پذيرش افراد درمان شده را داشته باشد.
وي افزود: روحانيت و ائمه جماعات مي توانند اين پذيرش را در جامعه ايجاد كنند.
دبيركل ستاد مبارزه با مواد مخدر در بخشي از سخنان خود از افزايش مواد اعتيادآور شيميايي ابراز نگراني كرد و گفت: در پيشگيري و درمان مواد مخدر سنتي اقدامات خوبي انجام شده است اما افزايش مواد صنعتي، شيميايي نگران كننده است.
بازار سياه داروي ترك اعتياد
از سوي ديگر معاون فرهنگي و پيشگيري سازمان بهزيستي اعلام كرد: داروي متادون در بازار آزاد 100 برابر قيمت معمولي به فروش مي  رسد.
به گزارش ايلنا محمد ميرزماني، معاون فرهنگي و پيشگيري سازمان بهزيستي، در همايش بررسي دستاوردهاي يك دهه تلاش سازمان بهزيستي در امر پيشگيري و درمان اعتياد گفت: مافياي متادون، كم  خطرتر از مافياي مواد مخدر نيست و اين مافيا با اقدامات خود، باعث فروش متادون در بازار آزاد با قيمت بسيار بالايي شده است. وي يادآور شد: والدين بايد بسيار هوشيار باشند و اجازه ندهند جوانان و نوجوانان آنها در هر مراسمي شركت كنند، زيرا در اين گونه جشن  ها دام  هاي اعتياد پهن است. در چارچوب اين همايش، مسئول دفتر پيشگيري از اعتياد بهزيستي استان فارس اعلام كرد 60 درصد مصرف كنندگان مواد مخدر صنعتي زير 19 سال سن دارند كه اگر به وضعيت آنها رسيدگي نشود، 5 سال ديگر اين افراد اقدام به قتل مي  كنند. رابرت فرنام گفت در گذشته مصرف ماده صنعتي اكستازي در كشور بسيار زياد بوده و در حال حاضر ماده صنعتي كريستال بسيار زياد شده است. وي افزود يكي از مهم  ترين عوارض مصرف مخدر كريستال رفتارهاي پرخطر جنسي است و متاسفانه اين موضوع در بين نوجوانان و جوانان زياد شده است. به گفته وي، تعداد معتادان به مواد افيوني در حال افزايش است و مواد مخدر قديمي مانند اشك  خدا، ترياك و هروئين، كمتر شده و بيشتر افراد تمايل به استعمال اكستازي، كريستال، نورجيزك، ترجيزك و كراك ايراني دارند.]]>
</TEXT>
</DOC>
<DOC>
<DOCID>HAM2-851202-080</DOCID>
<DOCNO>HAM2-851202-080</DOCNO>
<ORIGINALFILE>/1385/851202/world/_asib.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجره
خدمات رايگان پزشكي براي 140 هزار روستايي]]>
</TITLE>
<TEXT>
<![CDATA[گروه اجتماعي- حدود 140هزار نفر از ساكنان روستاهاي مناطق محروم كشور طي 9 ماه از سال جاري خدمات رايگان پزشكي دريافت كردند. خسرو جديدي رئيس سازمان بسيج جامعه پزشكي گفت: اين افراد از 114 ميليون ريال دارو و ويزيت عمومي و تخصصي رايگان بهره مند شدند. به  گزارش روابط عمومي سازمان بسيج سازندگي نيروي مقاومت بسيج جديدي، اعلام  كرد: اين  اقدام در قالب طرح اردوهاي هجرت بسيج سازندگي و با هدف توسعه بهداشت و درمان ساكنان مناطق محروم و كمك به محرومين صورت گرفت. وي همچنين گفت: گروه هاي پزشكي و اضطراري سازمان بسيج جامعه پزشكي در سال جاري در قالب اردوهاي هجرت بسيج به روستاها و مناطق صعب العبور اعزام شدند و خدمات بهداشتي، پزشكي و پيراپزشكي انجام دادند. رئيس سازمان بسيج جامعه پزشكي، توزيع 83 هزار بسته آموزشي با محوريت اصول بهداشت و درمان، برگزاري كلاس هاي آموزش بهداشت، تغذيه  و خدمات مشاوره اي رايگان به تعداد 18 هزار و 630 نفر از اهالي روستاها را از ديگر فعاليت هاي بسيج پزشكي عنوان كرد. رئيس سازمان بسيج جامعه پزشكي، فعاليت پزشكان و پيراپزشكان جوان در عرصه هاي بهداشت و درمان مناطق روستايي محروم را باعث بهبود وضعيت بهداشت در اين مناطق دانست و افزود: احداث خانه هاي بهداشت و تجهيز آنها به وسايل استاندارد، نقش بسزايي در سلامت جامعه و جلوگيري از رشد بيماري ها دارد.]]>
</TEXT>
</DOC>
<DOC>
<DOCID>HAM2-851202-081</DOCID>
<DOCNO>HAM2-851202-081</DOCNO>
<ORIGINALFILE>/1385/851202/world/_asib.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دريچه
65 ميليون ايراني شماره ملي دارند]]>
</TITLE>
<TEXT>
<![CDATA[گروه اجتماعي - بيش از 65 ميليون نفر از جمعيت كشور شماره ملي خود را دريافت كرده اند كه از اين تعداد 35 ميليون نفر شماره ملي خود را از طريق كارت ملي دريافت كرده اند.به گزارش روابط عمومي سازمان ثبت احوال، سعيد عبودي معاون حقوقي و سجلي سازمان ثبت احوال ضمن اعلام اين مطلب گفت: 23 ميليون از ايرانيان كه متولدين 1368  به بعد هستند در شناسنامه هايشان به جاي شماره شناسنامه، شماره ملي درج شده است و بيش از 10 ميليون نفر از مردم از طريق كارت هاي ابلاغي كه سازمان ثبت احوال براي آنها ارسال كرده است، شماره ملي خود را دريافت كرده اند. معاون حقوقي و سجلي سازمان ثبت احوال گفت: افرادي كه هنوز شماره ملي خود را دريافت نكرده اند مي توانند با مراجعه حضورِي به اداره ثبت احوال كشور شماره ملي خود را دريافت كنند. همچنين براي تسهيل امور شهروندان برخي از مناطق پستي تهران هم شماره ملي افراد را ابلاغ مي كنند. وي در خصوص آخرين وضعيت صدور كارت شناسايي ملي گفت: تاكنون سازمان ثبت احوال كشور  35 ميليون و 500 هزار تقاضاي كارت شناسايي ملي دريافت كرده است كه براي 35 ميليون نفر كارت شناسايي ملي صادر و در حال صدور كارت ملي براي  500 هزار نفر ديگر است.]]>
</TEXT>
</DOC>
<DOC>
<DOCID>HAM2-851202-082</DOCID>
<DOCNO>HAM2-851202-082</DOCNO>
<ORIGINALFILE>/1385/851202/world/_asib.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)293]]>
</TITLE>
<TEXT>
<IMAGE>/1385/851202/world/010299.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851202-083</DOCID>
<DOCNO>HAM2-851202-083</DOCNO>
<ORIGINALFILE>/1385/851202/world/_econw.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سياست هاي نابسامان مسكن]]>
</TITLE>
<TEXT>
<IMAGE>/1385/851202/world/010284.jpg</IMAGE>
<![CDATA[
افروز پورهاشمي
روند افزايش بهاي مسكن در سه ماهه اول سال باعث شد كه وزير مسكن و شهرسازي در دي ماه ضمن اعلام علل اين افزايش، قول داد سياست هاي دولت در بخش مسكن را براي سال آينده اعلام كند، اما محمد سعيدي كيا تاكنون به وعده اش عمل نكرده است.برخي از كارشناسان معتقدند وقتي تمامي بخش هاي مرتبط با مسكن منتظر اعلام سياست هاي دولت هستند مسئولان بايد حداقل تا حدي بتوانند پاسخگوي اين وضعيت باشند.دولت از 2 سال پيش سعي كرد تا با اعطاي وام هاي گوناگون مسكن زمينه خانه دار شدن مردم را فراهم كند، همچنين براي مهار افزايش بهاي مسكن سياست هايي چون ارائه طرح جامع مسكن و عدم افزايش عوارض ساخت و ساز براي سال آينده را نيز مد نظر قرار دهد. اما برخي كارشناسان، افزايش سقف وام مسكن را راه مطمئني براي خانه دار كردن اقشار كم درآمد نمي دانند و معتقدند طرح جامع هم به تنهايي راه گشا نيست. به نظر اين عده تنها راه حل، ورود دولت به بحث مسكن كم درآمدهاست.
بي ثباتي سياست هاي دولت در سال هاي اخير، در بخش مسكن باعث ركود صنعت ساخت و ساز شده است به نحوي كه هم اكنون بيش از 50 شغل مرتبط با صنعت ساخت و ساز از رونق افتاده است و متقابلاً بهاي مسكن سير صعودي را طي كرده است.
معاون سابق وزير مسكن معتقد است: تأثيرات سياست هاي دولت كه موجب افزايش نقدينگي در كشور شده از يك سو و پرداخت وام هاي بي ضابطه از سوي ديگر موجب ورود اين نقدينگي به بخش امني به نام مسكن شده است.پيروز حناچي، بر اين باور است، دولت نبايد با سياست هاي خود موجب شود كه نقدينگي موجود در كشور افزايش يابد، چرا كه اين نقدينگي اگر نتواند در محل مناسبي هزينه شود، جذب زمين و مسكن خواهد شد كه پيامد آن افزايش بهاي مسكن خواهد بود.
تأثير جو رواني بر افزايش بهاي مسكن
سياست هاي وزارت مسكن كه در چند سال گذشته براي حل مشكلات ركود بازار مسكن اتخاذ شده است از علل افزايش قيمت مسكن محسوب مي شود.
يك كارشناس ديگر بازار مسكن با اشاره به اين مطلب به همشهري گفت: به دنبال ركود بازار مسكن از 3 سال گذشته، بر حجم واحدهاي مسكوني خالي از سكنه در شهرهاي بزرگي چون تهران اضافه شد، چرا كه به دليل بالا بودن قيمت مسكن، مصرف كنندگان واقعي توان خريد نداشتند.به گفته احمدرضا سرحدي،  اين روند هم اكنون نيز ادامه دارد آن هم با وجود آنكه دولت سعي كرد با اعمال سياست  اعطاي تسهيلات به صورت كاذب بازار مسكن را از حالت ركود بيرون آورد كه البته اين اتفاق در حد قابل انتظار روي نداد.
دولت زمين زيادي ندارد
كارشناس ديگري در اين زمينه معتقد است: وقتي سرمايه گذاري بخش خصوصي در بخش هايي مانند صنعت و كشاورزي به سود دلخواه منجر نشود و يا بستر سرمايه گذاري در اين بخش ها مهيا نباشد، سرمايه ها به بخش شهرسازي و مسكن سوق خواهند يافت كه اين امر باعث مي شود تا مسكن بدون ضابطه و در حجم بالا ساخته شود. به گفته بهزاد صدري، اين در حاليست كه مردم با وجود ساخت و سازهاي صورت گرفته توان خريد مسكن را ندارند چرا كه از يك سو وام هاي مسكن 70 درصد بهاي مسكن را شامل نمي شوند و از سوي ديگر هم بهاي مسكن به شكل پلكاني افزايش يافته و افزايش مي يابد.وي تاكيد كرد: دولت نمي تواند با اعطاي زمين رايگان به انبوه سازان در جهت كنترل افزايش قيمت ها اقدام كند زيرا عملاً دولت به اندازه كافي زمين در اختيار ندارد.
از بازار عقب هستيم
برخي از تحليلگران بازار مسكن معتقدند كه با توجه به وجود حجم بالاي نقدينگي در جامعه كه خود ناشي از سياست هاي جديد دولت نظير كاهش نرخ بهره، برخورد با قانون كار و برخورد با سيستم بانكي بوده است،  افزايش صعودي بهاي مسكن دور از انتظار نبوده است.
به گفته يك كارشناس بازار مسكن، سياست هاي اعمال شده در اين مورد تاكنون كارشناسانه نبوده است.
كاميار بيات ماكو، گفت : تنها سياست گذاري هاي درست مي تواند باعث حضور هر چه بيشتر بخش خصوصي در اين بازار و تعادل ميان عرضه و تقاضاي مسكن شود.وي با اشاره به كمبود 550 هزار واحد مسكوني در سال با توجه به تقاضاي يك ميليوني مسكن در هر سال، اعلام كرد: دخالت هاي دولت به جاي حمايت ، دليل چنين معضلي بوده است چرا كه اگر توجه كافي به برنامه هاي چهارم توسعه عمراني و چشم انداز بيست ساله مبني بر كاهش تصدي گري دولت مي شد، با كنترل قيمت ها شاهد بروز مشكل فعلي بازار مسكن نبوديم.
يك تصميم جديد
در شرايطي كه روند رو به رشد بهاي مسكن و اجاره بهاي آن در كشور ادامه دارد، در كنار تصميمات اتخاذ شده از سوي دولت نمايندگان شوراي شهر نيز بيكار ننشسته اند به نحوي كه در اقدامي تازه از سوي اين شورا مقرر شده است كه عوارض ساخت و ساز واحدهاي مسكوني در سال آينده افزايش نيابد تا به اين ترتيب ضمن جلوگيري از افزايش بهاي مسكن ثابت شود كه صرف افزايش اين عوارض به تنهايي بر بالا رفتن بهاي مسكن اثري ندارد.در همين زمينه يك عضو هيأت رئيسه شوراي شهر تهران به همشهري اظهار كرد: در اواخر دهه 60 و اوايل دهه 70 كه دولت مسئوليت خود را از روي مالكيت زمين برداشت اين عمل با حذف نظارت دولت بر روي بهاي زمين تبعات اقتصادي در بخش صنعت ساختمان از خود بر جاي گذاشت، كه به دنبال اين شرايط زمينه اي فراهم شد تا 90 درصد ساخت و ساز مسكن در دست بخش خصوصي قرارمي گيرد.
امير رضا واعظ آشتياني، افزود: گراني بهاي مسكن به عوامل گوناگوني مربوط مي شود كه اين عوامل عبارتند از قيمت زمين، بهاي مصالح ساختماني، نيروي انساني و عوارض شهرداري ها. به گفته وي، در ميان عوامل عنوان شده نقش بهاي زمين بسيار تأثيرگذار است چرا كه 50 درصد ارزش يك واحد مسكوني به بهاي زمين آن مربوط مي شود. هم اكنون دولت در شهرهاي زير 150 هزار نفر جمعيت، در صدد است تا ارزش بهاي مسكن را به صفر برساند تا به اين ترتيب ضمن ايجاد اشتغال، زمينه كاهش بهاي مسكن و افزايش توان خريد عموم را هم فراهم كند. پس از زمين، بهاي مصالح ساختماني بسيار تأثيرگذار است به نحوي كه با كنترل دولت بر توليد و توزيع اين مصالح مي توانيم انتظار داشته باشيم تأثير اين فاكتور با كاهش هزينه ها منجر به پايين آمدن بهاي مسكن شود. وي تاكيد كرد: پس از اين فاكتور، عوارض شهرداري ها بر بهاي مسكن تأثير مي گذارد كه به دنبال اين تأثير در جديدترين اقدام، اعضاي شوراي شهر تهران در تصميمي كه اتخاذ كرده اند، خواهان عدم افزايش عوارض فوق براي مسكن در سال آينده شده اند تا به اين ترتيب زمينه كاهش بهاي مسكن ميسر شود. آخرين فاكتور دخيل در اين پروسه نيز نيروي انساني است كه البته كمترين تأثير را در افزايش بهاي مسكن دارد. مسلماً براي كاهش بهاي مسكن هر چه حجم هزينه ها در فاكتورهاي اعلام شده كمتر باشد، امكان كاهش بهاي تمام شده محصول كه همانا مسكن است بيشتر مهيا مي شود. در واقع كاهش هزينه  ها در تمامي فاكتورهاي فوق پايين آمدن بهاي مسكن را عملياتي مي كند، اما بايد تاكيد كرد كه كاهش ميزان عوارض ساخت و ساز نيز به تنهايي مي تواند تأثير خود را بر اين بازار داشته باشد.
وي معتقد است: با توجه به آنكه هم اكنون مسئله مسكن بعد جهاني پيدا كرده است، چرا كه در شرايط فعلي شاهد تورم 35 درصدي در اقتصاد جهاني هستيم . وقتي چين با در اختيار داشتن هزار ميليارد دلار نقدينگي سرگردان، در تلاش است تا مثلاً اين نقدينگي را در آفريقا تزريق كند، مسلماً شاهد اثرات اقتصادي خاصي در جهان خواهيم بود. اين در حاليست كه تا پايان سال 2006 نيز در بسياري از پايتخت هاي كشورهايي اروپايي از جمله پاريس، رم، لندن، مادريد، برلين، فرانكفورت و همچنين برخي از شهرهاي آمريكا بهاي مسكن بين 20 تا 30 درصد افزايش يافته است. از آنجايي كه اقتصاد ايران اقتصاد چالشي است، مسلماً ما نمي توانيم فارغ از نوسانات اقتصادي دنيا باشيم. در اين ميان بايد در داخل، ابزارهايي براي كنترل بهاي مسكن داشته باشيم تا با چالش جدي تري مواجه نشويم.
آشتياني گفت: مسلماً هر گونه افزايش قيمت در فاكتورهايي كه به آنها اشاره شد مي تواند زمينه را براي افراد سودجو و فرصت طلب براي افزايش هر چه بيشتر بهاي مسكن فراهم كند. از اين رو مسئولان ارگان هاي دولتي و مجموعه مديريت شهري، بايد با نظارت كامل بر روي اين قبيل افزايش ها، مانع از بر فرض بالا رفتن بهاي مصالح ساختماني شوند. ناگفته نماند كه هم اكنون به دليل مركزيت تهران، هر اتفاقي در اين شهر روي دهد بر ساير نقاط كشور تأثير گذار خواهد بود.
وي نكته قابل تأمل ديگر در افزايش بهاي مسكن را وجود نقدينگي هاي سرگردان دانست و افزود: وقتي اين قبيل نقدينگي ها در كشور وجود دارند بايد به سمت توليد ارائه شوند. در اين ميان وقتي كه شرايط براي توليد در حد قابل انتظار فراهم نباشد طبيعي است كه نقدينگي به سمت دلالي سوق مي يابد. هم اكنون دولت با اعمال كنترل در بخش هايي چون موبايل، ارز و سكه شرايطي را بوجود آورده است كه طبق آن ديگر نفعي براي دلالي در اين بخش ها وجود ندارد، پس فرصت طلبان به دنبال جايي خواهند گشت كه خواب مناسب براي سرمايه آنها داشته و از امنيت هم برخوردار باشد، كه مسكن بهترين گزينه خواهد بود. اين جاست كه نقش مسئولان دولتي و مديران شهري بسيار مهم خواهد بود، چرا كه دولت مي تواند با فراهم سازي شرايط مناسب براي توليد به توليد مسكن، مصالح ساختماني و يا ساير مباحث توليد روي آورد. همچنين با اعمال حمايت بيشتر از تعاوني هاي مسكن و انبوه سازان و حتي تشويق خرده توليد كنندگان منجر به حفظ اشتغال در كشور شود چرا كه بخش مسكن 30 درصد از اشتغال كشور را به خود اختصاص داده است. وي مدعي است: با اعمال روش هاي فوق و رسيدن عرضه و تقاضاي مسكن به تعادل، بهاي مسكن نيز كاهش يافته و قدرت عموم مردم هم براي داشتن سرپناه افزايش مي يابد. همچنين وي يكي از مشكلات موجود در بخش ساخت و ساز در ايران را نبود تكنولوژي نوين ساخت دانست و اظهاركرد: هم اكنون احداث يك آپارتمان 5 طبقه در يك كشور داراي اين تكنولوژي 7 ماه طول مي كشد، حال آنكه اين ساختمان در كشورمان با طي دوره زماني 15 تا 18 ماهه ساخته  مي شود. با بهره گيري از تكنولوژي مدرن ساخت و كاهش دوره ساخت مسكن مي توانيم بهاي مسكن را كاهش دهيم.
ايجاد تعاوني مسكن اتحاديه مشاوران املاك
در كنار اعمال روش جديد فوق براي كاهش بهاي مسكن، رئيس اتحاديه مشاوران املاك نيز اظهار كرد: به منظور كاهش بهاي واحدهاي مسكوني قرار است تعاوني مسكن اتحاديه مشاوران املاك در تهران تأسيس  شود. مصطفي قلي خسروي، افزود: اين تعاوني واحدهاي خود را براي كسب سود نمي سازد، بلكه هر متر از اين واحدها را زير قيمت روز منطقه به فروش خواهند رساند.
ضرورت ايجاد رونق پايدار در بازار مسكن
اين طور كه به نظر مي رسد سياست هاي دولت در جهت ايجاد رونق پايدار و غير تورمي در بازار مسكن مي تواند به تمام مشكلات پيش آمده در اين بازار پايان دهد. به عبارت ديگر دولت با توجه به كمبود عرضه مسكن مناسب و سهم بالاي هزينه مسكن در سبد هزينه خانوارها و با اصلاح سياست هاي خود مي تواند گام مثبتي در اين راستا بردارد.]]>
</TEXT>
</DOC>
<DOC>
<DOCID>HAM2-851202-084</DOCID>
<DOCNO>HAM2-851202-084</DOCNO>
<ORIGINALFILE>/1385/851202/world/_econw.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي]]>
</TITLE>
<TEXT>
<![CDATA[افزايش هزينه پروژه هاي نفت و گاز
گروه اقتصادي- انجمن تحقيقات انرژي كمبريج(سي.يي.آر.آ)بر اساس مطالعه انجام شده اعلام كرده تجارت نفت و گاز به دليل نوسان قيمت نفت در يك دو راهي قرار گرفته است.به گزارش نشريه بررسي اقتصادي خاورميانه(ميس)، زماني كه بهاي نفت بالاي 55دلار در هر بشكه است، اعتماد و اطمينان نيز وجود خواهد داشت، اما زماني كه بهاي نفت به كمتر از 50 دلار در هر بشكه كاهش مي يابد صنايع نفت بايد انتظار داشته باشند كه تعدادي از پروژه ها لغو شود يا به تعويق افتد. اين گزارش مي افزايد: با توجه به اينكه بهاي كنوني نفت بالاي 50 دلار در هر بشكه است و در دي(ژانويه)به 50 دلار در هر بشكه رسيده بود، همچنين با توجه به افزايش هزينه هاي سرمايه گذاري در سال 2007، شگفتي آور نخواهد بود كه بعضي از توليدكنندگان به ويژه آنهايي كه در انديشه اجراي پروژه هاي چند ميليارد دلاري هستند، پروژه هايشان را لغو كنند يا به تعويق بيندازند. تعدادي از پروژه ها نيز پيشتر كنار گذاشته شده اند و تعدادي هم براي كاهش هزينه ها، در حال ارزيابي هاي بيشتر و روند اجرا هستند.كويت مناقصه ساخت چهارمين پالايشگاه خود را به دليل افزايش هزينه ها كنار گذاشته و به جاي آن در تلاش است تا به طور مستقيم با پيمانكاران در مورد افزايش هزينه هاي اضافي وارد مذاكره شود. همچنين انتصاب يك مشاور مالي براي ساخت كارخانه پلاستيك و مواد شيميايي در راس التنوره عربستان به دليل بررسي بيشتر هزينه ها به تعويق افتاده است.به گزارش ميس، دانيل يرگين رئيس انجمن تحقيقات انرژي كمبريج گفته است كه هزينه اجراي پروژه ها تا سال 2004 و 2005 قابل پيش بيني بود اما از سال 2005 به بعد به شدت افزايش يافته است. به گفته وي شركت هاي نفتي كه پروژه ها را با قيمت پايه قيمت 20 دلار براي هر بشكه نفت آزمايش مي كردند از سال 2005 در نتيجه افزايش هزينه ها، 40 دلار را مبناي محاسبه قرار مي دهند.
همكاري مصر و عربستان در زمينه نفت و گاز
شانا: وزير نفت مصر از همكاري با عربستان سعودي در زمينه صنايع نفتي و توسعه پروژه هاي مربوط به آن خبر داد. به گزارش روزنامه الاهرام چاپ مصر، سامح فهمي اعلام كرد كه وي و هشام ناظر، سفير عربستان در قاهره، راه هاي همكاري مشترك دو كشور در بخش نفت و گاز، همچنين صنايع پتروشيمي را بررسي كرده اند. به گفته فهمي، در اين ديدار همچنين فرصت هاي سرمايه گذاري در بخش صنايع پتروشيمي به بحث گذاشته شد.وي افزود: ارائه برخي پروژه هاي نفتي و بررسي روند پيشرفت پروژه هايي كه شركت هاي نفتي مصر در عربستان در دست اجرا دارند، يكي ديگر از موضوع هاي مطرح شده در اين مذاكرات بود.ناظر، گفت: همكاري مصر و عربستان در زمينه صنايع نفت و گاز به ويژه در بخش كاوش نفت و مبادله اطلاعات و تحقيقات مشترك مربوط به آن در آينده بيش از پيش توسعه خواهد يافت.]]>
</TEXT>
</DOC>
<DOC>
<DOCID>HAM2-851202-085</DOCID>
<DOCNO>HAM2-851202-085</DOCNO>
<ORIGINALFILE>/1385/851202/world/_idea.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[به مناسبت ميلاد باسعادت امام محمد باقر(ع)
امامِ دانش و بينش
امام باقر(ع)با برگزاري جلسات بحث و گفت و گو با دانشمندان گوناگون و حتي مخالفان خود، به بسط علوم اسلامي مي پرداختند]]>
</TITLE>
<TEXT>
<IMAGE>/1385/851202/world/010278.jpg</IMAGE>
<![CDATA[
مهمترين حركت امام باقر(ع)در عصرخود تاسيس فرهنگ مكتوبي است كه جلوه هاي آن در دانشگاه امام صادق(ع)و آثار علمي متعدد قرن هاي بعدي اسلام نمودار مي شود
گروه انديشه: الگوهاي جاودان، همواره با يك ويژگي عمده قابل شناسايي اند. آنان تاريخ را به پيش  مي برند و آن را وسيله اي براي درس آموزي آيندگان قرار مي دهند. اين موضوع در سلوك ديني امام باقر(ع)چگونه قابل توضيح است؟ آيا مي توان ايشان را موسس و بنيانگذار دوره اي جديد در تاريخ علم و جهان اسلام دانست؟ مقاله زير سعي دارد به اين سؤالات پاسخ بدهد.
***
در باب لقب آن حضرت(باقر)گفته اند كه وي علوم زمانه خود را مي شكافت و باز مي كرد. در لسان العرب آمده است: او را باقر مي خواندند؛ چرا كه علم را مي شكافت و به اصل آن پي مي برد و فروع علم را از آن استنباط مي كرد و دامنه علوم را مي شكافت و وسعت مي داد. شيخ صدوق در علل الشرايع نيز به نقل از عمرو بن شمر آورده است: از جابر جعفي پرسيدم: چرا به امام پنجم، باقر مي گفتند؟ گفت: چون علم را مي شكافت و اسرار آن را آشكار مي كرد.
به هر روي، آنچه مشخص است، اين است كه امام باقر(ع)به علم آموزي و گسترش دانش توجه بسياري مي كردند. در واقع، مي توان ايشان را بنيانگذار جنبش فرهنگي جهان اسلام دانست. در همين راستا، ايشان به تربيت شاگرداني چون: محمدبن مسلم، زراره بن اعين، ابوبصير و بريد بن معاويه همت گماشتند؛ شاگرداني كه به تعبير امام صادق(ع)مكتب احاديث وي(امام باقر)را زنده كردند. در همين زمينه مي توان از شاگردان ديگري چون جابر بن يزيد جعفي، ابان بن تغلب، كيان سجستاني، حمران بن اعين،  سدير صيرفي، ابوصباح كناني، عبدالله بن ابي يعفور كه هر كدام محدثي بزرگ بودند و در نقل وگسترش احاديث منقول از
امام محمد باقر(ع)نقش بسزايي داشتند، نام برد. از ديگر تلاش هاي ارزنده امام باقر(ع)، تبيين مسائل كلامي و معارف ديني بود. در زمان حضرت، بحث هاي كلامي خوارج، رواج يافته بود و امام(ع)با شرح بسياري از خطبه هاي حضرت علي(ع)در زمينه هاي توحيد و صفات الهي به بسط معارف اسلامي مي پرداخت. نيز حضرت، مناظرات گوناگوني با دانشمندان عصر خويش داشت و در آنها به طرح بحث هاي ديني مي پرداختند.
اين روش(مناظره)از جمله نيكوترين روش هايي بود كه مي توانست به پيدايي و گسترش علم در جامعه اسلامي آن سامان ياري رساند.
مناظره، گفت و شنودي است ميان دو عالم با دو ديدگاه كاملا متفاوت. اين گفت و شنود، چيزي جز توجه و احترام به نظر ديگري و قايل  شدن به حق سخن گفتن براي ديگران نبود.
آنگونه كه خود حضرت در اين باره مي فرمودند: عالمان بايد براي شنيدن نسبت به گفتن حريص تر باشند. آنها علاوه بر هنر خوب حرف زدن، بايد خوب شنيدن را نيز در خود تقويت كنند. يا هنگامي كه نزد دانشمندي نشستي به شنيدن حريص تر از گفتن باش و نيكو شنيدن را بياموز، همانگونه كه نيكو گفتن را مي آموزي و سخن هيچ كس را قطع مكن.
به همين دليل، ايشان با برگزاري جلسات بحث و گفت و گو با دانشمندان گوناگون و حتي مخالفان خود، به بسط علوم اسلامي مي پرداخت. اين شيوه اي بود كه بعدها به فرزند آن حضرت؛ يعني امام صادق(ع)منتقل شد و ايشان(امام صادق)با برگزاري نشست هايي با فرقه ها و گروه هاي مختلف اسلامي و ديني به نقد و بررسي انديشه ها همت مي گماشتند.
به عبارت ديگر امام باقر(ع)نه تنها بنيانگذار شيوه جديد تفكر در جهان اسلام است،  بلكه دوره اي جديد را در تاريخ اسلام رقم مي زند. ويژگي هاي اين تاريخ به طور خلاصه عبارتند از:
1 - ارائه طرحي براي گسترش دانش و علوم مختلف
2 - تدوين ديالوگ ويژه عصر براي اين منظور
3 - ارائه روشي نظام مند و عقلاني براي تبيين و توضيح علوم و معارف ديني. تا آن جا كه ايشان معتقد بودند روش شيعه نه روش افراطيون(يعني غلات شيعه)و نه تفريط گرايان
( ظاهرگرايان)، بلكه روشي است ميانه روانه. نقل است كه ايشان در اعتراض به سخنان غلوآميز برخي فرقه ها، درباره جايگاه و مقام معنوي خاندان پيامبر، از آن ها خرافه زدايي كرده و مطرح مي كردند كه درباره ما چيزي مي گويند كه ما نيستيم. علاوه بر آن ايشان با جمع آوري احاديث ثقه، به دنبال آن بودند كه روش فهم احاديث را در متن، به صحابه و ديگر دانشمندان عصر بياموزند. بدين معني كه ايشان خود را در بستر و متن تحولات زمانه خويش  قرار مي دادند و تلاش فراواني مبذول مي كردند تا حقيقت را به ديگران بياموزند.
4 - ايشان تلاش مي كردند حقيقت متن، در شيوه تعامل با مخالفان براي آنان آشكار و روشن شود.
5 - مهمترين حركت ايشان در اين عصر تاسيس فرهنگ مكتوبي است كه جلوه هاي آن در دانشگاه امام صادق(ع)و آثار علمي متعدد قرن هاي بعدي اسلام نمودار مي شود. اين تعبير كه رسانه اي شدن مفاهيم منجر به مهاجرت آن مي شود، مي تواند در توضيح حركت امام باقر(ع)و تلاش ايشان جهت ايجاد فرهنگ مكتوب و استفاده از كتاب كه امروزه به عنوان يك رسانه نيز تلقي مي شود، كارساز
افتد.
6 - ارائه بنياني منسجم براي بسترسازي جهت پژوهش هاي علمي آينده. در همين زمينه  مي توان به حركت پرشور قرن هاي دوم و سوم اسلامي كه به قول شهيد مطهري تا قرن هفتم ادامه داشت، اشاره كرد. اين دوران شكوهمند اسلامي كه به نهضت ترجمه مشهور شد، چيزي نبود جز گردآوري دانشمندان مختلف از اقصي نقاط جهان با فرهنگ و اعتقادات مختلف در كنار هم.
7 - قلمروزدايي از رشد علم و دانش. تا قبل از امام باقر(ع)، حوزه علم، در نظام خلفاي بني اميه تا اندازه زيادي وابسته به دربار بود. نبايد فراموش كرد كه خلفاي بني اميه سعي داشتند نهضت علم گرايي را، در قالب علوم حكومتي بدون پرداختن به مسائل مردم، عمده كرده و نخبگان عصر را در آن چارچوب هدايت كند. اما شيوه علمي
امام باقر(ع)كه برخلاف اين جريان ره مي سپرد، عبارت بود از تقويت بنيه هاي علمي تمام امت اسلامي.
8 - به دنبال قلمروزدايي و تقويت بنيه علمي در حوزه علمي، پايه هاي رشد نهضت ترجمه نيز فراهم شد. به نحوي افراد از همه نقاط جهان اسلام، اعم از علماي صابئي، نصراني، يهودي، مسلمان و زرتشتي گرد آمدند و بعدها نظاميه بغداد را با هزاران جلد كتاب، مركز دانش اندوزي خود قرار دادند.
9 - اين ويژگي ها باعث مي شد تا جهان علم با حقيقت از منظر ديگري مواجه شود. اما پرسش بنيادين اين است كه حقيقت زمانه امام باقر(ع)چه بود؟ و ايشان چگونه به دريافت آن نايل شدند؟
توضيح آنكه اگر زمان پيامبر(ص)، دوره نهضت جهاني اسلام است، زمان خلفا و علي(ع)دوره تثبيت و استقرار نظام اسلامي است، در دوره حسنين(ع)با هرج و مرج، صلح اعتراض آميز و در نهايت قيام خونين مواجه ايم، در زمان امام سجاد(ع)كه دوره گذار از مصيبت هاي تاريخي است، و سخن امامان معصوم(ع)بيان دردها در قالب ادعيه است، به دوره اي وارد مي شويم كه انسجام بخشي و مكتوب سازي دستاوردهاي اسلام، مهمترين رسالت
امام باقر(ع)محسوب مي شود.حركت امام باقر(ع)واجد مؤلفه حقيقت طلبي اي بود كه در درون خود از طريق مواجهه علمي به اثبات حقانيتي مي پرداخت كه تاكنون ناديده انگاشته شده بود. حقانيتي كه پس از عبور از گردنه هاي معرفت  شناختي نياز به بازنگري و ارائه حقايق دروني خود داشت.
منابع: 1 - اصول كافي، ج1 / 2 - بحارالانوارج70-علامه مجلسي‎/ 3 -سيره چهارده معصوم- محمدي اشتهاردي]]>
</TEXT>
</DOC>
<DOC>
<DOCID>HAM2-851202-086</DOCID>
<DOCNO>HAM2-851202-086</DOCNO>
<ORIGINALFILE>/1385/851202/world/_idea.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
تلفيق علم و عمل]]>
</TITLE>
<TEXT>
<![CDATA[سجاد نوروزي
ائمه شيعه(ع)، جداي از آنكه ماهيت رهبري فكري جامعه را كه برآمده از نقش الهي و تفويض ولايت قدسي بر آنها بود، داشتند، تواماً مبارزه سياسي را براي زدودن آنچه كه در مسير تخالف با ذات دين و سيره و سنت رسول الله(ص)بود وجهه همت خويش مي ساختند. در اين ميان، امام محمد باقر(ع)، جداي از آنكه هر دو وجه آنچه را كه گفته شد دارا بودند، صبغه علمي اي در سيره و روش ايشان نهفته بود كه از جهات گوناگوني قابل اشاره و بحث است.تلفيق بينش علمي با مبارزه سياسي مستمر در سيره اين امام همام، نشانگر وجود يك قانون بنيادين در تفكر شيعي است. در تفكر شيعي پراگماتيزم كوركورانه و صلاح انديشانه همان قدر مذموم است كه علم منفك شده از ساحت عمل ناپسند مي نمايد. في الواقع در تفكر آل بيت رسول الله(ص)، آنكه از علمش انتفاع براي خلق حادث نشود و آنكه عملش عاري از گستره تفكر استعلايي و حق محور باشد هرگز شايستگي متصف شدن به عنوان مومن را ندارد.
در روش و منش امام باقر(ع)نيز همين امر نهفته است، از علم ايشان خلق متنعم مي شد و عملشان نيز مابه ازاي عيني همان علم بود. اينچنين بود كه مبارزه سياسي اهل بيت(ع)و شخص امام باقر(ع)تلفيقي از علم و عمل بود كه كمتر در مبارزات عاري از تفكرات ديني ديده شده است.
تفكرات غيرديني كه منشاء مبارزه سياسي شدند، كمتر در ساحت عمل دست نخورده باقي ماندند و اسير در اقتضائات تاريخي- اجتماعي، گاه عمل منبعث شده از آنان، در تباين تام با منبع نظري اي بود كه به عنوان راهنما و منشور شناخته مي شد.اما آنچه كه امام باقر(ع)به ما مي آموزد همانا، لحاظ علم در پراتيك سياسي و منفصل نبودن آن از علم است.
بلاترديد، آن علمي كه امام باقر(ع)مبلغ و شارح آن بود، هنگامي كه در حيطه عمل خود را نشان داد، به خوبي ذات دين را آشكار مي ساخت. ذاتي كه متضمن اصل گرفتن حق و نه مصلحت سنجي شبهه ناك و حتي خود را به ورطه مهلكه در انداختن است و مبارزه سياسي اي را سامان مي بخشد كه حق مستتر در آن، قابليت اثبات شدن با علم قدسي را دارد. اين حق طلبي برآمده از حقانيت آن علم قدسي است كه فارغ از شرالامور حادثاتها را الخير في ما وقع، حق را بنياد ارزشگذاري ديني، اجتماعي و سياسي مي سازد كه وجه مميزه تفكر اسلامي اصيل و شيعي از هر سنخ جهت گيري غيراستعلايي و مصلحت محور است. مفهوم حق با علم قدسي تئوريزه مي شود و با عمل برآمده از آن اثبات مي شود تا جاء الحق و زهق الباطل.]]>
</TEXT>
</DOC>
<DOC>
<DOCID>HAM2-851202-087</DOCID>
<DOCNO>HAM2-851202-087</DOCNO>
<ORIGINALFILE>/1385/851202/world/_litew.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[جوابيه اي بر مقاله توهم پرواز از عليرضا سميعي
شعر بايد شعر باشد]]>
</TITLE>
<TEXT>
<IMAGE>/1385/851202/world/010287.jpg</IMAGE>
<![CDATA[
دكترسيامك بهرام پرور
دعواي حيدري - نعمتي شعر كلاسيك و نو، بحث تاريخ گذشته اي است ! نگاهي به مطبوعات و نشريات دهه 30 و 40 و بررسي آراي شاعران آن دوران دليلي بر اين ادعاست . درست در همان سالها ، شاعران برجسته و هوشمندان عرصه ادبيات بر اين نكته صحه گذاشته اند كه:  شعر كهنه و نو ندارد ؛ شعر بايد شعر باشد. 
نقد جناب آقاي سميعي نقدي است با ظاهر منصفانه . منتقد تلاش كرده است تا بي طرفي خود را نشان دهد و حتي در جاي جاي نوشته بر آن بوده است كه با ايجاد شرايط يك مباحثه دو طرفه به استدلالي دوجانبه دست يابد و با طرح سوال هاي متوالي و پاسخ گويي هاي زنجيره اي به آنها، بحث را پيش ببرد .
اما همه اينها سبب نشده است كه در اين روش ، اختلال يا به اصطلاح پژوهشگران bias ايجاد نشود . اين bias ناشي از تعلق خاطر منتقد محترم نسبت به شعر سپيد است كه از آن در علم روش تحقيق نيز، به عنوان مهم ترين انواع bias يا پيش داوري نام برده مي شود . اين پيش داوري سبب مي شود كه پژوهشگر - نويسنده در مثال ها و ادله اش ، خودآگاه و ناخودآگاه، از جاده انصاف خارج شود. در مقاله مورد بحث برخي از اين موارد به شرح زير است :
1 - ...كسي كه شاعر را آزاد مي گذارد تا غزل بنويسد، اجازه داده است كه غزل شاعر را محدود كند و همين محدودكنندگي نقض غرض هنر است . اما كسي كه معتقد است نبايد در قالب نوشت، شاعر را محدود مي كند كه در چاله محدوديت نيفتد و شانس بيشتري داشته باشد تا آزادانه به ايجاد ساختهاي ديگر و در بهترين حالت ، آفرينش ساختارهاي تازه بپردازد...
نكته جالب ماجرا در اين اظهارنظر اين است كه نقش منتقد در برابر شاعر به عنوان يك آقا بالاسر در نظر گرفته شده است ! اين اشتباه متاسفانه، رايج ترين اشتباه نقد ادبي كشور است. اصولا شيوه نگارش نقد بر آثار هنري از جمله ادبيات به اين گونه كه در كشور ما انجام مي شود، كم نظير است !
مهم ترين وظيفه يك منتقد تحليل شرايط موجود است . منتقد در جايگاه تعيين كننده تكليف نيست؛ بلكه بر اوست كه دلايل و جوانب مختلف يك پديده را تشريح مي كند . به عبارت ديگر از آنجا كه ما منتقد را به عنوان فصل الخطاب بر كرسي نشانده ايم ، از او انتظار داريم براي همه چيز قانون صادر كند و بر اساس همان قانون هاي اكثرا خودساخته ، به تخطئه يا تاييد يك اثر هنري يا  بدتر از آن ، يك هنرمند و، در بدترين حالت ، يك شيوه هنري بپردازد.
نكته جذاب تر ماجرا اين جاست كه گاه منتقد حتي براي سليقه مخاطب هم تعيين تكليف مي كند ! به عبارت بهتر ، او وظيفه خود مي داند كه تعيين كند چه اثري را بايد مردم بخوانندو چه اثري را نبايد ! غافل از اينكه وظيفه نقد ، تحليل اين قضيه است كه چرا يك اثر هنري مورد توجه قرار مي گيرد و ديگري نه ! چرا حافظ بعد از 7 قرن با تنها يك مجموعه شعر، هنوز خوانده مي شود و فلان شاعر زنده و حاضر ده ها كتاب چاپ كرده است و كسي - به جز معدودي از اعوان و انصار ! - به او توجهي ندارد .
بي شك اقبال عمومي به يك اثر ، دليل قطعي بر ارزشمندي آن نيست . در رويكردهاي اجتماعي ، ده ها فاكتور زمينه اي و پس زمينه اي موثرند و اتفاقا وظيفه منتقد ، تحليل درست همين شرايط است و اينكه چقدر از اين استقبال يا عدم استقبال ريشه در اثر و چه ميزان ريشه در ساير فاكتورها دارد . بي توجهي به اين نكته مهم سبب مي شود كه با منتقدين و به تبع آن شاعراني خودبزرگ بين طرف باشيم كه خود را خاص و بقيه را عوام فرض مي كنند و ادبيات ر ا از متن زندگي مردم به حاشيه مي برند . نزار قباني چه زيبا مي گويد كه: آن كه مي گويد من براي فردا شعر مي گويم، در حقيقت نشاني مردم را گم كرده است .
خلاصه كلام اينكه ، نقد مقدم بر هنر نيست بلكه هنر است كه نقد و شيوه آن را مي آفريند و نگاهي به تاريخ هنر جهان بر اين امر صحه مي گذارد. اتفاقا يكي از چالش هاي فراروي شعر معاصر ايران ، همين چيرگي و تقدم تئوري هاي نقادانه و مانيفست هاي رنگ به رنگ بر فضاي شعر است . ما اول خطوطي را به عنوان تئوري رسم مي كنيم و سپس بر اساس آن شعر مي گوييم ! چيزي كه،تاكيد مي كنم، شايد تنها در جامعه ادبي هنري ما ديده مي شود. اين شيوه سرايش كه اصولا نوعي صنعت است، به ساختن در و پنجره مي ماند ! متر و گونيا و نقاله و اره و تيشه -ابزار- را بر مي داريم و بر اساس نقشه موجود - مانيفست - در و پنجره - شعر - مي سازيم ! گمان مي كنم بر چنين شيوه اي نتوان هنر نام نهاد.
2 -  اشكال دوم نوشتار مورد بحث دقيقا در ادامه بحث فوق اتفاق مي افتد و سفسطه جالبي شكل مي گيرد . آقاي سميعي معتقدند كه غزل به واسطه رعايت وزن و قافيه و رديف اش به محدوديتي مي رسد كه بيشتر به خودآزاري مي ماند كه فراروي از اين محدوديت ها شانس او را براي درخشيدن مي كند.طرفه آنكه خود ايشان فراموش كرده اند كه پيش از آن نوشته اند: آيا هر گونه محدوديتي(چارچوب)نافي آزادي و خشكاننده قوه خلاقه است؟ اين حكم دو اشكال دارد : 1- هيچ هستنده  اي بدون قيد قابل تصور نيست 2- وقتي به اين صورت از كلمه چارچوب(محدوديت )سخن مي گوييم ؛ تو گويي هيچ تفاوتي بين انواع چارچوب ها قائل نشده ايم .
تناقض گويي از اين آشكارتر نمي شود ! نكته جالب اينجاست كه نويسنده در هنگام آوردن مطلب دوم مي خواهد نتيجه بگيرد كه:(بايد غزل هم بنويسيم )ناظر بر نوعي محدودكنندگي آب زير كاهانه است  و بعد مي خواهد به همان جمله اي برسد كه ايجاد محدوديت براي غزل ، ايجاد فضا براي شعر آزاد است و در اين بين مثال جالب توجه حزب نازي را مي آورد كه رندانه ذهن مخاطب را به سمت تخريب هر چه بيشتر غزل ، از طريق اين مقايسه، ببرد !
اگر از اين شيوه هاي مستعمل استدلالي - كه بيشتر با رشته تداعي هاي منفي از پيش  تعيين شده در قالب مثال هاي بي ارتباط ، در صدد قبولاندن بحث به مخاطب هستند - بگذريم، به يك نكته جالب تر مي رسيم : بي شك شعر نو هم هستنده اي  است كه بي قيد قابل تصور نيست ! يعني مسلما تفاوت هايي ميان شعر نو و نثر وجود دارد كه اگر نه، اصولا بايستگي اش زير سوال مي رود . آيا همين ويژگي هاي مميزه ميان شعر نو و نثر ، خود عوامل ايجادكننده محدوديت نيست ؟!...و آيا اصولا چه تفاوتيست ميان اين قيد و آن قيد ، كه اولي ممدوح است و دومي  مذموم؟!... يا اصلا چه كسي مي تواند بگويد كه شيوه هاي خلق موسيقي در نحله هاي مختلف شعر نو، راحت تر و سهل الوصول تر از شعر كلاسيك است ؟!... و آيا اين شيوه دفاع ، خود يك نوع حمله به شعر نو نيست ؟!...
بي شك ، بي آن كه قصد ارزش گذاري داشته باشيم ، سرايش مقاله اي جدا از نثرنويسي  است . يك سري فراروي ها، ما را از نثر به سمت شعر مي برد ؛ لذا وجود همين فراروي ها قيديست براي شاعر تا او را از نويسنده متمايز كند . بنابراين قوه خلاقه شاعر درست در همين نقطه بايد به منصه ظهور برسد و شعر آفريده شود . حال اگر شعر كلاسيك مي گوييم ، با شيوه اي اين فراروي را انجام مي دهيم و هر گاه شعر نو مي گوييم از شيوه هاي ديگري سود مي جوييم و به نظر من هيچ يك از اين شيوه ها بر ديگري رجحاني ندارند؛ اگر و تنها اگر حاصل كار شعر باشد. و البته شانس در اين ميان كمترين نقش را دارد !...
به گمان نگارنده بايد همه بر حول اين جمله آقاي سميعي - كه آن را تعميم داده ام - به نام نامي شعر ، بنويسيم: قالب نويسي [ يا خروج از قالب]، كه به فرايند خلق اثر مربوط است ، در شعر بودن يا نبودن اثر دخالت ندارد و باز هم مي رسيم به همان جمله فروغ كه :  شعر بايد شعر باشد .]]>
</TEXT>
</DOC>
<DOC>
<DOCID>HAM2-851202-088</DOCID>
<DOCNO>HAM2-851202-088</DOCNO>
<ORIGINALFILE>/1385/851202/world/_litew.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[با غزل سرايان جوان
زمانه اي است كه گل هاي زرد بسيار است]]>
</TITLE>
<TEXT>
<IMAGE>/1385/851202/world/010290.jpg</IMAGE>
<![CDATA[
سيدابوالفضل صمدي متولد 1359 در شهرستان خمين است.شغلش دبيري ادبيات فارسي است. مشوق و همراه او در سالهاي آغازين سرودنش، شاعر ديگر اهل خمين، فاضل نظري است كه چند سالي از اوسرودن را زودتر شروع كرد. شاعر ديگر هم نسل او در اين شهرستان كوچك، عباس محمدي است كه در جشنواره شعر فجر به عنوان شاعر برگزيده استان مركزي معرفي شد. سيدابوالفضل صمدي، تتبع بايسته اي در سبك هندي از تبار صائبي آن دارد. مشابه او در اصفهان جواد زهتاب است.
دار و ندارم را خزان از من بريده است
برگرد تنهايي امان از من بريده است
روزي مجالي داشتم گاهي بگريم
امروز آن را هم جهان از من بريده است
اكنون به دنبال رفيقي نيمه راهم
آغاز راه آن مهربان از من بريده است
توفاني آمد آشيانم را به هم ريخت
آرامشم را آشيان از من بريده است
گيرم عقابم اي پرستوهاي وحشي
آسوده باشيد آسمان از من بريده است
توفان!  جدا كن برگ هاي پيكرم را
ديري ست مهر باغبان از من بريده است
با سنگ روزي مي گرفت از من سراغي
آن سنگدل هم بي گمان از من بريده ست
با گريه در برابر هم خوابمان گرفت
پاييز روي شانه ما آشيان گرفت
دوري  حصار، عاشقي و دوستي حصار
انبوهي از حصار مرا در ميان گرفت
تنها دلم خوش است كه در گوشه ي حصار
از قاصدك سراغ تو را مي توان گرفت
هر نامه اي كه مي رسد آغاز حسرتي ست
با نامه هاي ابر دل آسمان گرفت
من زنده ام به عشق تو، هرگز نمي شود
زاينده رود را شبي از اصفهان گرفت
محتاج شانه هاي غريبانه ي توأم
لختي بمان كه هق هق من بي امان گرفت
سرنوشت خاك را با آب كامل ساختي
خرد كن در هم جهاني را كه از گل ساختي
عاقلان را خواستي تا سجده بر عاشق كنند
عشق را بازيچه ي يك مشت عاقل ساختي
روبه رويم آفريدي چهره اي از جنس ماه
زندگي را بر من ديوانه مشكل ساختي
غم به جانم ريختي آتش به رگ هايم زدي
سينه ام را داغ كردي ناگهان دل ساختي
از هراس سيلي امواج ويرانگر پر است
قلعه سستي كه بر شن هاي ساحل ساختي
از بهشتم رانده اي باشد كه برگرداني ام
برنمي گردد ولي عمري كه باطل ساختي
نخواستم كه نشانم دهي هوا خوب است
ببند پنجره ها را همين فضا خوب است
به خواهرم كه سر از خاك برنمي دارد
بگو چگونه تو فهميده اي خدا خوب است
تو كوه را بكن و فكر ماندگاري باش
چه غم كه پاسخ شيرين بد است يا خوب است
بزن به كوه كه در ذهن مردم اين شهر
شكستن پر و بال پرنده ها خوب است
بزن به شاهرگم تيغي و خلاصم كن
براي چلچله ها مرگ بي صدا خوب است
فكر مي كردم كه از گنجشك ها كم نيستم
حال مي بينم كه حتي قدر آن هم نيستم
دور شو از پيش چشمم گل فروش پير، من
ديگر آن ديوانه ي گل هاي مريم نيستم
پا به جنگل مي گذارم آهوان رم مي كنند
از چه مي ترسيد آهوها من آدم نيستم؟
هر نسيمي مي تواند شاخه ام را بشكند
بادهاي هرزه فهميدند محكم نيستم
شبنمي سرمست بودم روي گلبرگي سپيد
چشم وا كردم همين امروز ديدم نيستم
مجال گريه كم و حجم درد بسيار است
توقع تو از اين روح سرد بسيار است
به خاطر تو گلي سرخ از كجا بخرم
زمانه اي است كه گل هاي زرد بسيار است
حرامي آمد و دار و ندارمان را برد
در اين قبيله كه مي گفت مرد بسيار است
يكي از اين همه ديوانه عاشق ليلي است
وگرنه وحشي صحرانورد بسيار است
بگو به كفتر خوش باوري كه در راه است
ميان كوچه ي ما هرزه گرد بسيار است
مرا به حال خود اي ابر مهربان بگذار
مجال گريه كم و حجم درد بسيار است
به من نگاه كن اي ناگهان  نگاه ترين!
كه دل شكسته ترينم كه روسياه ترين
سفالي ام كه مرا هيچ كس نمي خواهد
مگر توام بپذيري كه دل بخواه ترين
شكسته بال و پريشان نفس كجا برود
در آستانه ي پاييز بي  پناه ترين
كجا شنيده  كسي كوخ دار درويشي
قدم گذاشته در كاخ پادشاه ترين
...
براي اين همه خفاش، كورسوي چراغ
تفاوتي نكند با بلند ماه ترين
سپيده  را نشناسيم از سياهي شب
رسيده ايم ز هر سو به كوره  راه ترين
روزگاري كه سر عاشقي ام بود گذشت
آمد آن فصل دل انگيز، ولي زود گذشت
با من از شوكت و زيبايي دريا گفتي
نشنيدي كه در اين راه چه بر رود گذشت
برق چشمان تو بر زندگي ام آتش زد
كاش مي شد كه از اين آتش نمرود گذشت
مشت خاكستري از كوه به جا ماند ولي
ابر خونسرد از اين حادثه چون دود گذشت
دل تنگم همه ي عمر به فردا خوش بود
دل من ديگر از آن لحظه ي موعود گذشت
صبح از دختركان لب جو مي شنوي
ماهي كوچكي از آب گل  آلود گذشت
پريد از دهن باد نام شب بوها
روان شدند به دنبال هم پرستوها
درخت پيرهن ديگري به تن كرده است
دقايق دگري مي رسند آهوها
از اين به بعد جوان كسي نمي ميرد
شكفته بر سر هر شاخه نوش داروها
دواي كهنه ي انسان هنوز هم عشق است
نهفته باشد اگر سال ها به پستوها
بهار آمد و از شهر گرگ ها رفتند
دوباره پنجره را وا كنيد ترسوها!]]>
</TEXT>
</DOC>
<DOC>
<DOCID>HAM2-851202-089</DOCID>
<DOCNO>HAM2-851202-089</DOCNO>
<ORIGINALFILE>/1385/851202/world/_mycity.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازآفريني دورريزها در گفت و گو با مدير عامل سازمان بازيافت شهرداري
بازيافت قانونمند]]>
</TITLE>
<TEXT>
<IMAGE caption="عكس: محمد توكلي">/1385/851202/world/010296.jpg</IMAGE>
<![CDATA[
آزاده بهشتي
اشاره: يك موضوع ريشه اي فراموش شده؛ كار چند ساله پراكنده كه با يك اقدام مستمر مي توانست زودتر از اين ها به نتيجه برسد، كاغذها، پت  ها، روزنامه هاي باطله اي كه نام زباله كثيف را سال ها به پيشاني داشته اند و تنها با درصد محدودي از آنها مانند طلاي كثيف برخورد شده است. فعاليت نصف و نيمه كه سال ها در دستور كار قرار گرفته و انجام شده و اما سير و مراحل تحقيقات را در سازمان بازيافت سپري نكرده است، از جمله دلايل اصلي روند كند و نارس بازيافت زباله است كه روزانه 7 ميليون تن در پايتخت توليد مي شود.
حسين بيژني، مدير عامل سازمان بازيافت شهرداري تهران، انتقادهايي را به اين بخش دارد كه هنوز معلوم نيست رفع و رجوع شده و يا قرار است در دستور كار اين سازمان قرار گيرد. مصاحبه زير پاسخي به اين پرسش هاست.
* بازيافت در سال هاي اخير وضعيت متزلزلي داشته است، دليل اين موضوع چيست؟
- موضوع تفكيك زباله از مبدأ از سال 83 در تهران شروع به كار كرد كه از آن زمان تا به حال پيمانكاران مختلفي وارد اين كار شده اند، اين پيمانكاران عمدتاً از توانايي لازم در اين زمينه برخوردار نبودند. اما در حال حاضر در حال تدوين نظام نامه اي براي قانونمند كردن اين موضوع هستيم.از سوي ديگر بايد گفت 31درصد از زباله هاي خانگي و واحدهاي تجاري قابل بازيافت و تفكيك از مبدأ است كه در حال حاضر از اين مقدار حدود 7 درصد از زباله ها در مبدأ تفكيك مي شود كه آن هم با مشكلات خاصي روبه رو است.
* چه موضوعاتي در سرفصل برنامه ريزي براي اين حوزه قرار گرفته است؟
- در برنامه پنج ساله، بازيافت را در زباله هاي خانگي به اين شكل در نظر گرفته ايم كه سال اول از آن 31 درصد زباله هاي خانگي قابل بازيافت بتوانيم تا 9 درصد پيش برويم. سال بعد حدود 20درصد و به همين شكل در سال چهارم مثل كشورهاي اروپايي به 70 درصد بازيافت مواد خشك در محل دست پيدا كنيم؛ يعني از آن 31درصد، 70 درصد. چون بيش از آن نه مقدور است و نه با فرهنگ بازيافتي كه در كشورهاي ديگر وجود دارد هم منطبق است. يعني اين كشورها هم نتوانسته اند بيش از اين بازيافت در مبدأ داشته باشند.
* موضوع تفكيك زباله از مبدأ مدت هاي طولاني است كه در دستور كار سازمان بازيافت قرار گرفته، اما اتفاقي كه در اين حوزه افتاده اين است كه به طور پراكنده در مناطق مختلف شهرداري انجام مي شود. يك كار مستمر، پيوسته و مداوم بين مناطق مختلف صورت نمي گيرد، دليل اين موضوع چيست؟
- دليل اين موضوع را نخواهيد، چون دليل آن چيزي است كه بر اساس بي برنامگي و بي تجربگي و عدم توجه گذشتگان اتفاق افتاده است و من دوست ندارم در اين مورد صحبت كنم، اما در هر صورت در حال حاضر در 21منطقه بازيافت، ادارات بازيافت و ايستگاه هاي بازيافت فعال عمل مي كنند. در منطقه 18 اين كار هنوز صورت نگرفته و در اين 21منطقه هم به صورت صددرصد اين اتفاق رخ نداده است، بعضي از نواحي شايد اصلاً تحت پوشش نباشند و يك برنامه مدون براي اين كار نبوده، دليل آن هم نبود نظام نامه و فعاليت پيمانكاران به صورت دلخواه است. وقتي صلاحيت پيمانكاران مشخص نباشد، ساز و كار مشخص نيست و قطعاً اين اتفاقات طبيعي است.
* موضوع نظام نامه در حال حاضر چه روندي را در پيش گرفته است؟
- در حال حاضر نظام نامه از سوي كارشناسان مجرب از شهرداري هاي مناطق، سازمان معاونت خدمات شهري و بازيافت در حال بررسي است. نظام نامه براي ما مشخص مي كند براي اين كار چه پيمانكاراني، با چه صلاحيتي، با چه ابزار و تجهيزاتي، با چه پشتوانه مالي و با چه روشي نياز داريم. وقتي اين موضوعات كنار يكديگر قرار مي گيرند، كار اصولي مي شود. در حال حاضر هم دليل ناقص انجام شدن كارها مشخص نبودن نظام نامه و در درجه اول بعد از نظام نامه تعريف نشدن مبناي انجام كار است. منطقه 13 به عنوان طرح پايلوت ظرف 2 ماه اخير تحت پوشش سازمان قرار گرفته شده تا هزينه ها، نحوه تعامل با مردم، مسائل فرهنگي، زيست محيطي، جمع آوري پروژه، فروش و تبديل، تجهيزات و امكانات مشخص شود تا در سال جديد در كليه مناطق، از پيمانكاران متخصص، مجرب، كارآزموده و تحصيلكرده برخوردار شويم. متاسفانه امروز شاهد پيمانكاراني هستيم كه نان خشكي و نمكي هستند و با كيف سامسونت به آنها آقاي مهندس مي گويند و.... اعتقاد ما اين است كه با توجه به حساسيت هاي فرهنگي و زيست محيطي، اين كار نيازمند پيمانكاراني است كه كار اجرايي مرتبط كرده و افراد توانمند و تحصيلكرده اي باشند و از پشتوانه مالي هم برخوردار باشند. در اين صورت مي توانند وارد پروسه پيمانكاري شوند تا مشكلاتي كه از 2 سال پيش تا به حال به وجود آمده، برطرف شود.
* در واقع اتفاقي كه در مورد تفكيك زباله مي افتاد اين بود كه هر منطقه اي به طور شخصي وارد عمل مي شد و سازمان كل بازيافت در اين موضوع دخالتي نداشت، درست است؟
- تقريباً به اين ترتيب بود، اما سازمان بازيافت هم نظارت داشت و بدون نظارت هم نبوده و در تصميم گيري ها دخيل بود، اما در اجرا، خود مناطق وارد عمل مي شدند و به همين دليل متفرق و سليقه اي بود.
*  نظام نامه قرار است به صورت حلقه اتصال در مناطق عمل كند، در حال حاضر در چه مرحله اي قرار دارد؟
- تدوين آن در مراحل پاياني است و تا قبل از اتمام سال85 ابلاغ مي شود، البته اين نظام نامه در حدود دو، سه ماه پيش هم مورد بررسي قرار گرفت، اما يكجانبه بود و احساس كرديم كامل نيست به همين دليل گروه كارشناسي متشكل از مسئولان شهرداري مناطق، مسئولان بازيافت و افرادي از شهرداري مركز، شكل گرفت كه آنها كميسيوني از متخصصان امر تشكيل دادند و نظام نامه جديد را حدود 2ماه دست گرفتند.
* چه موضوعاتي در اين نظام نامه در نظر گرفته شده؟
- در ابتدا موضوع بازيافت را تعريف كرده اند تا امكان سليقه اي برخورد كردن وجود نداشته باشد و بعد از آن اين كه در اين پروسه چه كارهايي بايد صورت بگيرد، به چه پشتوانه اي نيازمنديم، چه نوع پيمانكاراني با چه ويژگي هايي بايد در سيستم مشغول به كار شوند، تجهيزات و امكانات مورد نياز چيست، پيمانكاران به چه صورت زباله هاي خشك را جمع آوري كنند، به چه آموزش هايي در اين زمينه نيازمنديم؛ چون تا به حال كاري كه صورت گرفته حتي آموزشگران هم نمي دانستند بايد به چه صورت كار كنند. در حقيقت اين نظام نامه  همانند يك كتاب قانون مي ماند كه وقتي در اختيار مناطق قرار مي گيرد، بايد طبق آن عمل كنند و ما هم به اين كار نظارت مي كنيم.
* بحث اين نظام نامه در يك طرف قضيه قرار دارد و مردم در سوي ديگر؛ شهرونداني كه به جرأت مي توان گفت در مقابل موضوعات اينچنيني مقاومت مي كنند و زماني هم كه اين موضوعات فراگير مي شود، در بعضي موارد رعايت نمي شود. يكي از اشكالات مطرح شده نيز اين است كه ما مانند كشورهاي پيشرفته ابزار قانوني مثل جريمه هاي نقدي براي مقابله با اين موضوعات نداريم، در اين بخش چه پيش بيني هايي صورت گرفته است؟
- شما در اين قسمت تعيين وظايف، همكاري و آموزش مردم را مطرح كرديد، ما در مقابل مردم يك مسئوليتي داريم و مردم هم در مقابل ما يك مسئوليت؛ وظيفه  ما دادن آموزش و اطلاع رساني است و وظيفه مردم هم انجام عملي كه به منافع عمومي جامعه برمي گردد. به صورت دسته جمعي ما در زمينه آموزش و اطلاع رساني تا به حال خوب عمل نكرد ه ايم يعني وظايفمان را درست انجام نداده ايم. اگر ما آموزش و اطلاع رساني را به موقع انجام بدهيم و مردم خوب مطلب را بگيرند، مشكلي نداريم. تجربه نشان داده با شروع يك كار، مردم در آن خوب همكاري مي كنند چنانكه در بسياري از مسائل توانستيم آن را نهادينه كنيم و به صورت فرهنگ در بياوريم، بدون اينكه قبل از آن سابقه اي داشته باشند. بحث تفكيك زباله از مبدأ هم به همين ترتيب است؛ اول بايد ما وظايفمان را در مقابل مردم خوب انجام دهيم و بعد از آن وظايف مردم را تعيين كنيم، بعد از اينكه اين مراحل به طور كامل طي شود، مردم هم وظايف خود را به خوبي انجام مي دهند.ممكن است يك درصدي از مردم مقاومت كنند كه اين درصد هميشه و در همه موضوعات حضور داشته اند، اما مجموعاً اگر بخواهيم مردم را در جنبه عمومي در نظر بگيريم، عمده مردم حاضر به همكاري هستند و درصد همكاريشان نيز خوب خواهد بود و مشكلي نخواهيم داشت البته اين موضوع بسته به انجام عمل خوب و به موقع سازمان است.
* تأكيدي كه در موضوع تفكيك زباله از مبدأ شده، اين است كه اين موضوع در روند انجام كار بازيافت در دوره هاي بعدي تأثير داشته و از نظر مالي هم بازخورد خوبي دارد، مقدار اين تأثيرگذاري چقدر است؟
- در حال حاضر آمار و ارقامي كه تجزيه و تحليل مالي روي آن صورت گرفته باشد، وجود ندارد. از زماني كه زباله به طور مخلوط در كيسه زباله قرار مي گيرد تا زماني كه به مرحله جمع آوري برسد، يك روز و نيم طول مي كشد كه اين زمان باعث مي شود تا زباله هايي مثل كاغذ و مقوا كه با تفكيك از مبدأ قابل بازيافت است، بوي آشغال هايي را كه بايد دفن شوند، بگيرد. از سوي ديگر روند جداسازي در اين شرايط به ايستگاه هاي ويژه و افراد بيشتر نياز دارد كه در نتيجه هزينه بيشتري را به مجموعه تحميل مي كند، به دليل مخلوط شدن زباله ها با هم در مرحله اي نيز بايد گندزدايي صورت بگيرد كه در پروسه  خاص خود قرار مي گيرد و بعد از آن بايد به قسمت بازيافت منتقل شود، اما در صورتي كه زباله ها از مبد أ  تفكيك شود، هم در مراحل بعدي مانند گندزدايي، كار گسترده اي صورت نمي  گيرد، هم در تفكيك آلودگي كمتري خواهيم داشت و نيازي به ورود به مركز اصلي ندارد و در ايستگاه هاي بازيافت نايلكس هاي تر و خشك از يكديگر جدا مي شوند و هزينه كمتري خواهد داشت و سرعت كار بالا مي رود.
]]>
<IMAGE caption="عكس: مهدي بيات">/1385/851202/world/010293.jpg</IMAGE>
<![CDATA[
* فكر نمي كنيد قرار گرفتن يك سري مخازن در كنار سطل هاي طرح جمع آوري مكانيزه زباله  تر بتواند در اين زمينه نقش بهتري داشته باشد؟
- در حال حاضر در بخشي از منطقه 12 اين كار به صورت قرار گرفتن مخازن سبز با آرم سازمان بازيافت در حال انجام شدن است، اما اگر بخواهيم به طور دقيق صحبت كنيم بايد گفت، هنوز نه مردم و نه  ما به اين مرحله رسيده اند، يعني ممكن است زباله هاي تر در اين سطل ها ريخته شود، از سوي ديگر زباله هاي خشك هم مشكلات خاص خود را دارد وافرادي كه به آنها زباله دزد گفته مي شود، به راحتي زباله هاي تفكيك شده را مي دزدند.از سوي ديگر حجم زباله خشك تفكيك شده يك خانه آن قدر نيست كه در كنار يك سطل مكانيزه، يك مخزن براي اين كار بگذاريم اما بهترين روش همين است كه پرسنل  ما به درب منازل مراجعه كرده و زباله هاي خشك را جمع آوري كنند.در حال حاضر يكي از برنامه هاي ما اين است كه در فروشگاه هاي بزرگ مانند شهروند، مخازني را تعبيه كنيم و زباله هاي خشك را از مردم بخريم تا آنهايي كه به دنبال سود هستند، درآمدزايي را از كار داشته باشند كه تا چند ماه آينده اجرا خواهد شد.
* در سال 86 قرار است چه اتفاقي در حوزه سازمان بازيافت بيفتد؟
- برنامه 5 ساله اي را سازمان بازيافت از ابتداي سال 85 در نظر گرفته و مشخص است در هر سال قرار است چه اتفاقي در اين حوزه بيفتد. در نهايت و طبق اين برنامه، گفته هاي من همان چيزي است كه در صحن علني مجلس گفته شد، اولاً  بهينه سازي وضعيت موجود، دوماً  ساماندهي وظايف، مأموريت ها و تشكيلات سازمان بازيافت، سوم توسعه سازمان بازيافت در ابعاد مختلف تفكيك از مبدأ، پردازش، كارخانه كهريزك و تعيين تكليف شيرابه است كه به دليل محدود بودن بودجه تا 50 درصد در سال 86 انجام مي شود. تعيين تكليف و استصحال گاز متان كه نهايي خواهد شد، توسعه فرهنگ و آموزش در بحث بازيافت كه 3، 4 خانه بازيافت(در حدود 200 متر)در نقاط مختلف تهران راه اندازي خواهد شد تا مانند فرهنگ سراها كارهاي فرهنگي و آموزشي بازيافت و تفكيك از مبدأ را انجام  دهد تا فعاليت هاي فرهنگي در اين حوزه را كامل كنيم و روي آناليز آمار و اطلاعات پايه اي پسماندها در شهر تهران كار خواهد شد و تلاش مي كنيم آناليز زباله تهران را به روز كنيم.
* يكي از مشكلات مديريتي در كشور اين است كه با ورود مدير جديد، برنامه ريزي ها كنار گذاشته مي شود و برنامه هاي جديد تدوين مي شود. آقاي قاليباف در زمان ورود به شهرداري عنوان كرد، هيچ پروژه جديدي را آغاز نمي كند، مگر اين كه پروژه هاي سابق به بهره برداري برسد. شما با ورود به سازمان بازيافت چند درصد از برنامه ها را اجرا كرديد و چه مقدار برنامه ريزي جديد داشتيد؟
- اين سؤال را از من نپرسيد، مدير قبلي را پيدا كنيد، بپرسيد برنامه هاي مدون شده اي كه در بازيافت گذاشتيد چه بوده، به من تحويل بدهيد تا من جواب بدهم. در گذشته  در بازيافت برنامه اي وجود نداشته، در حال حاضر كارشناسان من برنامه اي را تدوين كرده اند كه اميدوارم بماند. نمي خواهم بگويم برنامه اي در گذشته تدوين نشده است اما بايد گفت متفرقه بوده و مدون نبوده مثل اين برنامه 5 ساله اي كه پيش روي ماست كه تمام بخش هاي بازيافت و درصد روند كار در آن مشخص است.]]>
</TEXT>
</DOC>
<DOC>
<DOCID>HAM2-851202-090</DOCID>
<DOCNO>HAM2-851202-090</DOCNO>
<ORIGINALFILE>/1385/851202/world/_mycity.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه امروز
مديريت طلاي كثيف]]>
</TITLE>
<TEXT>
<![CDATA[گروه شهري- مديريت مواد زائد، مديريت اعمال شده بر زباله توليدي توسط فعاليت هاي انسان است. در حقيقت هدف از آن، متوقف ساختن يا كاهش دادن اثرات سوء زباله ها بر سلامتي انسان هاست.
طي سه دهه اخير اين امر در كشورهاي توسعه يافته مبتني بر كاهش تاثير اين مواد بر محيط زيست و همچنين بازيافت منابع موجود در اين گونه مواد بوده است. به اين معنا كه زباله شامل مواد جامد، مايع و گازي زائد و همچنين تكنيك هاي خاص آن است.
مديريت اين مواد براي مواد صنعتي نه چندان سمي، كه در رودخانه هاي مناطقي مانند پايتخت ها و كلانشهرها اعمال مي شود، معمولاً( ولي نه هميشه)منعكس كننده سياست هاي اعمال شده از طرف منابع توليد كننده اين مواد زائد است. اين مديريت(به خصوص اعمال بر موادي كه اين زباله را تشكيل مي دهند)در ميان ملل توسعه يافته، متفاوت است كه دلايل مختلفي دارد.
خطرات زيست محيطي ناشي از نقص مديريت مواد زائد در مراكز بزرگ جمعيتي ابعاد پيچيده اي پيدا كرده است. كارشناسان شهري بر اين نكته تاكيد مي كنند و معتقدند مهمترين چالش فراروي شهرهاي ايران تداوم راهكارهاي سنتي در مديريت مواد زائد است.
زباله يا طلاي كثيف در طول نيم قرن اخير همچون ساير منابع دور از چشم جوامع پيشرفته نمانده و با بهره گيري از آن توانسته اند بازخوردهاي اجتماعي و اقتصادي بسياري را كسب كنند.
ايران نيز با برخورداري از منابع طبيعي و ظرفيت هاي بالاي اقتصادي در نيمه راه توسعه يافتگي با بهره گيري از تجارب كشورهاي پيشرفته سعي در ارتقاي نظام اقتصادي خود دارد.بازيافت زباله به عنوان يك پروژه ملي چند سالي است كه در جرايد و تريبون هاي مختلف مورد بحث و ارزيابي قرار گرفته است. اهميت اين طرح و نقش تعيين كننده آن در اقتصاد ملي بر كسي پوشيده نيست. در اين راستا شهرداري به عنوان يك بازوي قوي اجرايي با تكيه بر قانون تازه تصويب مديريت پسماند، براي تحقق اين طرح وارد معركه شده و بخش مهمي از اجراي طرح را بر عهده گرفته است.
بر اساس آمارهاي رسمي موجود با تفكيك در هر ناحيه از منطقه در كلانشهرهاي كشور، ماهانه 12ميليون تومان در جمع آوري زباله صرفه جويي مي شود و در صورت همكاري شهروندان اين صرفه جويي رقم بيشتري را به خود اختصاص مي دهد.
بحث داغ زباله يا مواد زائد از جمله چالش هاي زيست محيطي در دنياي امروز است كه انسان متمدن اين قرن را با پرسش ها و دشواري هاي فراواني روبه رو كرده است. از ديگر سو تكنيك هاي موجود در اين زمينه، بشر را كه روزي غرق در زباله بود، به جايي رسانده است كه به زباله لقب طلاي كثيف داده و البته اين موضوع به دست نيامده مگر با تكنيكي به نام بازيافت زباله، هرچند علامت  سؤال هاي فراوان ديگري به دليل تنوع در محصولات توليدي و به دنبال آن زباله حاصله، فرا روي اين بشر متمدن قرار گرفته است.]]>
</TEXT>
</DOC>
<DOC>
<DOCID>HAM2-851202-091</DOCID>
<DOCNO>HAM2-851202-091</DOCNO>
<ORIGINALFILE>/1385/851202/world/_siasatw.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[روسيه با تكيه بر اهرمهاي جديد قدرت به عرصه ديپلماسي بين المللي باز مي گردد
قدرت نمايي ديپلماتيك]]>
</TITLE>
<TEXT>
<IMAGE>/1385/851202/world/010275.jpg</IMAGE>
<![CDATA[
كشورهاي غربي و به خصوص آمريكا اكنون نگران نقش آينده مسكو هستند و اينكه روسيه چگونه از قدرت تازه بازيافته اش استفاده مي كند و غرب چگونه بايد در برابر اين قدرت واكنش نشان دهد
ولاديمير پوتين، رييس جمهور روسيه هفته گذشته را در خاورميانه گذراند. اين سفر كه نوعي قدرت نمايي در منطقه در برابر آمريكا به نظر مي رسيد، فرصت خوبي بود تا از اين طريق نقش و نفوذ مسكو در منطقه ارزيابي شود.
اكنون دو سال است كه روسيه با تهديد استفاده از وتوي خود در شوراي امنيت فهرست تحريم هاي پيشنهادي غرب عليه برنامه هسته اي ايران را معطل نگه داشته است. نتيجه چنين موضع گيري اين شد كه اكنون تحريم هايي كه شوراي امنيت عليه ايران تصويب كرد بسيار كم اثر و كم رنگ بود. روسيه از رابطه خود با ايران به عنوان ابزاري براي اعمال نفوذ در ديپلماسي خاورميانه استفاده مي كند. اين ديپلماسي همان حوزه اي است كه واشنگتن سال ها و از بعد از پايان جنگ سرد تلاش مي كند روسيه را از آن دور نگه دارد. دليل ديگر تلاش روسيه و مقاومت او در برابر تحريم هسته اي ايران حفاظت از منافع خودش است. روسيه مشغول ساخت نيروگاه بوشهر است و محدود شدن فعاليت ايران در اين حوزه به زيان روسيه است. از سوي ديگر روسيه با تحريم مالي ايران مخالفت مي كند، زيرا اين تحريم، زيان زيادي براي مسكو به دنبال خواهد داشت. پوتين بارها گفته است كه ايران برخلاف كره شمالي بازرسان آژانس انرژي هسته اي را اخراج نكرده و از پيمان منع تكثير هسته اي يا همان ان. پي. تي خارج نشده و سلاح هسته اي آزمايش نكرده است. بنابراين بايد با ايران با احترام و به گونه اي ديگر رفتار شود. روابط تجاري روسيه با ايران بسيار نيرومند است. آمريكا اخيراً به بانك هاي خارجي فشار آورده تا معاملات خود را با ايران محدود كنند. ماه گذشته دولت بوش پنج شركت از جمله چهار شركت چيني را به فهرست مغضوبين خود به دليل كمك به ايران و معامله با اين كشور اضافه كرد. اين شركت هاي مغضوب شده از هر گونه معامله با آمريكا منع مي شوند. اكنون اين نگراني در مسكو به وجود آمده كه دولت بوش بعد از شركت هاي چيني به سراغ شركت هاي روسي برود و آنها را به خاطر رابطه با ايران تحريم كند.
سياست روسيه در برابر ايران با محدوديت هاي زيادي روبه روست. وجود يك ايران قدرتمند در نزديكي روسيه اي كه 20 ميليون مسلمان دارد، براي اين كشور گمانه زني هاي ناخوشايندي به همراه مي آورد. ايران از حاميان جدايي طلبان چچن بوده  و هست و اين موضوع كه همواره براي روسيه حياتي بوده براي سياستمداران مسكو قابل چشم پوشي نيست. اما روسيه اكنون در موقعيتي است كه براي دستيابي به پرستيژ قدرت حاضر است منافع بلندمدت امنيتي خود را در منطقه فداي دستاوردهاي آني ديپلماتيك كند. اين سياست جديد روسيه فقط به ايران اختصاص ندارد.
در تركمنستان اكنون اين پرسش به طور جدي وجود دارد كه آيا خلأ ايجاد شده بعد از مرگ صفر مراد نيازاف باعث فعال شدن اسلامگرايان اين كشور و وارد شدن آنها به عرصه قدرت مي شود يا نه. اما براي روسيه موضوعي كه بيشتر از اين اهميت دارد اين است كه آيا رژيم بعدي تركمنستان و جانشين او در برابر كرملين مطيع خواهد بود يا نه. روسيه همواره در تركمنستان قدرت برتر بوده است. سهم عمده اي از گاز تركمنستان از طريق سيستم خط لوله روسيه صادر مي شود. گازپروم، غول انرژي دولتي روسيه گاز را با قيمت ارزان از تركمنستان خريداري مي كند و آن را در روسيه توزيع مي كند و يا به اروپا مي فروشد. اسراييل هم مانند تركيه و آمريكا بايد اميدوار باشد و دعا كند كه حاكمان جديد تركمنستان و جانشين نيازاف درصدد تغيير اين وضعيت و نظام توزيع گاز برآيد و به دنبال ساخت خط لوله گاز در زير بستر درياي خزر باشد. غرب همچنين اميدوار است همين تغيير در نظام سياسي تركمنستان هم ايجاد شود.
روسيه امسال هيأت بلندپايه و مهمي را به اجلاس مجمع جهاني اقتصاد در داووس فرستاد. بعد از دوران حكومت بوريس يلتسين و به قدرت رسيدن پوتين، سطح حضور روسيه در اين مجمع افت كرده بود. امسال اما روس ها گروه درجه يك خود را به داووس فرستادند. در داووس جلسه اي برگزار شد با موضوع سياست خارجي قدرتمند روسيه كه با استقبال بسياري روبه رو شد. با افزايش قيمت انرژي در جهان، روس ها اكنون آسان تر از احياي قدرت خود سخن مي گويند.
همزمان با اين حضور تازه روسيه در عرصه ديپلماسي بين المللي، جهان به ويژه كشورهاي غربي و به خصوص آمريكا اكنون نگران نقش آينده مسكو هستند و اينكه روسيه چگونه از قدرت تازه بازيافته اش استفاده مي كند و غرب چگونه بايد در برابر اين قدرت واكنش نشان دهد.
يك نظريه اين است كه سياست روسيه مانند پاندول است. در زمان يلتسين اين پاندول در منتهااليه آشوب و هرج و مرج بود و اكنون در زمان پوتين در مسير نظم و كنترل دولتي به شيوه افراطي  آن قرار گرفته است. به همين دليل ناظران اوضاع روسيه در انتظار دوره بعدي هستند. نظرات متفاوتي درباره اين دوره بعدي وجود دارد. بعضي مي گويند آينده اوضاع سياسي روسيه به چگونگي شكل گيري طبقه متوسط در اين كشور بستگي دارد. بهبود شرايط اقتصادي مي تواند شكل گيري طبقه متوسط تأثيرگذار در جامعه روسيه را تسريع  كند و اين طبقه سرنوشت و آينده اين كشور را به گونه اي متفاوت از حالا رقم بزند. اما بعضي تحليلگران و ناظران بدبين مي گويند اميدي به آينده اي ليبرال براي روسيه وجود ندارد.
جورج بوش از ابتداي به قدرت رسيدنش رابطه اي گرم و صميمي را با پوتين به نمايش گذاشت. طراح اين رابطه كاندوليزا رايس وزير خارجه فعلي آمريكاست كه در دولت اول مشاور امنيت ملي بوش بود. رايس از متخصصان امور روسيه است و زبان روسي را به خوبي سخن مي گويد. در دولت اول بوش به توصيه رايس سياست نگاه به روسيه و چين به عنوان شريك استراتژيك به جاي رقيب استراتژيك از اركان سياست خارجي واشنگتن شد. اما اين نظريه در دولت دوم تغيير كرد. در سال 2005 رايس در يكي از سخنراني هايش گفت: ويژگي اساسي رژيم ها در دنياي امروز بيشتر از توزيع بين المللي قدرت اهميت دارد.
موضع گيري تند آمريكا در قبال روسيه در ماه هاي اخير تا به آنجا پيش رفت كه سناتور جان مك كين كه از كانديداهاي رياست جمهوري آينده اين كشور است خواستار حذف روسيه از گروه هشت كشور پيشرفته صنعتي شد.
اما غرب همواره نشان داده كه وقتي پاي منافع محسوس پيش مي آيد گاه واقع گرا مي شود. غرب در بسياري از موضوعات از جمله كنترل تكثير هسته اي و مقابله با تروريسم و از آن مهمتر در توليد و امنيت انرژي به روسيه نياز دارد. روسيه نيروي كار مهارت ديده و متخصص، تكنولوژي و منابعي دارد كه به اين كشور و كشورهاي ديگر در مقابله با چالش هاي جديد مانند تغييرات آب و هوايي يا گسترش بيماري هاي فراگير كمك مي كند. از سوي ديگر تحليلگران واقع گرا در غرب مي گويند هزينه و پيامد منزوي كردن روسيه بسيار بيشتر از فوايد آن است. اين تحليلگران به سياستمداران غربي توصيه مي كنند كه در درازمدت از قدرت نرم در برابر روسيه استفاده كنند، آن را جذب كنند، مبادلات خود را با اين كشور گسترش دهند، با نسل جديد روسيه ارتباط برقرار كنند، از ورود آن به سازمان تجارت جهاني و ديگر سازمان هاي تجارت محور حمايت كنند. اين گروه از تحليلگران مي گويند غرب نمي تواند در ايجاد تغيير درون روسيه نقش چندان مهم و پررنگي داشته باشد و بايد به جاي آن از بيرون فقط منتظر بماند.
روسيه نقاط ضعفي دارد كه در صورت عدم تغيير رفتار و تلاش براي رفع اين نقاط ضعف، نمي توان چندان به ابرقدرت شدنش تا سال 2020 اميدوار بود. يكي از مهمترين اين نقاط، ضعف اقتصادي است. روسيه نتوانسته  است با شتاب كافي اقتصادش را چند وجهي كند. روسيه به يمن قيمت بالاي انرژي و صادرات مواد خام در ماه ژانويه سال 2007 در مقام دهمين اقتصاد بزرگ دنيا قرار گرفت. اما صادرات انرژي تنها 30 درصد بودجه دولت را تشكيل مي دهد كه تازه اين رقم بر اساس رقم 61 دلار براي هر بشكه نفت پيش بيني شده است. صادرات صنعتي روسيه بيشتر از تسليحات تشكيل شده، كه هواپيماي پيشرفته نيمي از فروش آن را به خود اختصاص مي دهد. اين باعث آسيب پذيري روسيه شده است. ابزار ديگري كه روسيه در اعمال سياست خارجي از آن استفاده مي كند تكيه بر قدرت انرژي است. روسيه با وسوسه قوي احياي قدرت سابق خود اكنون بيش از اندازه از اين ابزار قدرت يعني انرژي استفاده مي كند و با اين كار خود را به شريكي غير قابل اعتماد براي غرب و حتي همسايگان شرقي خودش تبديل كرده است. بعضي تحليلگران روسي به رهبران كرملين توصيه كرده اند كه براي رسيدن به اهداف كوتاه مدت موقعيت جهاني كشور را به خطر نيندازند.
ديلي استار‎/ 12 فوريه 2007
ترجمه: نيلوفر قديري]]>
</TEXT>
</DOC>
<DOC>
<DOCID>HAM2-851202-092</DOCID>
<DOCNO>HAM2-851202-092</DOCNO>
<ORIGINALFILE>/1385/851202/world/_siasatw.htm</ORIGINALFILE>
<ISSUE>چهارشنبه 2 اسفند 1385</ISSUE>
<DATE calender="Western">2007-02-21</DATE>
<DATE calender="Persian">1385/12/02</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه
سخناني متفاوت]]>
</TITLE>
<TEXT>
<![CDATA[حسن بهشتي پور
گروه سياسي - ولاديمير پوتين رئيس جمهور روسيه در اجلاس امنيتي مونيخ سخنراني اي كرد كه بسياري از تحليلگران آن را اعلام مواضع جديد سياست خارجي مسكو مي دانند. او در ابتداي سخنراني تأكيد كرد كه سخنانش از جنسي متفاوت با سخناني خواهد بود كه معمولاً در چنين نشست هايي مطرح مي شود. اين سخنراني چند نكته مهم اقتصادي با استفاده سياسي داشت كه آن را به طور خلاصه مي خوانيد.
1)روسيه سالانه 5/4 ميليارد دلار بابت ترانزيت گاز و نفت خود به اروپا به برخي كشورهاي همسايه پرداخت مي كند و ساخت خط لوله بستر درياي بالتيك به عنوان خط لوله اروپاي شمالي وابستگي ما را به ترانزيت انرژي از خاك كشورها، از بين خواهد برد. علاوه بر خط لوله شمالي از طريق خط لوله موسوم به جريان آبي بستر درياي سياه كه از تركيه، به ايتاليا، اتريش و تركيه به اسرائيل مي رسد، روسيه مي تواند به صورت مستقيم به بازارهاي اروپا و آسيا و خاور دور دست يابد.
غرب روسيه را به استفاده سياسي از اهرم انرژي متهم مي كند. متأسفانه برخي كشورها اين نظريه را به غلط دامن مي زنند در حالي كه روسيه هميشه به تعهدات خود در مورد انرژي پايبند است. وي با اشاره به اختلافات در زمينه صادرات نفت و گاز به برخي كشورهاي همسايه(بلاروس، اوكراين، گرجستان و...)گفت: ما موظف به دادن سوبسيد به اين گونه كشورها نيستيم.
پوتين با اشاره به چهار برابر بودن ميزان ميانگين مصرف گاز در داخل كشور نسبت به كشورهاي اروپايي و نرخ ارزان تر اين فرآورده گفت: اگر اين طور باشد ما هميشه عقب تر خواهيم ماند ولي ناچاريم يارانه ها را براي مردم تا سال 2015 ميلادي حفظ كنيم.
پوتين افزود: همواره به ما گفته مي شود كه روسيه از منابع اقتصادي خود براي رسيدن به اهداف سياسي استفاده مي كند كه اين مساله صحيح نيست. رئيس جمهوري روسيه گفت افزايش قيمت صادراتي منابع انرژي روسيه با توجه به تنظيمات لازمه بازار انجام گرفته است.
او با يادآوري روسيه زمان شوروي گفت: روسيه ديگر قادر نيست مانند زمان اتحاد جماهير شوروي انرژي را با يارانه(با نرخ دولتي پايين تر از بازار آزاد)به كشور هاي همسايه صادر كند. رئيس جمهوري روسيه افزود: ما مجبور نيستيم اقتصاد ساير كشورها را يارانه اي كنيم، هيچ كسي اين كار را نمي كند، پس چرا آنها در حال حاضر چنين چيزي را از ما درخواست مي كنند.]]>
</TEXT>
</DOC>
</HAMSHAHRI2>

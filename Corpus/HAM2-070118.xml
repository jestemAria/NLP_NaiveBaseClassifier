<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851028-001</DOCID>
<DOCNO>HAM2-851028-001</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[توزيع يك ميليون پرتقال آبدار در تهران
بسته هاي فرهنگي شهرداري به نيازهاي فصلي مردم توجه دارد]]>
</TITLE>
<TEXT>
<IMAGE>/1385/851028/news/010653.jpg</IMAGE>
<![CDATA[
گروه ادب و هنر- معاون فرهنگي سازمان فرهنگي- هنري شهرداري تهران گفت: بسته هاي فرهنگي اين سازمان رايگان بوده و براي خانواده هاي تهراني، هيچ هزينه اي در بر ندارد.
امين متوليان افزود: دومين بسته فرهنگي سازمان فرهنگي هنري شهرداري با نام يك پرتقال آبدار در تيراژ يك ميليون نسخه توزيع مي شود. وي درباره مناطق مورد نظر براي توزيع پرتقال آبدار گفت: تلاش ما قطعاً اين است كه توزيع متناسب و يكدستي در تمام تهران داشته باشيم، اما اولويت با آنهايي است كه يك قاچ هندوانه را دريافت نكرده اند.
يك قاچ هندوانه نخستين بسته فرهنگي توزيع شده در بين مردم تهران بود كه در تابستان گذشته، در اختيار خانواده ها قرار گرفت. اين بسته، شامل هشت محصول فرهنگي كاربردي و مورد نياز شهروندان نظير نقشه مراكز تفريحي و توريستي تهران، جزوه آشپزي براي تهيه شربت هاي مختلف پرطرفدار در تابستان، كاريكاتور و... بود.
معاونت فرهنگي سازمان فرهنگي هنري براي تهيه اين بسته ها، به نيازها و ضرورت هاي فصلي توجه ويژه اي دارد و همان طور كه از نام بسته ها روشن است، يك پرتقال آبدار به نيازهاي فصل پاييز و زمستان، توجه بيشتري دارد. به عنوان نمونه، همان طور كه بسته تابستاني، حاوي نقشه مناطق توريستي و تفريحي بود، يك پرتقال آبدار حاوي نقشه اصناف است، چراكه با نزديك شدن به ايام نوروز، شهروندان بيش از هر چيز به مراكز خريد نياز دارند!
اما علاوه بر فصل، مناسبت هاي سال و نيازهاي فرهنگي خانواده ها، مورد توجه مسئولان بوده است. به اين شكل، يك پرتقال آبدار، علاوه بر نقشه اصناف تهران، شامل شش محصول فرهنگي ديگر است:
1 - جزوه آن ابرمرد درباره زندگي پيامبرص همراه با تصويرسازي، نوشته محمدرضا سرشار، به مناسبت سال پيامبرص.
2 - جزوه داستان هايي از مثنوي شامل داستان هايي از مثنوي معنوي با تصويرسازي، به مناسبت سال مولانا.
3 - جزوه آشپزي در تهران حاوي نحوه پخت  غذاهاي زمستاني و نكات آموزشي مربوط به فوايد برخي غذاها.
4 - كاريكاتور ازدواج در تهران كار ابوالفضل محترمي.
5 - كاريكاتور مرتبط با ترافيك و حمل ونقل و معضلات آن در تهران، كار علي درخشي.
6 - برچسب هايي ويژه دانش آموزان دبستاني كه حاوي نكات بانمك و آموزشي گوناگون است؛ نظير خسته نباشيد كه مي تواند به پدر، مادر معلم تقديم شود.
اما يك ميليون نسخه، چنان تعداد بالايي است كه شيوه توزيع و هزينه تهيه اش، براي هر كسي مي تواند مورد سؤال باشد. رئيس سازمان فرهنگي- هنري شهرداري تهران توضيح مي دهد: اين بسته ها از نظر هزينه بايد ارزان بوده، كالاهاي آن كاربردي و شرايط دسترسي به آنها آسان باشد تا مورد استفاده قرار گيرد. به همين خاطر، آنها را به صورت رايگان به منازل شهروندان تهراني  مي رسانيم.
علي عسگري علت تكرار تجربه تابستان را استقبال شهروندان تهراني مي داند و مي گويد: ترويج استفاده از كالاهاي فرهنگي و قراردادن آنها در سبد مصرفي خانواده هاي شهري، از جمله رويكردهاي سازمان است.
وي معتقد است خدمات رايگان شهرداري به مردم نبايد به حوزه خدمات شهري و خدماتي چون مترو، اتوبوس و ايجاد فضاي سبز منحصر شود. او مي گويد: بخشي از اين گونه خدمات بايد در حوزه هاي فرهنگي رخ دهد كه در مراكزي نظير فرهنگسراها و خانه هاي فرهنگ انجام مي شود.
هدف از طراحي و توزيع اين بسته ها، به گفته عسگري شناساندن شهر تهران به مردم و آشناكردن آنها با اماكن فرهنگي شهر، آموزش شهروندي و بيان برخي معضلات اجتماعي به زبان طنز است.]]>
</TEXT>
</DOC>
<DOC>
<DOCID>HAM2-851028-002</DOCID>
<DOCNO>HAM2-851028-002</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[در نخستين جشنواره بين المللي نقاشي كودكان و نوجوانان
كودكان دنيا شهر آينده را نقاشي مي كنند]]>
</TITLE>
<TEXT>
<![CDATA[گروه ادب و هنر- نخستين جشنواره بين المللي كودكان و نوجوانان با موضوع بياييم شهر آينده مان را نقاشي كنيم از ابتداي بهمن آغاز مي شود و كودكان و نوجوانان مي توانند پس از انتشار فراخوان، آثار خود را به دبيرخانه جشنواره ارسال كنند.
محمدتقي جليلي، دبير اين جشنواره با بيان اين مطلب  كه جشنواره  با هدف مشاركت كودكان و نوجوانان در طراحي شهر آينده برگزار مي شود، گفت: در اجراي اين جشنواره تنها به جمع آوري و نمايش آثار بچه ها بسنده نشده و آثار رسيده در قالب مجموعه اي تحقيقاتي در اختيار مديران و برنامه ريزان شهر قرار خواهد گرفت.
جليلي با اشاره به اهميت بهره گيري از نگاه كودكان در طراحي و معماري فضاهاي شهري گفت: در بعضي كشورها مانند برزيل شهر دوستدار كودكان با در نظر گرفتن نيازها و خواستگاه اين گروه سني طراحي شده و به عنوان الگويي استاندارد براي زندگي در اختيار كودكان قرار گرفته است، اما متأسفانه فضاسازي هاي كلان شهرهاي ما نه تنها به لحاظ محيطي، فضاسازي و معماري براي گروه سني كودك و نوجوان مناسب نيست، بلكه در بسياري از موارد براي آنها خطرآفرين است.
جليلي با اشاره به بين المللي بودن اين جشنواره افزود: از آنجايي كه تنوع ايده و نگاه در بهره گيري بهتر از آثار هنري بسيار مهم است، ستاد برگزاري اين جشنواره تصميم گرفته اين جشنواره را در سه بخش پايتخت، سراسري و بين المللي برگزار كند.
بخش هاي مختلف اين جشنواره بين المللي كه از سوي معاونت هنري سازمان فرهنگي و هنري شهرداري برگزار مي شود، شامل يك بخش با مشاركت شهرداري هاي مناطق تهران، فرهنگسراها، خانه هاي فرهنگ مدارس و مهدكودك هاست. در بخش دوم با تشكيل ستادهاي استاني از مشاركت استانداري ها و مراكز فرهنگي استان ها براي اطلاع رساني و جمع آوري آثار استفاده مي شود. در بخش بين المللي نيز سفارتخانه هاي ايران و رايزني هاي فرهنگي در بخش اطلاع رساني مشاركت مي كنند. همچنين سفارتخانه هاي كشورهاي خارجي، براي جمع آوري آثار كودكان و نوجوانان كشورشان اعلام آمادگي كرده اند.]]>
</TEXT>
</DOC>
<DOC>
<DOCID>HAM2-851028-003</DOCID>
<DOCNO>HAM2-851028-003</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نخستين جشن مستقل انجمن نويسندگان و منتقدان سينمايي برگزار شد]]>
</TITLE>
<TEXT>
<IMAGE>/1385/851028/news/010662.jpg</IMAGE>
<![CDATA[
گروه ادب و هنر- اولين جشن سالانه انجمن نويسندگان و منتقدان سينمايي با حضور وزير رفاه و تامين اجتماعي، اهالي سينما و جمعي از نويسندگان و منتقدان سينمايي در تالار اجتماعات وزارت كار و امور اجتماعي برپا شد.انجمن منتقدان و نويسندگان سينمايي ايران در اين جشن از بهترين هاي سينماي ايران و دست اندركاران سينما تقدير كردند.
جواد طوسي، رئيس انجمن نويسندگان و منتقدان سينمايي در اين مراسم با ابراز خوشحالي از برگزاري اين جشن گفت: ما هر سال فقط يك جايزه در جشن سينمايي ايران به فيلم برگزيده انجمن اهدا مي كرديم اما با وجود بضاعت اندك در گام نخست، اميدواريم بتوانيم اين حركت را استمرار دهيم ما براي اين كه بتوانيم به نقد و نگاه منتقد، جدي تر نگاه كنيم، لازم بود جشن مستقلي براي خودمان داشته باشيم. در ادامه مراسم، سه كليپ از نامغ  قادري  كنترلچي فقيد سينما بهمن و اسدالله يكتا بازيگر قديمي سينما و هوشنگ كاوه مدير سينما عصر جديد تهران، به نمايش درآمد و از آنها تقدير شد كه البته اسدالله يكتا به دليل بيماري نتوانسته بود در اين مراسم حاضرشود.
سپس از محمدمهدي فخري زاده مدير انتشارات روزنه كار، به خاطر نشر كتب سينمايي تقدير به عمل آمد.
در بخش ديگري از بزرگداشت ها، مصري،وزير رفاه و تأمين اجتماعي به همراه عزت الله انتظامي، لوح تقدير ويژه اي را به دختر مرحوم مهدي سليمي رئيس فقيد موزه سينماي ايران اهدا كردند.
در ادامه پوران درخشنده به روي سن رفت و جايزه شهلا رياحي را به خواهران اين بازيگر قديمي اهدا كرد. فرامرز قريبيان نيز جايزه اش را از دستان پسرش، محمدسام قريبيان گرفت. در ادامه از هوشنگ كاوسي و جمشيد ارجمند منتقدان قديمي سينما تقدير شد. رخشان
بني اعتماد نيز تنديس و لوح تقدير مسعود كيميايي كارگردان پيشكسوت سينماي ايران را به او تقديم كرد و به همراه اين تقدير نماهنگي نيز از اين كارگردان پخش شد. كيميايي در اين مراسم گفت: من اين جايزه را به پرويز دوايي تقديم مي كنم. بخش پاياني اين مراسم، به معرفي برگزيدگان جشن سالانه انجمن نويسندگان و منتقدان سينمايي اختصاص يافت . جايزه بخش فيلم  هاي تجربي به محمود كياني فلاورجاني براي فيلم زندگي اهدا شد، همچنين شهرام مكري براي فيلم محدوده دايره ديپلم افتخار را از آن خود كرد. جايزه ديپلم افتخار بهترين فيلمنامه را فريده مصطفوي و ابوالحسن داوودي براي تقاطع دريافت كردند. همچنين تنديس اين بخش به نويسنده فيلم نامه به آهستگي پرويز شهبازي رسيد. در اين مراسم، سامان سالور براي كارگرداني چند كيلو خرما براي مراسم تدفين ديپلم افتخار بهترين كارگرداني را گرفت و تنديس جشن نيز به جعفر پناهي كارگردان آفسايد اهدا شد.
در بخش بهترين فيلم، جهانگير كوثري تهيه كننده فيلم به آهستگي ديپلم افتخار گرفت  و تنديس انجمن به چهارشنبه سوري رسيد. جوايز بخش ويژه انجمن نويسندگان و منتقدان سينمايي نيز به فرشته طائرپور تهيه كننده فيلم وقتي همه خواب بودند، منوچهر محمدي تهيه كننده فيلم ميم مثل مادر و محمد پيرهادي تهيه كننده فيلم به نام پدر تقديم شد. در اين مراسم همچنين از فيلم ازدواج به سبك ايراني   به كارگرداني حسن فتحي تقديرشد.]]>
</TEXT>
</DOC>
<DOC>
<DOCID>HAM2-851028-004</DOCID>
<DOCNO>HAM2-851028-004</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جدا افتاده پشت ديوار چين ماند]]>
</TITLE>
<TEXT>
<IMAGE>/1385/851028/news/010659.jpg</IMAGE>
<![CDATA[
مهر: مركز نمايش فيلم در چين فيلم سينمايي جداافتاده ساخته مارتين اسكورسيزي را به سبب اتهاماتي كه به اين كشور وارد كرده، در سالن هاي سينما نمايش نمي دهد.
جدا افتاده كه جايزه گلدن گلوب بهترين كارگرداني را براي كارگردانش به ارمغان آورد، نمايانگر صحنه هايي است كه نشان مي دهد چين درصدد خريد تجهيزات نظامي است. از همين رو دولت اين كشور از نمايش اين اثر، سر باز زد.
جداافتاده در زمره تريلرهاي جنايي جاي دارد و بسياري از كارشناسان سينما معتقدند اين اثر از اقبال خوبي براي دريافت تنديس اسكار بهترين فيلم يا بهترين كارگرداني برخوردار است. يك منبع آگاه چيني با اشاره به اين كه جداافتاده هيچ شانسي براي اكران در چين ندارد، گفت: ايالات متحده از تغيير طرح داستان كه نمايانگر تلاش پكن براي خريد سخت افزار كامپيوتري پيشرفته براي اقدامات نظامي است، سر باز زد. از همين رو اين فيلم در سينماهاي چين اكران نمي شود.
از آنجا كه اين منبع آگاه اجازه گفت وگو با مطبوعات خارجي را ندارد، نمي خواهد نامي از وي برده شود. او خاطرنشان كرد اين صحنه ها براي شكل گيري فيلم، چندان ضرورتي نداشته اند و گفت: قانونگذاران چين درك نمي كنند كه چرا فيلم تمايل دارد از چنين مضاميني درباره چيني ها استفاده كند. آنها مي توانند درباره هر كشور ديگري سخن بگويند، اما هيچ دليلي براي اشاره به چين وجود ندارد.
يكي از مقامات اجرايي در هنگ كنگ كه حقوق توزيع و نمايش فيلم جداافتاده را در اختيار دارد، تائيد كرد اين فيلم از مميزي چين عبور نكرده اما از اظهار نظر بيشتر خودداري كرد. فيلم جداافتاده با بازي جك نيكلسن، مت ديمن و لئوناردو دي كاپريو است كه بر اساس فيلمي هنگ كنگي به نام روابط جهنمي ساخته شد.]]>
</TEXT>
</DOC>
<DOC>
<DOCID>HAM2-851028-005</DOCID>
<DOCNO>HAM2-851028-005</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كافه ترانزيت به اسكار نرسيد]]>
</TITLE>
<TEXT>
<![CDATA[ايرنا: دست اندركاران اعطاي جوايز اسكار اولين فهرست فيلم هاي اسكار بهترين فيلم به زبان خارجي را منتشر كردند كه نماينده سينماي ايران در اين فهرست جاي نداشت.
فيلم كافه ترانزيت ساخته كامبوزيا پرتوي به عنوان نماينده سينماي ايران در اين بخش از جايزه اسكار قرار داشت.
خبرگزاري فرانسه اسامي اين 9 فيلم را به شرح زير گزارش داد: الجزاير: روزهاي باشكوه ساخته رشيد بوشارب، كانادا: آب، ساخته ديپ مهتا، دانمارك: پس از عروسي، ساخته سوزان بير، فرانسه: خيابان مونتاني، ساخته دانيل تامپسون، آلمان: زندگي هاي ديگران، ساخته فلوريان هنكل فون دونرزمارك، مكزيك: هزارتوي پن، ساخته گيلرمو دل تورو، هلند: كتاب سياه، ساخته پال ورهوون، اسپانيا: بازگشت، ساخته پدرو آلمودووار، سوئيس؛ ويتوس ساخته فردي ام موره.
روز 23ژانويه(سوم بهمن)فهرست پنج فيلم نهايي كه براي كسب اسكار در اين بخش رقابت خواهند داشت، از سوي آكادمي علوم و فنون سينمايي آمريكا اعلام خواهدشد. مراسم اعطاي اسكار اوايل اسفند ماه سال جاري برگزار مي شود.]]>
</TEXT>
</DOC>
<DOC>
<DOCID>HAM2-851028-006</DOCID>
<DOCNO>HAM2-851028-006</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[رقابت69عكس در نمايشگاه آييني مدار نور]]>
</TITLE>
<TEXT>
<![CDATA[گروه ادب وهنر- هيات داوران مسابقه نمايشگاه عكس آييني مدار نور 69اثر را براي شركت در اين رويداد هنري انتخاب كردند.
روابط عمومي انجمن سينماي جوانان ايران، آثار راه يافته از ميان يكهزار و 176 قطعه عكس از 134 عكاس به دبيرخانه مسابقه رامعرفي كرد. ساعد نيك ذات، مرتضي لطفي، حميدرضا گيلاني فر، فرامرز عامل بردبار و ابراهيم بهرامي اعضاي هيات داوران اين مسابقه هستند. از ميان اين آثار 19 عكس از 11 عكاس در بخش پيامبر اعظم ص، 50 اثر از 26 عكاس با موضوع آييني در اين نمايشگاه حضور دارند. آثار علي كريمي رستگار، سيد حميد سيدي، قدير وقاري شورجه، حميد شعفي زاده، سيد مهدي اميري، محمود يازدار، عليرضا عطارياني، مهدي زارعي، رضا قاسمي، شبنم علي مصباحي، علي حسنعلي زاده، محمد حسن باقري و مشير طاهر ابراهيم از عكاساني هستند كه در اين نمايشگاه آثارشان عرضه مي شود.
نمايشگاه عكس آييني مدار نور با همكاري انجمن سينماي جوانان و اداره كل فرهنگ و ارشاد اسلامي خراسان، بهمن ماه در مشهد برگزار مي شود.]]>
</TEXT>
</DOC>
<DOC>
<DOCID>HAM2-851028-007</DOCID>
<DOCNO>HAM2-851028-007</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[8 نمايش در مجموعه تئاترشهر]]>
</TITLE>
<TEXT>
<![CDATA[گروه ادب وهنر- با پايان يافتن جشنواره تئاتر فجر 8 نمايش از روز گذشته روي صحنه رفت.  نمايش هاي عشقه كار محمدرحمانيان در تالار چهارسو، شوايك كار كوروش نريماني در تالار قشقايي، مرگ فروشنده به كارگرداني نادر برهاني مرند در تالار قشقايي، تهران- پرندك كار سپيده نظري پور و آنكه گفت آري، آنكه گفت نه به كارگرداني مهرداد راياني مخصوص در تالار سايه اجرا مي شوند. به گزارش روابط عمومي تئاترشهر، پهلوون پنبه كار فريبا رئيسي و خواب ديدم پاره هاي ماه چون پر مي بارد كار مريم معيني در تالار كوچك و نجواهاي شبانه كار عباس غفاري عناوين ديگر اجراهاي تئاترشهر است.
همچنين نمايش مي خوام بخوابم كار رضا گوران از 12 بهمن ماه در كارگاه نمايش اجرا مي شود.]]>
</TEXT>
</DOC>
<DOC>
<DOCID>HAM2-851028-008</DOCID>
<DOCNO>HAM2-851028-008</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با اكران سينماها
ركورد شكني الوند]]>
</TITLE>
<TEXT>
<IMAGE>/1385/851028/news/010656.jpg</IMAGE>
<![CDATA[
گروه ادب و هنر- تله ساخته سيروس الوند همچنان در صدر جدول گيشه قرار دارد. اين فيلم كه هم اكنون 18 سينما را در اختيار دارد در پنجمين هفته نمايش خود به رقمي معادل 310 ميليون تومان دست پيدا كرده است.
در تله بازيگراني چون محمدرضا گلزار،  مهناز افشار، امين حيايي و ماه چهره خليلي حضور دارند. بعد از شكست تجاري چند فيلم آخر الوند، فروش بالاي تله، نكته جالب توجهي است. فروش بالاي اين فيلم موجب شد تا الوند بلافاصله
زن دوم را با حضور محمدرضا فروتن و نيكي كريمي مقابل دوربين ببرد. بي وفا اولين ساخته بلند اصغر نعيمي دومين فيلم پرفروش جدول است. اين فيلم در هفته هشتم نمايش خود با در اختيار داشتن 6 سينما، تاكنون 260 ميليون تومان فروخته است. حميد گودرزي و الناز شاكردوست نقش هاي محوري بي وفا را بازي مي كنند. گيس بريده هم پس از شش هفته به رقمي نزديك به 175ميليون تومان رسيده تا فروشي متوسط داشته باشد. در اين ساخته جمشيد حيدري، گل شيفته فراهاني و محمدرضا شريفي نيا بازي كرده اند. گيس بريده هم اكنون در 4 سينما روي پرده است. ستاره است ساخته فريدون جيراني هم از مرز 50 ميليون تومان گذر كرد كه با توجه به تعداد اندك سينماهاي اين فيلم، فروش چندان بدي هم به شمار نمي آيد.
رؤياي خيس ساخته پوران درخشنده نيز در طول دو هفته نمايش به رقمي نزديكي به فيلم ستاره است رسيده است. اين اثر كه ملودرامي درباره نوجوانان است در مرز 50 ميليون تومان قرار دارد.
سه فيلم هندي هم با سالن هايي اندك روي پرده اند كه تاكنون فروش قابل توجهي نكرده اند.
كودك و سرباز و اين جا چراغي روشن است از ساخته هاي رضا ميركريمي، پس از سال ها سرانجام به نمايش درآمده اند. كودك و سرباز كه محصول 1378 است 2 سينما در اختيار دارد. اين جا چراغي روشن است هم كه سال 80 در جشنواره فجر به نمايش درآمده بود، با 3 سالن سينما، وضعيتش كمي بهتر از كودك و سرباز است و تاكنون 6 ميليون تومان فروخته است. كينه و شكارچي فكر هم به عنوان فيلم هاي خارجي روي اكران، با نمايش تك سانس به ترتيب 25 ميليون و 600 هزار تومان در گيشه فروخته اند.]]>
</TEXT>
</DOC>
<DOC>
<DOCID>HAM2-851028-009</DOCID>
<DOCNO>HAM2-851028-009</DOCNO>
<ORIGINALFILE>/1385/851028/news/_adabh.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[مرادي كرماني با 2 اثر در جشنواره: هوشنگ مرادي كرماني امسال با دو اثر در بيست وپنجمين جشنواره  بين المللي فيلم فجر حضور خواهد داشت. تك درخت ها ساخته  سعيد ابراهيمي فر و گوشواره ساخته  وحيد موساييان، از مجموعه  لبخند انار اين داستان نويس اقتباس شده اند، كه فيلم نامه  اولي را با همكاري كارگردان نوشته و دومي را خودش. مرادي كرماني معتقد است: اغلب شاهكارهاي تاريخ سينماي جهان مبناي ادبي دارند. من در هنگام نگارش داستان به جنبه هاي سينمايي آن فكر مي كنم. درواقع داستان را به صورت تصويري مي بينم و به همين دليل در رابطه با  آثاري كه از روي داستان هايم ساخته شده اند، كم ترين مشكل را داشته ام.
تمرين 31گروه تئاتري:مريم معترف، چيستا يثربي، سياوش طهمورث، هومن برق نورد، نيما دهقان و... از جمله هنرمنداني هستند كه اين روزها در اداره تئاتر براي به صحنه بردن نمايش هاي خود تمرين مي كنند. پطرس عباس عبداله زاده، غريب حسن سرچاهي، خورشيد و خاكستر علي اصغر راسخ راد، زندگي * 3 ليلا لاريجاني، خورشيد و خاكستر قدرت اله فتحي، به زير تيغ شب محسن بابايي، كسوف در رد پاي عباس غفاري، نجواهاي ناشنفته هومن برق نورد، و اينك يحيي سياوش طهمورث، دشت مينو عاطفه معيني، دو جلاد حميد ليقوان، شصت دقيقه نمايش رضا عطايي فر، مسافران سيروس همتي، فرجام مليحه  مرادي، عمو هاشم مريم معترف و تاراج بركه فروتن تعدادي از گروه هاي فعال در اداره تئاتر هستند.
سينايي و پشت صحنه  جنگ: خسرو سينايي در بيست وپنجمين دوره جشنواره فيلم فجر، با فيلم مثل يك قصه در بخش مسابقه سينماي ايران شركت مي كند. سينايي، مثل يك قصه را كه پيش از اين كوير خون نام داشت، با مضمون دفاع مقدس ساخته است و اغلب صحنه هاي آن در روستاي محمدي مري - بوشهر فيلم برداري شده است. سينايي مي گويد: داستان اين فيلم را در سال 61 و اوايل شروع جنگ تحميلي نوشتم. فيلم سينايي به گفته  خودش بيشتر درباره پشت صحنه  جنگ است.
گره در جشنواره اشتوتگارت: جشنواره زمستاني فيلم اشتوتگارت از 28 دي ماه -18 ژانويه - تا اول بهمن ماه سال جاري در كشور آلمان برگزار مي شود. فيلم كوتاه داستاني گره ساخته  جواد وطني، به نمايندگي از سينماي ايران در اين رويداد فرهنگي به نمايش درمي آيد. اين رويداد سينمايي هرساله به شكل رقابتي در بخش هايي همچون مسابقه بين المللي، مسابقه داخلي و برگزيده جشنواره ها تدارك ديده مي شود. بنا به اعلام مسوولان برگزاركننده اين جشنواره، امسال بيش از 500 فيلم در بخش هاي مختلف جشنواره اشتوتگارت در معرض نمايش قرار مي گيرد. فيلم كوتاه گره زندگي پيرمرد و پيرزني را روايت مي كند كه هر پنج شنبه، پاي درخت مقدسي مي روند تا اينكه روزي پيرزن، پيرمردي را مي بيند كه سال ها قبل به پيشنهاد ازدواج او جواب رد داده است.
پويانمايي ايران در ايتاليا: نهمين جشنواره بين المللي فوتور فيلم ايتاليا در ويژه برنامه اي به معرفي تاريخچه سينماي پويانمايي ايران مي پردازد. اين جشنواره سينمايي به صورت وسيع طي روزهاي 27 دي تا اول بهمن 32 فيلم توليد شده در كانون را در 438 دقيقه به دو زبان انگليسي و ايتاليايي به نمايش مي گذارد.
سندباد بحري در تهران: نمايش عروسكي سندباد بحري به كارگرداني وحيد شاكري نيمه  دوم بهمن ماه در تالار شهيد آويني فرهنگ سراي بهمن روي  صحنه مي رود. اجراي اين نمايش در فرهنگسراي بهمن از 13 بهمن آغاز مي شود و تا 13 اسفندماه سال جاري ادامه خواهد داشت. اين نمايش عروسكي جزو توليدات دانشگاهي است كه در بخش دانشگاهي جشنواره تئاتر عروسكي اجرا شده بود.]]>
</TEXT>
</DOC>
<DOC>
<DOCID>HAM2-851028-010</DOCID>
<DOCNO>HAM2-851028-010</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851028/news/010764.jpg</IMAGE>
<![CDATA[
عكس: همشهري‎/ جواد گلزار
جشنواره ترافيك و روز هواي پاك ديروز در تالار حركت سازمان حمل و نقل و ترافيك شهرداري تهران برگزار شد.]]>
</TEXT>
</DOC>
<DOC>
<DOCID>HAM2-851028-011</DOCID>
<DOCNO>HAM2-851028-011</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درشهرچه خبر]]>
</TITLE>
<TEXT>
<![CDATA[خواب بيشتر
شايد ازاين پس ساكنان شهرك هاي اقماري تهران نيز بتوانند صبح ها كمي بيشتر بخوابند و براي رسيدن به محل كار خود در تهران مجبور نباشند پيش از ساعت 5صبح آماده حركت شوند.از سطح شهر خبر مي رسد زمزمه هاي مبني برامكان تعامل شوراهاي شهرك هاي اقماري تهران با شركت واحد اتوبوسراني براي حل مشكلات رفت و آمد ساكنان آن ها وجود دارد تا امكان دسترسي مستقيم با اتوبوس هاي اين شركت به مركز شهر به وجود آيد.
توسعه 4 مركز مخابراتي
عمليات كابل برگردان با هدف توسعه و تقويت شبكه كابل در مراكز مخابراتي شهيد صالح طبري، استقلال، بعثت و شهيد كلانتري آغاز  شد. با اجراي اين عمليات ارتباط تلفني مشتركين در مركز مخابرات شهيد صالح طبري با پيش شماره هاي 4463 تا 4467، در مركز مخابرات استقلال تعداد 200 شماره با پيش شماره هاي 2201 تا،2205 2620 در محدوده خيابان هاي ولي عصر، شهيد فياضي و تختي، در مركز مخابرات بعثت با پيش شماره هاي 5530 تا 5533 در محدوده خيابان هاي محمد علي تكلي، رضايي، 17 شهريور و علي اكبر ابراهيمي و در مركز مخابرات شهيد كلانتري با پيش شماره هاي 8864 تا 8867 و 8887، 8888، 8877 تا 8879 در محدوده خيابان قباديان، بزرگراه مدرس و آفريقا و خيابان ميرداماد به مدت 48ساعت با اختلال همراه است.
معاينه فني رايگان
از روز پيش پيكان هاي كاربراتوري تهران به مناسبت آغاز هفته هواي پاك صاحب فيلتر رايگان شدند. دارندگان اين خودروها به مراكز 6 گانه معاينه فني مراجعه مي  كنند تا ضمن دريافت فيلتر هاي رايگان در3 مركز سيار نيز از ساعت 8 صبح تا 16 موتور خودروي آن ها مورد معاينه فني رايگان قرار گيرد. پارك پليس واقع در فلكه چهارم تهرانپارس جنب شهرك فرهنگيان، پارك پرديسان واقع درضلع شمال بزرگراه حكيم وخيابان معراج جنب سازمان هواشناسي از جمله مراكز معاينه فني رايگان خودرو اعلام شده است.تا به حال محدوده زماني خاصي براي ارائه اين خدمات در نظر گرفته نشده است واين برنامه تا اطلاع بعدي ادامه خواهد داشت.
افزايش توليد روغن
توليد روغن نباتي توسط كارخانه هاي روغن كشي كشور در 8 ماهه نخست حدود 6 درصد افزايش داشت و 511 هزار تن روغن نباتي فقط در قالب فروش آزاد عرضه شد اما طي چند هفته گذشته مغازه داران از قيمت هاي جديد خريد صحبت مي كنند. اين در حالي ا ست كه از 3 ماه پيش كه نرخ ها اندكي جابجا شدند تا به حال هيچ كارخانه اي به صورت علني تغيير خاصي در قيمت ها نداده است. شايد موج خبر هاي مربوط به مواد غذايي پيش از خبرگزاري ها، مراكز فروش را زيرو رو مي كند.درحال حاضر هر حلب 5كيلويي روغن جامد در فروشگاه هاي زنجير ه اي 4هزارو 890 تومان قيمت دارد بنابراين چنانچه فروشنده اي اين نرخ را با فاصله زيادي تغيير داد بايد از وي دليل آن راجويا شد.
نرخ مبهم باطري
درهواي سرد روزهاي اخير صاحبان خودروهايي كه به علت خالي و يا از رده خارج شدن باطري، خودروي آن ها روشن نشد با قيمت هاي جديدي روبرو شدند.افزايش جهاني قيمت سرب به عنوان مهمترين ماده اوليه توليد باطري در بازار هاي جهاني از دلايل افزايش قيمت باطري در ماه هاي اخير بيان مي شود.طي 6 ماه اخير قيمت هر تن سرب از حدود 1200 دلار به بالاي 1800 دلار رسيده است و همين امر باعث گراني روزافزون قيمت باطري شده است به طوري كه كارخانه هاي باطري سازي داخلي به دليل تغييرات پياپي قيمت سرب قادر به قيمت گذاري براي محصولات شان نيستند. درمقابل اين گراني خدمات صنف باطري سازان طي 4سال گذشته به طور رسمي تغييري نداشته است. براي نمونه نرخ شارژ باطري متعلق به زماني است كه اسيد با قيمت گالني 400 تا 500 تومان عرضه مي شد كه اكنون قيمت آن هزار تومان است.]]>
</TEXT>
</DOC>
<DOC>
<DOCID>HAM2-851028-012</DOCID>
<DOCNO>HAM2-851028-012</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار
آب رفتن ظروف يكبار مصرف آش]]>
</TITLE>
<TEXT>
<IMAGE>/1385/851028/news/010821.jpg</IMAGE>
<![CDATA[
كاسه هاي لوبيا و ظروف آش در ميدان انقلاب و ميدان تجريش، غذاي مورد علاقه بسياري از رهگذران و به ويژه كارگران اين مناطق را تشكيل مي دهد. اما اين اواخر، گراني حبوبات باعث شده تا قيمت آن ها نيز دست كمي از ساندويچ ها نداشته باشد.
اين تغيير قيمت حوالي ميدان تجريش كمتر به چشم مي خورد و دليل آن، نرسيدن موج گراني به اين منطقه نيست بلكه به آب رفتن ظروف يك بار مصرف باز مي گردد. ظرف هاي آش برخي اغذيه فروشي ها نسبت به اوايل سال يك سايز كوچكتر شده تا دست گراني مواد اوليه به تابلوي قيمت ها نرسد.
اين روزها برخلاف بازار ميوه  كه دست اندركاران آن براي روز هاي آينده رسيدن بار جديد و مرتفع شدن گراني چند قلم ميوه و سبزيجات را پيش بيني مي كنند، عمده فروشان حبوب، دورنماي جالبي را ترسيم نمي كنند زيرا از رسيدن محموله هاي جديد، چند ماه بيشتر نمي گذرد.]]>
</TEXT>
</DOC>
<DOC>
<DOCID>HAM2-851028-013</DOCID>
<DOCNO>HAM2-851028-013</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سينما
اينجا چراغي روشن است]]>
</TITLE>
<TEXT>
<![CDATA[كارگردان: رضا ميركريمي
بازيگران: حبيب رضايي، سعيد پورصميمي، فلامك جنيدي، الله قلي نظري و محمود راسخ فر
سينماهاي نمايش دهنده: ناهيد و فرهنگ 2
خلاصه داستان: متولي امامزاده مبتلا به بيماري قلبي است و به دنبال نااميدي از يافتن جانشين، به ناچار امامزاده را به برادرزاده كم توان ذهني اش مي سپارد.]]>
</TEXT>
</DOC>
<DOC>
<DOCID>HAM2-851028-014</DOCID>
<DOCNO>HAM2-851028-014</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[كودك، تغذيه و سلامتي
نمايشگاه تخصصي كودك، تغذيه و سلامتي از امروز تا 3 بهمن در محل دائمي نمايشگاه هاي فرهنگسراي بهمن برگزار مي شود. اين نمايشگاه با حضور ناشران كتابها، روزنامه ها و هفته نامه هاي ويژه كودكان و نوجوانان، يونيسف و چند شركت خصوصي برگزار مي شود. از برنامه هاي جنبي اين نمايشگاه مي توان به برگزاري همايش و كارگاه هاي آموزشي با موضوعات تغذيه و سلامت كودك اشاره كرد. همچنين در اين نمايشگاه جمعيت دفاع از مردم فلسطين و انجمن حمايت از قربانيان سلاح هاي شيميايي به منظور معرفي آثار جنگ بر كودكان ستمديده حضور خواهند داشت. علاقه مندان مي توانند براي بازديد از نمايشگاه همه روزه از ساعت 9 تا 17 به نشاني ميدان راه آهن، ميدان بهمن، فرهنگسراي بهمن، گالري شماره 2 مراجعه كنند.]]>
</TEXT>
</DOC>
<DOC>
<DOCID>HAM2-851028-015</DOCID>
<DOCNO>HAM2-851028-015</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/4
پايتخت فرهنگي جهان اسلام]]>
</TITLE>
<TEXT>
<![CDATA[در سال 2006، كدام شهر ايران به عنوان پايتخت فرهنگي جهان اسلام
معرفي شد؟
a )شيراز
b )اصفهان
c )يزد
d )مشهد
خوانندگان بايد يكي از گزينه هاي c،b،a يا d را حداكثر تا ساعت 16 امروز به شماره 3000251 و دارندگان تلفن هاي تاليا و ايرانسل به شماره 9165-202-0912 اس ام اس كنند. 10 نفر از افرادي كه پاسخ صحيح داده باشند(5 نفر از تهران و5 نفر از شهرستان ها)به قيد قرعه بين 30 تا 10 هزار تومان جايزه نقدي به حسابشان واريز خواهد شد. از آنجايي كه برندگان بين ساعت 16 تا 18 مشخص مي شوند شركت كنندگان در اين ساعات تلفن خود را روشن بگذارند تا با آنها تماس گرفته شود. گفتني است سرعت پاسخگويي در ميزان جايزه تاثير دارد.
اسامي برندگان مسابقه شماره 3: علي تركاشوند، منصور قياسوند، امير محمد ابراهيمي نسيمي، آرش مبلي فرد و علي روشني از تهران، محسن رستمي و اميد زرين از اراك، محمد رضا مبيني، كاشان، حسن ايزدي، زرند كرمان و قنبرعلي درزي از شيرگاه مازندران.
پاسخ صحيح مسابقه ديروز گزينهc، حضرت محمد صلي الله عليه و آله بود.]]>
</TEXT>
</DOC>
<DOC>
<DOCID>HAM2-851028-016</DOCID>
<DOCNO>HAM2-851028-016</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چشم انتظار]]>
</TITLE>
<TEXT>
<![CDATA[سيد مهدي شجاعي
به دام زلف تو دل مبتلاي خويشتن است
بكش به غمزه كه اينش  سزاي خويشتن است
در جاده پرپيچ و تابي كه نامش زندگي است، عده اي به خواب رفته اند.
اينها به يقين منتظر نيستند.
خواب، به چشم كسي كه چشم به راه است، راه ندارد.
در جاده پر پيچ و تابي كه نامش زندگي است، عده اي مشغول بازي اند.
اين عده بي ترديد منتظر نيستند.
كسي كه چشم و دلش منتظر است، دست و دلش به بازي نمي رود.
در جاده پر پيچ و تابي كه نامش زندگي است، عده اي به ساخت و ساز مشغولند. اين كارگران كه- فقط- مشغول كارند، نه در حال و هواي انتظارند و نه گوش به زنگ ظهور.
كسي كه منتظر است، رحل اقامت نمي افكند و بساط ماندن پهن نمي كند.
در كنار جاده پر پيچ و تابي كه نامش زندگي است، عده اي نشسته اند، سر در گريبان فرو برده اند و زانوي غم در بغل گرفته اند.
اين عده، خسته تر، درمانده تر و مأيوس تر از آنند كه منتظر بمانند.
در كنار جاده پر پيچ و تابي كه نامش زندگي است، عده اي مغازه اي زده اند و دكاني گشوده اند و مشغول كاسبي شده اند. اينان فقط چشم انتظار مشتري اند و رونق بازارشان در بستن چشم انتظار مشتري است.
اما...
انتظار، اين نيست و اين انتظار نيست.
smshojaee.persianblog.com]]>
</TEXT>
</DOC>
<DOC>
<DOCID>HAM2-851028-017</DOCID>
<DOCNO>HAM2-851028-017</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظر شما
نوشيدني مورد علاقه تهراني ها]]>
</TITLE>
<TEXT>
<IMAGE>/1385/851028/news/010767.jpg</IMAGE>
<![CDATA[
پژوهشگران مركز مطالعات و تحقيقات رسانه اي همشهري در تاريخ 17 تا 20 دي ماه سال جاري اقدام به نظرسنجي تلفني درباره نظر مردم تهران درباره نوشيدني مورد علاقه شان كردند.
در اين  نظر سنجي،  به طور  تصادفي با تعدادي از مردم تهران تماس گرفته شد.
54 درصد از 1184 نفر پاسخگوي اين نوبت نظرسنجي، از ميان نوشيدني هاي مختلف، چاي را ترجيح مي دهند، در حالي كه تنها يك درصد از ايشان قهوه را نوشيدني مورد علاقه خود معرفي كردند. 27 درصد از پاسخگويان آب، 6 درصد شير، 5 درصد آب ميوه، 5 درصد دوغ و 2 درصد نوشابه را نوشيدني معمول خود معرفي كردند.
پاسخ هاي پاسخگويان اين نظرسنجي به اين پرسش كه چاي خود را چگونه مي نوشند،  در نمودار نشان داده شده است. اين نظرسنجي ها ادامه دارد. ممكن است در روزهاي آينده، پژوهشگران مركز مطالعات و تحقيقات رسانه اي همشهري، با تلفن شما هم تماس بگيرند.]]>
</TEXT>
</DOC>
<DOC>
<DOCID>HAM2-851028-018</DOCID>
<DOCNO>HAM2-851028-018</DOCNO>
<ORIGINALFILE>/1385/851028/news/_akhar.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ببخشيد؛ الآن چكار مي كنيد؟]]>
</TITLE>
<TEXT>
<IMAGE>/1385/851028/news/010761.jpg</IMAGE>
<![CDATA[
فريال بهزاد
پايان توقف 10 ساله
تصميم گرفتم بعد از يك وقفه 10 ساله اگه يه روز بري سفر را كارگرداني كنم. اگر بتوانم پروانه ساخت بگيرم 2 ماه به صورت شبانه روزي روي فيلمنامه كار مي كنم. چون قصد دارم بعد از اين وقفه طولاني مدت با يك فيلمنامه قوي كار را شروع كنم. فيلمنامه اگه يه روز بري سفر نوشته قربان محمدپور داستان پزشكي است كه سال ها پيش باعث مرگ كودكي شده و چون خود را در اين زمينه مقصر مي داند، دنياي پزشكي را رها مي كند و به شغل دوران نوجواني اش يعني مكانيكي روي مي آورد. او عاشق پزشكي است و فقط در صورتي تن به ازدواج مي دهد كه يكي از همكاران رشته خود به خواستگاري اش برود. تاكنون غلامرضا آزادي به عنوان فيلمبردار انتخاب شده و علي سرتيپي تهيه كنندگي فيلم را بر عهده دارد.
]]>
<IMAGE>/1385/851028/news/010770.jpg</IMAGE>
<![CDATA[
كمال تبريزي
رد پاي يك زن
اين روزها پيش توليد هميشه پاي يك زن در ميان هست را شروع كرديم كه احتمالاً فيلمبرداري آن به بهمن ماه موكول مي شود. تاكنون حضور حبيب رضايي در اين پروژه قطعي شده و البته مشغول انتخاب ديگر بازيگران اين فيلم هستيم. در خلاصه داستان اين فيلم آمده است: به يك خيابان باريك پر از ترافيك دقت كنيد، به اكثر قهرها و دعواي همسايه ها، هم محله ها و خانواده ها توجه كنيد، به خيلي از جنگ هاي تاريخي نگاه كنيد، حتي دعواي هابيل و قابيل را دوباره مرور كنيد، هميشه پاي يك زن در ميان هست. تاكنون در ليست عوامل توليد، مازيار ميري به عنوان مجري طرح و مانفرد اسماعيلي به عنوان دستيار اول و برنامه ريز و سعيد شريفي كيا به عنوان مدير توليد قطعي شده است.
]]>
<IMAGE>/1385/851028/news/010776.jpg</IMAGE>
<![CDATA[
مهدي صباغ زاده
دغدغه هاي راننده تاكسي
اين روزها به تازگي از آخرين مراحل ساخت فيلم تازه ام راننده تاكسي فارغ شده ام. راننده تاكسي يك فيلم ايراني مردم پسند از آب درآمده و طنز شيريني هم در آن جريان دارد. ما هم تلاش كرده ايم تا اين دستمايه جذاب را تبديل به يك فيلم خوب كنيم. راننده تاكسي داستان صبريه، بيوه جواني است كه همسرش را در آبادان تازه از دست داده و همراه با مهاجران جنگ با پدر و مادر و فرزندش در اقامتگاهي در تهران ساكن شده است. مادر او، ننه هاجر، بيمار است. حبيب، جوان مجردي كه راننده تاكسي است،
ننه هاجر را به بيمارستان مي برد. صبريه و حبيب با هم آشنا مي شوند. صبريه براي تأمين معاش خانواده در يك خياط خانه مشغول به كار مي شود. بازيگران اين فيلم حبيب اسماعيلي، لاله اسكندري، عليرضا داودنژاد، ثريا قاسمي و هيلدا شهيدي هستند.
]]>
<IMAGE>/1385/851028/news/010773.jpg</IMAGE>
<![CDATA[
سيروس الوند
تعريف متفاوت از عشق
فيلمبرداري زن دوم را هم چنان در تهران ادامه مي دهيم. بعد از گرفتن سكانس هاي تهران به زودي براي ادامه كار راهي شيراز، قشم و... مي شويم. زن دوم كه فيلم برداري آن اواخر آذرماه در تهران آغاز شد بر اساس كتابي به همين نام توسط فرشته طائرپور و مينو كريم زاده نوشته شده است. زندگي عاشقانه مهتاب با رسيدن خبري به بحران كشيده مي شود، آدم هايي از گذشته فراموش شده هركدام پا به ماجرا مي گذارند كه هريك تعريفي متفاوت از عشق و حق با خود آورده اند. حادثه بر همه چيز سايه مي افكند. بهرام و مهتاب در موقعيت انتخابي دشوار قرار مي گيرند، انتخاب ميان خود و ديگري، عشق و خودخواهي، خواستن و نخواستن و محمدرضا فروتن، نيكي كريمي، آناهيتا نعمتي، امير آقايي، سحر ذكريا و مهتاج نجومي بازيگران فيلم تازه ام هستند.]]>
</TEXT>
</DOC>
<DOC>
<DOCID>HAM2-851028-019</DOCID>
<DOCNO>HAM2-851028-019</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تا يك ماه آينده نهايي مي شود
تدوين دستورالعمل جديد پذيرش شركت ها در بورس]]>
</TITLE>
<TEXT>
<IMAGE>/1385/851028/news/010668.jpg</IMAGE>
<![CDATA[
علي رحماني
گروه بورس- مدير عامل شركت بورس از نهايي شدن دستورالعمل  جديد پذيرش شركت ها در بازار سهام تا يك ماه آينده خبر داد.
علي رحماني، مديرعامل شركت بورس اوراق بهادار، با اعلام اين خبر افزود: دستورالعمل جديد پذيرش شركتها در بورس حداكثر تا يك ماه آينده نهايي و اجرا خواهد شد. به گفته او مراحل تدوين اين دستوالعمل در شركت بورس به پايان رسيده و هم اكنون براي نظرخواهي به برخي نهادهاي مالي و همچنين مؤسسه توسعه صنعت سرمايه گذاري ارسال شده است. وي تصريح كرد: پس از اينكه اين مؤسسات نظر خود را اعلام كردند اين دستورالعمل براي تصويب نهايي به سازمان بورس و اوراق بهادار ارسال خواهد شد.
مدير عامل شركت بورس با تاكيد بر اينكه پس از تصويب اين دستورالعمل در هيأت مديره سازمان بورس حداكثر تا يك ماه آينده مراحل اجرايي آن آغاز خواهد شد در خصوص ويژگي هاي اين دستورالعمل خاطر نشان كرد: اين دستورالعمل با مطالعه و بررسي تجربه موفق ديگر كشورها تدوين شده است.
به گفته رحماني در دستورالعمل جديد هم بحث شرايط پذيرش شركت ها و هم تدام حضور، تعليق و حذف كشورها از بورس تهران مطرح شده است. وي با بيان اينكه باتوجه به تجارب گذشته سعي شده تا موانع قبلي در پذيرش شركت ها برطرف شود گفت: در اين دستوالعمل معيارهاي كيفي تري براي پذيرش شركت ها در بورس ديده شده است، به طور مثال حداقل سرمايه مورد نياز شركت ها براي پذيرش در بورس براساس دستوالعمل جديد 10ميلياردتومان در نظر گرفته شده است، همچنين ميزان سودآوري اين شركت ها بايد بيشتر از نرخ سود اوراق مشاركت باشد.
مديرعامل شركت بورس تاكيد كرد: شركت هايي كه از اين پس در بورس پذيرفته مي شوند بايد هم سودآور باشند و هم سودشان با كيفيت باشد يعني اينكه به طور مثال سودشان بر مبناي فعاليت هاي عملياتي شركت باشد و يا جريان هاي نقد عملياتي شركت مثبت باشد. وي با بيان اينكه براساس دستورالعمل جديد ضوابط پذيرش شركت ها تقويت شده است گفت: در اين آيين نامه شرايط حذف شركت هاي غيرفعال از تابلوي بورس نيز ديده شده است، زيرا به هر حال اين شركت ها جز ضايعات بورس محسوب مي شدند به همين دليل سعي شده، در پذيرش شركت ها در بورس دقت بيشتري شود زيرا به هر حال سهامداران بر مبناي اعتبار شركت بورس،سهامي را خريداري مي كنند بنابراين در نظر گرفتن چنين شرايطي براي پذيرش شركت ها ضروري است. رحماني در پاسخ به اين سؤال كه آيا حذف نام شركت ها از تابلوي بورس براساس دستورالعمل جديد و بر مبناي فعاليت هاي تابلوي چهارم صورت مي گيرد گفت: تابلوي چهارم مصوبه شوراي بورس است اما تابلوي چهارم يك پديده موقتي است فرض ما بر اين است كه با تشكيل بازار فرابورس(otc)معاملات سهام چنين شركت هايي در اين بازار انجام شود.
مديرعامل شركت بورس تصريح كرد: براساس دستورالعمل جديد بازار otc توسط شركت بورس، اداره خواهد شد و در صورت انجام توافقات و تصويب آن توسط سازمان، اين بازار تحت كنترل شركت بورس خواهد بود.
وي با بيان اينكه مسئولان سازمان بورس و اوراق بهادار تمايل ضمني خود را براي اداره اين بازار توسط شركت بورس ابراز كرده  اند، خاطرنشان كرد: در كشورهاي ديگر نيز اين بازار از زيرمجموعه هاي شركت بورس است بر همين اساس سازمان بورس نيز در اين خصوص نظر مثبتي دارد.
مديرعامل شركت بورس در پاسخ به اين سؤال كه در حال حاضر چه تعداد شركت، درخواست پذيرش خود را به بورس ارايه كرده اند، گفت:190 شركت درخواست خود را از قبل و پيش از ساختار جديد براي پذيرش ارايه كرده اند كه پس از تصويب دستورالعمل جديد به مراحل پذيرش آنها رسيدگي خواهند شد. به گفته رحماني تلاش مسئولان شركت بورس براي خريد ساختمان براي شركت بورس همچنان ادامه دارد.]]>
</TEXT>
</DOC>
<DOC>
<DOCID>HAM2-851028-020</DOCID>
<DOCNO>HAM2-851028-020</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 3 شركت به تالارهاي بورس]]>
</TITLE>
<TEXT>
<IMAGE>/1385/851028/news/010722.jpg</IMAGE>
<![CDATA[
گروه بورس- بورس تهران ديروز شاهد بازگشايي نماد 3 شركت بود. ديروز نماد شركت هاي پارس سرام و ايتالران بعد از برگزاري مجمع عمومي عادي سالانه و سيمان شمال پس از تعديل پيش بيني درآمد باز شد.
براساس اين گزارش، معاملات روز گذشته بورس تهران در حالي رقم خورد كه بار ديگر بانك پارسيان پرطرفدارترين سهام بازار بود. سهامداران ديروز براي خريد سهام بانك ها صفي معادل 29 ميليون سهم تشكيل دادند كه از اين مقدار 5/21 ميليون سهم متعلق به بانك پارسيان بود. صف هاي خريد بانك اقتصاد نوين نيز از مرز 5 ميليون سهم فراتر رفت. ديروز همچنين شركت نوسازي و ساختمان تهران و پارس خودرو در جدول تقاضاي بازار جاي گرفتند و سهامداران براي خريد سهام اين شركت ها با يكديگر رقابت مي كردند.
اين گزارش حاكي است، در معاملات روز گذشته صف هاي فروش سهام معدني نيز همچنان پابرجا بود به طوري كه در مجموع صف هاي سهامداران براي فروش اين سهام به 30 ميليون سهم رسيد. در اين ميان بار ديگر شركت توسعه و معادن روي با 3 هزار و 300 تقاضاي فروش در صدر جدول عرضه بازار جاي گرفت.
ديروز همچنين يك هزار و 236 دستور براي فروش 5 ميليون سهم گل گهر در كارگزاري ها به ثبت رساندند. صف هاي فروش باما و كالسيمين نيز همچنان سنگين بود. اين در حالي بود كه در معاملات روز گذشته قيمت هر سهم باما با 2 درصد كاهش معادل يك هزار و 474 ريال كاهش يافت. بر پايه اين گزارش ديروز شركت هاي تكين كو، قند قهستان، حمل و نقل پتروشيمي، معدني املاح، جوشكاب يزد، بانك كارآفرين، موتورسازان تراكتورسازي ايران و مجتمع هاي توريستي آبادگران از جمله شركت هايي بودند كه با 2 درصد افزايش قيمت به كار خود پايان دادند.]]>
</TEXT>
</DOC>
<DOC>
<DOCID>HAM2-851028-021</DOCID>
<DOCNO>HAM2-851028-021</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام پرطرفدار بورس در دي ماه 85]]>
</TITLE>
<TEXT>
<IMAGE>/1385/851028/news/010725.jpg</IMAGE>
<![CDATA[
گروه بورس- بانك پارسيان در دي ماه امسال به پرطرفدارترين سهام بورس تهران تبديل شد.
در حالي كه طي پاييز امسال تنش هاي ناشي از تغيير هيأت مديره، تعداد متقاضيان خريد سهام بانك پارسيان را به شدت كاهش داده بود، از آغاز زمستان جاري، سهام اين بانك بار ديگر به صدر جدول تقاضا در تالارهاي بورس بازگشت؛ به طوري كه در نخستين ماه از زمستان 85، در مجموع 5 هزار و 800 نفر 145 ميليون سهم بانك پارسيان را به سبد دارايي هايشان افزودند. ارزش كل داد و ستد هاي انجام شده بر سهام اين بانك در مدت مزبور، به 208 ميليارد ريال رسيد.به جز بانك پارسيان، سهام معادن و خودروسازان در يك ماه گذشته با بيشترين اقبال سهامداران خرد روبه رو بوده است. حركت سهامداران كوچك براي خريد سهام گروه هاي معادن و خودرو در حالي صورت پذيرفته كه اين دو گروه به تدريج با صف هاي سنگين فروش روزانه در تالارهاي بورس مواجه شده اند. به نظر مي رسد بار ديگر در جريان تحولات بورس، سهامداران كوچك از جريان هاي روز بازار عقب مانده اند و فقط حرفه اي ها و بزرگان بازار توانسته اند خود را از گرداب صف هاي فروش برهانند.
معادن
در اين مدت سهام چهار شركت معدني يعني توسعه معادن روي، معادن و فلزات، باما و فرآوري مواد معدني بيشترين حجم توجه سهامداران كوچك را به خود جلب كرده است. در اين بين، چهار هزار نفر در صف خريد 25 ميليون سهم توسعه معادن روي ايستادند. دو هزار و300 نفر 24 ميليون سهم معادن و فلزات را به سبد دارايي هايشان افزودند. تعداد خريداران سهام باما و فرآوري مواد معدني هم از يك هزار نفر فراتر رفت.
خودرو
اما در گروه خودرو، سهام دو شركت ايران خودرو و سايپا همچنان بيشترين حجم توجه سهامداران كوچك را به خود جلب كرد؛ به طوري كه يك هزار و900 نفر براي خريد 10 ميليون سهم ايران خودرو 25 ميليارد ريال پرداختند و يك هزار و300 نفر هم با پرداخت 30 ميليارد ريال 9 ميليون سهم سايپا را خريدند.
سهام پرسود
در حالي كه فقط يك روز معاملاتي(يعني شنبه)از دي ماه 85 باقي مانده، بانك كارآفرين با توجه به رشد قيمت 71 درصدي اش، در طول يك ماه گذشته پرسودترين سهام بورس لقب گرفته است. در اين مدت 400 نفر توانسته اند سوار قطار صعودي سهام بانك كارآفرين شوند. به دنبال بانك كارآفرين، سهام دو شركت نورد و لوله اهواز و فارسيت اهواز هريك با 30 تا 31 درصد رشد قيمت رتبه دوم جدول سهام پرسود بورس در دي ماه را به خود اختصاص داده اند.]]>
</TEXT>
</DOC>
<DOC>
<DOCID>HAM2-851028-022</DOCID>
<DOCNO>HAM2-851028-022</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت ارزش مبادلات بورس به زير 100 ميليارد ريال]]>
</TITLE>
<TEXT>
<![CDATA[گروه بورس- تالار بورس تهران در معاملات روز گذشته شاهد معامله 23ميليون سهم بود و در پايان ارزش مبادلات روزانه به زير مرز 100 ميليارد ريال بازگشت.
براساس اين گزارش، سهامداران بورس تهران ديروز 23 ميليون سهم به ارزش 89 ميليارد ريال خريداري كردند كه در اين ميان شركت سرمايه گذاري توسعه معادن و فلزات به لحاظ حجم و ارزش معاملات درصدر بورس ايستاد.
ديروز 157 سهامدار تعداد 4ميليون و 323 هزار سهم شركت توسعه معادن و فلزات را به ارزش 5/16 هزار ميليون ريال خريد كردند. اين شركت همچنين رتبه نخست بيشترين تعداد خريداران را از آن خود كرد اما در نهايت قيمت هر سهم اين شركت با 73 ريال كاهش به 3 هزار و 852 ريال رسيد.
پس از شركت سرمايه گذاري توسعه معادن و فلزات، شركت هپكو به لحاظ بيشترين حجم معاملات در رده دوم بورس قرار گرفت، ديروز سهامداران 2 ميليون سهم هپكو را به ارزش 3/3هزار ميليون ريال خريداري كردند، اما قيمت هر سهم هپكو نيز ديروز با 31 ريال كاهش مواجه شد.
پس از اين دو شركت، بانك پارسيان با معامله 5/1 ميليون از سهامش توسط 89 نفر در جايگاه سوم به لحاظ حجم معاملات و تعداد خريداران جاي گرفت.
اين گزارش حاكيست، ديروز همچنين شركت فرآوري موادمعدني با 123 خريدار پس از شركت سرمايه گذاري توسعه معادن و فلزات در رتبه دوم بورس ايستاد. ارزش معاملات اين شركت نيز در معاملات ديروز به 16 هزار ميليون ريال رسيد.]]>
</TEXT>
</DOC>
<DOC>
<DOCID>HAM2-851028-023</DOCID>
<DOCNO>HAM2-851028-023</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تازه ترين پيش بيني سود سهام سايپا اعلام شد]]>
</TITLE>
<TEXT>
<![CDATA[گروه بورس- بزرگترين شركت خودروساز بورس تهران، تازه ترين آمار عملكرد و پيش بيني سودش را براي اطلاع سهامداران و سرمايه گذاران منتشر كرد.
طبق اعلام اداره نظارت بر ناشران بورس، سايپا در اين اطلاعيه پيش بيني كرد، در پايان سال جاري 116تومان سود به ازاي هر سهم كسب كند. اين شركت در نيمه نخست سال 85 معادل 54درصد پيش بيني مزبور را محقق يافته و 632ريال سود براي هر سهمش كنار گذاشته است.
طبق اين پيش بيني، سايپا امسال از محل فروش محصولاتش، 31هزار و 583ميليارد ريال درآمد كسب مي كند كه 6هزار و 100ميليارد ريال آن سود خالص عملكرد اين شركت است. به اين ترتيب، حاشيه سود سايپا در سال 85 تا مرزهاي بالاي 20درصد افزايش مي يابد. هيأت مديره سايپا به سازمان بورس اعلام كرده، 100درصد سود امسال را بين سهامداران به صورت نقدي تقسيم مي كند. بر اين اساس، هيأت مديره سايپا اختيار افزايش سرمايه از رقم 5هزار و 250ميليارد ريال فعلي را به 7هزار ميليارد ريال(معادل 33درصد)از مجمع فوق العاده كسب كرد. زمان اجراي اين افزايش سرمايه اعلام نشده است. براساس اين پيش بيني ها، سايپا امسال، 444هزار دستگاه خودرو توليد مي كند. در اين بين، سهم پرايد 400هزار دستگاه است. به اين ترتيب ميزان توليد خودرو در شركت سايپا نسبت به سال گذشته 5/24درصد افزايش خواهد يافت.]]>
</TEXT>
</DOC>
<DOC>
<DOCID>HAM2-851028-024</DOCID>
<DOCNO>HAM2-851028-024</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تداوم نزول زمستاني منحني شاخص]]>
</TITLE>
<TEXT>
<IMAGE>/1385/851028/news/010665.jpg</IMAGE>
<![CDATA[
گروه بورس- شاخص بورس تهران معاملات آخرين روز هفته جاري را نيز با نزول به كار خود پايان داد.
در معاملات روز گذشته بازار سهام شاخص كل با 6واحد كاهش به 9هزار و 969 واحد رسيد و به حركت نزولي خود ادامه داد. سقوط شاخص از ابتداي دي ماه سال جاري تاكنون، منجر شده تا بار ديگر اين شاخص به زير مرز 10هزار واحد برسد. ديروز شاخص هاي بازده بازار و صنعت نيز هر كدام به ترتيب با 18 و 7 واحد كاهش روبه رو شدند، اما در مقابل شاخص واسطه گري هاي مالي 44واحد افزايش يافت. براساس اين گزارش معاملات روز گذشته بورس تهران در حالي انجام شد كه براي چندين روز متوالي بانك پارسيان تنها شركتي بود كه توانست بيشتر از يك واحد شاخص را مثبت كند اما در مجموع روند نزولي اغلب شركت هاي بورس منجر به كاهش دوباره شاخص شد.
اين گزارش حاكيست، ديروز شركت هاي سرمايه گذاري توسعه معادن و فلزات، صندوق بازنشستگي كشوري و پتروشيمي خارك بيشترين نقش را در افت شاخص داشتند و در مجموع 6واحد شاخص را پايين كشيدند. در اين ميان سهم توسعه معادن و فلزات با 5/2واحد تاثير منفي بر شاخص از ديگران بيشتر بود. صندوق بازنشستگي و پتروشيمي خارك نيز هر كدام به ترتيب 2 و 5/1 واحد شاخص بورس را كاهش دادند.]]>
</TEXT>
</DOC>
<DOC>
<DOCID>HAM2-851028-025</DOCID>
<DOCNO>HAM2-851028-025</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[افزايش سهام ترجيحي كارگران
در دستور كار هيات دولت
ايسنا: هنوز افزايش ميزان سهام ترجيحي كارگران در هيات دولت به تصويب نرسيده است.
مسعود كاظم زاده، مديركل امور اجتماعي و سهام وزارت كار و امور اجتماعي، افزود: افزايش سهام ترجيحي از يك به دو ميليون تومان در دستور كار هيات دولت است و مراحل ابتدايي خود را سپري مي كند. او افزود: آيين نامه قبلي هيات وزيران درباره سهام ترجيحي همچنان اجرا مي شود و براي تصويب آيين نامه جديد نيز جلساتي را با سازمان خصوصي سازي برگزار كرده و به نتايج مطلوبي نيز دست پيدا كرده ايم. كاظم زاده بيان كرد: تلاش وزارت كار بر اين است كه اين آيين نامه به زودي تصويب شود. وي تصريح كرد: اميدوارم اين آيين نامه در بهمن ماه به تصويب رسيده و مقدمات اجرايي واگذاري فراهم شود، البته امكان دارد ميزان سهام ترجيحي به بيش از دو ميليون تومان نيز افزايش يابد.
كاهش 8/6ميليارد درهمي ارزش سهام
در بورس هاي امارات
ايسنا: زيان سهامداران بورس هاي امارات در هفته گذشته از مرز 8/6 ميليارد درهم گذشت.
هفته گذشته شدت بحران در بازارهاي مالي امارات افزايش يافت و باعث كاهش شديد شاخص ها و معاملات شد. شاخص سهام در بازارهاي مالي امارات در هفته گذشته 4/1درصد كاهش يافت و ميزان خسارت هاي وارده به سرمايه گذاران در هفته گذشته از مرز 8/6 ميليارد درهم گذشت. كارشناسان مسائل اقتصادي معتقدند، دولت بايد در بازارهاي مالي دخالت كند تا از سقوط شاخص ها جلوگيري شود و بهترين موقعيت براي مداخله دولت در بازارهاي مالي فرا رسيده است. در معاملات روز(سه شنبه)، در بورس دوبي 75 ميليون سهم به ارزش 585 ميليون درهم داد و ستد شد كه شاخص سهام در اين بورس 7/1 درصد كاهش يافت و شاخص كل سهام در بورس دوبي به 4071 واحد رسيد.
برنامه عرضه سهام مؤسسه بنياد
گروه بورس - مدير عامل موسسه مالي و اعتباري بنياد در نشست روساي شعب تهران گفت: اين موسسه هم اكنون در مراحل نهايي قيمت  گذاري سهام و عرضه 25درصد آن به مردم است كه به زودي اجرايي مي شود.
به گزارش روابط عمومي موسسه مالي و اعتباري بنياد، عبدالناصر همتي افزود: نزديك به دو ماه است كه مطالعات و بررسي هاي كارشناسي و فشرده اي در اين زمينه صورت گرفته كه با تكميل گزارش توجيهي افزايش سرمايه و قيمت گذاري سهام، مراحل نهايي كار، انجام خواهد شد.
ادامه سقوط بورس عربستان
مهر: با ادامه كاهش شاخص بورس عربستان و سقوط ارزش جاري بازار چهار شركت بزرگ اين بورس، سهام داران براي فروش سهام هاي خود به تالار بورس اين كشور هجوم آوردند.
به گزارش گلف تايمز، شاخص بورس عربستان ديروز با يك درصد كاهش مواجه شد و به 7121 واحد رسيد كه پايين ترين سطح آن از 23 اكتبر 2004 محسوب مي شود. با سقوط شاخص بورس عربستان، قيمت سهام شركت هاي بزرگ اين بورس نيز رو به كاهش گذاشته است و سهام داران براي فروش سهام شركت هاي بزرگ به تالار بورس هجوم آورده اند. در اين روز قيمت سهام شركت مخابرات عربستان و بانك هاي بزرگ اين كشور با كاهش ناگهاني مواجه شدند و نگراني سهام داران نسبت به زيان بيشتر آنها را افزايش دادند. ديروز همچنين بورس هاي كويت و ابوظبي نيز سقوط كردند اما ديگر بورس هاي كشورهاي عربي خليج فارس با رشد شاخص مواجه شدند. شاخص بورس عمان ديروز براي چهارمين روز متوالي افزايش يافت اما شاخص بورس كويت به پايين ترين سطح يك ماه اخير سقوط كرد و شاخص بورس ابوظبي نيز به پايين ترين سطح خود از ابتداي سال 2007 رسيد.]]>
</TEXT>
</DOC>
<DOC>
<DOCID>HAM2-851028-026</DOCID>
<DOCNO>HAM2-851028-026</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
فعالان بازار در بازار غيرفعال]]>
</TITLE>
<TEXT>
<![CDATA[گروه بورس- در روزهاي اخير حجم و ارزش معاملات كاهش قابل ملاحظه اي يافته است. بر اين اساس حجم دادوستد شركت هاي حقوقي نيز كمتر شده است. مهمترين معاملات حقوقي ها در روز 24 دي ماه به شرح زير بوده است:
در گروه ساختماني،سرمايه گذاري ساختمان نوين، فروشنده 140هزار سهم آبادگران بوده است. سرمايه گذاري صبا تأمين نيز خريدار 20هزار سهم آبادگران بوده است. در همين گروه بيمه ايران، 50هزار سهم شركت سامان گستر اصفهان را خريداري كرده است. همچنين شركت توسعه كشاورزي فارس 2550 سهم عمران و توسعه فارس را خريده است. در گروه دارويي، 6119 سهم داروسازي اسوه توسط صندوق بازنشستگي كاركنان نفت و 18627 سهم كيميدارو توسط شركت مديريت سرمايه گذاري بانك ملي خريداري شده است.
در گروه شركت هاي سيماني، بانك مسكن فروشنده 100هزار سهم سيمان شرق بوده است. اما شركت حمل و نقل همدانيان 10هزار سهم سيمان اصفهان را خريده است. همچنين شركت سرمايه گذاري تأمين اجتماعي، خريدار 154هزار سهم سيمان فارس و خوزستان بود. در همين گروه شركت بيمه پارسيان 24هزار سهم كارخانه فارسيت دورود را از بازار جمع آوري كرده است. شركت سرمايه گذاري سهم آرا نيز 32هزار سهم فارسيت اهواز را خريده است.
در گروه شيميايي، سرمايه گذاري توسعه پژوهش اقتصاد 27هزار سهم پاكسان را خريد كرده است. پتروشيمي آبادان نيز دو خريدار مهم داشته است. شركت سهامي بيمه ايران 5هزار سهم و سرمايه گذاري صندوق بازنشستگي 10هزار سهم اين شركت را خريده اند. اما پتروشيمي خارك دو خريدار ديگر داشته است. بيمه مركزي ايران 25هزار سهم و صندوق بازنشستگي كاركنان نفت 50هزار سهم پتروشيمي خارك را خريد كرده اند. 10هزار سهم پتروشيمي اصفهان نيز توسط شركت سهامي بيمه ايران خريداري شده است. در همين گروه شركت سرمايه گذاري ملي ايران خريدار 35هزار سهم شركت كف بوده است.
در گروه فلزات، شركت توسعه صنايع بهشهر خريدار 9864 سهم صنايع بسته بندي ايران بوده. سرمايه گذاري صندوق بازنشستگي 10هزار سهم لوله و تجهيزات سديد را خريده است.
در گروه واسطه گري مالي مديريت سرمايه گذاري بانك ملي خريدار 20هزار سهم توسعه صنايع بهشهر بوده است. 115هزار سهم سرمايه گذاري سپه توسط بازارگردان سهم و 200هزار سهم اين شركت نيز توسط صندوق بازنشستگي كاركنان نفت خريداري شده است. 100هزار سهم سرمايه گذاري معادن و فلزات توسط موسسه صندوق حمايت بازنشستگي كاركنان دولت خريداري شده است. شركت خدمات مهندسي ري سامان خريدار 108هزار سهم سرمايه گذاري صنعت نفت بوده است و در پايان شركت سرمايه گذاري گروه صنايع بهشهر عرضه كننده 30 ميليون سهم بانك اقتصاد نوين بوده است.
irantahiii.com]]>
</TEXT>
</DOC>
<DOC>
<DOCID>HAM2-851028-027</DOCID>
<DOCNO>HAM2-851028-027</DOCNO>
<ORIGINALFILE>/1385/851028/news/_bourse.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[برنامه واگذاري هزار ميليارد تومان سهام معدني در سال آينده]]>
</TITLE>
<TEXT>
<![CDATA[مهر: واگذاري يك هزار ميليارد تومان از سهام سازمان توسعه و نوسازي معادن و صنايع معدني به بخش خصوصي در دستور كار سال 86 وزارت صنايع و معادن قرار گرفت.
معاون اقتصادي سازمان توسعه و نوسازي معادن و صنايع معدني ايران با اشاره به واگذاري سهام سازمان توسعه و نوسازي معادن و صنايع معدني ايران گفت: واگذاري يك هزار ميليارد تومان از سهام اين سازمان از برنامه هاي سال آينده است كه علاوه بر آن، 400 ميليون تومان نيز با توجه به شرايط و كشش بازار در بودجه پيش بيني شده است.
ايرج اكبريه افزود: 3500 ميليارد تومان سهام به سازمان خصوصي سازي واگذار مي كنيم كه 2500 ميليارد تومان امسال و در قالب سهام عدالت و عرضه به عموم و يك هزار ميليارد تومان نيز به سال آينده موكول مي شود. وي تصريح كرد: سهام واحدهايي كه در بورس بودند از جمله سيمان داراب، سنگ آهن گل گهر و چادرملو معادل 470 ميليارد تومان قيمت گذاري شده كه مابقي نيز به زودي قيمت گذاري مي شود.]]>
</TEXT>
</DOC>
<DOC>
<DOCID>HAM2-851028-028</DOCID>
<DOCNO>HAM2-851028-028</DOCNO>
<ORIGINALFILE>/1385/851028/news/_cinema.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با لوك بسون، كارگردان فيلم آرتور و نامريي ها
فيلمي براي زندگي بهتر]]>
</TITLE>
<TEXT>
<IMAGE>/1385/851028/news/010647.jpg</IMAGE>
<![CDATA[
ترجمه: اميررضا نوري زاده
لوك بسون - فيلمساز فرانسوي- كه با فيلم هايي چون حرفه اي و نيكيتا در دهه 1990 اعتباري در ژانر اكشن براي خود كسب كرد، اين بار سراغ يك پروژه كاملاً متفاوت رفته است. اين روزها فيلم انيميشن‎/ زنده آرتور و نامريي ها از او در حال اكران است كه اقتباسي از سري كتاب هايي با حضور قهرماني به نام آرتور نوشته سلين و پاتريس گارسيا است. هنرپيشه اصلي اين فيلم فردر هايمور است كه قبلاً او را در فيلم چارلي و كارخانه شكلات سازي ديده بوديم.
ايده اصلي ساخت اين فيلم در سال 1999 مطرح شد؛ زماني كه بسون و امانوئل پروست عكسي از اين كتاب را ديدند و در سال بعد اولين فيلم آزمايشي بر اساس اين كتاب به صورت سه بعدي ساخته شد و روند پيش توليد فيلم از سال 2002 آغاز شد تا سرانجام فيلم در دسامبر2006 به اكران رسيد.
* به نظر مي رسد با ساخت اين فيلم، قصد داريد از خشونت فيلم هاي قبلي تان تا حدي فاصله بگيريد؟
- اين قضيه به هيچ عنوان عمدي نبود. در دهه 1980 من در پاريس زندگي مي كردم كه الگويي از بورژوازي محسوب مي شد. در آن زمان دوست داشتم بيشتر درباره تيرگي هاي زندگي صحبت كنم و اين قضيه بيش از هر چيز در فيلم آبي بزرگ به چشم مي خورد ولي دنياي فعلي به اندازه كافي رنجيده است و ما شاهد مشكلات زيادي در نقاط مختلف جهان هستيم و من با اين فيلم، در واقع مي خواستم مسكّني براي مردم رنج ديده باشم.
* در اواخر دهه 1980 شما تعريف جديدي از سينماي فرانسه ارائه داديد كه بيش از حد، روشنفكرانه و...
- مي خواهيد بگوييد خسته كننده؟
* بله... و خسته كننده بود و هنوز هم فيلم نامه هاي اكشن مي نويسيد. آيا ساخت اين فيلم با پدر بودن شما ارتباطي دارد؟
- فكر نمي كنم؛ چون من از اين كه در دنيايي با اين شرايط زندگي كنم چندان راضي نيستم؛ چون حدود 800ثروتمند در جهان، دارايي هاي 800ميليون انسان فقير را در اختيار دارند و به نظر من اين قضيه كاملاً بي عدالتي است. ما با مشكلاتي مثل آلودگي هوا و گرمايش جهاني مواجه هستيم و ميليون ها نفر، روزانه يك دلار درآمد دارند. در چنين شرايطي شايد بد نباشد فيلمي براي تماشاگران نوجوان ساخت كه لااقل آنها احساس خوبي درباره زندگي داشته باشند.
* پس هدف اصلي اين فيلم نوعي آموزش به كودكان است؟
- يك روز در مدرسه پسر پنج ساله ام بودم و در داخل كلاس درس، دانش آموزان از مذاهب مختلف بودند اما من تأسف خوردم كه چرا آنها نمي توانند همين رفتار دوستانه در داخل كلاس را تا آخر عمر حفظ كنند.
* با اين فيلم شما به دوري پنج ساله تان از دنياي فيلم سازي پايان داديد. دليل اين دوري چه بود؟
- پس از فيلم ژاندارك، من به همراه شركايم سراغ تأسيس يك شركت فيلم سازي به نام يوروكورپ رفتيم و ظرف اين مدت، 64فيلم توليد كرديم و توليدات ما از كشورهاي مختلف اروپايي چون دانمارك، ايتاليا، اسپانيا و فرانسه بود.
* در اخبار اشاره شده بود كه صنعت فيلم سازي فرانسه در حال حاضر بين شركت  شما و استوديو كانال تقسيم مي شود!
- البته اين هدف ما نبود و ما حداكثر مي خواستيم توليدكننده يك پنجم فيلم هاي فرانسوي باشيم ولي متأسفانه بزرگترين شركت هاي توليد فيلم اروپا در حال حاضر سالانه 10 تا 12 فيلم توليد مي كنند.
* گرچه شما اعلام كرده بوديد كه فيلم ديگري نمي سازيد ولي به كارگردانان فرانسوي اين امكان را داديد كه فيلم هايي بر اساس فيلم نامه هاي شما بسازند.
- من امكان حضور كارگردانان جوان را در اين شركت فراهم مي كنم و اگر آنها استعداد لازم را دارا باشند، امكان ساخت فيلم را به آنها مي دهم. براي مثال پي ير موري در فيلم ژندارك فيلمبردار من بود و بعد ما امكان ساخت فيلم b13 را براي او فراهم كرديم كه يك فيلم مستقل با هنرپيشه هاي ناشناس فرانسوي بود. من فيلم نامه اي از خودم را به او دادم و فكر مي كنم كه فيلم در اكران، كاملاً موفق بود. در حال حاضر ما سالانه سه فيلم اول را در اين شركت توليد مي كنيم.
* با توجه به نويسندگي و تهيه كنندگي، تا چه حد در سر صحنه، ديدگاه هاي خودتان را به فيلم منتقل كرديد؟
- مهمترين خصوصيت من در زمان تهيه كنندگي اين است كه كارگردان هم هستم؛ به معناي اين كه نيازي به اثبات چيزي ندارم. برخي تهيه كنندگان كه از كارگرداني وحشت داشته اند، سعي مي كنند تا خود را به هر نحوي به كارگردان تحميل كنند. ولي من هرگز با كارگردان ها مشاجره اي نداشتم چون فيلم در واقع، فيلم آنهاست و من در نهايت تلاش كرده ام تا مشاوران خوبي را براي آنها به سر صحنه بياورم.
]]>
<IMAGE>/1385/851028/news/010644.jpg</IMAGE>
<![CDATA[
* فيلم اخير شما با گاي ريچي تحت عنوان رولور در جشنواره فيلم تورنتو اكران شد ولي در سينماهاي اروپا به نمايش درنيامد!
- اين يكي از بهترين فيلم هايي است كه ظرف 6سال گذشته توليد كرده ام و علاقه زيادي به آن دارم ولي فكر مي كنم علاقه مندان فيلم هاي ريچي چندان اين فيلم را نپسندند چرا كه آنها فيلم قاپ زني را از او ديده اند و پس از تماشاي 10دقيقه از اين فيلم، متوجه تفاوت فاحش آن مي شوند. رولور مثل قاپ زني نيست ولي فيلم كاملاً هوشمندانه اي است.
* كمي از اين فيلم و شروع پروسه ساخت آن بگوييد.
- همه چيز از حضور پاتريس گارسيا در سر صحنه فيلم عنصر پنجم آغاز شد. او يكي از طراحان اصلي ما در آن فيلم بود و در آنجا عكسي از طرح آرتور را كه روي يك برگ ايستاده بود به من نشان داد.
من اين طرح ساده را پسنديدم و كار از همان جا شروع شد. مرحله اصلي كار شامل نگارش فيلم نامه، استوري برد و خلق شخصيت هاي 2بعدي بود كه يك تيم پنج نفره ظرف 3سال آن را انجام داد و حدود 15هزار طرح كشيده شد. پس از آن، استوري بردها تكميل و فيلمبرداري از هنرپيشه ها آغاز شد. پس از پايان فيلمبرداري، فيلم را تحويل متخصصان كامپيوتر دادم تا كار ساخت شخصيت هاي كامپيوتري آغاز شود.
* چگونه موفق به جمع آوري اين جمع صداپيشگان شديد؟
- شايد باور نكنيد ولي خود من چند روز پيش كه پوستر فيلم را ديدم، متوجه حضور اين تعداد هنرپيشه مشهور به عنوان صداپيشه در اين فيلم شدم! اما هر كدام از آنها به شيوه اي متفاوت حاضر به حضور در اين فيلم شدند. براي مثال رابرت دنيرو با توجه به رابطه شخصي كه با من دارد، براي 2روز به پاريس آمد و ديالوگ هايش را بيان كرد. اما ديويد بويي بيشتر به داستان اهميت مي داد و كتاب را از من گرفت تا پس از مطالعه دقيق به من پاسخ دهد و استوپ داگ چون از پروژه هاي انيميشن استقبال مي كند، خيلي زود با حضور در اين فيلم موافقت كرد.
* بازي فردر هايمور در فيلم فوق العاده است؛ روند انتخاب او چگونه بود؟
- انتخاب بازيگر شخصيت اصلي فيلم بسيار مشكل بود؛ چون او در عين جوان بودن، بايستي خصوصيات حرفه اي را نيز دارا مي بود و من پس از بررسي فراوان بين سه نوجوان انگليسي و دو نوجوان آمريكايي، بايستي انتخابم را انجام مي دادم تا اين كه يكي از دوستانم به من پيشنهاد داد نگاهي به عكس هاي فردر در فيلم چارلي و كارخانه شكلات سازي بيندازم. او در همان نگاه اول توجه مرا جلب كرد و خيلي زود تصميم خودم را گرفتم.
* چرا نام فيلم از آرتور و ميني لويز به آرتور و نامريي ها در اكران آمريكا تغيير كرد؟
- من اطلاعي از اين موضوع ندارم چون اين ايده از واين اشتاين بود كه فيلم را در آمريكا توزيع مي كرد و او تصور مي كرد كه اين تغيير نام به نفع گيشه است و به نفع من بود كه به او اعتماد مي كردم چرا كه لااقل خود فيلم دستخوش تغيير نمي شد!
منبع: گاردين-10 ژانويه]]>
</TEXT>
</DOC>
<DOC>
<DOCID>HAM2-851028-029</DOCID>
<DOCNO>HAM2-851028-029</DOCNO>
<ORIGINALFILE>/1385/851028/news/_cinema.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[آخر هفته با تلويزيون
تنها]]>
</TITLE>
<TEXT>
<IMAGE>/1385/851028/news/010641.jpg</IMAGE>
<![CDATA[
گروه ادب و هنر- فيلم هاي تقاطع ميلر، شفت و دنياي بي عيب و نقص مهم ترين فيلم هايي هستند كه تلويزيون در آخر هفته روي آنتن مي فرستد. فيلم سينمايي تقاطع ميلر به كارگرداني جوئل كوئن روز جمعه 29 دي ماه از برنامه سينما چهار به نمايش درمي آيد. شبكه سوم سيما در تعطيلات آخر هفته فيلم هاي سينمايي شفت و دنياي بي نقص و تكرار فيلم قهرمان گنگاب را پخش مي كند.
تقاطع ميلر
جوئل كوئن سال 1990 فيلم سينمايي تقاطع ميلر را به مدت 115 دقيقه ساخت. او همراه برادرش ايتن فيلمنامه اين اثر را بر مبناي دو رمان خرمن سرخ و كليد شيشه اي نوشته دشيل همت(بدون ذكر در عنوان بندي فيلم)نوشت. گابريل بايرن، مارشيا گي هاردن، جان تورتورو، آلبرت فيني، جان پوليتو و استيو بوچمي در اين فيلم بازي كردند. تقاطع ميلر جايزه صدف نقره اي جشنواره فيلم سن سباستين را در1990 از آن خود كرد. داستان اين فيلم در سال1930 در دوران ممنوعيت مي گذرد كه در آن جنگ بين گروه هاي تبهكار راه لئو، رهبر يك گروه ايرلندي و مشاور او تام ريگان را از هم جدا مي كند. وقتي لئو درخواست يكي از زيردستان را براي كشتن مردي متقلب نمي پذيرد، تام آزرده مي شود. با وجود مخالفت هاي تام، لئو تصور مي كند تصميم درستي گرفته است. تقاطع ميلر يك فيلم كاملا كوئني است. برادران كوئن شهرت خود را مديون
ساختار شكني هايشان در ژانرهاي مختلف سينمايي هستند به همين خاطر تقاطع ميلر به عنوان يك فيلم نوآر بيشتر شبيه فيلم هاي ديگر كوئن هاست تا اثري مبتني به قواعد ژانر.ويژگي بارز تقاطع ميلر سبك بصري جالب توجه آن است. استفاده خلاقانه از فضاي جنگل به پاره اي از درخشان ترين و خوش تصويرترين نماهاي سينماي آمريكا در دهه90 منجر شده است. به تعبير منتقدي اينها در خدمت قصه تنهايي، عميق و تكان دهنده گنگستري است كه براي اثبات وارستگي، وفاداري و مناعت طبع خود، راه پرمخاطره اي را انتخاب مي كند.
و البته چيزي كه كوئن ها را آشكارا جلب مي كند، خونسردي فوق العاده اي است كه قهرمان آنها بايد در اين راه نشان دهد و با اين ستايش از فرد تنها به جوهر نوعي ايدئولوژي آمريكايي هم مي رسند. ضمن اينكه اين ظرافت هم در فيلم هست كه گهگاه همه يا بخش هايي از ماجرا به عنوان توهم يا تخيل قهرمان هم قابل تفسير نشان مي دهد؛ همچون يك فيلم گنگستري كه خارج از دايره زمان و مكان در خلأيي كامل به حيات خود ادامه مي دهد.
شفت
فيلم سينمايي شفت روز پنج شنبه 28 دي ماه ساعت 20:30 از شبكه3 پخش مي شود. جان سينگلتن سال2000 اين فيلم را به مدت 99 دقيقه ساخت. شفت محصول مشترك ايالات متحده و آلمان است كه ريچارد پرايس، جان سينگلتن و شين سالرنو فيلمنامه آن را بر مبناي رماني از ارنست تيديمن نوشتند. اين فيلم با بودجه اي معادل 44 ميليون دلار ساخته شد و 70 ميليون دلار در آمريكا و 37 ميليون دلار در جهان فروخت. داستان شفت درباره سفيدپوستي است كه مرتكب قتل مي شود. پس از دستگيري، پدر قاتل كه فردي بانفوذ است پسر را فراري مي دهد. پس از چند سال دوباره قاتل دستگير و بار ديگر رها مي شود و شفت دنبال محكوم كردن اوست. در اين فيلم بازيگراني چون ساموئل ا ل. جكسن، ونسا ويليامز، جفري رايت، كريستين بيل و توني كولته به ايفاي نقش پرداختند.
دنياي بي نقص
فيلم سينمايي دنياي بي نقص نيز روز جمعه 29 دي ماه ساعت 22:30 از شبكه 3 روي آنتن مي رود. كلينت ايستوود سال 1993 اين فيلم را به مدت 138 دقيقه بر مبناي فيلمنامه اي از جان لي هنكاك جلو دوربين برد. ايستوود در اين فيلم همراه كوين كاستنر بازي كرده است. فيلم دنياي بي نقص 31 ميليون دلار در آمريكا و 104 ميليون دلار در دنيا فروش كرد.
قرار بود نقش اصلي فيلم را دنزل واشنگتن بازي كند كه در نهايت نقش به كاستنر رسيد. ايستوود هم نمي خواست در فيلم بازي كند، اما كاستنر او را قانع كرد. داستان اين فيلم درباره دو زنداني فراري است كه پسري را گروگان مي گيرند. يكي از زنداني ها پسر را اذيت مي كند، اما زنداني ديگر به همين دليل او را مي كشد و رفتارش با پسر خوب است، پليس دنبال او و آزاد كردن پسرك است. در حالي كه پسر بهترين اوقات زندگي خود را با او سپري مي كند.]]>
</TEXT>
</DOC>
<DOC>
<DOCID>HAM2-851028-030</DOCID>
<DOCNO>HAM2-851028-030</DOCNO>
<ORIGINALFILE>/1385/851028/news/_cinema.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن
زير تيغ تلخ ترين مجموعه سيما]]>
</TITLE>
<TEXT>
<IMAGE>/1385/851028/news/010650.jpg</IMAGE>
<![CDATA[
گروه ادب و هنر - زير تيغ ساخته محمدرضا هنرمند تلخ ترين مجموعه روي آنتن سيماست. در سال هاي اخير به ندرت پيش آمده كه سريالي با اين ميزان تلخي روي آنتن برود.
سريالي كه البته جزو پربيننده ترين مجموعه هاي سيما نيز به شمار مي رود. براساس آخرين نظرسنجي مركز تحقيقات صدا و سيما از مردم تهران درباره مجموعه زيرتيغ، 78 درصد پاسخگويان اين سريال را تماشا كرده اند و 5/38 درصد بينندگان با تماشاي آن احساس ناراحتي مي كنند.
همچنين 5/76 درصد بينندگان اظهار كرده اند وقايع رخ داده در اين سريال در حد خيلي زياد بيانگر واقعيت هاي اجتماع هستند.
براساس اين نظرسنجي زيرتيغ همخواني زيادي با ويژگي هاي خانواده طبقات متوسط و پايين جامعه دارد. به طوري كه در زمينه روابط بين شخصيت ها بيشترين ميزان همخواني را با ويژگي هاي خانواده هاي طبقات متوسط و پايين داشته است(4/81 درصد).
اكثريت بينندگان يعني 5/94 درصد بينندگان معتقدند دست اندركاران سريال زيرتيغ در حد خيلي زياد و زياد در استفاده از بازيگران با تجربه و خوب موفق بوده اند.
8/19 درصد مهمترين نقطه قوت سريال را بازي خوب بازيگران و 5/8 درصد عمده ترين نقطه ضعف آن را غم انگيز بودن زير تيغ دانسته اند.
زير تيغ كه در آن بازيگراني چون پرويز پرستويي، فاطمه معتمدآريا، آتيلا پسياني، الهام حميدي، سياوش طهمورث و كورش تهامي حضور دارند يك درام تلخ اجتماعي است.
تلخي اين سريال با توجه به پيشينه هنرمند به عنوان كارگردان فيلم ها و سريال هاي موفق طنز، نكته جالب توجهي است.
در حالي كه سريال هاي داستاني سيما بيشتر به سمت اغراق هاي نمايشي گرايش دارند، زير تيغ به عنوان مجموعه اي كه به زندگي واقعي مردم نزديك است مورد توجه مخاطبان قرار گرفته است.]]>
</TEXT>
</DOC>
<DOC>
<DOCID>HAM2-851028-031</DOCID>
<DOCNO>HAM2-851028-031</DOCNO>
<ORIGINALFILE>/1385/851028/news/_cinema.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[بازتاببه عنوان جوابيه
دادگاه لاهه محكوم كرد]]>
</TITLE>
<TEXT>
<![CDATA[گروه ادب و هنر- چندي پيش در شماره 4162 روزنامه همشهري يادداشتي درباره فيلم ميم مثل مادر نوشته شده بود كه فارغ  از جنبه هاي هنري و سينمايي بازتاب ديگري داشت.
معاونت حقوقي و امور مجلس رياست جمهوري در نامه اي كه حدوداً يك ماه پس از انتشار روزنامه نوشته شده،به نكته اي اشاره كرده كه شنيدني است.
در اين نامه از قول يكي از مرتبطين با پرونده مصدومان شيميايي به قسمتي از يادداشت همشهري خرده گرفته اند كه جهت اطلاع شما خوانندگان محترم عيناً حضورتان تقديم مي شود:
... روزنامه همشهري روز سه شنبه مورخ 28/9/1385 شماره 4162 صفحه 18 تحت عنوان سين. مثل سردشت فراموش شده اعلام مي دارد هنگامي كه دادگاه هاي داخلي هلند تصميم به محاكمه يك دلال مواد شيميايي براي كارخانجات شيميايي صدام گرفتند، عده اي از مردم سردشت در دادگاه حضور يافتند، اما در آنجا فقط از جنايت نسل كشي كردها سخن به ميان آمد و هيچ سخني از اينكه ايران تنها قرباني كاربرد سلاح هاي شيميايي عليه نظاميان است به ميان نيامد.
لازم به توضيح است كه اتهام آقاي فرانس فان آنرات تبعه هلند، مشاركت در تأمين مواد شيميايي به منظور توليد تسليحات شيميايي براي رژيم عراق بود.
بعد از كسب خبر در مورد اين پرونده و با هماهنگي وزارت امور خارجه و تمامي دستگاه هاي ذيربط در احقاق حق شهروندان ايران از هيچ تلاشي دريغ نشده و در نتيجه دادستان هلند علي رغم برخي ملاحظات مقامات آن كشور دعوت جمهوري اسلامي ايران را پذيرفت و در سال 1383 با حضور در ايران از مناطق مرزي غرب و جنوب كشور بازديد نمود و اظهارات 55 نفر از مصدومين سردشت، اشنويه، آلوت، زرده، خرمشهر و آبادان را استماع نمود. متعاقباً دادگاه لاهه در تاريخ 23 دسامبر 2005(2 دي ماه 1384)طي حكمي با عنوان يافته هاي قضايي اعلام داشت كه اعضاي حكومت جمهوري عراق بارها از تسليحات شيميايي(گاز خردل)عليه افراد غيرنظامي در خاك ايران استفاده كرده اند كه باعث مرگ و يا صدمات شديد جسمي به آنان شده است. دادگاه در نهايت متهم را به اتهام معاونت در جنايات جنگي به 15سال حبس و در مورد پانزده نفري كه به عنوان افراد صدمه ديده درخواست جبران خسارت نموده بودند متهم را به پرداخت 1500 فلورن(معادل 67/680 يورو)به هر يك از مصدومين، محكوم نمود. دادگاه ضمن اذعان به اين امر كه جرايم متهم به قدري وخيم اند كه حتي اعمال حداكثر مجازات هم عدالت را به اندازه كافي برقرار نمي سازد، اعلام مي دارد كه مبالغ خسارات تعيين شده صرفاً جنبه نمادين داشته و نمي تواند با صدمه واقعي كه بر مصدومين وارد شد، متناسب تلقي شود. در حقيقت حكم دادگاه لاهه مي بايست مبتني بر قوانين موضوعه هلند باشند و دادگاه نمي تواند خودسرانه و با ناديده گرفتن اصل قانوني بودن جرم و مجازات به صدور حكم مبادرت ورزد. به هر حال اظهارنظر دادگاه نشان مي دهد كه محدوديت هاي قانوني آن را به تعيين مجازات و حكم به جبران خسارات به اين صورت وادار ساخته است. از سوي ديگر دادگاه نمي تواند در مورد قربانياني كه به دادگاه مراجعه نكرده اند و يا شكايت خود را مسترد داشته اند رأساً حكم به جبران خسارت صادر نمايد. به هر حال استقلال و بي طرفي دادگاه هلندي در رسيدگي و صدور حكم كاملاً مشهود است.
بنابراين ضمن رد صريح ادعاي مندرج در روزنامه همشهري، اميد است كه نويسنده اين مطلب و ساير نويسندگان محترم از اظهارنظر در مورد مطالب خارج از تخصص خود يا بدون در اختيار داشتن اطلاعات موثق و معتبر جداً اجتناب ورزند كه اين امر اشاعه مطالب كذب، نادرست و غيرعلمي در جامعه به شمار مي رود.]]>
</TEXT>
</DOC>
<DOC>
<DOCID>HAM2-851028-032</DOCID>
<DOCNO>HAM2-851028-032</DOCNO>
<ORIGINALFILE>/1385/851028/news/_diet.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[گفت وگو با يك متخصص در موردنگراني از بروز شيوع سالك در كشور
هنوز واكسن نداريم، بايد مراقب پشه ها بود]]>
</TITLE>
<TEXT>
<IMAGE>/1385/851028/news/010719.jpg</IMAGE>
<![CDATA[
عكس: جواد گلزار
سميه شرافتي
بيماري ليشمانيوز كه به سالك معروف است، از جمله بيماري هاي شايع پوستي، مخصوصا در كشورهايي است كه استانداردهاي بهداشتي بالايي ندارند. سالانه حدود 5/1 تا 2 ميليون مورد ليشمانيوز پوستي و 500 مورد ليشمانيوز  احشايي در سطح جهان رخ مي دهد و اين بيماري بعد از مالاريا به عنوان دومين مشكل بهداشتي در دنيا محسوب مي شود.
در واقع مي شود گفت سالك يكي از بيماري هايي است كه ارتباط مستقيم با وضعيت بهداشتي محيط دارد، چرا كه عامل انتقال آن حشره اي موسوم به پشه خاكي است كه در نقاط مخروبه و آلوده لانه مي كند. اين يعني شيوع بالاي اين بيماري مي تواند نشان دهنده اين موضوع باشد كه تدابير لازم براي پيشگيري و كنترل اين بيماري از سوي مسئولين اتخاذ نشده و اين مي تواند توجيه كننده افزايش آمار مرگ و مير و ناتواني ناشي از اين بيماري در شهرستانها و روستاها باشد.
شهرستان بم نمونه بارز اين روند مخرب است كه هنوز هم تعداد زيادي از كودكان و دانش آموزان در اين شهر قربانيان اين بيماري فراموش شده هستند.
دكتر محمد رضا رضوي، رييس آزمايشگاه انگل شناسي مولكولي انستيتو  پاستور ايران در اين گفت وگو ضمن اشاره به موفقيت پژوهشگران ايراني در ساخت نخستين واكسن ليشمانيوز پوستي و احشايي در مورد عوارض خطرناك اين بيماري و افزايش ميزان شيوع آن در جهان و همچنين در ايران توضيح مي دهد. در حال حاضر انستيتو پاستور ايران واكسني براي سالك ساخته است كه در مرحله آزمايشگاهي قرار دارد.
* آقاي دكتر، ليشمانيوز در كشور ما نسبت به دهه هاي قبل پيشرفت كرده؟
- اين بيماري فقط مخصوص كشور ما نيست. گزارش سازمان جهاني بهداشت تاكيد مي كند كه اين بيماري در دو دهه اخير در دنيا پيشرفت زيادي داشته و در ايران هم سياست هاي غلط گسترش اين بيماري را تشديد كرده است. به گونه اي كه هنوز خيلي از مردم نمي دانند براي پيشگيري از اين بيماري بايد چه كار كنند، چون هيچ وقت آموزش صحيح و كافي در رابطه با سالك به مردم داده نشده و اهميت آن براي مسوولان هم پوشيده مانده است.
* خب، در همه جاي دنيا اين گسترش يك جور بوده؟ يعني كجاها شايع تر است؟
- ببينيد، در حال حاضر آمريكاي جنوبي، آفريقا، اروپاي جنوبي و آسيا از مناطقي هستند كه اين بيماري در آنها شيوع فراواني دارد. بر اساس گزارش سازمان جهاني بهداشت 90 درصد موارد ليشمانيوز در خاورميانه است، بنابراين با توجه به اينكه كانون هايي كه در اين منطقه است در ساير نقاط دنيا نيست، اقدامات پيشگيري و درماني نيز بايد توسط متخصصان و كارشناسان همين منطقه باشد تا نتيجه لازم را بدهد.
* ريشه ليشمانيوز را به چه عواملي مي توان نسبت داد؟
ليشمانيوز كه ناشي از گروهي از انگل هاي تك ياخته است، در واقع بيماري است كه مخازن جانوري دارد. در ايران دو نوع از اين بيماري وجود دارد؛ نوع اول آن كه شهري است مخزنش سگ است و نوع دوم آن كه روستايي است مخزنش جوندگان مختلف هستند.
* مي شود گفت كه اين بيماري در واقع بومي كشور ايران است؟
- بله، چون شرايط آب هوايي ايران براي رشد جوندگان و تكثير پشه هايي كه مي توانند بيماري را به انسان منتقل كنند بسيار مناسب است. در سالهاي اخير همراه با ساخت شهرك هاي مختلف در حاشيه شهرها تدابير لازم اتخاذ نشده به گونه اي كه اغلب مردم كنار لانه جوندگان زندگي مي كنند. اين هم باعث مي شود بسياري از كودكاني كه داراي حساسيت هاي پوستي هستند به راحتي هنگام بازي يا استراحت در شب توسط نيش پشه آلوده گزيده شوند.
* نوع احشايي و پوستي اين بيماري چه علائمي دارند؟
- در نوع پوستي آن زخم هايي در بدن فرد بعد از گزش ايجاد مي شود. اين زخمها و ماندگاري جاي آنها بخصوص براي دختر بچه  ها مسئله ساز است. در نوع احشايي وقتي كه كودكان گزيده مي شوند انگل وارد اندام هاي داخلي، كبد و طحال مي شود و همين امر بزرگي اين اندامها و همچنين غدد لنفاوي را به دنبال دارد و در نهايت سبب مي شود اندامهاي داخلي در كودكان از كار بيفتد.
* و در كشور ما كدام نوع از ليشمانيوز بيشتر است؟
- در كشور ما خوشبختانه اپيدمي نوع احشايي محدود است و بيشتر در آذربايجان شرقي ديده مي شود. در مناطق ديگر اين نوع بيماري(احشايي)به صورت اپيدمي نيست و در مناطقي مثل استان خراسان و فارس و تهران موارد اندكي از آن ديده شده است.
* نوع احشايي است كه مي تواند به مرگ منجر شود؟
- نوع احشايي معمولا اگر تشخيص و درمان نشود در 95 درصد موارد منجر به مرگ كودكان خواهد شد. ولي نوع پوستي آن كه كشنده نيست فقط باعث ايجاد ناتواني در فرد مي شود.
* بهبودي كامل براي فرد مبتلا به اين بيماري وجود دارد؟
* بله ليشمانيوز در نوع احشايي درمان مي شود، البته اگر فرد از نظر سيستم ايمني مشكلي نداشته باشد. ولي اگر درمان نشود كاملا كشنده است. نوع پوستي نيز چون بيماري يك بيماري خود محدود شونده است، خود به خود بهبود پيدا مي كند. البته باز هم اگر فرد بيماري مربوط به سيستم ايمني نداشته باشد، نقص مادرزادي ايمني نداشته باشد و داروهاي سركوب گر سيستم ايمني را مصرف نكرده باشد. ولي محل زخم باقي مي ماند.
* آماري از تعداد افراد مبتلا در كشور وجود دارد؟
- در سال گذشته در ايران ما چيزي حدود 133 مورد فرد مبتلا به ليشمانيوز احشايي داشتيم. در حال حاضر نيز حدود 21 هزار و 400 نفر به نوع پوستي ليشمانيوز مبتلا شده اند. البته موارد ابتلا خيلي بيشتر از اين است.
* چرا؟
- خب تقريبا هيچ آماري از بيماري ها در كشور ما دقيق نيست، چون مكانيسم ثبت اين آمار به صورت علمي و دقيق وجود ندارد. اما مي توان حدس زد كه آمارها بيشتر از موارد ثبت شده است چون مشكلات بهداشتي در كشور ما به شيوع اين بيماري دامن مي زند. كنترل بيماري نيز بسيار سخت است، چون جمعيت جوندگان مخزن را به هيچ عنوان نمي توان از طبيعت حذف كرد و فقط مي توان تعداد آنها را محدود كرد تا انتقال انگل به بدن انسان قطع شود. در سفري كه من به كانون اين بيماري در جهرم داشتم فردي حدود 36 تا 37 زخم بدنش را فرا گرفته بود و به پزشك مراجعه نكرده بود. مورد ديگر در اردستان بيماري داراي بيش از 300 زخم در بدنش بود كه مراجعه هم نكرده بود. در منطقه جهرم به دليل اعتقادات مذهبي مردم عقيده داشتند كه بيماري بايد خود به خود بهبود يابد. براي همين زخم را به صورت باز رها مي كردند و پشه  اي كه ناقل اين بيماري بود با گزيدن قسمتهاي مختلف بدن بيمار باعث مي شد اين زخم ها به همه جاي بدن انتقال يابند. در نيريز در استان فارس نيز كودكي را پيش من آوردند كه سه ماهه بود و دچار زخم سالك شده بود. اين كودك تقريبا بيني نداشت و در دو ماهگي گزيده شده بود. از آنجايي كه سيستم ايمني كودك تا دو سالگي كامل نيست و بيماري در او به سرعت پيش رفته بود براي او يك پزشك عطار داروي عطاري تجويز كرده بود كه اين دارو هم در او موثر نبود و همين باعث شد كودك بيني خود را از دست بدهد.
* ولي ظاهرا وضعيت بم از همه جا بدتر است.
* بله، در حال حاضر سخت ترين شرايط مربوط به كودكان مبتلا در شهرستان بم است كه به دليل
كم توجهي برخي مسئولان و عدم وجود يك ساختار مهندسي مناسب و اختصاص بودجه براي حذف و يا كاهش دادن عوامل خطر، بعد از گذشت مدت زيادي از وقوع زلزله شرايط زيست محيطي براي انتقال اين بيماري هر روز مستعد تر مي شود و قربانيان زيادي را گرفتار خود مي كند.
* براي درمان و كنترل بيماري بايد چه كرد؟
- از نظر داروهايي كه براي درمان اين بيماري از آنها استفاده مي شود، نوع روستايي كه مخزن آن جوندگان هستند به اين داروها پاسخ خوبي مي دهد ولي نوع شهري كه مخزن آن سگ است نسبت به درمان دارويي مقاوم است. علاوه بر اين، اين داروها با وجودي كه جديد نيستند ولي قيمت بالايي دارند و بيمار از نظر تامين هزينه دارو متحمل هزينه هاي سنگيني مي شوند. همه اين مشكلات ايجاب مي كند كه ما به سمتي برويم كه از بروز اين بيماري پيشگيري كنيم و منطقي ترين راه هم توليد واكسن است.
* براي ليشمانيوز تا به حال در دنيا واكسن موثري توليد شده؟
- خير، به دليل اينكه انگل ليشمانيوز پيچيدگي خاصي دارد تا به اين لحظه در هيچ كجاي دنيا واكسني براي آن توليد نشده است كه بتوان آن را روي انسان به كار برد.
* پس واكسني كه انستيتو پاستور براي اين بيماري توليد كرده چطور؟ نمي توان به نتيجه آن اعتماد كرد؟
- ببينيد واكسني كه ما توليد كرده ايم الان فقط روي مدل هاي آزمايشگاهي پاسخ داده و بايد آن را روي مدلهاي جانوري در طبيعت نيز آزمايش كنيم تا بتوانيم آن را در انسان نيز به كار ببريم.
مزيت اين واكسن در اين است كه در توليد آن از تكنيك هاي مولكولي و بيولوژي استفاده شده كه با اين روشها در چند سال آينده مي توان اين واكسن ها را وارد بازار كرد و به راحتي در سطح وسيع از آن استفاده كرد.
* واكسن هايي كه با استفاده از اين تكنيك توليد مي شوند چه مزيتي نسبت به واكسن هايي دارند كه با روشهاي قديمي توليد مي شدند؟
- در واكسن هايي كه به روش قديمي توليد مي شوند اجزايي از عامل بيماري زا در بدن تزريق مي شوند. اين عامل مي تواند يك ويروس ضعيف شده باشد كه اين ويروس ضعيف شده اگر برگردد به حالتي كه بتواند قدرت بيماري زايي اش را بدست آورد، عوارض زيادي را به همراه خواهد داشت. براي همين ما روشهاي قديمي را براي توليد واكسن به هيچ وجه نمي توانيم به كار ببريم. در واقع چرخش زندگي انگل ها آنقدر پيچيده است كه واكسن هاي قديمي نتوانستند به خاطر اين پيچيدگي براي بيماري موثر باشند.
* تا زماني كه واكسن مناسبي براي بيماري توليد شود بايد چه كار كرد؟
- رعايت موازين بهداشتي و پيشگيري تا وقتي كه واكسن بيماري هنوز تهيه نشده بسيار مهم است، براي اينكه بيماري حداقل گسترش پيدا نكند. پوشاندن بدن كودكان هنگام خروج از منزل در شب، پوشيده نگه داشتن زخم و همچنين استفاده از توري هايي كه پشه از آنها عبور نمي كند، براي كودكان كوچكتر نكاتي است كه نبايد فراموش كرد.
ضمنا، حدود 30 گونه مختلف از پشه ها مي توانند اين بيماري را به انسان منتقل بكنند بنابراين حتي اگر بر فرض محال همه انسانها را هم ايمن بكنيم، عامل اصلي كه در طبيعت است را نمي توانيم از بين ببريم. به همين دليل است كه تا به حال نتوانسته اند جلوي اين بيماري را بگيرند. خيلي از بيماري ها مثل آبله در دنيا ريشه  كن شد چون عامل آن انسان بود و با واكسينه كردن انسان توانستند اين بيماري  و بيماري  هاي شبيه آن را از بين ببرند. در مورد اين بيماري در بهترين حالت فقط مي توان جمعيت جونده و مخزن بيماري را پايين  آورد و با سم پاشي پشه ها در فصلي كه زياد مي شوند مي توان تا حد كمي بيماري را كاهش داد.]]>
</TEXT>
</DOC>
<DOC>
<DOCID>HAM2-851028-033</DOCID>
<DOCNO>HAM2-851028-033</DOCNO>
<ORIGINALFILE>/1385/851028/news/_diet.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[انگل را بشناسيم]]>
</TITLE>
<TEXT>
<IMAGE>/1385/851028/news/010710.jpg</IMAGE>
<![CDATA[
 ليشمانيوز توسط انگل هاي تك ياخته از جنس ليشمانيا ايجاد مي شود. ليشمانياها از گروه تاژكداران خوني و بافتي هستند كه در دوران زندگي خود به دو شكل ديده مي شوند؛ شكل بدون تاژك كه در بدن ميزبان و شكل تاژكدار در بدن پشه خاكي يافت مي شود. سالك توسط دو نوع انگل ليشمانيا تروپيكا و ليشمانيا ماژور ايجاد مي شود.هر دو نوع انگل پس از طي دوره نهفتگي كه چند هفته تا چند ماه به درازا مي انجامد، ابتدا در محل نيش، يك جوش ظاهر مي شود كه زير آن به تدريج متورم شده، پوست روي آن زخم مي شود و عفونت اضافي نيز عارض مي شود. به طوري كه پس از گذشت يك تا دو ماه زخمي به قطر يك تا دو سانتيمتر به همراه ترشح كم يا زياد يا بدون ترشح ظاهر مي شود. چندين ماه و گاه بيش از يك سال طول مي كشد تا اين زخم بهبود پيدا كند پس از بهبود جوشگاه تا آخر عمر باقي مي ماند و ايمني نيز به طور معمول تا آخر عمر تداوم مي يابد.]]>
</TEXT>
</DOC>
<DOC>
<DOCID>HAM2-851028-034</DOCID>
<DOCNO>HAM2-851028-034</DOCNO>
<ORIGINALFILE>/1385/851028/news/_diet.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[ناقل را بشناسيم]]>
</TITLE>
<TEXT>
<IMAGE>/1385/851028/news/010713.jpg</IMAGE>
<![CDATA[
پشه ناقل بيماري سالك پشه خاكي است. پشه خاكي ها حشراتي كوچك و داراي كرك، به رنگ زرد يا خاكستري، به طول 3-2 ميلي متر  و بال هاي شفاف به طول 5/3/-5/1 ميلي متر هستند. اين حشرات به علت جثه كوچك ، رنگ خاكي و پرواز كوتاه اكثرا از نظر مخفي بوده، از خون انسان و حيوانات تغذيه مي كنند.ارتفاع پرواز پشه خاكي معمولا" 5/1 تا 2 متر است و فعاليت آن در نواحي معتدل در فصول گرم است و از خرداد تا شهريور حداكثر فعاليت را دارد. پشه خاكي معمولا روزها بي حركت بوده و در نقاط تاريك مخفي مي شوند. معمولا هنگام اول شب فعال شده و در اواخر شب به تدريج از فعاليت آنها كاسته مي شود.فقط پشه ماده جهت تخم ريزي احتياج به خونخواري دارد و جنس نر از شيره گياهان استفاده مي كند. نيش اين حشرات دردناك است و متعاقب گزش، خارش بروز مي كند، ولي بعد از گزش هاي متعدد و متوالي فرد به آن عادت كرده و چندان احساس خارش نمي كند.]]>
</TEXT>
</DOC>
<DOC>
<DOCID>HAM2-851028-035</DOCID>
<DOCNO>HAM2-851028-035</DOCNO>
<ORIGINALFILE>/1385/851028/news/_diet.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[آب ميوه  هاي تيره شفابخش ترند]]>
</TITLE>
<TEXT>
<![CDATA[گروه سلامت - محققان مي گويند: آب سيب تيره،چهار برابر بيشتر از آب سيب شفاف از ابتلا به سرطان قلبي- عروقي مي كاهد.
البته بيشتر مصرف كنندگان نوشيدن آب ميوه شفاف را ترجيح مي دهند، چرا كه فكر مي كنند چون شفاف تر است، سالم تر هم هست، اما محققان دريافته اند كه آب ميوه هاي حاوي گوشت ميوه(پالپ)مواد مغذي بيشتري داشته بنابراين در پيشگيري از سرطان و بيماري هاي قلبي- عروقي كارآمدترند. آنها معتقدند كه وجود پلي فنول ها و آنتي اكسيدان ها در آب ميوه هاي كامل بر خاصيت درماني آنها مي افزايد.
دانشمندان با تحقيق بر ميزان پلي فنول ها در نمونه هاي مختلف آب سيب دريافته اند كه انواع تيره آن كه مقدار زيادي پالپ ميوه هم دارد، چهار برابر ساير انواع آب سيب از اين ماده مغذي دارا هستند.اين محققان بر اساس مطالعات انجام شده در دانشگاه كشاورزي راكلا در هلند دريافته اند كه روند توليد آب ميوه هاي شفاف، باعث از بين رفتن مواد ضداكسيدكننده اي موسوم به پروسيانيدين ها مي شود.
چرا كه درروند شفاف سازي،سيب هاي آب گيري شده، تحت تاثير آنزيمهاي مختلفي قرار مي گيرند، همچنين انجام عمل سانتريفيوژ بر آنها منجر به پاك سازي پالپ ميوه از اين آب ميوه ها مي شود.نويسندگان اين مقاله در ژورنال علمي غذا و كشاورزي نيز معتقدند كه تفاوت عمده اي كه در ميزان پروسيانيدين هاي آب ميوه هاي تيره و شفاف وجود دارد، ظرفيت آنتي اكسيداني آنها را به شدت تحت تاثيرقرار مي دهد.لوسي اد- كارشناس يكي از كارخانه هاي معتبر توليد آب ميوه- در اين زمينه مي گويد: آب ميوه هاي كامل( تيره)علاوه بر طعم بهتر، از بافت بي نظيري هم برخوردارند و در بيشتر مواقع حس كردن پالپ ميوه در دهان، حين نوشيدن آب ميوه براي افراد خوشايند است. اين در حالي است كه محققان در سال گذشته دريافتند، مصرف آب ميوه و سبزي ها بيشتر از سه بار در هفته خطر ابتلا به آلزايمر را به طرز چشمگيري كاهش مي دهد.محققان كانادايي همچنين دريافته اند كه نوشيدن يك ليوان آب زغال اخته در روز با افزايش هشت درصدي در ميزان كلسترول خوب(hdl)از سكته قلبي پيشگيري مي كند.]]>
</TEXT>
</DOC>
<DOC>
<DOCID>HAM2-851028-036</DOCID>
<DOCNO>HAM2-851028-036</DOCNO>
<ORIGINALFILE>/1385/851028/news/_diet.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<IMAGE>/1385/851028/news/010707.jpg</IMAGE>
<![CDATA[
كودكان آزارديده بيشتر مريض مي شوند
گروه سلامت -اين را كه بچه ها وقتي تنبيه مي شوند و آزار مي بينند، چقدر روح و روانشان صدمه مي خورد، همه كم و بيش مي دانيم؛ اما به تازگي محققان گفته اند اين تنبيه ها و آزارها، چند سال بعد، يعني در بزرگسالي هم باعث مي شود آنها در محاصره بيماري هاي جسمي  قرار بگيرند.
پايگاه اينترنتي خبرگزاري بي .بي.سي نتايج اين تحقيق را در دانشگاه كينگز لندن گزارش كرده است. در اين مطالعه هزار كودك نيوزيلندي از بدو تولد تا سن 32 سالگي پيگيري شدند و وضعيت آنها با يك آزمايش خون نسبتاً ساده و ارزان ارزيابي شد. در اين بررسي ميزان گلبول هاي سفيد خون و نيز ميزان برخي واسطه هاي التهابي مانند پروتئين c و نيز فيبرينوژن اندازه گيري شد. اين ها شاخص هاي خوبي براي پيش بيني بيماري هاي قلبي و ديابت محسوب مي شوند.
اين مطالعه نشان داد آنهايي كه ظاهرشان خيلي سالم به نظر مي رسيد، اما در سابقه شان آزارهاي كودكي وجود داشت، 2 برابر بيشتر از بقيه در معرض خطر بيماري هاي قلبي بودند. البته اين محققان كه نتايج كارشان را در آخرين شماره پيشرفت هاي آكادمي  ملي علوم منتشر كرده اند، مي گويند ممكن است توانايي كمتر مقابله اين افراد با بيماري ها به دليل آن باشد كه آنها به دنبال آزارهاي كودكي، بيشتر اضطراب داشته اند، بيشتر افسرده شده اند و همين آنها را در مبارزه عليه بيماري ها ضعيف كرده است.
اهميت اين يافته آن است كه بعد از رفتارهاي خشونت آميز با كودكان بايد منتظر عواقب دراز مدت جسمي  و رواني رفتارمان نيز باشيم.
اميد به بهبود ناتواني جنسي در سالمندان
گروه سلامت -با بالا رفتن سن، ممكن است هم در عملكرد جنسي خانم ها و هم آقايان اختلالاتي به وجود آيد. به تازگي محققان گفته اند برخي از اين اختلالات همان طور كه خودش آمده، ممكن است خودش هم از بين برود.
در مطالعه اي كه خبرگزاري رويترز آن را گزارش كرده آمده، محققان دانشگاه ماساچوست بيش از 400 مرد بين 40 تا 70 ساله را به مدت 9 سال پيگيري كردند. آنها مي خواستند سير طبيعي اختلال عملكرد جنسي را، به ويژه وقتي در اثر بالا رفتن سن به وجود مي آيد، بررسي كنند. نتايج اين بررسي نشان داد حدود يك سوم افرادي كه به اين مشكل دچارند، خود به خود و بدون هيچ درماني بهتر مي شوند(البته نه اين كه كاملاً بهبود پيدا كنند، ولي علائمشان كمتر مي شود)و البته براي يك سوم اين افراد هم قضيه كاملا برعكس است و علائمشان بدتر مي شود.
اين كه كدام بيماران بهتر مي شوند و كدام بدتر هم قسمت ديگري از نتايج كار اين محققان است. يك مقدار به شانس برمي گردد، يك مقدار هم به برخي عوامل زمينه اي، براي مثال: سن بالا، چاقي، سيگار كشيدن و داشتن يك بيماري جسمي كه باعث مي شود شانس بهبود كمتر شود. در بين آنهايي هم كه اختلال شديدتري داشتند، تعداد كمتري بودند كه بهتر شدند. اين نشان مي دهد كه همه تقصيرها را نمي توان به گردن بالا رفتن سن و سال انداخت و بعضي از عوامل خطر را مي توان تا حدي مهار كرد.
نتايج اين مطالعه در آخرين شماره نشريه اورولوژي آمريكا منتشر شده است.
كلسيم با سرطان كولون مي جنگد
گروه سلامت - قبل از سرطان، در روده بزرگ پوليپ هايي درست مي شود كه يك جور اعلام جنگ سلول هايي است كه قصد دارند سرطاني رشد كنند. محققان گفته اند مصرف كلسيم هاي مكمل مي تواند سرطاني شدن اين پوليپ ها را تا 5 سال به تأخير بيندازد.
خبرگزاري رويترز گزارش كرده است محققان دانشكده پزشكي دارتموت در نيوهمپشاير، حدود 600 نفر را انتخاب كردند كه يك بار كولونوسكوپي شده بودند و پزشك گزارش كرده بود كه در روده بزرگ آنها از اين پوليپ ها وجود دارد. به اين بيماران مكمل كلسيمي داده شد و براي 7 سال پيگيري شان كردند. بعد از 5 سال، متوجه شدند فقط 5/31 درصد آنها دچار آدنوما، يعني سرطان بدخيم گوارشي، شده اند. در حالي كه در گروه ديگري كه درمان نشده بودند، اين بدخيمي در 2/43 درصد افراد به وجود آمده بود.
البته بعد از اين مدت، ميزان بروز بدخيمي در هر دو گروه يكسان شده بود و اين نشان مي دهد كه قدرت محافظت كلسيم فقط همين 5 سال كار مي كند.
اين مطالعه كه در شماره 17 ژانويه نشريه سرطان منتشر شده، ممكن است راه هايي را براي پيشگيري از بروز سرطان در آينده باز كند. به خصوص كه پيش از اين شواهدي از رابطه كلسيم و پيشگيري از سرطان پروستات هم به دست آمده بود.]]>
</TEXT>
</DOC>
<DOC>
<DOCID>HAM2-851028-037</DOCID>
<DOCNO>HAM2-851028-037</DOCNO>
<ORIGINALFILE>/1385/851028/news/_diet.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[جهان سلامت
وبا هنوز قرباني مي گيرد]]>
</TITLE>
<TEXT>
<IMAGE>/1385/851028/news/010716.jpg</IMAGE>
<![CDATA[
 صدف كوه كن
حتي هنوز هم اگر بين مردم شايعه بيفتد كه در منطقه محل زندگي شان كسي مبتلا به وبا شده، حساب كار خودشان را مي كنند. با وجود تمام پيشرفت ها در علم پزشكي، هنوز وبا يك بيماري بالقوه كشنده به حساب مي آيد و طبيعتاً هنوز هم مردم از آن مي ترسند. حالا هم جديدترين همه گيري وبا در خاستگاه اين بيماري يعني آفريقا اتفاق افتاده. به گزارش بي بي سي، مسئولان بهداشت آنگولا، اعلام كرده اند وبا در اين كشور از ماه فوريه به بعد جان دست كم 2760 نفر را گرفته است.وزارت بهداشت آنگولا اعلام كرد تاكنون 69 هزار نفر مبتلا به وبا در اين كشور شناسايي شده اند. اين بيماري كه در ماه فوريه در رواندا پايتخت اين كشور اپيدمي شد، در حال حاضر در 18 استان جنوب غربي اين كشور هم اپيدمي شده است. سازمان بهداشت جهاني سال قبل هم نسبت به بروز اپيدمي وبا در آفريقا ابراز نگراني كرده بود: شيوع وبا در غرب آفريقا حدود پانصد نفر را از پاي درآورده و بيش از سي و يك هزار نفر را نيز در اين منطقه مبتلا كرده بود. مقامات سازمان بهداشت جهاني مي گويند شمار تلفات اين بيماري در آفريقا، بيشتر از سال هاي قبل است. شمار مبتلايان به وبا در كشور سنگال حدود 20 هزار نفر، در گينه بيسائو، حدود ده هزار و 500 نفر، در ليبريا حدود 4 هزار نفر، در گينه حدود يك هزار و 300 نفر، در موريتاني بيش از يك هزار نفر، در بوركينافاسو، حدود 400 نفر، در نيجر حدود 200 نفر و در كشور مالي بيش از 150 نفر بوده است. وباكه از طريق آب آلوده منتقل مي شود، مشكلي تكراري است و در غرب آفريقا، به خصوص در فصل باران هاي موسمي تشديد مي شود.
اپيدمي وبا، كابوسي تاريخي
در بهار سال جاري گزارش هايي از افغانستان و به دنبال آن عراق مبني بر شيوع بيماري وبا در برخي از مناطق اين كشورها منتشر شد. ابعاد مشكل تا به آن حد رسيد كه تعداد موارد وبا در افغانستان از ده هزار مورد فراتر رفت و با توجه به تردد قابل توجه اتباع افغاني در مناطق مختلف ايران زنگ خطر براي شروع يك اپيدمي در ايران نيز به صدا درآمد. در پاكستان هم وضع به همين شكل بود؛ به خصوص در ايالت بلوچستان پاكستان كه هم مرز بلوچستان ايران است.اما وبا بيماري غريبي نزد ما ايرانيان نيست. نخستين شيوع وبا در ايران به سال 1236 مربوط مي شود. 26 سال بعد، نيز وباي ديگري در شهر تهران شيوع يافت. در سال 1277 در تبريز 2474 نفر و در سال 1282 چهل هزار نفر مردند. به نوشته مورخان، در اپيدمي وبا در سال 1288 روزي 200 تا 400 نفر در كوچه و بازار و محله هاي تهران مي مردند. سرانجام با لوله كشي آب تهران در سال 1334 وبا به صورت عام ديگر مشاهده نشد و در سال 1347 به وسيله مسئولين وقت وزارت بهداري، به عنوان يك بيماري بومي كه هر آن امكان شيوع مي توانست بيابد، معرفي شد. از آن پس، ايران تا سال ها در ليست كشورهاي قرباني وبا باقي ماند تا اين كه در سال 1375 وزير بهداشت وقت ايران به سازمان هاي جهاني اعلام كرد كه ديگر وبا در ايران وجود ندارد.
وبا، بيخ گوش ما
با وجود همه تلاش هاي صورت گرفته، سال گذشته سال ديگري از خودنمايي وبا در كشور بود و پيش از آن كه فرصت برخوردي با آن به وجود آيد به سرعت همه گير شد. البته اين اپيدمي يا همه گيري خيلي گسترده نبود، اما به هرحال براي ما كه تقريباً وبا را به مرحله حذف رسانده ايم، حتي 10 مورد وبا هم يك اپيدمي به حساب مي آيد. سال پيش، تنها در 10 روز، موارد گزارش شده به بالاي 70 نفر رسيد و زنگ خطر به صدا درآمد تا آنجا كه رئيس مركز مديريت بيماري هاي وزارت بهداشت، درمان و آموزش پزشكي در گفت وگويي كنترل بيماري وبا در كشور را تا پايان مهرماه غيرقابل پيش بيني ذكر كرد و نسبت به همه گيري وبا در سطح وسيع در كشور هشدار داد.
وبا چيست؟
باكتري وبا موسوم به ويبريو كلرا در روده كوچك زندگي كرده و تكثير مي شود، اما به بافت روده آسيب نمي رساند. بعد از يك دوره كمون 24 تا 48 ساعته وبا با شروع ناگهاني اسهال آبكي بدون درد آغاز مي شود. با وجود اين كه وبا يك بيماري مرگ آور است، اما پيشگيري از آن چندان مشكل نيست. با مصرف آب يا غذاي آلوده به باكتري وبا، امكان ابتلا به اين بيماري وجود دارد. آبهاي باز مانند بركه ها، نهرها و استخرها هم مي توانند بسيار خطرناك باشند و آشاميدن آب هاي آلوده به ويژه در فصل گرما براي رفع تشنگي و يا استفاده از آب هاي آبياري درختان براي شست وشوي ميوه ها، خريد انواع خوراكي هاي خام از دست فروشان، بستني و خريد يخ آلوده يكي ديگر از راه هاي انتقال اين بيماري است
نكته اينجاست كه پيش بيني اين كه اپيدمي بيماري وبا تا چه مدت باقي بماند، بسيار مشكل است و شيوع چنين بيماريهايي نمي تواند بلافاصله پايان بگيرد و بستگي به ميزان رعايت بهداشت فردي و عمومي، اطلاع رساني مناسب و ارائه تجهيزات بيمارستاني، پزشكي و دارويي دارد. به خاطر داشته باشيد كه اپيدمي وبا در آفريقا، 30 سال به طول انجاميد.
آيا وبا قابل درمان است؟
درمان وبا ساده و موفقيت آميز است، به اين شرط كه به موقع انجام شود. از آنجايي كه بيمار به سرعت مايعات بدن را از دست مي دهد، بايد بلافاصله و به طور مداوم با نوشيدن آب و محلولهاي قندي- نمكي مانند ors، اين كمبود را جبران كند. محلول ors در تمام جهان، براي مقابله با وبا و اسهال هاي شديد به كار مي رود و مصرف فراوان آن نجات بيمار را تضمين مي كند.مهم ترين عامل گسترش وبا آب هاي آلوده است و اين بيماري با آن كه به راحتي درمان مي شود سالانه جان انسان هاي زيادي را در كشورهاي در حال توسعه مي گيرد.]]>
</TEXT>
</DOC>
<DOC>
<DOCID>HAM2-851028-038</DOCID>
<DOCNO>HAM2-851028-038</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس سازمان ملي جوانان:
ستاد ساماندهي كميته هاي امورجوانان در همه استان ها تشكيل مي شود]]>
</TITLE>
<TEXT>
<IMAGE>/1385/851028/news/010689.jpg</IMAGE>
<![CDATA[
گروه اجتماعي - رئيس سازمان ملي جوانان از تشكيل ستاد ساماندهي كميته هاي جوانان در فرمانداري هاي همه استان ها تا اوايل سال آينده خبر داد.
حجت الاسلام حاج علي اكبري در جمع خبرنگاران ضمن اعلام اين مطلب گفت: به دليل تعدد وظايف بعضي دستگاهها در حوزه جوانان كميته هاي ويژه اي نيز در سازمانها تشكيل مي شود.
وي افزود: بررسي موضوعات مربوط به امور جوانان، اوقات فراغت و آسيب هاي اجتماعي از اولويت ها و دستور كار سازمان ملي جوان است. پيگيري سهم جوانان از سازمان ها و نهادها و تسهيل فعاليت هاي سازمان ها در اين زمينه هم از جمله وظايف اين سازمان بشمار مي رود.
حاج علي اكبري در هفتمين جلسه ستاد ساماندهي امور جوانان از 16 سازمان و دستگاه ذي ربط در ستاد ساماندهي امور جوانان خواست تا با توجه به ميزان توانايي خود در بررسي موضوعات طرح شده از همه ظرفيت هاي ستاد استفاده كنند و همچنين از دولت و مجلس شوراي اسلامي تقاضا كرد بودجه مناسب براي تحقق برنامه هاي فرابخشي حوزه جوانان را در سال آينده در لايحه بودجه لحاظ كنند.
حاج علي اكبري در ادامه ساماندهي شاخص هاي امور جوانان، ارتقاي فرهنگ و هويت ديني و ملي، ساماندهي اوقات فراغت، توسعه منابع انساني، اشتغال و ازدواج و نظام رفاه و تامين اجتماعي را از جمله برنامه هاي سند توسعه ويژه ساماندهي امور جوانان خواند و افزود: سازمان ملي جوانان برنامه هايي را براي توسعه و ارتقاي مشاركت جوانان، حفظ و ارتقاي سلامت جسماني و رواني آنان، ساماندهي مطالعات علمي، ساماندهي مسكن جوانان، ارتقاي نقش نهاد خانواده و شناسايي و تقويت تشكل هاي غير دولتي و مردمي مرتبط با امور جوانان دارد.
در اين نشست مصطفي مشايخي نماينده نيروي مقاومت بسيج در ستاد ساماندهي امور جوانان نيز گفت: براي تحقق اهداف فرهنگي اين نيرو كميسيون هايي در زمينه اوقات فراغت در نظر گرفته شده است و اردوهاي فرهنگي و گردشي،نشست هاي اجتماعي و برگزاري گارگاه هاي آموزش مهارت هاي زندگي وجشنواره هاي هنري ازجمله برنامه هاي نيروي مقاومت بسيج بوده است.
مشايخي گفت: مشاوران بسيجي پس از آموزش در 65 مركز مشاوره به ارائه خدمات مشاوره پرداختند و 154 هزار دانش آموز در كارگاههاي آموزشي مهارتهاي زندگي شركت كردند.
در اين نشست قائم موهبتي رئيس سازمان جوانان جمعيت هلال احمرنيز گفت: يك ميليون و پانصد هزار جوان عضو اين سازمان هستند كه بر اساس سند راهبردي ساماندهي امور جوانان درقالب سه هزار اردوي جهادي نيكوكارانه به روستاها اعزام شدند.
ربيع ا... احمدي نماينده سازمان دانش آموزي وزارت آموزش و پرورش نيز در ا ين نشست از بازسازي 11هزار مدرسه با حضور 60 هزار دانش آموز در سال 85 خبر داد و افزود: امسال 8 طرح در زمينه هاي مختلف براي دانش آموزان پيش بيني شده است.]]>
</TEXT>
</DOC>
<DOC>
<DOCID>HAM2-851028-039</DOCID>
<DOCNO>HAM2-851028-039</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وزير رفاه پيشنهاد داد
پرداخت نقدي 25 هزار تومان يارانه در ماه به هرايراني]]>
</TITLE>
<TEXT>
<![CDATA[گروه اجتماعي - عبدالرضا مصري، وزير رفاه و تأمين اجتماعي، گفت: دولت در سال آينده با فروش سهام و يا واگذاري سهام خود به سازمان تأمين اجتماعي بخش زيادي از بدهي خود را به اين سازمان پرداخت خواهد كرد.
عبدالرضا مصري در حاشيه اجلاس بين المللي فقرزدايي و توسعه پايدار همچنين در خصوص پرداخت 12 درصد افزايش پاداش پايان خدمت بازنشستگان قبل از سال 79، اظهار كرد: براساس آخرين رأي ديوان عدالت اداري مقرر شده است بازنشستگان قبل از سال 79 مشمول افزايش 12 درصدي قرار گيرند.
مصري در جمع خبرنگاران در خصوص واگذاري كارت منزلت نيز گفت: با سازمان بازنشستگي در اين خصوص صحبت ها و هماهنگي هاي لازم انجام شده و صدور كارت براي بيش از 90 درصد بازنشستگان كشوري و لشكري انجام شده است.
وي ادامه داد: سازمان بازنشستگي مشكلي براي صدور كارت ندارد و براي تمام بازنشستگان كارت منزلت صادر خواهد شد.
وي در خصوص برنامه هاي فقرزدايي وزارت رفاه، گفت: براساس برنامه چهارم توسعه، 56 راهبرد براي فقر زدايي در نظر گرفته شده كه اين برنامه ها به صورت ساليانه در برنامه هاي دولت گنجانده مي شود و تا امروز هم ما از برنامه هاي فقرزدايي جلوتر هستيم به طوري كه در برنامه بيمه اجتماعي روستايي قرار بود از سال دوم روستاييان تحت پوشش بيمه قرار گيرند كه اين كار يك سال زودتر از موعد برنامه آغاز شد.
وزير رفاه در خصوص بيمه همگاني درماني گفت: در حال حاضر بيمه بستري شهري، پوشش كامل هزينه هاي بيماران بستري در بيمارستان هاي دولتي و دانشگاهي راتأمين مي كند.
مصري درباره هدفمند كردن يارانه ها گفت: در مرحله اول يارانه ها بايد به صورت نقدي پرداخت شود يعني به هر ايراني ماهانه تقريباً 25 هزار تومان پرداخت شود.
عبدالرضا مصري افزود: هدفمند كردن يارانه ها با 2 روش قابل تعريف است، يك روش اين است كه يارانه ها به جاي اين كه به اقشار خاصي از جامعه كه عموماً توانمندان جامعه هستند تعلق گيرد به اقشار ضعيف جامعه پرداخت شود.
وي ادامه داد: به طول مثال در حال حاضر كسي كه داراي خودرو است و روزانه 10 ليتر بنزين مصرف مي كند به صورت غيرمستقيم روزانه 4هزار تومان يارانه مصرف مي كند در حالي كه كسي كه خودرويي ندارد از اين سهم يارانه ها محروم است.
وزير رفاه و تأمين اجتماعي افزود: روش دوم است كه يارانه ها به صورت نقدي پرداخت شود،يعني هر چقدر كه پول يارانه داده مي شود محاسبه شده و تمام يارانه ها قطع شود و در ماه به هر ايراني تقريباً 25هزار تومان يارانه تعلق گيرد.
وي با تصريح بر اينكه بهترين عدالت برقراري مساوات است، ادامه داد: اين 25هزار تومان را هر فردي از هر قشري مي تواند به گونه اي مصرف كند. كسي با آن بنزين خودرو   خود را تأمين مي كند و كسي با آن كفش مي خرد.]]>
</TEXT>
</DOC>
<DOC>
<DOCID>HAM2-851028-040</DOCID>
<DOCNO>HAM2-851028-040</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ايجادشبكه ملي پايش غذا و مواد بهداشتي آرايشي]]>
</TITLE>
<TEXT>
<![CDATA[گروه اجتماعي- وزارت بهداشت درمان و آموزش پزشكي شبكه ملي پايش غذا و مواد بهداشتي آرايشي را راه اندازي مي كند.
بهروز جنت، رئيس اداره برنامه ريزي و اطلاع رساني اداره كل نظارت بر مواد غذايي آشاميدني و آرايشي بهداشتي وزارت بهداشت با اعلام اين خبر گفت:در اين طرح تمامي اطلاعات مربوط به سبد غذايي خانوارهاي ايراني، سموم استفاده شده در صنعت كشاورزي، بيماري هاي ناشي از غذا و فرمولاسيون مواد غذايي گردآوري خواهد شد.جنت با اشاره به اينكه هم اكنون تمامي اين اطلاعات در بخش هاي مختلف وزارت بهداشت توليد مي شود افزود:" جمع آوري، دسته بندي و استخراج اطلاعات با توجه به داده هاي آماري كه در اختيار وزارتخانه قرار دارد انجام شده و بر اساس آنها به برنامه ريزي براي تغذيه مناسب اقدام خواهد شد.به گفته رئيس اداره برنامه ريزي و اطلاع رساني اداره كل نظارت بر مواد غذايي آشاميدني و آرايشي بهداشتي وزارت بهداشت اين طرح با همكار ي وزارت جهاد كشاورزي انجام خواهد شد.]]>
</TEXT>
</DOC>
<DOC>
<DOCID>HAM2-851028-041</DOCID>
<DOCNO>HAM2-851028-041</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مدير كل دارو و مواد مخدر وزارت بهداشت:
300 لابراتوار توليد هروئين در افغانستان فعال است]]>
</TITLE>
<TEXT>
<![CDATA[گروه اجتماعي- مدير كل دارو و مواد مخدر وزارت بهداشت گفت: حدود 300 لابراتوار توليد هرويين در افغانستان فعال است كه با استفاده از پيش سازهاي خالص اروپايي هرويين كريستال توليد مي كنند و توان توليد 500 تن هرويين را در سال دارند.
به گزارش پايگاه اطلاع رساني ستاد مبارزه با مواد مخدر محمدرضا فاضلي افزود: اگر فرض كنيم كه حدود 5 هزار تن ترياك در افغانستان تبديل به هرويين مي شود حدود 10 درصد آن يعني معادل 500 تن هرويين در اين كشور توليد مي شود. فاضلي ادامه داد:  ماده مخدر كراك كه در ايران نيز وجود دارد در نوع اصلي خود يك ماده تركيبي برگرفته از كوكائين است اما در ايران اين ماده مخلوطي از مواد مخدر مختلف است كه بخش عمده آن را هرويين فشرده و خالص تشكيل مي دهد و بسيار مخرب است.
وي گفت: بيش از 15 نوع ماده پيش ساز مواد مخدر در جهان وجود دارند كه فقط دو نوع آن در كشور ما وجود دارد و مهمترين و بحث برانگيزترين آن اندريد استيك است كه تاكنون مورد قاچاق شده آن به ايران ديده نشده است.
وي گفت: عمده ترين پيش سازهاي مواد مخدر در كشور ما پرمنگنات پتاسيم و اندريد استيك است كه براي ضد عفوني مرغداري ها و صنايع كنسانتره روي و سرب و نيز صنايع دارويي كاربرد دارند، واردات اين مواد كاملاً تحت نظارت وزارت بهداشت است و تاكنون هيچ موردي از واردات غيرقانوني اين مواد به كشور گزارش نشده است.
فاضلي گفت: اندريد استيك ماده پيش ساز ديگر مواد مخدر است كه مستقيماً در ساخت هرويين از آن استفاده مي شود در كشور ما نيز اين ماده به صورت قانوني با مجوز وزارت بهداشت براي ساخت داروهاي مخدر از جمله استامينوفن وارد مي شود.
وي گفت: اندريد استيك در كشورهاي چين، هند و كشورهاي اروپايي توليد مي شود كه نوع اروپايي آن كيفيت و خلوص بيشتري دارد و با توجه به مشاهده هرويين كريستال و با خلوص بالا در منطقه مي توان گفت ماده اوليه توليد هرويين در افغانستان فقط از نوع آسيايي نيست و نوع اروپايي آن، كه به صورت غير قانوني از اروپا به اين كشور منتقل شده نيز وجود دارد.]]>
</TEXT>
</DOC>
<DOC>
<DOCID>HAM2-851028-042</DOCID>
<DOCNO>HAM2-851028-042</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حق عائله مندي بازنشستگان تأمين اجتماعي 45 هزار تومان كمتر از سايربازنشستگان]]>
</TITLE>
<TEXT>
<![CDATA[مهر:رئيس كانون بازنشستگان و مستمري بگيران سازمان تأمين اجتماعي گفت: حق عائله مندي بازنشستگان تأمين اجتماعي 45 هزار تومان كمتر از بازنشستگان كشوري و لشكري است.
علي اكبر خبازها افزود: نرخ تورم هر ساله در حال افزايش است اما حق عائله مندي بازنشستگان تأمين اجتماعي تغييري نمي كند و بازنشستگان تأمين اجتماعي، حق عائله مندي كماكان در حدود 45 هزار تومان كمتر از بازنشستگان كشوري و لشكري دريافت مي كنند.
رئيس كانون بازنشستگان و مستمري بگيران سازمان تأمين اجتماعي گفت: در حال حاضر بازنشستگان كشوري در حدود 80 هزار تومان حق عائله مندي دريافت مي كنند در حالي كه بازنشستگان تأمين اجتماعي در حدود 21 هزار تومان دريافت مي كنند.وي افزود: در جامعه كنوني تمامي بازنشستگان به لحاظ تورم موجود در كشور از وضعيت مالي مناسبي برخوردار نيستند، اما در دريافت خدمات تبعيض هاي بسياري ميان بازنشستگان تأمين اجتماعي با كشوري قائل مي شوند.
خبازها تصريح كرد: علاوه بر پائين بودن ميزان حق عائله مندي، عدم افزايش حقوق به 200 هزار تومان نيز بر مشكلات بازنشستگان تأمين اجتماعي افزوده است و اغلب اين قشر براي تأمين حداقل نيازهاي خود و خانواده با مشكلات عديده اي مواجه هستند.
رئيس كانون بازنشستگان و مستمري بگيران سازمان تأمين اجتماعي خاطر نشان كرد: وجود مشكلات عديده امروزه بازنشستگان تأمين اجتماعي را كلافه كرده است و اين در حالي است كه تاكنون دولت و سازمان تأمين اجتماعي نتوانسته اند در راستاي حل مشكلات بازنشستگان اقدامي انجام دهند.]]>
</TEXT>
</DOC>
<DOC>
<DOCID>HAM2-851028-043</DOCID>
<DOCNO>HAM2-851028-043</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[همايش ترك سيگار برگزار شد]]>
</TITLE>
<TEXT>
<![CDATA[گروه اجتماعي - دومين همايش پيشگامان سلامتي با حضور ترك كننده هاي موفق و خانواده هاي آنان در سالن شهيد عباس واعظي منطقه 14 شهرداري تهران برگزار شد.
آقايي نيا محقق مركز بيماريهاي ريوي دانشگاه علوم پزشكي در اين همايش گفت: متأسفانه برخي از خانمهايي كه سيگار مي كشند تصور مي كنند با اين كار وزن خود را كاهش خواهند داد. در حالي كه سيگار به علت افزايش كاذب سوخت و ساز بدن وزن را پايين مي آورد و پس از مدتي عوارض اعتياد آور نيكوتين نتايج زيانبارتري خواهد داشت. علاوه بر اين سيگاريها به نسبت كساني كه سيگار نمي كشند علاقه بيشتري به مواد شيرين و چرب دارند كه خود باعث آسيب بيشتر خواهد شد. در اين مراسم كه با همكاري كلينيك ترك سيگار و شهرداري منطقه برگزار شد در كنار ارائه برنامه هاي آموزشي از پيشكسوتان اين مركز كه موفق به ترك دائمي سيگار شده بودند تقدير به عمل آمد. در طول هشت سال فعاليت كلينيك ترك سيگار 2756 نفر به صورت رايگان از خدمات آن بهره مند شدند كه 2147 نفر از اين تعداد را مردان و 609 نفر را زنان تشكيل مي دهند. بنا به آمارهاي سازمان بهداشت جهاني ايران در ميان ده كشور اول واردكننده سيگار قرار دارد. و اين در حالي است كه بنا به گزارش فائو در سال گذشته 21 هزار تن برگ توتون در ايران توليد شده است.]]>
</TEXT>
</DOC>
<DOC>
<DOCID>HAM2-851028-044</DOCID>
<DOCNO>HAM2-851028-044</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[از ابتداي سال 86 اجرا مي شود
ممنوعيت جابه جايي بار و مسافر با وسايل نقليه بدون مجوز]]>
</TITLE>
<TEXT>
<IMAGE>/1385/851028/news/010686.jpg</IMAGE>
<![CDATA[
گروه اجتماعي- از ابتداي سال آينده، جابه جايي مسافر با وسايل نقليه بدون مجوز مسافربري عمومي و جابه جايي بار با وانت بارهاي بدون مجوز وانت بار عمومي، ممنوع خواهد بود.
بر اساس آيين نامه ساماندهي مسافربرها و وانت بارهاي عمومي، مسئوليت تهيه و تدوين ضوابط تأسيس شركت هاي تعاوني و خصوصي مسافربري و باربري عمومي شهري به منظور تصويب در ستاد تبصره 13 بر عهده وزارت كشور و با همكاري وزارتخانه هاي كار و تعاون گذاشته شده است.
اين آيين نامه پيش بيني كرده است كه خودرو مسافربر فعال و وانت بار فعال پس از يك سال نصب پلاك موقت، در صورت كاركرد مورد تاييد اتحاديه تاكسيراني هاي شهري كشور، پلاك عمومي اخذ خواهد كرد.
در صورت تخصيص يارانه سوخت، سهميه بندي يارانه نوسازي ناوگان و ساير تسهيلات و امكانات به تاكسي، مسافربر و وانت بار داراي پلاك عمومي مشابه تاكسي مشمول آن تسهيلات و امكانات خواهد بود.
بر اساس آيين نامه ساماندهي مسافربرها و وانت بارهاي عمومي، سند مالكيت خودرو مسافربر، توسط اتحاديه تاكسيراني هاي شهري كشور به مهر خودرو مسافربر عمومي و سند مالكيت وانت بار عمومي توسط اين اتحاديه به مهر وانت بار عمومي ممهور مي شود.
همچنين كليه تسهيلاتي كه به خودرو مسافربري تعلق مي گيرد به ويژه سهميه سوخت بر اساس نفر- كيلومتر كاركرد خودرو محاسبه شده و تخصيص داده خواهد شد.
اين آيين نامه تصريح دارد كه مسافربرهاي عمومي موظف اند پس از اعلام شوراي عالي هماهنگي ترافيك شهرهاي كشور، از سامانه پرداخت كرايه از طريق كارت اعتباري حمل ونقل همگاني براي اخذ كرايه استفاده كنند و تحت پوشش شركت هاي مسافربري شهري فعاليت نمايند و از همه مزاياي شغلي مربوطه برخوردار شوند.
آيين نامه تأكيد مي كند كه در صورت عدم رعايت شرايط سامانه پرداخت كرايه از طريق كارت اعتباري، مطابق دستورالعمل انضباطي با راننده خاطي برخورد خواهد شد.]]>
</TEXT>
</DOC>
<DOC>
<DOCID>HAM2-851028-045</DOCID>
<DOCNO>HAM2-851028-045</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سال آينده آغاز مي شود
اجراي طرح جديد خروج افغان ها از ايران]]>
</TITLE>
<TEXT>
<![CDATA[ايسنا: مديركل امور اتباع و مهاجرين خارجي وزارت كشور گفت: از سال 86، طرح جديد خروج اتباع غيرمجاز افغان از كشور آغاز مي شود.
احمد حسيني تعداد افغانهاي داراي گذرنامه و ويزا در كشورمان(ثبت شده ها)را 925 هزار نفر اعلام كرد و گفت: اما آمار دقيقي در مورد افغانهاي غيرمجاز(ثبت نشده)وجود ندارد و با اجراي اين طرح همه جانبه  و با هماهنگي همه دستگاه هاي مسئول خروج اتباع غيرمجاز افغان از كشور اجرايي مي شود.
وي افزود: شوراي هماهنگي اتباع خارجي با ابلاغ آيين نامه لزوم قرار كفالت و سپردن وثيقه براي صدور رواديد اتباع افغان موافقت كرده و طبق آن، افغانها بدون اين دو نمي توانند وارد كشور شوند. مديركل امور اتباع و مهاجرين خارجي خبر داد: از ابتداي سال تا كنون 150هزار افغاني غيرمجاز دستگير و اخراج شده اند.
وي افزود: در مورد افغاني هايي كه به دليل يافتن شغل به ايران مهاجرت كرده اند، وضعيت تغيير پيدا كرده است؛ چرا كه صدور رواديد براي آنها بر خلاف قوانين و مقررات صدور رواديد بين المللي بوده و سفارتخانه براي صدور رواديد بايد نسبت به شغل و نحوه امرار معاش آنها مطمئن باشد.
حسيني گفت: بدين ترتيب، جمع زيادي از افغانها، پشت مرزها باقي مانده اند؛ چرا كه ورودشان دليلي غير از يافتن كار نبوده است؛ اين در حاليست كه اگر تبعه افغان، نيازمند رواديد با حق كار است، بايد به موجب مقررات كار، از سفارت ايران در افغانستان ويزا بگيرد و بدون داشتن رواديد كار، حق كار كردن در ايران را نخواهد داشت.
حسيني در پاسخ به علت شكست طرح خروج داوطلبانه اتباع افغان از ايران خاطرنشان كرد : متاسفانه وزارت كار و كارفرمايان، در اين زمينه، همكاري لازم را با وزارت كشور و نيروي انتظامي نكردند و نتوانسته ايم اين هماهنگي را برقرار كنيم. وي در همين زمينه به نبود اراده لازم در بين مسئولان كشور افغانستان براي كنترل مرزها، بازار كار آسان و در دسترس ايران، اعتماد بخشي از مردم كشورمان و از همه مهمتر نياز مرزها به پوشش كامل مراقبتي اشاره كرد و خبر داد.
]]>
<IMAGE>/1385/851028/news/010683.jpg</IMAGE>
<![CDATA[
30درصدمبلغ جريمه هاي رانندگي براي تقويت پليس
استفاده مي شود
پليس: 30درصد جرائم راهنمايي و رانندگي براي تقويت تجهيزات پليس استفاده مي شود.
كميسيون قضائي مجلس شوراي اسلامي، لايحه اي را تصويب كرد كه در صورت تصويب نهايي، 30درصد مبلغ جريمه راهنمايي و رانندگي براي تقويت تجهيزات پليس استفاده مي شود.
عزت الله يوسفيان عضو اين كميسيون گفت: پس از بررسي، لايحه رسيدگي به تخلفات و اخذ جريمه هاي مربوط به امور حمل ونقل با 24ماده در كميسيون حقوقي و قضائي به اتمام رسيد. وي گفت: در نشستي كه در هيات عالي نظارت برگزار شد، مسئله اعطاي سكه، پاداش و سفرهاي خارجي در وزارتخانه ها نيز مورد بحث و بررسي قرار گرفت.
وزارت بهداشت درمان و آموزش پزشكي هشدار داد:
روزهاي سخت براي بيماران خاص
گروه اجتماعي - بيماران خاص براي تهيه دارو در 2 ماه پاياني سال با مشكل روبرو خواهند شد.
علي تنها، مدير امور عمومي و مالي معاونت غذا و داروي وزارت بهداشت درمان و آموزش پزشكي، در اين باره گفت: براي تهيه داروي بيماران خاص در دو ماه پاياني سال جاري وزارت بهداشت با كسري بودجه  70-60 ميليارد توماني روبروست.وي با اشاره به اينكه بودجه تهيه داروي بيماران خاص از ابتداي سال 84 تا كنون افزايش نيافته است افزود: بودجه 224 ميلياردي يارانه دارو طي سالهاي 84و 85 ثابت نگه داشته شده و هيچ افزايشي نداشته در حاليكه قيمت داروي اين بيماران مرتبا افزايش يافته است.به گفته مدير امور عمومي و مالي معاونت غذا و داروي وزارت بهداشت درمان و آموزش پزشكي تدارك تهيه داروي اين بيماران در ماه هاي پاياني سال نيازمند تصميم هرچه سريعتر نمايندگان مجلس شوراي اسلامي براي اختصاص بودجه مورد در خواست وزارت بهداشت است.
ذخيره دارو براي مقابله با آنفلوآنزاي پرندگان
گروه اجتماعي - هيچ موردي از آنفلوآنزاي پرندگان در كشور ديده نشده با وجود اين وزارت بهداشت همچنان براي مقابله احتمالي با اين بيماري به ذخيره دارو اقدام مي كند.
عباس زارع نژاد مدير كل روابط عمومي وزارت بهداشت در توضيح موارد مشكوك گزارش شده از آنفلوآنزاي پرندگان در كشور گفت: 3 مورد فوت مشكوك در بيمارستانهاي فياض بخش و امام خميني(ره)گزارش شده بود اما پس از بررسي هاي انجام شده توسط كارشناسان هيچيك از اين موارد بر اثر ابتلا به اين بيماري نبوده است.اما وي تاكيد كرد: با توجه به مشاهده اين بيماري در كشورهاي همجوار در استان هايي كه احتمال بروز بيماري وجود دارد وزارت بهداشت همچنان سيستم مراقبت فعال را به كار مي گيرد.به گفته زارع نژاد جمع آوري و انبار كردن دارو و نيز خريد ماده اوليه براي ساخت دارو در كشور توسط اين وزارتخانه انجام شده است.]]>
</TEXT>
</DOC>
<DOC>
<DOCID>HAM2-851028-046</DOCID>
<DOCNO>HAM2-851028-046</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بامردم]]>
</TITLE>
<TEXT>
<![CDATA[بهره وام بانكي
@ عليرغم كاهش بهره وام بانكي، هنوز وام گيرندگان ناچارند بهره وام هاي 10 تا 13ساله را 24درصد پرداخت كنند. پيشنهاد مي كنم در اين مورد، بانك ها تخفيفي در حق گيرندگان وام به نسبت كاهش بهره وام، قائل شوند.
اسرافيل صالحي- تهران
سنگ نما و تخريب طبيعت
@ با رواج كاربرد سنگ در نماي ساختمان ها كه در ايران همه گير شده است و در مورد پيامدهاي آن هنگام وقوع زلزله، هشداري داده نمي شود. معادن سنگ نيز پس از بهره برداري به حال خود و به صورت تخريب گسترده طبيعت رها مي شوند، در حالي كه بهره برداران موظف اند، حداكثر تلاش خود را براي مرمت مكان حفاري شده به عمل آورند. سازمان حفاظت محيط زيست نبايد در اين مورد، سكوت كند.
علي اكبر بادامستاني- نظرآباد ساوجبلاغ
براي جبران خسارت
پيشنهاد مي كنم شركت مخابرات در ازاي زياني كه بر اثر پايين آمدن بهاي سيم كارت تلفن همراه، متوجه خريداران شده است، حداقل به نحوي براي زيان ديدگان در نرخ مكالمات تخفيف قائل شود تا زيان هاي وارده مستهلك گردد.
سيدرضا عابدي- تهران
ضرورت ارزيابي
@ كاهش ارتفاع و طبقات برج جهان نماي اصفهان براي حفظ ارزش جهاني نقش جهان، يك اقدام مثبت است اما چرا در زمان اجراي چنين بناهايي، ارزيابي هاي لازم براي جلوگيري از واردشدن خسارت به ميراث  فرهنگي به عمل نمي آيد؟
نياز جعفري- اصفهان
خوشحاليم و...
از اعلام پرداخت پاداش بازنشستگان قبل از سال  1379 بسيار خرسنديم و اميدواريم اين وعده همچون گذشته به بوته فراموشي سپرده نشود.
قدسيه پوش نگاه- تهران
پارك ناهارخوران
پارك ناهارخوران گرگان از معدود جاذبه هاي طبيعي گردشگري مهم كشور ماست. اما مشاهده مي شود، اين پارك نيز كم كم در آستانه دخل وتصرفاتي قرار مي گيرد كه آن را در معرض تهديد قرار مي دهد. شايسته است براي حفظ اين جاذبه طبيعي كم نظير، مراقبت كافي به عمل آيد.
م. اخلاقي- گرگان
بهبود رفتار
وضعيت عرضه ميوه و تره بار و نحوه برخورد با مشتريان در ميدان ميوه و تره بار اختياريه، نسبت به گذشته بهتر شده است وازاين بابت ممنونم.
طلعت. ش- تهران
يك طرفه كنيد
پيشنهاد مي كنم براي حفظ جان عابران پياده - به ويژه دانش آموزان - در صورت امكان، ترافيك در حد فاصل انديشه 5 تا 11 در خيابان شهيد بهشتي، يك طرفه اعلام شود.
حسين آبادگر- تهران
ريشه هاي جرائم
@ افزايش جرائم در بابلسر به ويژه چند فقره قتل در سه سال اخير، مايه نگراني است. بيشترين موجبات اختلاف در اين شهر بندري، افزايش دلالي در خريدوفروش زمين و رويارويي خانواده هاست. بايد بساط دلالي هاي زيان آور برچيده گردد و جوانان به سمت كار مولد هدايت شوند.
غلام ظاهري- بابلسر
پل عابر پياده
به علت قرارگرفتن ايستگاه هاي اتوبوس و سواري در زير پل ملاصدرا در بزرگراه چمران، عابراني كه در اين ايستگاه پياده مي شوند، راهي براي ورود به خيابان ملاصدرا ندارند. ايجاد پل عابر پياده در اين مكان ضروري است.
گودرز صادقي- تهران
نياز به فوريت هاي پزشكي
تعدادي از محله هاي مسكوني از جمله سرحدآباد، بنفشه، حسين آباد و... در پيرامون شهر كرج نياز به يك واحد فوريت هاي پزشكي دارند كه اميدواريم تأمين شود.
حميدرضا. گ- كرج
خودداري از پرداخت مبلغ انصراف
سال گذشته براي خريد يك سيم كارت با پرداخت 360هزار تومان ثبت نام كردم. حال كه قيمت آن در بازار آزاد از مبلغ پرداختي كمتر شده و با توجه به اين كه حق انصراف طبق قرارداد وجود دارد، مركز مربوطه از استرداد مبلغ خودداري مي كند؛ در حالي كه حدود يك سال اين مبلغ در اختيارشان بوده است.
فرانك اسلاميشيراز
مشكل خودروي صفركيلومتر
پس از يك سال انتظار، بالاخره موفق به تعويض خودرو فرسوده خود با يك پرايد نو دوگانه سوز شدم كه از بدو تحويل هنگام توقف خودرو خاموش و با استارت مجدد به حركت مي افتاد. به يكي از نمايندگي هاي سايپا مراجعه كردم اعلام كردند كه اين گونه مشكلات فقط از طريق نمايندگي و تعميرگاه مركزي قابل حل است. سؤال اينجاست چرا بايد يك خودروي نو اين مشكلات را داشته باشد كه وقت و زمان خريدار را اين گونه تلف كند؟
عليرضا الهيارياهواز
خودداري از انتقال سند
حدود 8 سال پيش آپارتماني را با پرداخت كل مبلغ خريداري كرديم كه قرار شد ظرف يك ماه فروشنده اقدام به انتقال سند كند اما از طريق بهانه هاي مختلف از اين كار سرباز زد تا اين كه از طريق توسل به وكيل توانستيم پس از 3سال به سند مالكيت برسيم، اما ايشان جهت تحويل انباري و تلفن ثابت نيز همان خلف وعده را ادامه داد. براي تحويل انبار درخواست 7ميليون تومان كرد كه با اقدام قانوني هنوز موفق به دريافت انباري نشده ام. از دادگستري محترم استدعا دارد با پياده كردن طريقي مانع اين گونه سودجويي ها از طرف برخي افراد شود.
ترانه غفوريتهران
آب آشاميدني غيرقابل شرب
آب آشاميدني شهرك امام خميني واقع در انتهاي بزرگراه شهيد بابايي به خاطر داشتن املاح سنگين قابل شرب نيست و جرمي كه از اين املاح در لوله ها رسوب مي كند اجبارا هر چند وقت آنها را جرم گيري مي كنيم. از مسئولان ذي ربط درخواست مي شود به خاطر سلامتي و بهداشت مردم، نسبت به رفع مشكل، چاره انديشي كنند.
ابراهيم خطيبيتهران
عدم حفاري تلفن به خاطر بدهي
بيش از چهارماه پيش جهت دريافت يك خط ثابت تلفن كه قرار بود فوري تحويل شود در مخابرات كيان مهر كرج ثبت نام كردم كه پس از گذشت اين مدت اعلام مي كنند كه به خاطر بدهي كه به شهرداري دارند، مجوز حفاري داده نمي شود. آيا نبايد زماني كه ثبت نام مي كردند مراجعه كننده را مطلع مي كردند كه از ثبت نام صرف نظر نمايد؟
هيبت الله شهبازي - مهرشهركرج]]>
</TEXT>
</DOC>
<DOC>
<DOCID>HAM2-851028-047</DOCID>
<DOCNO>HAM2-851028-047</DOCNO>
<ORIGINALFILE>/1385/851028/news/_ejtem.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ مسئولان]]>
</TITLE>
<TEXT>
<![CDATA[مقدور نمي باشد
احتراما، در پاسخ به مطلب مندرج در شماره 4160 مورخ26‎/9‎/،85 تحت عنوان تقاضاي نصب سرعت گير در خيابان پيروزي- واقع در خيابان دهم فروردين بعد از پارك گل نما به اطلاع مي رساند: در آدرس اعلام شده توسط شهروند گرامي دو مدرسه وجود دارد كه نسبت به نصب سرعت گير در محل مناسب اقدام گرديده است و نصب سرعت گير ديگري با فاصله نزديك به محل مورد اشاره، مغاير با ضوابط كميته فني مي باشد.
روابط عمومي شهرداري منطقه 14تهران
پس از رفع مشكل اقدام مي شود
احتراما، در پاسخ به مطلب مندرج در صفحه 6 آن جريده وزين مورخه 13/9/85(ستون پيام هاي مردمي)با موضوع تبديل فضاي سبز خيابان مسلم پارك به استحضار مي رساند: با توجه به بررسي به عمل آمده عمليات عمراني احداث فضاي سبز در محل فوق به دليل داشتن معارض متوقف گرديده و موضوع از طريق مراجع قضايي در حال رسيدگي مي باشد. ان شاءالله پس از رفع مشكل مذكور و تملك محل مورد نظر نسبت به تكميل عمليات احداث پارك در اسرع وقت اقدام مي گردد.
روابط عمومي شهرداري منطقه 15 تهران]]>
</TEXT>
</DOC>
<DOC>
<DOCID>HAM2-851028-048</DOCID>
<DOCNO>HAM2-851028-048</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به دنبال در خواست استرداد ازسوي دولت، صورت گرفت
لايحه مديريت خدمات كشوري در ابهام]]>
</TITLE>
<TEXT>
<IMAGE>/1385/851028/news/010803.jpg</IMAGE>
<![CDATA[
گروه اقتصادي- سرنوشت لايحه مديريت خدمات كشوري كه از چندين ماه پيش در كميسيون مشترك مجلس شوراي اسلامي در قالب اصل 85 قانون اساسي بررسي و تصويب شد و قرار بود اين هفته براي تعيين مدت زمان اجراي آزمايشي در صحن علني مجلس مطرح شود، با درخواست دولت براي باز پس گيري آن با ابهام روبرو شد.
به گفته محمدباقر بهرامي رئيس كميسيون مشترك رسيدگي به لايحه مديريت خدمات كشوري، اين كميسيون در خصوص لايحه فوق بيش از 5 هزار ساعت كار كرده است و اين لايحه طي دو جلسه در جلسه سران سه قوه و دو جلسه با حضور رئيس جمهوري در كميسيون مشترك بررسي شده و دولت و مجلس پيش از اين در خصوص بار مالي آن توافق كرده بودند.
اين در حالي است كه دو هفته پيش نمايندگان دولت و مجلس در جلسه  اي مشترك بر سر اجراي فصل هاي دهم و سيزدهم لايحه مديريت خدمات كشوري با بار مالي 3 هزار ميليارد توماني از ابتداي سال 86 توافق كرده  بودند، اما رئيس مجلس ديروز خبر درخواست دولت براي پس گرفتن لايحه مديريت خدمات كشوري را تأييد كرد و گفت: دولت كتباً تقاضاي استرداد اين لايحه را كرده و اگر مذاكرات ما با دولت براي يافتن يك راه حل مرضي الطرفين به نتيجه نرسد، طبيعي است كه بايد تقاضاي استرداد اين لايحه را از سوي دولت در مجلس به رأي بگذاريم. وي افزود: دولت از بار مالي اين لايحه نگران است و مجلس هم مايل نيست قانوني را تصويب كند كه بار مالي بيش از توان دولت داشته باشد، يا دولت موفق به اجراي آن نشود.
در حالي كه حدادعادل از تلاش براي نزديك كردن ديدگاه هاي دولت و مجلس درباره سرنوشت اين لايحه خبر داد، موسي الرضا ثروتي عضو كميسيون مشترك رسيدگي به لايحه مديريت خدمات كشوري در اين باره به خبرنگار همشهري گفت: دولت سه هفته پيش در نامه اي به امضاي دبير هيأت دولت خواستار استرداد لايحه مديريت خدمات كشوري شده بود، اما هيأت رئيسه مجلس اين نامه را قبول نكرد و به دولت ارجاع داد و درخواست كرد كه اين نامه با امضاي معاون اول رئيس جمهوري ارائه شود و سه روز پيش دولت مجدداً درخواست استرداد لايحه مديريت خدمات كشوري را با امضاي معاون اول رئيس جمهوري به مجلس ارائه كرد.وي درباره علل درخواست دولت براي استرداد لايحه مديريت خدمات كشوري نيز گفت: پيش از اين رئيس جمهوري وعده داده بودند كه با بار مالي 5 هزار ميليارد توماني لايحه براي گنجاندن در بودجه سال 86 موافقت خواهند كرد و در جلسه دو هفته گذشته اعضاي كميسيون مشترك مجلس رئيس جمهوري با بار مالي 3 هزار ميليارد توماني لايحه موافقت كردند و نسبت به كليات لايحه مخالفتي مطرح نكردند.
وي درباره سرنوشت اين لايحه گفت: براي استرداد لايحه بايد صحن علني مجلس به آن رأي دهد، كه گمان نمي كنم مجلس با استرداد آن موافقت كند و در اين صورت، با تصويب مدت زمان اجراي آزمايشي لايحه در صحن علني كه احتمالا هفت سال خواهد بود،  لايحه به شوراي نگهبان خواهد رفت و در صورت مخالفت شوراي نگهبان احتمال ارجاع آن با مجمع تشخيص مصلحت نظام وجود دارد.
در همين رابطه محمد خوشچهره ديگر نماينده مجلس نيز به خبرنگار ما گفت: هم اكنون فضاي مجلس اين گونه نيست كه با استرداد لايحه به دولت موافقت كند، اما اين احتمال وجود دارد كه پس از نشست مشترك هيأت رئيسه مجلس با دولت در اين رابطه، مجلس با درخواست دولت براي استرداد لايحه موافقت كند، چرا كه در صورت مخالفت دولت با اجراي يك لايحه، تصويب آن از سوي مجلس كار را دشوارتر مي سازد.
محسن كوهكن عضو هيأت رئيسه مجلس نيز درباره سرنوشت لايحه به خبرنگار ما گفت: اگر لايحه اي در شور اول به تصويب مجلس نرسيده باشد، در صورت درخواست دولت براي استرداد آن مجلس موظف به استرداد لايحه است. اما در مورد لايحه مديريت خدمات كشوري از آنجا كه اين لايحه در شور اول به تصويب مجلس رسيده، قاعدتاً درخواست استرداد آن از سوي دولت بايد در صحن علني مجلس به تصويب برسد. وي علت عدم بررسي لايحه مديريت خدمات كشوري در جلسه روز سه شنبه را به درخواست استرداد دولت مربوط ندانست و گفت: روز سه شنبه به علت حضور وزير مسكن، امكان در دستور كار قرار گرفتن لايحه مهيا نشد، اما اكنون با ابلاغ نامه استرداد لايحه از سوي دولت، ابتدا اين درخواست در صحن مجلس مطرح خواهد شد و در صورت رأي نياوردن آن، مجلس نسبت به تعيين مدت زمان آزمايشي اجراي آن تصميم گيري خواهد كرد.]]>
</TEXT>
</DOC>
<DOC>
<DOCID>HAM2-851028-049</DOCID>
<DOCNO>HAM2-851028-049</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير تعاون:
راه اندازي بانك توسعه تعاون قطعي است]]>
</TITLE>
<TEXT>
<IMAGE>/1385/851028/news/010788.jpg</IMAGE>
<![CDATA[
گروه اقتصادي- راه اندازي بانك توسعه تعاون به هر طريقي حتي استفاده از امكانات خودمان قطعي است، اما هر قدر بتوانيم از ظرفيت دولت براي راه اندازي آن استفاده كنيم اين موضوع به نفع خواهد بود.
وزير تعاون با بيان اين مطلب، گفت: احتمالا اين بانك از ابتداي سال 86 فعاليت خود را با سرمايه اوليه 350 ميليارد تومان آغاز مي كند.
محمد عباسي با بيان اينكه درصدد هستيم تا سهم بخش تعاوني در قالب منابع موجود را افزايش دهيم،  افزود: در گذشته نزديك به 80 درصد اقتصاد كشور دولتي بود و20درصد ديگر اقتصاد نيز نقش بسيار كمرنگي داشت، ولي اكنون قرار است كه بخش تعاون نقش پايدارتري داشته باشد كه اين امر با داشتن ساختاري قوي تر محقق مي شود.
وي با اشاره به اينكه اين بخش مي تواند از ظرفيت واگذاري، سهم بيشتري را به خود اختصاص دهد، تأكيد كرد: اگر هدفمان اشتغال زايي است بايد ابزار بهتري را در اين زمينه پيدا كنيم.
وي به ميزان اعطاي تسهيلات اشتغال زايي از سوي صندوق تعاون اشاره كرد و گفت: در حال حاضر براي راه اندازي طرح هاي زود بازده بانك هاي كشور نزديك به 80 ميليارد تومان تسهيلات مي دهند، در حالي كه صندوق تعاون كه سرمايه آن يك صدم سرمايه بانك هاي ديگر نيست نزديك به 150 ميليارد تومان تسهيلات براي اشتغال زايي اختصاص داده است.
وي ميزان اشتغالي كه بايد در بخش تعاوني ايجاد شود را 350 هزار فرصت شغلي ذكر كرد و افزود: سهم بخش تعاون از صادرات غير نفتي نيز، معادل يك ميليارد دلار است.]]>
</TEXT>
</DOC>
<DOC>
<DOCID>HAM2-851028-050</DOCID>
<DOCNO>HAM2-851028-050</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مذاكرات ايران و اتريش براي صادرات گاز]]>
</TITLE>
<TEXT>
<![CDATA[گروه اقتصادي- يك مقام وزارت نفت تركيه كه نخواست نامش فاش شود از مذاكرات ايران و شركت او ام وي اتريش براي صادرات گاز به اروپا خبر داد.
به گزارش خبرگزاري رويتر اين مقام ترك در اظهارات خود از تمايل تركيه به مشاركت در اين طرح خبر داده و تأكيد كرده است كه تركيه تمايل دارد تا در اين طرح مشاركت كند و تنها نقش مسير ترانزيت گاز را نداشته باشد. وي تأكيد كرده است كه تركيه به عنوان عضو سوم يا طرف دوم مي تواند در ايجاد شركت مجري طرح مشاركت داشته باشد. وي از تمايل شركت او ام وي اتريش به داشتن سهمي در ميدان هاي نفتي ايران خبر داده وگفته كه تركيه نيز با مشاركت در اين طرح مي تواند سهم مناسبي در صادرات خط لوله داشته باشد.
طرح خط لوله نابوكو به طول 3 هزار و 300 كيلومتر و ارزش 6 ميليارد دلار به عنوان يك منبع مهم تأمين انرژي اروپا مطرح است.]]>
</TEXT>
</DOC>
<DOC>
<DOCID>HAM2-851028-051</DOCID>
<DOCNO>HAM2-851028-051</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در 9 ماهه نخست امسال
درآمدهاي نفتي ايران از مرز 39 ميليارد دلار گذشت]]>
</TITLE>
<TEXT>
<IMAGE>/1385/851028/news/010797.jpg</IMAGE>
<![CDATA[
مهر: درآمدهاي نفتي ايران در 9 ماهه اول امسال به بيش از 39 ميليارد و 895 ميليارد دلار رسيد.
گزارش هاي تهيه شده در وزارت اقتصاد حاكي است: وصولي خزانه داري كل كشور بابت هم ارز و ريالي صادرات نفت خام(با احتساب مبلغ حاصل از صادرات نفت خام براي معاوضه با واردات بنزين)در 9 ماهه اول سال جاري مبلغي در حدود 155 هزار و 790 ميليارد ريال است. رقم مذكور در مقايسه با مبلغ پيش بيني شده در قانون بودجه سال 1385 كل كشور در حدود 110 درصد تحقق يافته است. مبلغ ياد شده در مقايسه با مبلغ ريالي وصولي در سال 1384 در حدود 19.4 درصد كاهش دارد.
همچنين طي 9 ماهه اول سال 1385 مبلغي در حدود 35 هزار و 180 ميليون دلار بابت صادرات نفت خام حاصل شده است. مبلغ مذكور در مقايسه با رقم مصوب در قانون بودجه سال جاري در حدود 216.4 درصد تحقق يافته است، رقم ياد شده در مقايسه با صادرات نفت خام در 9 ماهه اول سال 1384(مبلغ 31 هزار و 361.2 ميليون دلار)در حدود 12.2 درصد افزايش دارد.
طبق اعلام بانك مركزي جمهوري اسلامي ايران در 9 ماهه اول سال جاري معادل ريالي مبلغ 17 هزار و 148.9 ميليون دلار از درآمدهاي حاصل از صادرات نفت خام با نرخ تسعير به  ازاي هر دلار به طور متوسط در حدود مبلغ 9100 ريال(نرخ خريد ارز)توسط بانك مركزي جمهوري اسلامي ايران محاسبه و به حساب خزانه داري كل كشور واريز شده است.
درآمد مالياتي دولت در 9 ماهه امسال نسبت به مدت مشابه سال قبل 31 درصد افزايش يافت.
در 9 ماهه اول امسال درآمد مالياتي دولت به 108 هزار و 944 ميليارد ريال رسيد، اين در حالي است كه اين رقم در مدت مشابه سال قبل 83 هزار و 324 ميليارد ريال بود. بر طبق رقم مصوب بودجه اي قرار بود درآمد مالياتي دولت در نه ماه اول امسال به 133 هزار و 213 ميليارد ريال برسد كه آمار عملكرد از 82 درصد تحقق حكايت دارد.
اين گزارش مي افزايد: از 108 هزار و 944 ميليارد ريال درآمدهاي مالياتي دولت در نه ماه اول سال، 71 هزار و 427 ميليارد ريال به درآمدهاي مالياتي مستقيم مربوط مي شود. درآمدهاي ماليات مستقيم دولت نيز در نه ماه اول امسال نسبت به مدت مشابه سال قبل كه51 هزار و 739 ميليارد ريال بوده، 38 درصد افزايش يافت.
همچنين درآمدهاي مالياتي غيرمستقيم دولت نيز در 9 ماهه اول سال جاري به 37 هزار و 517 ميليارد ريال رسيد كه نسبت به مدت مشابه سال قبل 19درصد رشد نشان مي دهد.]]>
</TEXT>
</DOC>
<DOC>
<DOCID>HAM2-851028-052</DOCID>
<DOCNO>HAM2-851028-052</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اختلاف ديدگاه ها در نشست كميسيون اقتصادي مجمع امور صنفي، توزيعي و خدماتي با متوليان تنظيم بازار
بازار ميوه شب عيد با مشكل مواجه است]]>
</TITLE>
<TEXT>
<IMAGE>/1385/851028/news/010800.jpg</IMAGE>
<![CDATA[
گروه اقتصادي- در حالي كه مدت زمان اندكي براي خريد و ذخيره سازي ميوه و مركبات براي تنظيم بازار شب عيد باقي مانده و به گفته برخي كارشناسان زمان مفيد براي انجام اين كار از دست رفته است، سومين نشست كميسيون اقتصادي مجمع امور صنفي توزيعي و خدماتي با حضور مديركل دفتر تأمين و توزيع كالاي وزارت بازرگاني و نيز نمايندگان اتحاديه هاي ميوه و سبزي، بار فروشان، سازمان ميادين شهرداري، بنياد مستضعفان و نيز نماينده ويژه وزارت بازرگاني بدون دستيابي به نتيجه مشخصي برگزار شد.
در اين نشست كه دلايل گراني و ذخيره سازي ميوه و مركبات براي تنظيم بازار شب عيد مورد بحث و بررسي قرار گرفت، تشكل هاي توزيعي نسبت به عملكرد برخي دستگاهها و نهادهاي دولتي در تنظيم بازار انتقاد و نابساماني در قيمت و عرضه سيب زميني را نيز ناشي از ضعف عملكرد وزارتخانه هاي ذي ربط براي واردات و تأخير در انجام قرنطينه سيب زميني وارداتي توسط وزارت جهاد كشاورزي عنوان كردند. با اين وجود در اين نشست حتي برآورد دقيقي از ميزان توليد و مصرف ميوه و مركبات در كشور كه مورد اتفاق نظر شركت كنندگان در اين نشست باشد از سوي دستگاههاي ذي ربط ارائه نشد، گرچه نماينده وزارت جهاد كشاورزي توليد سيب و مركبات در كشور را جوابگوي نياز بازار داخلي دانست اما به اعتقاد تشكل هاي توزيعي و خدماتي از 14ميليون تن ظرفيت توليد سر درختي در كشور تنها 500 هزار تن از طريق اين تشكل ها توزيع مي شود و برخي نهادهاي دولتي ميوه و مركبات مرغوب را با قيمت بالاتر و خارج از اين چارچوب عرضه مي كنند كه براي رفع اين معضل و ساماندهي امر توزيع بايد كميته مشتركي تشكيل تا هماهنگي بيشتري انجام شود.
در اين نشست قاسم نوده فراهاني رئيس مجمع امور صنفي توزيعي و خدماتي تهران با انتقاد از نحوه ذخيره سازي ميوه شب عيد از سوي وزارت بازرگاني گفت: وزارت بازرگاني انواع مختلف پرتقال خريداري كرده كه از كيفيت بالا برخوردار نيست، مي گويند 2 ميليون و500 هزار تن توليد مركبات داريم بايد پرسيد از اين توليد چه مقدار قابل عرضه در شب عيد است. سه چهارم نارنگي توليدي در كشور قابل ذخيره سازي و عرضه در بازار شب عيد نيست بايد از طريق واردات نسبت به تأمين بازار شب عيد اقدام كرد.
نايب رئيس اتحاديه ميوه و تره بار نيز با اشاره به عوامل گراني ميوه تصريح كرد: عامل اصلي گراني ميوه در درجه اول بنياد مستضعفان است. دو سال است ميوه هايي كه بنياد مستضعفان در ميادين ميوه و تره بار عرضه مي كنند زمينه هاي گراني را فراهم كرده در اين نشست نماينده بنياد مستضعفان در واكنش به سخنان نايب رئيس اتحاديه ميوه و تره بار گفت: بنياد مستضعفان سهم ناچيزي در عرضه مستقيم ميوه به بازار و نيز توليد آن دارد ولي در مقابل از امتياز متمركز بودن و مديريت علمي و تخصصي برخوردار است. وي افزود: در دو سال اخير به دليل توليد انبوه به ناچار با واسطه ها همكاري مي كرديم و برخي از فعالان ما در ذخيره سازي سال گذشته با وزارت بازرگاني هماهنگي مطلوبي داشته و تاكنون نيز 2 هزار تن ميوه براي ذخيره سازي به وزارت بازرگاني داده ايم.
دارايي همچنين با انتقاد از نحوه ذخيره سازي ميوه شب عيد از سوي وزارت بازرگاني عنوان كرد: ميوه هايي كه وزارت بازرگاني خريداري كرده در همه انواع پرتقال بوده و از كيفيت بالا برخوردار نيست. لذا سؤال اين است كه چرا وزارت بازرگاني براي ذخيره سازي به خريد چند رقم در يك ميوه اقدام مي كند.
در اين جلسه نماينده وزارت جهاد كشاورزي در واكنش به انتقادهايي كه درباره واردات سيب زميني مطرح شد، گفت: در كل كشور 240 هزار تن ميوه لازم است در حالي كه دو ميليون و 500 هزار تن توليد داريم و با وجود توليد بالا هيچ مشكلي در كمبود ميوه در بازار نداريم بلكه مشكل ناشي از نبود ظرفيت مناسب ذخيره سازي و عرضه است؛ به نحوي كه اكنون 30 درصد ميوه و مركبات ذخيره سازي شده ضايع مي شود.
مديركل دفتر تأمين و توزيع كالاي وزارت بازرگاني نيز با بيان اين كه ديدگاه دولت سپردن كارها و امور به بخش خصوصي و اصناف است، بر لزوم همكاري و هماهنگي اصناف و وزارت بازرگاني براي تنظيم بازار تأكيد كرد و گفت: نبايد از هياهوها بترسيم بلكه در كنار هم و با تعامل و همفكري مشكلات را حل كنيم.]]>
</TEXT>
</DOC>
<DOC>
<DOCID>HAM2-851028-053</DOCID>
<DOCNO>HAM2-851028-053</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[درآينه رسانه هاي خارجي
چالش بودجه در ايران]]>
</TITLE>
<TEXT>
<![CDATA[دولت ايران اخيراً تحت فشار انتقادات نمايندگان مجلس به علت افزايش وابستگي بودجه به درآمدهاي نفتي قرار گرفته است. نمايندگان مجلس در آخرين انتقاد دسته جمعي خود از سياست اقتصادي دولت، اقدام به انتشار نامه اي كردند و در آن از دولت خواستند در بودجه سال آينده از افزايش وابستگي به درآمدهاي نفتي خودداري كند. محمد خوش چهره اقتصاددان برجسته و اصولگراي مجلس در اين باره مي گويد: استفاده از درآمدهاي نفتي بر خلاف برنامه هاي بلندمدت كشور، نه تنها كاهش نيافته بلكه در حالت واقعي با افزايش نيز مواجه شده است و اين در شرايطي است كه موجودي حساب ذخيره ارزي در سطح مطلوبي قرار ندارد و كاهش قيمت جهاني نفت، نگران كننده است. خوش چهره در ادامه سخنان خود، اهميت نفت به عنوان منبع درآمدي در بودجه دومين توليدكننده نفت اوپك را نگران كننده مي داند.
احمدي نژاد در شرايطي هم اكنون تحت انتقادات اقتصادي قرار گرفته است كه در ژوئن 2005 در سايه وعده هاي آوردن پول نفت بر سفره مردم و كاهش فاصله طبقاتي ميان فقرا و ثروتمندان توانست بر اريكه رياست جمهوري ايران تكيه بزند.
عادل آذر ديگر اقتصاددان برجسته مجلس نيز با انتقاد از سياست هاي اقتصادي دولت مي گويد: ميزان هزينه هاي جاري در بودجه با رشد 14 تا 17 درصدي مواجه شده كه اين امر نگراني نمايندگان مجلس را به دنبال داشته است. وي نگراني نمايندگان را علاوه بر بيكاري، رشد اقتصادي و وابستگي به نفت، مسأله كيفيت بودجه سال آينده مي داند و مي گويد: به نظر مي رسد كيفيت بودجه سال آينده از بودجه سال جاري نيز پايين تر باشد و وابستگي بودجه به نفت كاهش نيابد.
نمايندگان مجلس معتقدند بودجه دولت قرباني وعده هاي سفرهاي استاني و تغييرات مديريتي صورت گرفته در نهاد برنامه ريزي شده است. احمدي نژاد همچنين به علت تصميمات و مصوبات استاني دولت و در نظر نگرفتن بودجه هاي مصوب تحت انتقاد نمايندگان مجلس قرار دارد. نامه 150 نماينده مجلس در واقع، هشداري به دولت نسبت به بودجه سال آينده آن بود و هشت شرط ويژه براي تدوين بودجه مطلوب را براي دولت نشان مي داد.
نمايندگان مجلس ايران معتقدند تلاش ها و برنامه هاي دولت براي سال آينده و تدوين بودجه بايد بر كاهش هزينه هاي جاري و كاهش وابستگي به درآمدهاي نفتي باشد. در همين حال، روزنامه هاي ميانه رو و نمايندگان مجلس خواستار توجه دولت به كاهش قيمت جهاني نفت و تاثير آن بر اقتصاد كشور در سال آينده شده اند و از دولت خواسته اند قيمت پايه نفت در بودجه سال آينده را كمتر از رقم امسال در نظر بگيرد.
گلف ديلي نيوز‎/17 ژانويه]]>
</TEXT>
</DOC>
<DOC>
<DOCID>HAM2-851028-054</DOCID>
<DOCNO>HAM2-851028-054</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در صورت تصويب در هيأت دولت
سقف سهام ترجيحي كارگران به 2 ميليون تومان مي رسد]]>
</TITLE>
<TEXT>
<![CDATA[ايسنا: مديركل امور اجتماعي و سهام وزارت كار و امور اجتماعي اعلام كرد: هنوز افزايش ميزان سهام ترجيحي كارگران در هيأت دولت به تصويب نرسيده است.
مسعود كاظم زاده، افزود: افزايش سهام ترجيحي از يك به 2 ميليون تومان در دستور كار هيأت دولت است و مراحل ابتدايي خود را سپري مي كند. وي تأكيد كرد: آيين نامه قبلي هيأت وزيران درباره سهام ترجيحي همچنان اجر مي شود و براي تصويب آيين نامه جديد نيز جلساتي را با سازمان خصوصي سازي برگزار كرده و به نتايج مطلوبي نيز دست پيدا كرده ايم.
كاظم زاده گفت: تلاش وزارت كار بر اين است كه اين آيين نامه به زودي تصويب شود، چرا كه مشاركت كارگران در منافع بنگاه هاي اقتصادي يكي از استراتژي هاي وزير كار است.
وي تصريح كرد: اميدوارم اين آيين نامه در بهمن ماه به تصويب رسيده و مقدمات اجرايي واگذاري فراهم شود، البته امكان دارد ميزان سهام ترجيحي به بيش از دو ميليون تومان نيز افزايش يابد.
مديركل امور اجتماعي و سهام وزارت كار گفت: كارگراني هم كه اقدام به خريد سهم مي كنند، اين سهام را نفروشند، چرا كه اين سهام در سال هاي بازنشستگي پشتوانه مالي آنها خواهد بود.]]>
</TEXT>
</DOC>
<DOC>
<DOCID>HAM2-851028-055</DOCID>
<DOCNO>HAM2-851028-055</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اظهارات وزير نفت عربستان موجب شد
كاهش قيمت نفت به زير 51 دلار
قيمت سبد نفتي اوپك به كمتر از 49 دلار رسيد]]>
</TITLE>
<TEXT>
<IMAGE>/1385/851028/news/010794.jpg</IMAGE>
<![CDATA[
گروه اقتصادي- كاهش قيمت نفت از روز گذشته و با انتشار موضع عربستان سعودي در مورد عدم ضرورت كاهش بيشتر توليد نفت اوپك و برگزاري اجلاس اضطراري اين سازمان روند سريعتري يافت و به رغم نزديك شدن به موعد اجرايي شدن كاهش توليد اين سازمان به كمتر از51 دلار رسيد.خبرگزاري بلومبرگ از كاهش 32 سنتي قيمت نفت سبك آمريكا و دادوستد هر بشكه براي تحويل در ماه آينده ميلادي حدود 89/50 دلار خبرداد. نفت برنت درياي شمال نيز با كاهش 6 سنتي بيش از 51 دلار داد و ستد شد.
براساس گزارش اين خبرگزاري قيمت سبد نفتي اوپك نيز با كاهش روبرو شده و در روز سه شنبه با 76 سنت كاهش 57/48 دلار معامله شد. بسياري از منابع خارجي از جمله بلومبرگ علت اصلي كاهش دو روز اخير قيمت نفت را اظهارات علي نعيمي وزير نفت عربستان در دهلي نو اعلام كرده اند.]]>
</TEXT>
</DOC>
<DOC>
<DOCID>HAM2-851028-056</DOCID>
<DOCNO>HAM2-851028-056</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رئيس اتحاديه صادركنندگان زعفران خبر داد:
مهار بحران صادرات زعفران ايران]]>
</TITLE>
<TEXT>
<![CDATA[مهر: رئيس اتحاديه صادركنندگان زعفران اعلام كرد: به دنبال فشار برخي از كشورهاي اروپايي درباره جلوگيري از صادرات زعفران ايران با كمك سازمان توسعه تجارت و وزارت جهاد كشاورزي درصدد مهار بحران موجود هستيم.
علي شريعتي، با اشاره به اظهارات برخي از افراد دست اندركار در كشورهاي اروپايي مبني بر آلوده بودن زعفران ايران به مواد هسته اي به علت همجواري با مراكز مربوطه، گفت: منطقه خراسان كه 98 درصد توليد زعفران را در اختيار دارد از اين گونه اتهامات مبرا است.وي با بيان صدور گواهينامه هاي بين المللي براي زعفران ايران، افزود: اين امر خود گواه بر نادرستي اتهامات وارده برخي از كشورهاي اروپايي به زعفران ايران است.وي تصريح كرد: به علت گام هاي بلندي كه ايران در زمينه صادرات زعفران برداشته است، حساسيت و فشار زيادي بر روي اين محصول غير نفتي وجود دارد.
رئيس اتحاديه صادركنندگان زعفران خاطرنشان كرد: تقويت بسته بندي زعفران صادراتي از جمله اقدامات مهار بحران صادرات زعفران است.
وي گفت: سازمان توسعه تجارت حمايت خود را به سمت صادرات زعفران به صورت بسته بندي متمركز خواهد كرد تا از صادرات اين محصول از مبادي غير اصولي جلوگيري شود.]]>
</TEXT>
</DOC>
<DOC>
<DOCID>HAM2-851028-057</DOCID>
<DOCNO>HAM2-851028-057</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
تشكيل شركت سرمايه گذاري اصناف ايران براي تنظيم بازار شب عيد]]>
</TITLE>
<TEXT>
<![CDATA[گروه اقتصادي- افزايش تقاضا براي برخي كالاها و خدمات،گراني و نوسان قيمت اين كالاها در بازار را تشديد كرده است. با اين روند دولت از چندي پيش با بهره گيري از ظرفيت هاي اتحاديه ها و تشكل هاي صنفي و خريد و ذخيره سازي كالاها، تلاش براي كنترل قيمت ها و تنظيم بازار را آغاز كرده است. اين در حالي است كه تجربه اصناف در تنظيم بازار ماه مبارك رمضان با كاستي هايي همراه بوده است. با اين وجود با نزديك شدن به روزهاي پاياني سال و ضرورت خريد و ذخيره سازي برخي كالاها براي تنظيم بازار شب عيد وزارت بازرگاني همچنان بر استفاده از توانمندي اصناف در اين زمينه تأكيد دارد. با جلال الدين شكريه نايب رئيس شوراي اصناف كشور پيرامون نقش اصناف در تنظيم بازار شب عيد گفت  و  گو كرده ايم.
***
نقش اصناف در تنظيم بازار شب عيد چگونه پيش بيني شده است؟
از چندي پيش وزارت بازرگاني براي تنظيم بازار كالاها و جلوگيري از لجام گسيختگي قيمت ها، بهره گيري از توانمندي اصناف و تشكل هاي غير دولتي را مورد توجه قرار داده است. براي انجام اين كار جلساتي با وزير بازرگاني داشته  و عنوان كرده ايم كه براي ورود اصناف به بازار بايد همه ابزارهاي اجرايي لازم فراهم شود مثلا براي تنظيم بازار مرغ بايد اصناف در مجموع فرآيند توليد،عرضه و تأمين بازار اين فرآورده دخيل باشند. اين در حالي است كه در تنظيم بازار ماه مبارك رمضان اصناف از همه ابزارهاي لازم برخوردار نبودند. از سوي ديگر شوراي اصناف براي تأمين اعتبار مورد نياز تنظيم بازار، از آنجا كه تشكيل شوراي اصناف مورد موافقت بانك مركزي قرار نگرفت، پيشنهاد تشكيل شركت سرمايه گذاري اصناف ايران را به وزير بازرگاني ارائه كرده است كه وي نيز قول مساعد داده و احتمالا تا هفته آينده اين موضوع نهايي خواهد شد.معتقديم تشكيل اين شورا در نوين سازي،تجهيز اصناف و فراهم ساختن زمينه هاي اجراي سياست هاي تنظيم بازار موثر خواهد بود.
استفاده از توانمندي اصناف در چارچوب طرح ضيافت چندان موفق نبوده است، چه تدابيري براي رفع نقاط ضعف مذكور در تنظيم بازار روزهاي پاياني سال انديشيده ايد؟
گرچه برخي تجربه استفاده از توانمندي هاي اصناف در اجراي طرح ضيافت و تنظيم بازار ماه مبارك رمضان را ناموفق مي دانند اما با توجه به ابزار موجود،مدت زمان كم چند هفته اي اصناف براي انجام اين كار و عدم استفاده از همه ظرفيت هاي تشكل هاي صنفي، بايد نمره قبولي به اصناف داد.همچنين براي تنظيم بازار شب عيد نيز برنامه خاصي را با وزارت بازرگاني اجرا و تلاش مي كنيم تا همه ابزارهاي لازم را در اختيار گيريم. در نظر داريم تا براي خريد و ذخيره سازي كالاهاي مورد نياز تنظيم بازار شب عيد از طريق تعامل با شركت هاي دولتي دخيل در تنظيم بازار، ذخيره كالايي مورد نياز تأمين و ميوه و مركبات را از طريق ميادين ميوه و تره بار به شكل مستقيم عرضه كنيم. همكاري اصناف با شركت هاي تابعه وزارت بازرگاني براي تنظيم بازار شب عيد در راستاي جلوگيري از نوسان قيمت ها و بدون توجه به كسب درآمد خواهد بود و براي تأمين ساير مايحتاج مردم نيز اصناف نقشي فعال در برگزاري نمايشگاههاي عرضه مستقيم پوشاك بهاره خواهند داشت.
آيا اعتبار مورد نياز براي خريد و ذخيره سازي كالاها و تنظيم بازار شب عيد تأمين شده است؟
گرچه هنوز از سوي وزارت بازرگاني اعتباري بدين منظور اختصاص نيافته است اما مقرر شده تا در اين زمينه اعتباري در اختيار اصناف قرار گيرد.بايد توجه كرد كه براي خريد و ذخيره سازي كالاهاي مورد نياز تنظيم بازار شب عيد حداقل نيازمند يك ماه تا 40روز زمان هستيم و بر اين اساس بايد از هم اكنون به نحوي برنامه ريزي كنيم كه تا 10 اسفند ماه سال جاري كالاهاي مورد نياز براي تنظيم بازار شب عيد را ذخيره سازي كرده باشيم.
نقش تشكل هاي صنفي در تأمين ساير مايحتاج روزهاي پاياني سال چگونه پيش بيني شده است؟
براي تنظيم بازار و جلوگيري از نوسان قيمت كالا هاي مورد نياز مردم، برپايي نمايشگاههاي عرضه مستقيم مانند نمايشگاه پوشاك بهاره پيش بيني شده است. علاوه بر نقاط مختلف تهران در ساير مناطق كشور نيز برپايي نمايشگا ه هاي عرضه مستقيم كالا در سراسر كشور را مد نظر قرار داده ايم تا مايحتاج شب عيد مردم به قيمت و كيفيت مناسب تأمين شود كه در اين چارچوب نيز اصناف توليدي و توزيعي نقش اساسي را بر عهده خواهند داشت.]]>
</TEXT>
</DOC>
<DOC>
<DOCID>HAM2-851028-058</DOCID>
<DOCNO>HAM2-851028-058</DOCNO>
<ORIGINALFILE>/1385/851028/news/_eqtes.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در گفتگو با نمايندگان مجلس شوراي اسلامي مطرح شد
نقاط ضعف و قوت لايحه حمل و نقل و مديريت مصرف سوخت]]>
</TITLE>
<TEXT>
<IMAGE>/1385/851028/news/010791.jpg</IMAGE>
<![CDATA[
گروه اقتصادي- لايحه توسعه حمل و نقل عمومي درون شهري و مديريت مصرف سوخت كه ازسوي هيأت وزيران با قيد دو فوريت به مجلس شوراي اسلامي ارائه شده و يك فوريت آن روز سه شنبه به تصويب رسيد، با استقبال نمايندگان مجلس مواجه شده است.
براساس اين لايحه به دولت اجازه داده مي شود تا براي توسعه حمل و نقل عمومي درون شهري و مديريت مصرف سوخت سهميه بندي بنزين را در نيمه نخست سال آينده اجرايي كند وتاسال1391 يعني پنجسال بعد آن را ازسبد حمايتي كالا ها خارج كند.
ازنكات قابل توجه دراين لايحه عدم ارائه رقم دقيق كمي براي گاز سوز كردن خودروها از زمان تصويب لايحه است. صرورت دارد تا نمايندگان مجلس دراين زمينه نيز با متعهد كردن دولت به زمان بندي مشخص عبارات كلي و نامشخص دراين لايحه را حذف كنند. در مورد رعايت استاندارد مصرف سوخت و آلايندگي درتوليدات صنعتي وخدمات عمومي و توسعه جايگاه هاي عرضه گاز طبيعي و تكميل و توسعه حمل و نقل عمومي ريلي و غيرريلي نيز امكان ارائه مدت زمان مشخص و چارچوب هاي اجرايي و كمي ضروري است. دراين لايحه به دولت اجازه داده شده تا با پرداخت كمك هاي بلا عوض و يارانه و تسهيلات بانكي به بخش هاي عمومي وخصوصي به توسعه حمل و نقل كمك كند.
تنها اهداف كمي كه دراين لايحه پيش بيني شده درمورد حمل و نقل عمومي است كه شامل افزايش سهم حمل و نقل عمومي حداكثر تا 75 در صد از كل سفر هاي درون شهري به نحوي كه سهم اتوبوسراني( اتوبوس، ميني بوس، و ميدل باس )تا حداكثر 40 درصد، تاكسيراني( ون، و خودرو هاي كوچك )تا حداكثر 20درصد، سهم حمل و نقل ريلي تا حداكثر 15 درصد است.
سهمه بندي نقطه قوت لايحه
در اين زمينه حسن مرادي عضو هيأت رئيسه كميسيون انرژي لايحه دولت را مثبت ارزيابي كرد ومهمترين نكته آن راسهميه بندي دانست. وي خاطرنشان كرد دولت با آماده شدن كارت هوشمند ديگر هيچ بهانه اي براي تأخير در اين كارندارد. مرادي گفت: براساس تازه  ترين گزارشي كه محمد رضا نعمت زاده در كميسيون انرژي ارائه كرده است كارت هوشمند مشكل اجرايي ندارد ودولت مي تواند از اين ابزار براي كنترل مصرف استفاده كند. وي درعين حال بر اجرايي شدن سهميه بندي از آغاز سال تأكيد كرد. به گفته مرادي نمايندگان مجلس بايد بر اجراي سهميه بندي در زمان مشخص در سال آينده تأكيد كنند تا دولت در اين زمينه هيچ تأخيري انجام ندهد.
حسين آفريده عضو كميسيون انرژي مجلس شوراي اسلامي نيز لايحه دولت براي كاهش مصرف بنزين و ساماندهي حمل و نقل عمومي را مناسب دانست و تأكيد كرد: اين لايحه در واقع مشابه تبصره 3 و 4 برنامه چهارم است كه در دوره ششم مجلس در برنامه چهارم از سوي دولت وقت ارائه شده بود و تصويب شد ولي در مجلس هفتم اين موارد از لايحه حذف گرديد. وي تأكيد كرد كه در واقع دولت امروز اين تبصره ها را بصورت يك لايحه بار ديگر به مجلس ارائه كرده است. در واقع كار كارشناسي كه شده بود درست بوده و اگر زودتر به اين سو حركت مي كرديم بهتر بود. وي پيش بيني كرد كه اين لايحه در مجلس تصويب خواهد شد و احتمال رأي مثبت نمايندگان به آن قابل پيش بيني است.]]>
</TEXT>
</DOC>
<DOC>
<DOCID>HAM2-851028-059</DOCID>
<DOCNO>HAM2-851028-059</DOCNO>
<ORIGINALFILE>/1385/851028/news/_havad.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جنايتكار پس از 27 سال اعدام شد]]>
</TITLE>
<TEXT>
<IMAGE>/1385/851028/news/010836.jpg</IMAGE>
<![CDATA[
گروه حوادث- مرد جنايتكاري كه به انگيزه انتقامجويي، اعضاي خانواده برادر ناتني خود را به قتل رسانده بود پس از 27 سال از وقوع جنايت، صبح ديروز در زندان مركزي اصفهان به دار مجازات آويخته شد.
سحرگاه 14 تير ماه 58 پس از آنكه ساكنان كوچه اي در خيابان سجاد اصفهان از وقوع آتش سوزي در خانه يك زوج جوان خبر دادند، ماموران آتش نشاني با حضور در اتاق خواب با اجساد سوخته مرد جواني به نام اصغر و همسرش اعظم و دختر سه و نيم ساله آنها به نام مرجان روبه رو شدند.وقتي بررسي كارشناسان آتش نشاني، از عمدي بودن آتش سوزي خبر داد، ماموران دايره ويژه قتل آگاهي اصفهان رديابي هاي خود براي دستگيري عاملان اين جنايت را آغاز كردند. بررسي هاي اوليه نشان مي داد در حاليكه اصغر پس از فوت پدرش، سهم ارثيه برادر ناتني اش به نام هوشنگ و مادرش را خريده بود ولي آنها همچنان در خانه وي زندگي مي كردند.در بازجويي ها همسايه ها به پليس گفتند: پس از آنكه روز قبل از جنايت بين اعظم و هوشنگ درگيري پيش آمد و اعظم از برادرشوهرش خواست خانه آنها را ترك كند، مرد جوان تهديد كرد كه شب دوباره باز مي گردد و اعظم و شوهرش را به آتش مي كشد.
با بدست آمدن اين سرنخ، ماموران به سراغ هوشنگ رفتند اما وقتي دريافتند وي به طرز ناگهاني ناپديد شده است، عكس و مشخصات او در اختيار پليس سراسر كشور قرار گرفت.
دستگيري عامل جنايت پس از 12 سال
پس از12 سال از وقوع جنايت در حالي كه رديابي هاي پليس براي دستگيري عامل اين جنايت به نتيجه اي نرسيده بود، ماموران پليس كرمان به جواني كه به تنهايي در بيابان زندگي مي كرد مشكوك شده و او را بازداشت كردند.
مرد جوان اگرچه در ابتدا با تناقض گويي هايش قصد منحرف كردن مسير تحقيقات را داشت، اما وقتي مشخص شد كه وي همان عامل جنايت خيابان سجاد اصفهان در 12 سال قبل است به آگاهي اصفهان منتقل شد و در آنجا بود كه به قتل اعضاي خانواده برادرش اعتراف كرد و گفت: روز حادثه بعد از اينكه اعظم مرا از خانه بيرون كرد تصميم به انتقام گرفتم و خانواده برادر ناتني ام را قرباني انتقام سياه خود كردم.
اجراي حكم پس از 27 سال
با اعتراف هوشنگ پرونده در شعبه 36 دادگاه كيفري اصفهان تشكيل و وي به اتهام قتل به قصاص محكوم شد، اما با گذشت 15 سال از زمان دستگيري قاتل،حكم مجازات وي به خاطر عدم پرداخت تفاضل ديه به اجرا درنيامد تا اينكه مدتي قبل مشاور رئيس قوه قضائيه در بررسي پرونده اعلام كرد، با توجه به اينكه جهيزيه اعظم كه در آتش سوزي سوخته است بيش از مقدار تفاضل ديه است، حكم اجرا شود.
رضا صالحي پژوه - مسئول مركز اطلاع رساني دادگستري اصفهان- روز گذشته با اعلام خبر اعدام جنايتكار گفت: سرانجام سحرگاه ديروز هوشنگ كه 47 ساله شده بود، پاي چوبه دار رفت و حكم او با حضور قاضي اجراي احكام، معاون دادستان اصفهان، اولياي دم و مسئولان زندان اجرا شد.]]>
</TEXT>
</DOC>
<DOC>
<DOCID>HAM2-851028-060</DOCID>
<DOCNO>HAM2-851028-060</DOCNO>
<ORIGINALFILE>/1385/851028/news/_havad.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تماس هاي عجيب با پليس براي فرار از اتهام قتل مادر]]>
</TITLE>
<TEXT>
<IMAGE>/1385/851028/news/010752.jpg</IMAGE>
<![CDATA[
گروه حوادث- راز جنايت مخوف جوان معتادي كه بعد از قتل مادرخود، با تماسهاي گمراه كننده با پليس 110، افراد مختلفي را به عنوان قاتل مادرش به پليس معرفي مي كرد، با تحقيقات تخصصي كارآگاهان اداره قتل آگاهي پايتخت فاش شد.
عصر 29 مردادماه 84 وقتي ساكنين آپارتماني درشرق تهران با پليس 110 تماس گرفته و گفتند پس از آنكه از خانه همسايه آنها كه زن 55 ساله اي به نام ملك است صداي زد و خوردي شنيده اند به مقابل خانه وي رفته اند اما هنگامي كه وي در را باز نكرده مشكوك شده اند. با مراجعه ماموران كلانتري تهرانپارس به خانه اين زن مأموران پليس با جسد وي روبرو شد و بدين ترتيب موضوع به بازپرس حسين اصغرزاده گزارش شد، وقتي تحقيقات اوليه نشان داد زن ميانسال كه بعد از مرگ شوهرش با پسر خود زندگي مي كرده است توسط قاتل آشنايي به قتل رسيده كه قصد داشته با بهم ريختن اثاثيه خانه، انگيزه جنايت را سرقت جلوه دهد، بررسي ها براي يافتن عامل جنايت آغاز شد. در حاليكه در صحنه جنايت گواهينامه مرد جواني پيدا شده بود وي به عنوان اولين مظنون تحت تعقيب قرار گرفت اما وقتي كه مشخص شد كه او چند سال قبل اين گواهينامه را گم كرده است تحقيقات در شاخه هاي ديگر پي گرفته شد. اما همزمان با تحقيقات بازپرس اصغرزاده و كارآگاهان جنايي، هر چند وقت يكبار مرد جواني در تماس با پليس 110 با بيان اينكه از راز قتل ملك اطلاع دارد، افراد مختلفي را كه غالبا متهمان سابقه دار بودند به عنوان قاتل معرفي مي كرد اما هربار با بازداشت و تحقيق از آنها مشخص مي شد كه آنها در ارتكاب جنايت نقشي نداشته اند.
نقشه عجيب براي گمراه كردن پليس
درحاليكه 17 ماه از جنايت گذشته بود، روز گذشته بازپرس اصغرزاده از شناسايي عامل جنايت خبرداد.مرد جنايتكار كسي جز فرزند مقتول نبود. بازپرس اصغرزاده با بيان جزئيات اين جنايت وحشتناك گفت: دراين پرونده پسر معتاد مقتول به طرز ماهرانه اي سعي كرده بود تا مسير تحقيقات را عوض كند، او علاوه بر اينكه گواهينامه فرد ديگري را در صحنه جنايت گذاشته بود، با تماسهاي ناشناس با پليس افراد مختلفي را به عنوان قاتل ملك معرفي مي كرد.
اما بعد از كنار هم گذاشتن اشتباهاتي كه او در جريان صحنه سازي هاي خود مرتكب شده بود مشخص شد، عامل جنايت خود اوست، بنابراين به طور
غيرمحسوس درباره وي دست به تحقيق زديم و هنگامي كه مشخص شد وي در زمان جنايت در محلهايي كه ادعا مي كند حضور نداشته و علاوه بر آن مشخص شد گواهينامه  اي كه در صحنه جنايت پيدا شده است در دست او بوده است، وي به عنوان مظنون اصلي جنايت دستگير شد. بازپرس اصغرزاده روز گذشته با تفهيم اتهام قتل عمدي، به مرد جوان گفت: جوان متهم به دليل اختلافاتي كه با مادرش داشته مرتكب اين جنايات شده است.
اين در حالي بود كه مرد جوان مدعي شد قاتل مادرش شخص ديگري است و اوآخرين فردي بوده كه در صحنه جنايت حاضر شده است.]]>
</TEXT>
</DOC>
<DOC>
<DOCID>HAM2-851028-061</DOCID>
<DOCNO>HAM2-851028-061</DOCNO>
<ORIGINALFILE>/1385/851028/news/_havad.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري 2 كيف قاپ با 100 فقره سرقت]]>
</TITLE>
<TEXT>
<IMAGE>/1385/851028/news/010833.jpg</IMAGE>
<![CDATA[
گروه حوادث- با دستگيري 2 كيف قاپ راز 100 فقره كيف قاپي ميليوني در تهران فاش شد.
سرهنگ حسين خوئيني معاون اداره آگاهي پايتخت روزگذشته با اعلام خبر دستگيري 2كيف قاپ حرفه اي در توضيح نحوه شناسايي و دستگيري متهمان گفت: به دنبال گزارش وقوع سرقتهاي متعدد توسط دو موتورسوار كه در پشت چراغ قرمزها، با باز كردن در خودرو اقدام به سرقت كيف و لوازمي كه بر روي صندلي عقب خودرو قرار داشت مي كردند كارآگاهان اداره 18 آگاهي، تحقيقات خود را براي شناسايي سارقان آغاز كردند.
در حالي كه بررسي ها براي دستگيري اين دو جوان سارق ادامه داشت، چهارم آبان ماه، ماموران كلانتري 125 يوسف آباد، يكي از متهمان را در حال سرقت كيف مرد رهگذري در خيابان شانزدهم اميرآباد دستگير كردند.
با انتقال امير به اداره 18 پليس آگاهي وي به ارتكاب 100 سرقت سرقت با همدستي مرد جواني اعتراف كرد.]]>
</TEXT>
</DOC>
<DOC>
<DOCID>HAM2-851028-062</DOCID>
<DOCNO>HAM2-851028-062</DOCNO>
<ORIGINALFILE>/1385/851028/news/_havad.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اعتراف به جنايت زير درخت توت]]>
</TITLE>
<TEXT>
<IMAGE>/1385/851028/news/010839.jpg</IMAGE>
<![CDATA[
گروه حوادث- جوان جنايتكار صبح ديروز زماني كه مقابل 5 قاضي شعبه 74 دادگاه كيفري استان قرار گرفت، با خونسردي جزئيات نقشه مرگباري را فاش كرد كه در آن به انگيزه سرقت خودرو تازه دامادي را به قتل رسانده و جسدش را زير درخت توتي در اسلامشهر به آتش كشيده بود.
در جستجوي فرزند
نيمه شب 16 ارديبهشت ماه امسال وقتي مردي هراسان به كلانتري اسلامشهر رفت به كارآگاهان گفت: از4 ساعت قبل پسرم به نام حميد براي آوردن ماشين خود از مقابل آژانس محل كارش از خانه خارج شده ولي ديگر به خانه بازنگشت، وقتي آمدنش طول كشيد به خواب رفتيم، اما لحظاتي قبل همسرم نگران مرا از خواب بيدار كرده و گفت خواب بدي ديده  است و مي ترسد براي پسرمان اتفاق بدي افتاده باشد، وقتي كه مسئول آژانس هم گفت كه پسرم با خودرواش به خانه بازگشته است به همه جا سر زدم اما از او خبري نيست.
با گذشت يك روز از شكايت اين مرد، ماموران كلانتري گلدسته اسلامشهر جسد سوخته مردي ناشناس را در زير يك درخت توت پيدا كردند كه با مشخصات جوان ناپديدشده شباهت داشت. هنگامي كه خانواده جوان ناپديدشده با ديدن حلقه ازدواج مرد جوان گفتند كه او همان فرزند گمشده شان است، تحقيقات براي يافتن عامل قتل و آتش زدن جسد آغاز شد. در حالي كه بررسي ها آغاز شده بود، جواني به نام حسين با مراجعه به آگاهي اسلامشهر پرده از راز جنايت مرگبار برداشت و مدعي شد با همدستي دوستش به نام صفرعلي كه اكنون به اتهام رابطه نامشروع در زندان رشت است، راننده آژانس را به قتل رسانده و جسدش را به آتش كشيده اند. هنگامي كه با احضار اين مرد، وي در نخستين بازجويي ها به قتل به انگيزه سرقت اعتراف كرد، پرونده به شعبه 74 دادگاه كيفري استان تهران فرستاده شد تا 5 قاضي رأي نهايي خود را درباره پرونده اعلام كنند.
لوطي بازي در سايه دار
در جلسه صبح ديروز كه به رياست قاضي كوه كمره اي برگزارشد، پس از درخواست قصاص از سوي خانواده مقتول، وقتي صفرعلي در جايگاه قرار گرفت مدعي شد: دوستش به خاطر مرام و معرفت خودش را در اين پرونده معرفي كرده است ولي او به تنهايي مرتكب جنايت شده است. وي گفت: قرار بود حسين همراه من بيايد اما از ترس از من جدا شد و من به تنهايي خودروي مرد جوان را به مقصد بيمارستان فياض بخش كرايه كردم، در ميانه راه او را به بهانه اي  به منطقه خلوتي كشانده و پس از آنكه به تهديدهاي من براي پياده شدن از خودرواش توجهي نكرد، او را خفه كرده و جسدش را در ز ير درخت توت آتش زدم.
پس از جنايت به دنبال حسين رفتم و با يكديگر براي فروش خودرو رفتيم، روز بعد وقتي ماجراي جنايت را براي حسين تعريف كردم او در ابتدا باور نمي كرد، بنابراين او را به محلي كه جسد را به آتش كشانده بودم بردم. پس از آن هر دو به رشت رفتيم ولي من در آنجا دستگير و به زندان افتادم و هنگامي كه دو هفته بعد كارآگاهان پليس اسلامشهر به سراغم آمدند فهميدم حسين خود را معرفي كرده و مرا لو داده است.
در ادامه حسين نيز با تكرار ادعاهاي دوستش مدعي شد كه او در جنايت نقشي نداشته است.]]>
</TEXT>
</DOC>
<DOC>
<DOCID>HAM2-851028-063</DOCID>
<DOCNO>HAM2-851028-063</DOCNO>
<ORIGINALFILE>/1385/851028/news/_havad.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سارق مسلح، آخر بدشانسي بود]]>
</TITLE>
<TEXT>
<![CDATA[گروه حوادث- سارق جواني در اولين سرقت مسلحانه خود مغلوب مرد راننده اي شد كه با پرتاب سنگ او را خلع سلاح كرده بود.
ساعت پنج و سي دقيقه بامداد سه شنبه،راننده اتوبوس واحدي با صداي فريادهاي سرايدار  گاراژي در خاوران از حمله يك سارق مسلح اطلاع پيدا كرد. زماني كه راننده اتوبوس به ياري سرايدار شتافت، سارق كه مرد جواني بود با وجود آنكه مسلح بود با ديدن راننده تلاش كرد از محل فرار كند، اما راننده اتوبوس به تعقيب او پرداخت و با پرتاب سنگ مانع فرار او شده و سرانجام توانست او راخلع سلاح كرده و تحويل پليس دهد. مرد جوان روز گذشته وقتي در مقابل قاضي رضا جعفري معاون دادسراي جنايي قرار گرفت گفت: چند وقت قبل از خانه اي ساكي را سرقت كردم كه در داخل آن يك اسلحه كمري قرار داشت، با پيداكردن اسلحه تصميم گرفتم دست به سرقت مسلحانه بزنم اما از بدشانسي در همان اولين سرقت با مرد راننده روبرو شدم.]]>
</TEXT>
</DOC>
<DOC>
<DOCID>HAM2-851028-064</DOCID>
<DOCNO>HAM2-851028-064</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[و]]>
</TITLE>
<TEXT>
<IMAGE>/1385/851028/news/010674.jpg</IMAGE>
<![CDATA[
 دانشمندان آمريكايي در حال مطالعه بر روي يك وضعيت غيرمعمول انرژي بالا هستند كه به هنگام جذب نور فرابنفش در مولكول هاي تك نوكليوتيد توليد مي شود.
به گزارش ستاد ويژه توسعه فناوري نانو شيميدان هاي دانشگاه ايالتي اوهايو اعلام كردند كه اين نخستين باري است كه دانشمندان توانسته اند وضعيت انرژي تاريك را مطالعه و جستجو كنند و علت اين نام گذاري اين است كه اين وضعيت با تكنيك هاي فلورسانس كه معمولا براي مطالعه ساير وضعيت هاي انرژي بالا در مولكول دي ان آ توسط نور فرابنفش به كار گرفته مي شوند، قابل شناسايي نيست. اين مطالعات نشان مي دهد كه دي ان آ از روش هاي گوناگوني براي از دست دادن انرژي كه به هنگام بمباران  شدن از سوي نور فرابنفش جذب كرده، استفاده مي كند كه اين فرآيند مي تواند موجب تغييرات ژنتيكي شده و به بروز بيماري هايي چون سرطان منجر شود. محققان مي گويند كه مولكول دي ان آ هرچه سريع تر بتواند انرژي فرابنفش را از دست بدهد، فرصت كمتري براي نگه  داشتن آسيب وارده خواهد داشت. بنابراين وضعيت هاي تاريك ممكن است با آسيب دي ان آ در ارتباط باشند.]]>
</TEXT>
</DOC>
<DOC>
<DOCID>HAM2-851028-065</DOCID>
<DOCNO>HAM2-851028-065</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[نوعي ديگر از رانندگي]]>
</TITLE>
<TEXT>
<IMAGE>/1385/851028/news/010677.jpg</IMAGE>
<![CDATA[
 شركت فرانسوي پاروت كه سازنده لوازم جانبي است، هدست جديدي را براي رانندگان طراحي كرده است. اين هدست مخصوص رانندگي، از يك گوشي و يك پايه اصلي تشكيل شده است. بنا بر اعلام شركت سازنده، اين headset مي تواند با هر موبايل داراي بلوتوث، ارتباط برقرار كند. در اين مسئله هيچ شكي نيست كه لوازم جانبي متناسب،به اندازه يك گوشي متناسب مهم است.
يك headset كه داراي بلوتوث باشد به عنوان يكي از لوازم جانبي متناسب در نظر گرفته مي شود، چرا كه امكان تلفن كردن را در هر موقعيتي به انسان مي دهد. كساني كه رانندگي مي كنند، مي توانند با وجود اين قطعه ديگر نگران جريمه شدن نبوده و به راحتي در هر لحظه تلفن كنند و يا به تلفن پاسخ دهند.
شركت پاروت تحقيقات خود را اختصاص به اين گونه لوازم داده است و با طراحي تجهيزات كمكي به رانندگاني كه پشت فرمان احتياج به جواب دادن تلفن و يا زنگ زدن با آن دارند،ياري داده است.
اين دستگاه از يك گوشي و يك پايه اصلي تشكيل شده است. پايه موجود به عنوان شارژر نيز- البته زماني كه از آن براي تلفن زدن و يا پاسخ دادن استفاده نشود- عمل مي كند. به محض برقراري يك ارتباط بلوتوث، پايه اصلي نصب به تلفن هاي ورودي عكس العمل نشان داده و صدا مي كند. توسط فشار دادن گوشي، تلفن پاسخ داده مي شود و در همان زمان از جاي اصلي خود نيز جدا مي شود.
از آنجا كه اين گوشي براي ماشين ها طراحي شده است، نه داراي ميله اي است و نه دستگيره اي، چرا كه استفاده از گوشي داراي چنين قطعاتي در هنگام رانندگي مشكل خواهد شد. گوشي مذكور به فرم گوش انسان است و تنها 14 گرم وزن دارد، از اين رو از همان ابتدا نيز مي تواند در گوش قرار بگيرد و گوش آسيب نبيند.
همان گونه كه گفته شد بنا به اطلاعات سازنده، اين گوشي با تمامي موبايل هاي بلوتوث دار مي تواند ارتباط برقرار كند. توجه داشته باشيد كه در صورت استفاده پشت سرهم از اين گوشي، باتري آن تنها 4 ساعت دوام خواهد داشت، پس مورد زياد جالبي براي كساني كه در رانندگي مدام تلفن مي زنند نيست.
البته ناگفته نماند كه هر زمان كه بخواهيد مي توانيد آن را شارژ كنيد.]]>
</TEXT>
</DOC>
<DOC>
<DOCID>HAM2-851028-066</DOCID>
<DOCNO>HAM2-851028-066</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اقتصاد اينترنتي وارد مرحله  جديد مي شود]]>
</TITLE>
<TEXT>
<IMAGE>/1385/851028/news/010680.jpg</IMAGE>
<![CDATA[
ايسنا: آمريكايي ها در سال  2006 بيش از 100 ميليارد دلار صرف خريد در اينترنت كردند و به گفته تحليل گران تجارت الكترونيكي در اين كشور در سال هاي آتي رشد چشم گيري خواهد داشت.
بر اساس گزارش يك مؤسسه تحقيقاتي، فروش اينترنتي با رسيدن به ميزان  102‎/1 ميليارد دلار در سال  ،2006 نسبت به سال  2005 افزايش  24 درصدي داشته است و بازار اينترنتي و تجارت الكترونيكي در حال تبديل شدن به يك جريان اصلي است و قسمت اعظمي  از جمعيت آمريكا به خريد آنلاين روي  آورده اند. بر اساس ارزيابي يك شركت سرمايه گذاري، فروش تجارت الكترونيكي آمريكا به مدد افزايش به كارگيري پهناي باند، قيمت هاي ارزان تر در كانال هاي آنلاين و افزايش تسهيلات خريد اينترنتي، تا 20 درصد در سال  2007 افزايش خواهد داشت.
بنا بر اعلام يكي از دلايل افزايش خريدهاي آنلاين در تعطيلات سال نو ميلادي، اطمينان از تحويل به موقع كالاها بوده است، از همين رو فروشگاه هاي بزرگ با روي آوردن به اينترنت، با عرضه تسهيلات به خريداران آنلاين، از اينترنت مانند فروشگاه خود بهره مي گيرند.]]>
</TEXT>
</DOC>
<DOC>
<DOCID>HAM2-851028-067</DOCID>
<DOCNO>HAM2-851028-067</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فروش 350 ميليون دلاري ربات هاي هوشمند ساخت كره جنوبي]]>
</TITLE>
<TEXT>
<![CDATA[مهر- صنعت طراحي و توليد ربات در كره جنوبي به رشد بي سابقه اي دست يافته است.
آمارهاي ثبت شده در سال 2005 نشان مي دهند كه در اين سال بالغ بر 350 ميليون دلار نصيب صنعت ربات سازي كره جنوبي شده است.
گزارش اخير دولت كره جنوبي نشان مي دهد كه 180 شركت فعال در زمينه طراحي و ساخت ربات در اين كشور در زمينه توليد انواع ربات هاي هوشمند جهش قابل توجهي داشته اند.
اين آمار در مقايسه با آمار سال 2003 كه فروشي بالغ بر 9/167 ميليارد وون را نشان مي داد، رشد بي سابقه اي داشته است.
بر اساس گزارش بون هاپ نيوز، صنعت ربات سازي در كره جنوبي از سال 1978 فعال شده و طي سه دهه گذشته جهش هاي خيره كننده اي داشته است. گفته مي شود كه صنعت ربات سازي كره جنوبي سهم قابل توجهي در توسعه زيرساختارهاي صنعتي اين كشور در سال هاي آينده خواهد داشت.]]>
</TEXT>
</DOC>
<DOC>
<DOCID>HAM2-851028-068</DOCID>
<DOCNO>HAM2-851028-068</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[نگاه هابل به ستاره اي ابرغول در هنگام مرگ]]>
</TITLE>
<TEXT>
<![CDATA[vy در صورت فلكي كلب اكبر، ستاره اي در فاصله حدود 5 هزار سال نوري از ما و ستاره اي در حد يك ابرغول است. اين ستاره جرمي معادل 30 تا 40 برابر جرم خورشيد ما دارد و همچنين درخشندگي آن 500هزار برابر بيشتر از خورشيد است. اگر اين ستاره در منظومه شمسي ما بود، سطح آن به بيش از مدار زحل مي رسيد.
vyكلب اكبر در دوره نزديك مرگ است. عكس جديد تلسكوپ فضايي هابل و رصدخانه w.m نشان مي دهد كه چگونه فوران هاي بزرگ و حلقوي روي پوسته آن و برآمدگي و قوس هايي از ماده كه به بيرون از فضا پخش مي شوند، شكل گرفته اند. ابرغول ها ماده خود را به صورت ساده و كروي از دست مي دهند و اين عكس مراحل اين فرآيند را به طور منظم و دقيق نشان مي دهد. هر يك از كمان ها و حلقه هاي احاطه شده سبب مي شود تا به عقب برگرديم و انفجارهاي وحشتناك بيروني اين ستاره را كه بيش از هزار سال پيش رخ داده، مشاهده كنيم.vyكلب اكبر در تمام زمان حيات، ماده خود را به صورت عادي از دست داده اما در خلال اين مدت، انفجارهاي بيروني سبب شده تا ستاره 10بار بيشتر از زمان معمول، جرم از دست بدهد.]]>
</TEXT>
</DOC>
<DOC>
<DOCID>HAM2-851028-069</DOCID>
<DOCNO>HAM2-851028-069</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[تركيب نانوذرات با آرسنيك براي ساخت داروي ضدسرطان]]>
</TITLE>
<TEXT>
<IMAGE>/1385/851028/news/010671.jpg</IMAGE>
<![CDATA[
 تري اكسيد آرسنيك، يكي از اميد بخش  ترين داروها براي درمان سرطان خون حاد پروميلوسيتيك(promyelocytic)است و مي توان با كپسوله كردن اين مواد درون نانوذرات ساخته شده از ليپيدها، كاربرد آنها را در اين مورد تا حد زيادي افزايش داد.
به گزارش ستاد ويژه توسعه فناوري نانواين نانوذرات براي رهاسازي بار دارويي درون خود به سلول هاي تومور  مورد نظر، طراحي شده اند. اين مسئله يكي از يافته هاي دكتر توماس اهالوران و همكارانش در دانشگاه نورث وسترن است. اين گروه تحقيقاتي تنها گروهي نيست كه در زمينه كپسوله كردن تري اكسيد آرسنيك درون نانوذرات مبتني بر ليپيد فعاليت مي كند، اما بايد گفت آنها اولين گروهي هستند كه روش جديدي براي قراردادن مقدار زيادي از اين داروي ضدسرطان در اين نانوذرات و همچنين حفظ آن در درون آنها تا رسيدن به محل تومور مورد نظر، ارائه داده اند.
كليد توسعه و توليد تركيبي پايدار از اين نانوذرات توسط اين تيم يافت شد، آنها ابتدا نانوذرات را با نمك هاي فلزي از قبيل استات نيكل، استات كبالت، استات مس يا استات روي بارگذاري كرده و سپس تري اكسيدآرسنيك را به آنها اضافه مي كردند.
به محض ورود تري اكسيد آرسنيك به اين نانوذرات، تركيب نامحلولي با يون هاي فلزي موجود در داخل نانوذره ايجاد مي كنند.
اين فرآيند باعث ايجاد اسيد استيك مي شود كه به بيرون نانوذره منتقل مي  شود. خروج اين مولكول ها نيز امكان ورود مقدار بيشتري تري اكسيد آرسنيك را به داخل نانوذره، ايجاد مي كند، در نتيجه مقدار داروهاي فعال شده درون نانوذره هر چه بيشتر افزايش پيدا مي كند.
محققان قادرند تا به كمك ميكروسكوپ الكتروني عبوري(tem)و آناليزهاي اشعه ايكس، جمع شدن اين عامل هاي فعال ضدسرطاني را در درون نانوذره مشاهده كنند. محققان فهميدند كه اين نانوذرات هنگامي كه منجمد شده و در ph خنثي قرار مي گيرند تا بيش از 6 ماه پايدارند. اما به محض اين كه در يك محيط اسيدي با ph پايين(شرايط درون سلول هاي تومور)قرار مي گيرند، به سرعت ناپايدار شده و بار دارويي خود را رها مي كنند. سرعت و مقدار رهاسازي دارو تا حد زيادي به فلز اوليه استفاده شده در كپسوله كردن تري اكسيد آرسنيك وابسته است. محققان همچنين پي برده اند كه هيچ يك از فلزات به كار رفته در اين آزمايشات اثرات سمي از خود نشان نداده اند. اما فلزات خاصي ممكن است در حين تركيب با تري اكسيد آرسنيك اثرات سينرژيستيك(هم  نيروزادي)از خود نشان مي دهند كه براي بررسي اين گونه اثرات به آزمايشات بيشتري احتياج است.
در يكي از آزمايشات انجام شده براي تست كارايي اين داروي كپسوله شده درون نانوذرات در از بين بردن سلول هاي سرطاني، محققان دريافتند كه براي كشتن همان ميزان از سلول هاي سرطاني كه هنگام استفاده از تري اكسيد آرسنيك آزاد از بين مي روند؛ بايد اين داروي كپسوله شده زمان بيشتري در معرض سلول هايي قرار گيرد، كه در اين مدت زمان طولاني هنوز اثرات سميت تري اكسيد آرسنيك وجود دارد.]]>
</TEXT>
</DOC>
<DOC>
<DOCID>HAM2-851028-070</DOCID>
<DOCNO>HAM2-851028-070</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[نصب اينترنت اكسپلورر7 بر روي بيش از 100ميليون رايانه]]>
</TITLE>
<TEXT>
<![CDATA[مهر:مايكروسافت اعلام كرد كه تنها در مدت كمتر از 3ماه برنامه نرم افزاري نسخه هفتم internet explorer اين شركت روي بيش از 100ميليون رايانه در سراسر جهان نصب شده است. توني كور - مدير برنامه internet explorer در مايكروسافت- اعلام كرد: تنها در آمريكا و تا هفته گذشته بيش از 25درصد از تمامي كاربران اينترنتي در اين كشور از نسخه هفتم internet explorer استفاده كرده اند.مايكروسافت مدعي شده است كه نسخه هفتم internet explorer پس از مرورگر وب نسخه ششم internet explorer بيشترين مرورگر وب در سراسر جهان بوده است.
بر اساس گزارش تي.جي.ديلي، اين خبر درحالي منتشر شده است كه مايكروسافت با ارائه ويندوز جديد ويستا، تحولي بزرگ در بازار برنامه هاي نرم افزاري جهان ايجاد كرده است.]]>
</TEXT>
</DOC>
<DOC>
<DOCID>HAM2-851028-071</DOCID>
<DOCNO>HAM2-851028-071</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ميراث فرهنگي]]>
</TITLE>
<TEXT>
<![CDATA[معاون رئيس جمهور و رئيس سازمان ميراث فرهنگي:
سال 86 تحولي عظيم در صنعت گردشگري كشور ايجاد مي شود
گروه علمي فرهنگي- سازمان ميراث فرهنگي، صنايع دستي و گردشگري بايد تا پايان سال 86 در صنعت گردشگري كشور تحولي عظيم ايجاد كند.
اسفنديار رحيم مشايي، معاون رئيس جمهور و رئيس سازمان ميراث فرهنگي صبح ديروز با اعلام اين مطلب در نخستين همايش كاربرد فناوري اطلاعات و ارتباطات در صنعت گردشگري گفت: اين امر جز با توسعه فناوري اطلاعات و ايجاد زير ساخت هاي مناسب براي اين حوزه امكان پذير نخواهد بود.
وي تصريح كرد: براي ارائه خدمات مطلوب به گردشگران بايد در بخش فناوري اطلاعات سرمايه گذاري هاي لازم صورت گيرد تا روند ارائه خدمات از سرعت و سهولت كافي برخوردار باشد.
وي خاطرنشان كرد: گردشگري يك حوزه بسته نيست، يك حوزه تحكيمي است و ده ها عامل دست  به دست هم مي دهند تا در اين صنعت تحولي ايجاد شود، از اين رو براي رشد و ارتقاي آن بايد هم در سطح و هم در عمق برنامه ريزي هاي عميق و شايسته صورت بگيرد.
رحيم مشايي از فناوري اطلاعات و ارتباطات به عنوان يكي از ابزار مهم غربي ها براي افزايش كيفيت در خدمات گردشگري نام برد و افزود: بايد بسياري از واحدهاي دانشگاهي در اين زمينه اقدامات علمي انجام دهند كه متأسفانه بيشتر موازي كاري مي شود و كارهاي مشابهي صورت مي گيرد.
معاون رئيس جمهور افزود: يكي از بحث هاي مهم گردشگري كشور آموزش هاي تخصصي يا آموزش هاي فراگير است كه it مي تواند در اين حوزه نقش مهمي داشته باشد و سرعت آموزش را افزايش دهد.
وي تأكيد كرد: بايد با برنامه ريزي هاي لازم امكان آموزش روستاييان را نيز فراهم آورد زيرا اين امر در توسعه صنعت گردشگري نقش بسيار مؤثري دارد. در چند سال آينده بايد چند ميليون نفر در كلاس هاي آموزش هاي تخصصي در حوزه it شركت  كرده و اطلاعات و تخصص هاي لازم را كسب كنند.
رحيم مشايي گفت: در بحث گردشگري، فناوري اطلاعات عرصه بسيار تعيين كننده و تأثيرگذاري است كه به لحاظي كمي استفاده از اين حوزه مي تواند دامنه خدمات گردشگري كشور را توسعه دهد و دامنه كيفي امور را با رشد روزافزوني مواجه كند.
وي افزود: it به اين دليل كه خود از قابليت هاي فني برخوردار است، امكاناتي را در عرصه گردشگري ايجاد مي كند كه ورود به آنها تنها از رهگذر it امكان پذير خواهد بود و ارتباط بين اين حوزه و گردشگري منشأ شكل گيري گونه هايي از خدمات در صنعت گردشگري كشور است.
همايش برنامه ريزي و سامان دهي سفرهاي نوروزي
گروه علمي فرهنگي - نخستين همايش برنامه ريزي و سامان دهي سفرهاي نوروزي 30 دي  در تهران برگزار مي شود.
در اين همايش روند ساماندهي سفرهاي نوروزي بررسي خواهد شد.
ثبت 15 اثر تاريخي فارس در فهرست آثار ملي
گروه علمي فرهنگي- 15اثر تاريخي و فرهنگي شيراز در رديف آثار باستاني و فرهنگي ملي به ثبت رسيد.
روابط عمومي سازمان ميراث فرهنگي، صنايع دستي و گردشگري استان فارس اعلام كرد اين آثار شامل خانه هاي تابع سجاد، عبدالله جاهد، غلامحسين بهجاني، جهانپور غني، شريعت مومن نسب، آمنه قاسميان و عباس امين زاده است.
همچنين خانه هاي  شرافت نيري، عكاس باشي، كاوياني، چهره نگار، علي بلورچي، مهدي سحرآميز، رحمت بيگم فرحناك و معصومه رضايي در رديف آثار ملي به ثبت رسيد.
اين آثار داراي قدمت تاريخي از دوره قاجار به بعد هستند و هريك از معماري منحصر به فردي برخوردارند.
برگزاري  نخستين جشنواره ملي عجايب گردشگري
ايرنا: معاون گردشگري سازمان ميراث فرهنگي، صنايع دستي و گردشگري از برگزاري جشنواره ملي عجايب گردشگري براي نخستين بار در كشور خبر داد.
محمدشريف ملك زاده گفت: كار جمع آوري آثار عجايب شگفت انگيز گردشگري در 30استان كشور با استفاده از كارشناسان بخش گردشگري آغاز شده است.
وي ادامه داد: اكنون مقدمات برگزاري اين جشنواره فراهم شده و قرار است اين جشنواره در خرداد ماه سال آينده در يكي از مناطق كشور برگزار شود.]]>
</TEXT>
</DOC>
<DOC>
<DOCID>HAM2-851028-072</DOCID>
<DOCNO>HAM2-851028-072</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[علمي فرهنگي]]>
</TITLE>
<TEXT>
<![CDATA[برگزاري نمايشگاه قرآني در موزه امام علي ع
گروه علمي فرهنگي- اولين نمايشگاه فضاسازي سوره هاي قرآن كريم با عنوان به نام پروردگار صبحدم از اول تا 15 بهمن در موزه امام علي(ع)در تهران برگزار مي شود. اين نمايشگاه را سازمان فعاليتهاي قرآني دانشجويان كشور وابسته به جهاد دانشگاهي برگزار مي كند.
در اين نمايشگاه، مجموعه اي از آثار برگزيده در زمينه هاي طراحي پوستر، تايپوگرافي، مفهومي،  نقش برجسته،  حجم و تصويرسازي سوره هاي قرآن كريم با موضوع سوره فلق به نمايش درخواهد آمد.
ثبت نام حج عمره دانشجويي
ايسنا: ثبت نام حج عمره دانشجويي در دانشگاه شهيد بهشتي از روز دوشنبه 25 دي آغاز شد و تا 10 بهمن نيز ادامه دارد.
ثبت نام حج عمره دانشجويي در مهلت مقرر در دفتر نهاد مقام معظم رهبري در دانشگاه شهيد بهشتي ادامه دارد. هزينه ثبت نام حج عمره دانشجويي سال 86 حدود 500 هزار تومان است كه بخشي از آن در قالب وام پرداخت مي شود.
هزينه هاي كاروان هاي جديد عتبات عراق اعلام شد
گروه علمي فرهنگي - شرايط عمومي و هزينه هاي كاروان هاي درجه 4 و اعزام به صورت هيأت هاي مذهبي به عتبات عاليات اعلام شد.
بر اساس اطلاعيه سازمان حج و زيارت، هزينه سفر با كاروان هاي درجه 4 مبلغ 1 ميليون و 105هزار ريال براي اسكان 7 شب همراه با صبحانه، غذاي بين راهي روز اول و آخر، امنيت، ويزا، حمل و نقل، بيمه و هلال احمر و برنامه هاي نظارتي است كه اين رقم براي افراد 2 تا 12 سال 905هزار ريال و كودكان زير 2 سال 120هزار ريال است.
پرداختي به شركت مركزي و كارگزار استان براي هر نفر 245 هزار ريال جهت عوارض هاي خروجي و حق الزحمه ها و حداكثر هزينه حمل و نقل و تغذيه داخل كشور نيز 250 هزار ريال است كه در مجموع هزينه يك فرد براي اين نوع كاروان ها نبايد بيش از 1ميليون و600 هزار ريال باشد.
براي هيأت هايي كه در قالب كاروان هاي 200 نفره(حداكثر در 5 اتوبوس و با احتساب مديران و روحانيون و آشپزها و كمك آشپزها)و درجه 5 و به صورت آزمايشي اعزام مي شوند مبلغ 930 هزار ريال براي بزرگسالان، افراد 2 تا 12 سال 580هزار ريال و كودكان زير 2 سال 110 هزار ريال است و شركت مركزي و كارگزاران استان نيز از آنها 60 هزار ريال دريافت مي كنند.
اين نوع كاروان ها در منازل بزرگ يا حسينيه هاي بدون تخت و با تأمين گرمايش و سرمايش و سرويس هاي بهداشتي اقامت مي كنند و اقامت آنان نيز همانند ساير كاروان هاست. در اين كاروان ها هزينه هاي حمل و نقل داخل و تأمين غذاي بين راهي و ايام اقامت بر عهده زائران است.
در اطلاعيه سازمان حج و زيارت اضافه شده است كه از كاروان هاي درجه 1، 2 و 3 نيز جمعاً مبلغ 400 هزار ريال كم شده و با بيمه نيز براي تحت پوشش قرار دادن زائران عتبات عاليات عراق از 48 ساعت قبل از سفر تا 72 ساعت پس از بازگشت قرار داد امضا شده است.سازمان حج و زيارت به صورت جدي از متقاضيان سفر به عتبات عاليات عراق خواسته است كه از سفر با گروه هاي غير مجاز خودداري كنند.]]>
</TEXT>
</DOC>
<DOC>
<DOCID>HAM2-851028-073</DOCID>
<DOCNO>HAM2-851028-073</DOCNO>
<ORIGINALFILE>/1385/851028/news/_informatic.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[اعلام تسهيلات حمايتي وزارت علوم از مخترعان و نوآوران
مهر: مدير كل دفتر نوآوران وزارت علوم، تحقيقات و فناوري تسهيلات حمايتي اين وزارتخانه از مخترعان و نوآوران را اعلام كرد.
حميد مهديان درباره حمايت وزارت علوم از مخترعان و نوآوران گفت: زماني كه كار جديدي از سوي مخترعان و نوآوران ارائه مي شود اين وزارتخانه در زمينه به كارگيري اختراعات و نوآوري هاي ثبت شده كمك مي كند.
وي اضافه كرد: وزارت علوم در اين راستا امكانات قانوني را براي حمايت از نوآوران و مخترعين در اختيار دارد. بر اين اساس اختراعي كه در سازمان ثبت اسناد به ثبت رسيده باشد، در سازمان پژوهش هاي علمي و صنعتي نيز زير نظر وزارت علوم بررسي مي شود و پس از تأييد مي تواند امتيازات مالي را دريافت كند.
مدير كل دفتر نوآوران وزارت علوم يادآور شد: مخترعان چنين طرح هايي براي واگذاري اختراع خود به متقاضي مي توانند از وزارت علوم اعتباري دريافت كنند. وزارت علوم بخشي از هزينه واگذاري اين اختراعات و نوآوري ها را به عهده مي گيرد. اين حمايت از مخترع اطمينان خاطري را براي متقاضي و خريدار به وجود مي آورد.
تمديد مهلت ثبت نام در آزمون هاي معادل
كارداني و كارشناسي سال 85
گروه علمي فرهنگي- مهلت ثبت نام داوطلبان شركت در آزمون هاي معادل كارداني و معادل كارشناسي سال 1385تا 30 دي تمديد شد.
سازمان سنجش آموزش كشور اعلام كرد، داوطلبان شهرستاني مي توانند از ساعت 8 تا 19 روزهاي 28، 29و 30دي،منحصراً در باجه هاي مركزي پست شهرستان ها اقدام به دريافت مدارك ثبت نام كنند.
داوطلبان استان تهران نيز مي توانند طي روزهاي 28 تا 30 دي فقط در مناطق 11، 13، 14، 15، 16، 17، 18 و 19 پست نسبت به دريافت مدارك ثبت نام اقدام كنند.داوطلباني كه كارت اعتباري ثبت نام اينترنتي را تا ساعت 19 روز 30 دي تهيه كنند مي توانند حداكثر تا ساعت 24 روز شنبه 30 دي نسبت به ثبت نام خود اقدام كنند
. ثبت نام در اين آزمون صرفاً به روش اينترنتي است و داوطلبان پس از تهيه مدارك بايد با مراجعه به سايت سازمان سنجش به نشاني www.sanjesh.org نسبت به ثبت نام اقدام كنند.
اختصاص سهميه كنكور به داوطلبان
شهرستان هاي جاسك و زرند
گروه علمي فرهنگي - در نشست شوراي عالي انقلاب فرهنگي موضوع اختصاص سهميه ويژه به داوطلبان آزمون سراسري مناطق محروم جاسك و زرند مطرح و به تصويب رسيد.
به گزارش دبيرخانه شوراي عالي انقلاب فرهنگي، در راستاي تحقق سياست عدالت اجتماعي و محروميت زدايي از مناطق محروم كشور وزارتخانه هاي علوم، تحقيقات و فناوري و بهداشت، درمان و آموزش پزشكي طرح هاي جداگانه اي در اين نشست مطرح كردند كه با اصلاحاتي به تصويب شوراي عالي رسيد.
بر اساس اين مصوبات، تعداد 20نفر سهميه براي داوطلبان شهرستان زرند در آزمون سراسري سال تحصيلي 87 - 86 دانشگاه هاي كشور در رشته هاي فني و حرفه اي اختصاص يافت و براي داوطلبان شهرستان جاسك در آزمون هاي سراسري 87- 86 و 88 -87 مجموعاً سهميه اي به ميزان 20 نفر در رشته پزشكي، 6 نفر در رشته دندانپزشكي و 2 نفر در رشته دارو سازي منظور شد.
همچنين در اين جلسه، پيش نويس اساسنامه دانشگاه آزاد اسلامي كه توسط كميته منتخب شوراي عالي انقلاب فرهنگي تنظيم شده بود مطرح شد و موادي از آن به تصويب رسيد.
پذيرش دانشجوي مجازي در دانشگاه خواجه نصير
گروه علمي فرهنگي- دانشگاه صنعتي خواجه نصيرالدين طوسي در رشته مهندسي صنايع(برنامه ريزي و تحليل سيستم ها)، رشته مهندسي كامپيوتر(نرم افزار)و مهندسي فناوري اطلاعات براي مقطع كارشناسي به صورت الكترونيكي(مجازي)براي بهمن 85 دانشجو مي پذيرد.
به گزارش روابط عمومي دانشگاه صنعتي خواجه نصيرالدين طوسي افرادي مي توانند در اين دوره شركت كنند كه مدرك ديپلم كامل متوسطه نظام قديم در رشته هاي رياضي يا تجربي و يا گواهي پيش دانشگاهي نظام جديد رشته رياضي يا تجربي(با شرط معدل حداقل 12)و همچنين مدرك ديپلم فني به شرط داشتن مدرك كارداني مرتبط(به جاي مدرك پيش دانشگاهي با حداقل معدل 12)داشته باشند.
داوطلبان جهت كسب اطلاعات بيشتر مي توانند به آدرس اينترنتي
www.kntu.ac.ir مراجعه كنند.
دانشگاه تربيت معلم
در 12رشته دكترا دانشجو مي پذيرد
ايسنا: دانشگاه تربيت معلم تهران در دوره دكترا براي سال تحصيلي 87-86 دانشجو مي پذيرد.
آزمون دكتراي دانشگاه تربيت معلم طي روزهاي 26 تا 28 ارديبهشت ماه 86 برگزار مي شود.
كارت داوطلبان اين آزمون روز قبل از آزمون در اداره كل تحصيلات تكميلي دانشگاه توزيع مي شود. داوطلبان جهت كسب اطلاعات بيشتر به سايت دانشگاه تربيت معلم www.tmu.ac.ir مراجعه كنند.
تغيير برخي كد رشته هاي امتحاني آزمون
كارشناسي ارشد 86
ايسنا: دفترچه راهنماي شركت در آزمون كارشناسي ارشد سال 86 براي كد رشته هاي امتحاني 1148، 1287 و همچنين برنامه برگزاري آزمون كدرشته امتحاني 1146 تغيير كرد.
امتحانات دروس رشته برنامه ريزي، مديريت و آموزش محيط زيست كد 1146 به صورت تستي برگزار مي شود، همچنين آزمون زبان داوطلبان متقاضي ادامه تحصيل در mba كد 1148 همزمان با آزمونهاي مجموعه كد رشته امتحاني 1148 برگزار مي شود.
منحصرا شرط برگزاري مصاحبه اختصاصي از شرايط ورودي رشته امتحاني مديريت امور شهري كد 1148 حذف شده است و بنابراين مصاحبه ورودي برگزار نخواهد شد.]]>
</TEXT>
</DOC>
<DOC>
<DOCID>HAM2-851028-074</DOCID>
<DOCNO>HAM2-851028-074</DOCNO>
<ORIGINALFILE>/1385/851028/news/_iran.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[با كمك طراحان ايراني و ساير كشورهاي مسلمان
لباس سال زنان ايراني انتخاب مي شود]]>
</TITLE>
<TEXT>
<IMAGE>/1385/851028/news/010749.jpg</IMAGE>
<![CDATA[
مهر: لباس سال زنان ايراني با همكاري ديگر كشورهاي مسلمان انتخاب خواهد شد.
مشاور استاندار تهران در امور بانوان در مراسم افتتاح دبيرخانه دائمي جشنواره زنان سرزمين من و دومين نمايش زنده لباس اسلامي- ايراني كه ديروز در كانون پرورش فكري كودكان و نوجوانان برگزار شد، ضمن اعلام اين خبر افزود: تلاش در جهت شكوفايي خلاقيت طراحان لباس و حمايت از آنها، ايجاد مؤسسه فرهنگي و هنري جهت فرهنگ سازي در زمينه پوشاك، ايجاد بانك اطلاعاتي از تمامي طراحان كشور، ايجاد تعاوني، ايجاد تعامل ميان كشورهاي اسلامي و تبليغ در سراسر جهان و... از جمله اهداف برگزاري جشنواره زنان سرزمين من است.
فرحناز قندفروش با اعلام اين كه در حوزه طراحي و توليد پوشاك مناسب زنان تاكنون متأسفانه اقدامات شايسته اي صورت نگرفته، خاطرنشان كرد: پوشش مناسب مهم ترين نشانه تمدن و فرهنگ هر جامعه است؛ به همين دليل بايد در جهت طراحي و توليد لباسهاي ايراني و اسلامي زنان تلاش كرد.
وي تاكيد كرد: به منظور ثبت لباسها و طرح هاي جديد اقدامات لازم انجام شده و با كتابخانه ملي مذاكراتي براي ثبت اين آثار صورت گرفته است.
قندفروش گفت: در اولين جشنواره زنان سرزمين من مردم استقبال خوبي كردند و اخبار آن در بيش از 50 رسانه خارجي و 100 رسانه و نشريه داخلي منتشر شد و همچنين 61 درصد از شركت كنندگان كيفيت را خوب و بيش از 97 درصد شركت كنندگان خواستار نمايش مجدد شو لباس بودند.
وي افزود: در اولين جشنواره 20 مدل چادر و 110 مدل مانتو به نمايش درآمد و در دومين نمايش زنده لباس نيز 10 دست چادر و 150 مدل مانتو و لباس به نمايش درخواهد آمد.
مشاور استاندار تهران در امور بانوان گفت: تير ماه سال آينده جشنواره زنان سرزمين من به صورت بين المللي برگزار مي شود و با تعامل كشورهاي اسلامي هر سال يك لباس به عنوان لباس سال زنان انتخاب خواهد شد.
وي افزود: ايجاد فروشگاه براي عرضه و فروش توليدات طراحان لباس نيز يكي از اهداف مهم است كه در اين زمينه معاونت اجتماعي شهرداري تهران قول همكاري و ايجاد دو فروشگاه در سطح شهر و همچنين ايجاد غرفه در بازارچه هاي زنان را داده است.]]>
</TEXT>
</DOC>
<DOC>
<DOCID>HAM2-851028-075</DOCID>
<DOCNO>HAM2-851028-075</DOCNO>
<ORIGINALFILE>/1385/851028/news/_iran.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برگزيدگان نخستين جايزه چارتاقي نياسر معرفي شدند]]>
</TITLE>
<TEXT>
<![CDATA[گروه علمي فرهنگي- برگزيدگان نخستين جايزه چارتاقي نياسر در بخش هاي طراحي معماري، عكاسي و طراحي شهري معرفي شدند.
در بخش عكس نخستين جايزه چارتاقي نياسر، علي يوسف راد رتبه اول اين سالانه را از آن خود كرد و امير ذاكري در جايگاه دوم قرار گرفت و علي دبيريان به عنوان برگزيده سوم شناخته شد و علاوه بر تنديس سالانه و لوح افتخار به ترتيب مبلغ 300 هزار تومان، 200 هزار تومان و 100 هزار تومان دريافت كردند. همچنين آثار نيكتا ستاره سنج و شيما شيراني نيز مورد تقدير قرار گرفت.
داوري اين بخش از سالانه را عليرضا كريمي صارمي، سعيد محمودي از ناوه و محمدمهدي رحيميان برعهده داشتند.
همچنين در بخش معماري، هيچ اثري شايسته دريافت جايزه اول اين سالانه كه معادل يك ميليون تومان بود، شناخته نشد و جايزه دوم اين بخش معادل 750 هزار تومان به كار گروهي سهيل هاديان دهكردي، سيدمهدي طباطبايي اردكاني و آرش عادل احمديان اهدا شد. همچنين كار گروهي مريم اصغري، مليحه شيرزاد و آرش عادل احمديان نيز شايسته دريافت جايزه دوم شناخته شد و جايزه سوم اين بخش معادل 500 هزار تومان نيز به كارگروهي مريم كهنسال، كاوه فولادي نسب و مهران هاشمي اهدا شد.
داود دانشيان مديركل دفتر معماري و طراحي شهري وزارت مسكن و شهرسازي، سيدمحمد بهشتي كارشناس ارشد معماري و شهرسازي و پيروزي حناچي مشاور وزير مسكن و شهرسازي داوري آثار بخش طراحي معماري اين سالانه را برعهده داشتند.
در بخش طراحي شهري تنها 2 اثر ارسال شده بود كه هيچ كدام شايسته دريافت جايزه اول تا سوم شناخته نشدند و در رديف آثار تقديري قرار گرفتند.
همچنين به هر قطعه عكس پذيرفته شده در بخش عكس نخستين سالانه جايزه چارتاقي نياسر  مبلغ
20 هزار تومان تعلق خواهد گرفت.]]>
</TEXT>
</DOC>
<DOC>
<DOCID>HAM2-851028-076</DOCID>
<DOCNO>HAM2-851028-076</DOCNO>
<ORIGINALFILE>/1385/851028/news/_iran.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اختصاص حداكثر يك نمره به نظر اولياي دانش آموزان در ارزشيابي تكويني مقطع راهنمايي]]>
</TITLE>
<TEXT>
<![CDATA[ايسنا: آيين نامه اختصاص حداكثر يك نمره به نظر اولياي دانش آموزان در ارزشيابي تكويني هر درس در هر نوبت مقطع راهنمايي به تصويب شوراي عالي آموزش و پرورش رسيد.
شوراي عالي آموزش و پرورش در هفتصد و چهل و يكمين جلسه خود با حضور وزير آموزش و پرورش، آيين نامه  پيشنهادي ارزشيابي پيشرفت تحصيلي تربيتي در دوره راهنمايي كه در كميسيون اساس نامه ها و مقررات اين شورا، مورد تأييد قرار گرفته بود را ارائه كرد. بر اساس اين گزارش، اين شورا مصوب كرد تا با توجه به نقش اولياي دانش آموزان در فعاليت هاي خارج از مدرسه، معلمان حداكثر تا يك نمره در ارزشيابي تكويني هر درس، در هر نوبت را به نظر اولياي دانش آموزان اختصاص دهند.ارج گزاري به نظرات و پيشنهادهاي اولياي دانش آموزان، توجه و حساسيت بيشتر اوليا به فرآيند تعليم و تربيت فرزندان خود، ايجاد حلقه هاي ارتباطي كيفيت بخشي بين مدرسه و خانواده، ارتقاي اعتبار و صحت نظام ارزشيابي تحصيلي و تربيتي از جمله دلايل ذكر شده براي تصويب اين مهم ذكر شده است.
گفتني است، در اين جلسه يكي از اعضاي شورا در بيان يكي از مهم ترين دلايل افت تحصيلي به كوتاه بودن ايام سال تحصيلي و طولاني بودن تعطيلات رسمي اشاره كرد كه بر ديگر ابعاد آموزش و ارزشيابي دانش آموزان تأثيرات منفي نيز گذاشته است.]]>
</TEXT>
</DOC>
<DOC>
<DOCID>HAM2-851028-077</DOCID>
<DOCNO>HAM2-851028-077</DOCNO>
<ORIGINALFILE>/1385/851028/news/_iran.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[حميدرضا آصفي:
دامن زدن به اختلافات داخلي به نفع فوتبال نيست
مهر: دكتر حميدرضا آصفي عضو سابق هيأت رئيسه فدراسيون فوتبال گفت: در شرايط حساس كنوني فوتبال ايران نياز به آرامش، همدلي و وفاق همه جانبه دارد تا در سايه فضايي آرام و به دور از تنش، دوره بحراني كنوني را سپري كند. آصفي، سفير ايران در امارات و عضو هيأت  مديره باشگاه استقلال با بيان اين مطلب افزود: فوتبال ايران روزهاي حساسي را سپري مي كند و شرايط كنوني مي طلبد تا تمامي افرادي كه به نوعي در سرنوشت فوتبال ايران تاثيرگذار هستند، با دلسوزي و احساس مسئوليت ازهرگونه تنش و اختلاف داخلي كه فوتبال ايران را با بحران تازه اي رو به رو مي كند، پرهيزكنند.
وي درخصوص انتقادات مطرح شده ازسوي مديرهيات رئيسه دوره انتقالي فدراسيون فوتبال مبني برعدم همكاري سازمان تربيت بدني با كميته 6 نفره در انجام وظايف محوله، اظهار داشت: اصلي ترين تاكيد فيفا پس از رفع تعليق فوتبال ايران، تغييراساس نامه فدراسيون فوتبال بود و در اين راستا سه وظيفه اساسي به كميته 6 نفره واگذارشد ولي تفويض اين وظايف به اين معني نيست كه هيأت رئيسه دوره انتقالي در تمامي زمينه ها در فدراسيون فوتبال تصميم گيرنده نهايي باشد و حضور مسئولان كنوني فدراسيون ناديده گرفته شود. براساس وظيفه اصلي كه فيفا به كميته 6 نفره واگذار كرده تنها بحث تدوين اساس نامه و هماهنگ كردن آن با اساس نامه استاندارد فيفاست، نه اداره فدراسيون فوتبال.
عضو سابق هيأت رئيسه فدراسيون فوتبال ضمن دعوت از تمامي عوامل مرتبط و تأثيرگذار در سرنوشت فوتبال كشور خواست تا با آرامش و سعه صدر، شرايطي را فراهم كنند تا فوتبال ايران بتواند دوره بحراني تعليق را به خوبي پشت سر بگذارد.
تداوم صدرنشيني قائم مقامي
همشهري ورزشي- احسان قائم مقامي در پايان دور هشتم رقابت هاي بين المللي شطرنج خزر با هفت و نيم امتياز، همچنان صدرنشين است. اين مسابقات با حضور 96 شطرنج باز از 23 دي ماه در هتل ارديبهشت رشت آغاز شده و بازيكنان تيم هاي جمهوري آذربايجان، گرجستان، تركمنستان و ايران در 9 دور به روش سوئيسي با هم به رقابت مي پردازند. در دور هشتم احسان قائم مقامي، استاد بزرگ شطرنج يك بر صفر از سد حميدرضا محمدي گذشت. سيدحامد موسويان، برابر گاپرين داشويلي، استاد بزرگ گرجستان با نيم امتياز به تساوي دست يافت. ابراهيم مؤمني يك بر صفر شالام بريتز استاد بين المللي گرجستاني را برد.
احسان قائم مقامي با هفت و نيم امتياز در صدر و گاپرين داشويلي و ابراهيم مؤمني با شش و نيم امتياز دوم و سوم هستند. جايزه اين رقابت ها 6700 دلار است.
لغو جلسه هيأت رئيسه موقت فدراسيون فوتبال
همشهري ورزشي - پنجمين نشست هيأت  رئيسه موقت فدراسيون فوتبال لغو شد. اين جلسه كه قرار بود، بعد از ظهر ديروز در فدراسيون فوتبال برگزار شود، به دلايل نامعلومي تشكيل نشد.
صفايي  فراهاني تشكيل نشدن جلسه ديروز را تأييد كرد، اما درمورد دلايل لغو آن توضيح نداد.
گفتني است، اختلاف نظر پيرامون اداره فدراسيون فوتبال و خواسته فراهاني براي مديريت امور اجرايي موجب شد كه رئيس اسبق فدراسيون فوتبال در گفت وگويي، سازمان ورزش را تهديد به استعفا كند. به نظر مي رسد، تشكيل نشدن جلسه ديروز ريشه در اختلافات ذكرشده دارد.]]>
</TEXT>
</DOC>
<DOC>
<DOCID>HAM2-851028-078</DOCID>
<DOCNO>HAM2-851028-078</DOCNO>
<ORIGINALFILE>/1385/851028/news/_iran.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رونمايي از نقاشي هاي پشت شيشه]]>
</TITLE>
<TEXT>
<![CDATA[ايسنا: مجموعه  كامل نقاشي هاي پشت شيشه در تهران رونمايي مي شود.
150 اثر ديده نشده  نقاشي پشت شيشه از چهارم بهمن ماه سال جاري، براي نخستين بار در تهران رونمايي مي شود.
اين تصاوير كه متعلق به دوره  قاجار و مجموعه  فريال سلحشور و كازروني است، تا آخر فروردين ماه سال  آينده در طبقه  مياني موزه  هنرهاي ديني امام علي ع نمايش داده مي شوند.
اين نقاشي ها كه تلفيق فرهنگ ايران باستان با روايات مقدس ديني را نشان مي دهند، گوشه اي از هنر زوال يافته  نقاشي پشت شيشه در ايران است كه ادامه دار نبوده و تنها نمونه هاي باقي مانده از دوره هاي گذشته در مجموعه هاي خصوصي و موزه ها، منبع تحقيق و پژوهش دانشجويان و هنرمندان معاصر شده  است.
سلحشور و كازروني از حدود 35 سال پيش، اين نمونه ها را از مكان هايي چون نانوايي ، قصابي، قهوه خانه ها و... در دهات و شهرهاي كوچك و بزرگ ايران جمع آوري كردند.
نقاشي هاي اين مجموعه در برگيرنده روايت ها، وقايع ، داستان ها، صحنه هاي جنگ و شخصيت هاي مذهبي از جمله امامان ، پيامبران ، پيشوايان مذهبي و دراويش ايراني هستند. اين نمايشگاه با جلسات سخنراني و نشست هاي پژوهشي درباره  اين هنر ايراني و بررسي تصاوير به  جا مانده از هنر دوره  قاجار ايران همراه است. پيش تر 56 اثر نقاشي پشت شيشه از همين مجموعه، همزمان با نمايشگاه هنر قاجار، زند و افشار در مجموعه  صبا نمايش داده شدند.
موسسه نشر آثار امام ره در نمايشگاه هنر انقلاب
گروه ادب و هنر- موسسه تنظيم و نشر آثار حضرت امام(ره)با ارائه 62 اثر از آثار هنرمنداني چون مرحوم جواد حميدي، ابوالفضل عالي، كاظم چليپا، غلامعلي طاهري، حسين ياقوتي، مرتضي گودرزي(ديباج)و با گرايش هاي گوناگون بر محور رهبري، انديشه و آرمان هاي حضرت امام خميني(ره)در نمايشگاه هنر انقلاب هاي دنيا شركت خواهد كرد.
اين نمايشگاه با حضور هنرمندان و آثار هنري كشورهاي افغانستان، فلسطين، روسيه، چين، كوبا، آفريقاي جنوبي و مكزيك برگزار خواهد شد.
تشكيل دبيرخانه سازمان هاي خيريه بين المللي در ايران
گروه اجتماعي- اجلاس بين المللي فقرزدايي و توسعه پايدار با صدور بيانيه اي با تأكيد بر لزوم تبادل مستمر تجربيات كشورها در پيشگيري و كنترل و مهار فقر و همچنين راهكارهاي توانمندسازي فقرا به كار خود پايان داد.
در بيانيه پاياني اجلاس بين المللي فقرزدايي و توسعه پايدار كه با حضور نمايندگان و سازمان هاي غيردولتي ايران و ساير كشورها برگزار شد، تصريح شده است: شراكت و همكاري مؤثر آحاد جامعه، بخش خصوصي و سازمانهاي غيردولتي به منظور ايجاد توسعه و ريشه كني فقر با توجه خاص به ترويج فرهنگ نوع دوستي و تعاون اهميت بسياري دارد.
در ادامه بيانيه پاياني آمده است: هماهنگي سازمانهاي بين المللي و نهادهاي غيردولتي جهان براي رعايت اولويت فقرزدايي در كشورهايي كه فاقد زيرساخت هاي اوليه رشد و توسعه اقتصادي هستند، مي تواند پديده فقر را كنترل و از فراگير شدن آن جلوگيري كند.
با توجه به اهميت تبادل تجربيات و بومي سازي تجربيات موفق در فقرزدايي، مقرر شد دبيرخانه دائمي سازمان هاي خيريه بين المللي ايران تأسيس و فعال شده و اجلاس هاي دو سالانه به صورت ادواري با هماهنگي دبيرخانه برگزار شود.
سمفوني درد در راه آلمان
گروه ادب و هنر- روبرتو جولي كارگردان و سرپرست تئاتر روهر آلمان با موافقت مركز هنرهاي نمايشي، سه نمايش را براي اجرا در آلمان برگزيد.بر همين اساس، نمايش هاي سمفوني درد كار حسين پاكدل،  ددالوس و ايكاروس كار همايون غني زاده و پلنگ خال هايش را پاك مي كند كار علي نرگس نژاد جهت اجرا در كشور آلمان از سوي روبرتو جولي انتخاب شد.]]>
</TEXT>
</DOC>
<DOC>
<DOCID>HAM2-851028-079</DOCID>
<DOCNO>HAM2-851028-079</DOCNO>
<ORIGINALFILE>/1385/851028/news/_kharj.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[چند ساعت پس از صدور دستور بازجويي از المرت
رئيس ستاد ارتش رژيم صهيونيستي استعفا كرد]]>
</TITLE>
<TEXT>
<IMAGE>/1385/851028/news/010818.jpg</IMAGE>
<![CDATA[
ازراست به چپ عمير پريتس،ايهود المرت و حالوتس
گروه بين الملل - ژنرال دان حالوتس رئيس ستاد ارتش رژيم صهيونيستي از سمت خود كناره گرفت. براساس گزارش ها و تحقيقات انجام شده درباره چگونگي شكست ارتش بسيار مسلح اسرائيل از حزب الله اعلام شد كه رژيم اسرائيل در همه سطوح ازحزب الله شكست خورد. در جنگ 33 روزه اسرائيل و حزب الله، درحالي كه هيچ تناسبي ميان امكانات سياسي، ديپلماتيك، نظامي و اطلاعاتي و رسانه اي حزب الله و اسرائيل وجود نداشت اما اسرائيل به هيچ يك از اهداف خود نرسيد. نخست وزير رژيم صهيونيستي ابتدا اعلام كرد براي آزادي دو اسير ارتش رژيم صهيونيستي به لبنان حمله كرده است و تا آزادي آنان، اين حمله ادامه خواهد يافت. آنگاه شكست و خلع سلاح حزب الله شرط پايان جنگ اعلام شد و درنهايت اسرائيل تلاش كرد با عقب راندن حزب الله به آن سوي رودخانه ليتاني در لبنان به اهداف خود برسد. در مدت 33 روز جنگ نامتعارف اسرائيل به هيچ يك از اهداف خود نرسيد. جنگ 33روزه در تابستان امسال، ضربه سختي به رژيم صهيونيستي وارد كرد چنان كه بلافاصله حيم رامون وزير دادگستري و وزير پشتيباني در كابينه جنگ از سمت خود بركنار شد. بعدها اعلام شد فقط چند ساعت قبل از شروع حمله اسرائيل به لبنان ژنرال حالوتس اوراق سهام خود را فروخته است.
البته اين انتقادها فقط به رئيس ستاد محدود نماند، عمير پريتس وزير جنگ و ايهود المرت نخست وزير نيز به فساد و بي كفايتي متهم شده اند.المرت به سوء استفاده از قدرت در كسب منافع مالي متهم است.
گرچه كنار رفتن حالوتس پنج ماه پس از پايان جنگ صورت گرفت ولي همگان اذعان دارند كه وي تاوان شكست در لبنان را پس داد.
جانشين حالوتس روز يكشنبه آينده در كابينه رژيم صهيونيستي معرفي مي شود. ژنرال موشه كاپلينسكي، گابي اشكنازي مديركل وزارت جنگ، يك ژنرال عضو نيروهاي ذخيره و ژنرال بني گانز فرمانده نيروهاي زميني ارتش اسرائيل در زمره جانشينان احتمالي حالوتس معرفي شده اند اما گويا مديركل وزارت جنگ رژيم صهيونيستي از شانس بيشتري براي رياست ستاد ارتش برخوردار است.]]>
</TEXT>
</DOC>
<DOC>
<DOCID>HAM2-851028-080</DOCID>
<DOCNO>HAM2-851028-080</DOCNO>
<ORIGINALFILE>/1385/851028/news/_kharj.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عربستان در انديشه اعزام نيرو به عراق است]]>
</TITLE>
<TEXT>
<![CDATA[مهر: عربستان قصد دارد به منظور جلوگيري از گسترش ناآرامي ها در عراق به ويژه مناطق سني نشين اين كشور، به عراق نيرو اعزام كند.
شبكه خبري ان.بي.سي با بيان اين مطلب اعلام كرد: مقامهاي عربستاني معتقدند دولت عراق توانايي كافي براي حل بحران اين كشور را ندارد، از همين رو عربستان از اعزام بيشتر نظاميان آمريكايي به عراق حمايت كرده و خود نيز درصدد است تا نيرو به عراق اعزام كند.
در همين رابطه يكي از مقام هاي رسمي آمريكا كه همراه رايس به خاورميانه آمده، در گفتگو با nbc اعلام كرد: مقام هاي سعودي در ديدار با رايس به طور ضمني اعلام كردند كه در انديشه اعزام نيرو به عراق هستند.اين مقام آمريكايي افزود: مقام هاي عربستان بارها از خروج نظاميان آمريكايي از عراق ابراز نگراني كرده اند.اين مقام آمريكايي كه خواست نامش فاش نشود، افزود: هدف اصلي عربستان استان الانبار است كه حجم قابل توجهي از سني هاي عراق در آن سكونت دارند.]]>
</TEXT>
</DOC>
<DOC>
<DOCID>HAM2-851028-081</DOCID>
<DOCNO>HAM2-851028-081</DOCNO>
<ORIGINALFILE>/1385/851028/news/_kharj.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گزارش نيويورك تايمز از اهداف سفر منطقه اي وزير دفاع آمريكا]]>
</TITLE>
<TEXT>
<IMAGE>/1385/851028/news/010755.jpg</IMAGE>
<![CDATA[
ايرنا: روزنامه آمريكايي نيويورك تايمز در گزارشي به سفر وزير دفاع جديد آمريكا به بروكسل، افغانستان و شماري از كشورهاي حاشيه جنوبي خليج فارس پرداخته و نوشته است كه رابرت گيتس در اين سفر مي كوشد تا اطمينان دهد كه واشنگتن تحت فشارهاي كنوني در عراق، از پا در نخواهد آمد.
اين روزنامه نوشت: گيتس مي گويد واضح است كه ايرانيان معتقدند ما در عراق گير افتاده ايم و آنها مي توانند از اين وضعيت براي تحت فشار قرار دادن ما از جهات متفاوت استفاده كنند. اما ما در تلاشيم تا به منطقه اعلام كنيم براي مدتي طولاني در اينجا حضور خواهيم داشت.
به نوشته نيويورك تايمز، فرستادن اين پيام به ايران و به متحدان آمريكا در منطقه كه نگران هستند آمريكا بخاطر ايجاد ثبات از پا درآيد، يكي از اولويت هاي سفر گيتس به منطقه است.
نيويورك تايمز مي نويسد: مقامات ارشد پنتاگون نيز اعلام كرده اند كه قصد دارند به دولت هاي عربي سني تأكيد كنند كه بايد به بازسازي عراق و تحت فشار قرار دادن سني ها براي رسيدن به توافق سياسي با آمريكا كمك كنند.اين روزنامه نوشته است: گيتس همچنين در جريان اين سفر گفته كه نيروهاي طالبان در افغانستان سرگرم برنامه ريزي حملاتي گسترده براي فصل بهار هستند و در اين ارتباط با ناتو هماهنگي هايي شده است.
به نوشته نيويورك تايمز، هر چند گيتس در اين سفر بيشتر در تلاش است تا بتواند طرح جديد كاخ سفيد براي ايجاد ثبات در عراق را نيز توضيح دهد.
از سوي ديگر رابرت گيتس در افغانستان اعلام كرد: در صورت نياز، شمار ديگري از نيروهاي نظامي آمريكايي به افغانستان اعزام خواهند شد. گيتس در نشست خبري مشترك با حامد كرزاي رئيس جمهوري افغانستان با اشاره به اينكه نيروهاي طالبان با فرارسيدن فصل بهار فعاليت خود را افزايش خواهند داد تأكيد كرد كه اين نيروها در دو طرف مرز افغانستان و پاكستان فعال خواهند بود.
دستگيري سخنگو و فرمانده ارشد طالبان
ناتو ديروز اعلام كرد، نيروهاي اين سازمان و افراد ارتش افغانستان كه براي مقابله با يك حمله تازه از سوي طالبان در فصل بهار آماده مي شوند، طي يك حمله در جنوب افغانستان يك فرمانده بلند پايه طالبان و سخنگوي ويژه اين گروه را دستگير كردند.نيروهاي ناتو طي بيانيه اي اعلام كردند، نيروهاي امنيتي افغانستان و نيروهاي بين المللي كمك به برقراري امنيت(ايساف)يك حمله شبانه دقيق را انجام دادند كه در آن يك فرمانده  برجسته طالبان دستگير شد.ناتو به هويت مقام دستگير شده  طالبان اشاره نكرد ولي در عين حال گفت كه اين فرمانده  طالبان در جريان يكي از عمليات هاي اخير نيروهاي ناتو از قندهار به هلمند فرار كرده بود.]]>
</TEXT>
</DOC>
<DOC>
<DOCID>HAM2-851028-082</DOCID>
<DOCNO>HAM2-851028-082</DOCNO>
<ORIGINALFILE>/1385/851028/news/_kharj.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كركوك، تركيه را نگران كرده است]]>
</TITLE>
<TEXT>
<![CDATA[گروه بين الملل - دنيز بايكال رئيس حزب جمهوريخواه خلق كه 154 كرسي در پارلمان 550 نفري تركيه در اختيار دارد گفته است قابل قبول نيست كه آمريكا از هزاران كيلومتر دورتر به منطقه آمده و در عراق دخالت كند اما تركيه براي دفاع از خود به مناطقي كه چهل كيلومتر با خاك تركيه فاصله دارد نيروي نظامي اعزام نكند. بايكال خواستار دخالت نظامي تركيه در شمال عراق است و در پارلمان براي صدور مجوز دخالت نظامي تركيه در شمال عراق تلاش مي كند.
دولت رجب طيب اردوغان هنوز چنين درخواستي را در پارلمان مطرح نكرده است.
هرچند اردوغان سه شنبه هفته پيش با تاكيد بر لزوم حفظ حقوق تركمن هاي عراقي گفت: آنكارا تماشاگر تغيير بافت قومي كركوك نخواهد بود.
دوشنبه اين هفته تركيه براي نشان دادن حساسيت خود نسبت به تحولات كركوك نشستي با عنوان كركوك در سال 2007 برگزار كرد.
در اين نشست كه نمايندگان گروه هاي شيعه، سني، تركمن و آشوري شركت داشتند، نماينده اي از گروه هاي كرد شمال عراق شركت نكرده بود. براساس ماده 140 قانون اساسي عراق قرار است در سال جديد ميلادي(2007)رفراندومي در سطح استان نفت خيز كركوك در شمال عراق برگزار شود تا آينده اداره اين استان توسط حكومت منطقه اي كردهاي عراقي، يا حكومت مركزي تعيين شود.
دولت تركيه معتقد است براي رسيدن به اهداف موردنظر، از سال 2003 تاكنون، بافت جمعيتي كركوك تغيير يافته است. بنابر آمارهايي كه در نشست كركوك در سال 2007 مطرح شد، در سال 2003، زمان حمله آمريكا به عراق، جمعيت كركوك 860 هزار نفر بود كه با ورود كردها به اين شهر، اكنون جمعيت كركوك به يك ميليون و 600 هزار نفر رسيده و كنترل اين شهر به عهده پيشمرگان كرد گذاشته شده است.
به گزارش ايرنا، هم اكنون 20 هزار پيشمرگ كرد در كركوك مستقر شده اند و حدود 350 هزار قبضه سلاح كلاشينكف در كركوك وجود دارد.
گفته مي شود كركوك 4 درصد نفت جهان و 40 درصد نفت عراق را در خود جاي داده است.نخست وزير تركيه طرح هاي آمريكا در شمال عراق را جدي گرفته است. وي با تاكيد بر اينكه عناصر نژادي كركوك بايد هشدار تركيه را جدي بگيرند، گفت پيشتر نيز گفته بوديم اوضاع عراق براي تركيه مهمتر از روند عضويت در اتحاديه اروپا است.
پنج شنبه پيش اردوغان بار ديگر بر اين مهم تصريح كرد كه تركيه اجازه نمي دهد كركوك به قره باغي ديگر تبديل شود.]]>
</TEXT>
</DOC>
<DOC>
<DOCID>HAM2-851028-083</DOCID>
<DOCNO>HAM2-851028-083</DOCNO>
<ORIGINALFILE>/1385/851028/news/_kharj.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[655 هزار غيرنظامي عراقي، قرباني سياست هاي بوش و بلر]]>
</TITLE>
<TEXT>
<![CDATA[گروه بين الملل - نشريه انگليسي لانست در شماره اين هفته خود نوشت: از آغاز حمله نيروهاي آمريكايي و انگليسي به عراق تاكنون 655 هزار نفر در اين كشور جان خود را از دست داده  اند.
هفته نامه لانست با انتشار نتايج تحقيقي كه درباره شمار كشته شدگان عراقي انجام گرفته است، اعلام كرد از آغاز حمله نيروهاي آمريكايي و انگليسي به عراق و اشغال خاك اين كشور در 22 ماه مارس سال 2003 تاكنون در مجموع حدود 655 هزار غير نظامي عراقي كشته شده اند.اين نشريه در حالي اين رقم را اعلام مي كند كه دو سال پيش شمار كشته شدگان اين كشور را تنها 100 هزار نفر اعلام كرده بود.ژيلبرت برنهام از موسسه جان هاپكينگز در پاسخ به اين سئوال كه چگونه ممكن است شمار تلفات طي تنها دو سال چند برابر شود، گفت: ميزان مرگ و مير به طور مستمر در حال افزايش است.اين ميزان مرگ و مير اكنون خيلي بالاتر از سال 2004 است.
وي خاطرنشان كرد حدود نيمي از اين افراد بر اثر اصابت گلوله جان خود را از دست داده اند و بقيه افراد به علت عوامل ديگري چون بيماري، درگيري هاي قومي و مذهبي و غيره كشته شده اند.اين كارشناس افزود 92 درصد از جمعيت 26 ميليوني عراق حداقل يك نفر از خانواده خود را در اشغال اين كشور از دست داده اند.ژيلبرت برنهام افزود 31درصد از خانواده هاي شركت كننده در نظرسنجي اعلام كردند كه اعضاي خانواده آنها توسط نيروهاي اشغالگر كشته شده اند.براساس آماري كه سازمان ملل منتشر كرده است، دست كم 34 هزار و 452 عراقي نيز در حملات خشونت بار در سراسر عراق در سال 2006 كشته شدند.]]>
</TEXT>
</DOC>
<DOC>
<DOCID>HAM2-851028-084</DOCID>
<DOCNO>HAM2-851028-084</DOCNO>
<ORIGINALFILE>/1385/851028/news/_kharj.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[تدابير امنيتي فوق العاده در روسيه
ايرنا: وزير دفاع روسيه اعلام كرد: وزارت دفاع با توجه به امكان انجام اعمال تروريستي در روسيه، تدابير امنيتي فوق العاده براي حفاظت از مراكز نظامي  اين كشور به مورد اجرا گذاشته است.
به گزارش ايتارتاس سرگئي ايوانف در جمع خبرنگاران گفت: در ادارات و مراكز مهم دولتي نيز تدابير امنيتي ويژه به عمل آمده است.كميته ضدتروريستي روسيه سه شنبه شب اعلام كرد اطلاعاتي از شركاي خارجي حاكي از قصد تروريست ها براي انجام اقدامات خرابكارانه در وسايل حمل و نقل در نقاط مختلف روسيه به دست آورده است.هشدارهاي مقامات امنيتي روسيه به مردم اين كشور باعث نگراني و وحشت بسياري از ساكنين شهرهاي بزرگ روسيه به ويژه مسكو شده است.
سوريه و عراق يادداشت تفاهم امنيتي امضا كردند
ايرنا: بسام عبد المجيد و جواد البولاني وزيران كشور سوريه و عراق روز سه شنبه در دمشق، يادداشت تفاهم همكاري امنيتي ميان دو كشور امضا كردند.
اين يادداشت تفاهم شامل كنترل مرزهاي مشترك براي جلوگيري از رخنه  افراد در هر دو سوي مرز، و تبادل افراد تحت تعقيب دولت هاي دو كشور است. منابع عراقي پيش بيني كردند كه اين يادداشت تفاهم، به جز افراد تحت تعقيب دولت عراق در سوريه، اعضاي گروه غير قانوني اخوان المسلمين سوريه را نيز شامل مي شود كه در دوران رژيم صدام به عراق گريخته بودند.
با اين حال، آنها معتقدند كه بيشتر اعضاي اخوان المسلمين سوريه مقيم عراق به كشور ديگري مهاجرت خواهند كرد، بويژه آن كه رهبران اين گروه كه در لندن مستقر هستند، تحركاتي را در اين زمينه آغاز كرده اند و از كشورهايي چون قطر و يمن نيز درخواست كمك شده است. بنابر اين گزارش، مقامات عراقي و سوري امروز همچنين، توافقنامه هايي با موضوعات سياسي، امنيتي، بازرگاني و ذخاير آب امضا كردند.
فرمانده اصلي گروه ابوسياف در فيليپين كشته شد
آسوشيتدپرس:  ارتش فيليپين اعلام كرد، يكي از رهبران مهم شبه نظاميان اسلامگرا كه با القاعده مرتبط است و به دليل حمله به اهداف آمريكايي و ارتش فيليپين مدت ها تحت تعقيب بود، طي يك درگيري با نظاميان كشته شد.
سخنگوي ارتش فيليپين ظهر ديروز با اعلام اين خبر گفت: جاينال آنتل سالي،  مشهور به ابوسليمان فرمانده اصلي گروه شورشي ابوسياف، در درگيري مسلحانه شديد با نيروهاي ويژه ارتش به ضرب گلوله كشته شد.
ابوسليمان مسئوليت بمب گذاري فوريه سال 2004 را كه به كشته شدن 116 تن شد، برعهده گرفته بود. وي همچنين به طراحي ربودن 3 تبعه آمريكايي و توريست هاي فيليپيني از جزيره  پالاوان (جنوب شرق فيليپين)متهم است.
از اول ماه اوت تاكنون در عملياتي با پشتيباني آمريكا در فيليپين بيش از 7000 سرباز در تعقيب سليمان و ديگر شبه نظاميان در جزيره جولو بوده اند.
سليمان يك مهندس عمران 41  ساله بود كه كار خود را با پيوستن به جبهه آزاديبخش مورو كه يك جنبش اسلامگراي جدايي طلب است، شروع كرد.
بيانيه نشست مشترك وزيران خارجه
گروه 2+6 و آمريكا در كويت
ايرنا: چهارمين نشست مشترك وزيران امور خارجه گروه 6+2و آمريكا در كويت سه شنبه شب با صدور بيانيه اي به كار خود پايان داد.در اين بيانيه، وزيران خارجه 6 كشور عضو شوراي همكاري خليج فارس، مصر، اردن و آمريكا بر تعهد خود مبني بر ارتقاي امنيت و صلح منطقه اي به منظور حفظ اقتصاد و ثبات جهان تأكيد كردند. وزيران امور خارجه كشورهاي مزبور در بيانيه خود تأكيد كردند كه هرگونه اخلال در ثبات منطقه، منافع ملي تمامي كشورهاي آن را در معرض تهديد قرار مي دهد. بيانيه با اشاره به اقدامات خشونت بار در عراق بر لزوم خلع سلاح شبه نظاميان اين كشور تأكيد كرده است.]]>
</TEXT>
</DOC>
<DOC>
<DOCID>HAM2-851028-085</DOCID>
<DOCNO>HAM2-851028-085</DOCNO>
<ORIGINALFILE>/1385/851028/news/_learning.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهي به برنامه هاي يونسكو و يونيسف براي فراگيركردن آموزش و پرورش به ويژه در دوره پيش دبستاني
آينده خوب، براي بچه هاي خوب]]>
</TITLE>
<TEXT>
<IMAGE>/1385/851028/news/010635.jpg</IMAGE>
<![CDATA[
مطالعه وضعيت كودكان راه يافته به دوره پيش دبستاني برخي از كشورهاي آفريقايي نشان داد با كاهش سن آغاز آموزش ها، خطر ترك تحصيل، تكرار مقطع تحصيلي، فرار از مدرسه، دلزدگي از درس يا درس هايي خاص، افت تحصيلي، بيكاري پس از فارغ التحصيلي از دانشگاه، به شدت كاهش يافت
در آخرين روزهاي سال2006 و اندكي مانده به سال نو ميلادي، گزارش هاي منتشر شده توسط سازمان يونسكو و يونيسف نشان داد سرمايه گذاري و برنامه ريزي منظم برخي از سازمان هاي مسئول چون يونيسف و يونسكو در آمريكاي لاتين و جزاير كارائيب، اين فقيرترين مناطق جهان از جهت آموزش و پرورش، به ويژه در دوره پيش دبستاني و دبستان اين مناطق را به مناطقي قابل اعتنا تبديل كرده و باعث شده تا لقب مناطق فراموش شده آرام آرام از ساختار آموزشي اين نقاط رخت بربندد؛ اما ترديدي نيست كه تا دستيابي به شرايط آرماني راه زيادي باقي است.
اگرچه براساس آمارها، سرمايه گذاري هاي كلاني براي بهبود وضعيت آموزشي و پرورشي كودكان و نوجوانان و به طور خاص براي دختران زير شش سال در بسياري از نقاط جهان صورت گرفته؛ اما هنوز كاستي هاي فراواني در اين زمينه مشاهده مي شود. اين نابساماني تا حدي است كه كودكان زير سه سال از حداقل امكانات آموزشي نيز محروم بوده و آموزش به اين رده سني تقريباً منتفي است و عملاً سرمايه گذاري براي آن صورت نمي گيرد؛ در حالي كه به عقيده بسياري از روانشناسان، رده سني زير 3سال، مهم ترين رده سني آموزش و فراگيري كودكان است.
طرح آموزش فراگير دوره پيش دبستاني(upe)طرحي است كه توسط تعدادي از سازمان هاي مسئول در امر آموزش و پرورش تدوين و به تدريج تا سال2015 ميلادي براي آموزش كودكان تا شش سال سراسر جهان به اجرا گذاشته مي شود؛ طرحي كه بسياري از مسئولان آن را راهي براي حمايت از كودكان زير شش سال و برنامه ريزي بلندمدت براي همواركردن مسير آموزش هاي مقاطع بالاتر تحصيلي مي دانند.
در اين مطلب، سعي داريم تا به طور خلاصه نگاهي به اجراي برنامه، آمارها و برنامه هاي بلندمدت آموزشي ويژه كودكان پيش دبستاني داشته باشيم.
آمارها و ضرورت آموزش
كوجيرو ماتسورا؛ يكي از مشاوران و برنامه ريزان آموزشي يونسكو درباره لزوم آموزش كودكان در دوره پيش دبستاني معتقد است: شكي نيست كه آموزش اوليه به كودكان به ويژه كودكان متعلق به جوامع آسيب پذير و به طور خاص خانواده هاي آسيب پذير، بسيار حائز اهميت است؛ چرا كه به هر ميزان آموزش به اين كودكان از سن پايين تري آغاز شود؛ به همان ميزان مشكلات آموزشي- پرورشي اين گروه نيازمند كاهش مي يابد. كودكاني كه جز آموزش هاي بيرون از منزل، شانس آموزش و فراگيري ديگري ندارند.
آمارهاي يونيسف نشان مي دهد 62 درصد از كودكان ساكن آمريكاي لاتين و جزاير كارائيب در سن ورود به دوره پيش دبستاني و قبل از آن قرار دارند كه اين ميزان در كشورهاي توسعه يافته آسياي ميانه و پاسفيك 35 درصد، جنوب و غرب آسيا 32درصد، كشورهاي عربي 16 درصد و كشورهاي آفريقايي 12 درصد گزارش شده است؛ كه متأسفانه بسياري از اين كودكان حتي براي يك بار نيز قدم به مراكز آموزشي ويژه دوره پيش دبستاني نگذاشته و نمي گذارند. اين شانس تنها براي كودكان ساكن اروپاي غربي وجود دارد كه در روسيه نيز پس از فروپاشي شوروي سابق، كودكان شانس حضور در مراكز آموزشي پيش دبستاني را يافته اند.
با نگاهي به آمارها و فراواني آمارها به ويژه در مناطق محروم، به راحتي مي توان به ضرورت آموزش در اين مناطق پي برد؛ مناطقي كه اغلب كودكان آن آموزش و پرورش واقعي را زماني آغاز مي كنند كه به مراكز آموزشي راه يابند و خانواده نه تنها نكته اي براي آموزش آنها ندارد؛ بلكه در بسياري موارد رفتار والدين تأثير منفي نيز بر رفتار كودكان دارد.
سرمايه گذاري و آينده
سرمايه گذاري هاي كلان براي توسعه آموزش و پرورش و به طور خاص آموزش پيش دبستاني نشان از افزايش تقاضا براي گسترش آموزش پيش دبستاني دارد كه شايد دليل اصلي آن آگاهي بسياري از سياستگذاران آموزشي نسبت به تأثير مثبت آغاز آموزش از سن كم باشد. به عقيده اين سياستگذاران، دختران حتي بيش از پسران نيازمند آموزش و پرورش هستند، چرا كه با آموزش درست از بسياري از خطرات مصون مي مانند.
براساس آمار در سال 1975 ميلادي به طور متوسط از هر 10 كودك آماده ورود به دوره پيش دبستاني، فقط يك كودك شانس تجربه آموزش را پيدا مي كرد كه اين رقم در سال2005 ميلادي به يك كودك از هر 3 كودك كاهش يافته است؛ كه دلايل اصلي آن را مي توان نكاتي چون سرمايه گذاري هاي متمركز و كلان، برنامه ريزي هاي صحيح و پيشرفت شايان توجه سياستگذاران آموزشي بسياري از كشورها و سرمايه گذاري كشورهاي صنعتي در بخش آموزش كشور خود و كشورهاي نيازمند دانست.
بررسي ها نشان مي دهد كشورهاي صنعتي نه تنها براي خود كه براي بسياري از كشورهاي نيازمند نيز برنامه ريزي و سرمايه گذاري متمركز و كلاني را تدارك ديده و مي بينند؛ نمونه اين فعاليت ها، برنامه ريزي آمريكا در سال 1960 ميلادي در زمينه آموزش متمركز به كودكان دورگه آمريكايي- آفريقايي بود كه بررسي تأثير آموزش و پرورش به اين گروه نتايج جالبي را به اين شرح نشان داد. در اين برنامه كودكان تحت آموزش تا سن 40 سالگي مورد بررسي و نظارت قرار گرفتند و طي اين مدت(از دوره پيش دبستاني تا سن 40سالگي)چندين بار تحت بررسي هاي مختلف قرار گرفتند. بررسي آزمون هاي اين مدت نشان داد اين گروه كه از 5 سالگي تحت سرپرستي و آموزش هاي ويژه قرار گرفتند؛ مدرسه را با اشتياق آغاز كرده و با نمرات بسيار بالا وارد دوره راهنمايي شدند و پس از اتمام تحصيلات دوره دبيرستان وارد دانشگاه شدند. اكثراً اين افراد رشته هاي تحصيلي بسيار خوبي را براي ادامه تحصيل برگزيدند و پس از فارغ التحصيلي از جهت يافتن شغل نيز بسيار موفق عمل كردند.
اين گروه نه تنها از جهت تحصيلات، شغل و درآمد در شرايط بسيار مطلوبي قرار داشتند، بلكه از جهت رواني نيز كاملاً متعادل بودند. امكان برقراري ارتباط مطلوب با همسالان، ارتباط صحيح با جنس مخالف و داشتن روابط اجتماعي سالم و موفق از ديگر مهارت هاي اين گروه بود.
مطالعه ديگر روي كودكان راه يافته به دوره پيش دبستاني در برخي از كشورهاي آفريقايي نشان داد با كاهش سن آغاز آموزش، خطر ترك تحصيلي، تكرار مقطع تحصيلي، فرار از مدرسه، دلزدگي از درس يا درس هايي خاص، افت تحصيلي، بيكاري پس از فارغ التحصيلي از دانشگاه به شدت كاهش يافت.
متأسفانه با وجود تجربه هاي موفق بسيار در زمينه آغاز آموزش از سن كم كماكان سرمايه گذاري در اين زمينه چندان رضايت بخش نيست؛ تا حدي كه در بسياري از كشورها، كمترين بودجه(كمتر از 10 درصد)به بخش آموزش به ويژه دوره پيش دبستاني اختصاص مي يابد. در سال 2005 ميلادي از 79 كشور سرمايه گذار در بخش آموزش پيش دبستاني، 65 كشور بودجه اي كمتر از 5 درصد را به اين بخش اختصاص دادند.
فقر و نيازها
گزارش هاي دريافتي نشان مي دهد كودكان خانواده هاي فقير و نيازمند، نخستين هدف  نابساماني هاي خانواده و اجتماع بوده و بيش از بزرگسالان از شرايط نامطلوب رنج مي برند.
به طور مثال در هند، نابساماني هاي اجتماعي، نامساعدبودن شرايط زندگي اغلب خانواده ها به ويژه خانواده هاي متعلق به محله هاي پايين؛ اختلافات قومي- قبيله اي؛ ازدواج زودهنگام دختران(اغلب با هدف كاستن از مخارج خانواده و يا آشتي مجدد دو قبيله متخاصم)كار كودكان و... همگي آفت هايي هستند كه كودكان را هدف قرار داده اند. اين وضع نه تنها در هند كه در كلمبيا، كنيا، ونزوئلا، افغانستان و اغلب كشورهاي آفريقايي به وضوح ديده شده و كودكان را در شرايط بسيار نامطلوبي قرار مي دهد.
در كشورهاي صنعتي، وضعيت كودكان فقير به مراتب وخيم تر از كودكان برخي ديگر از كشورهاست. به طوري كه اغلب كودكان خانواده هاي فقير به گروه كودكان كار پيوسته و هم پا و گاه فراتر از كارگران ديگر كار مي كنند. دستمزد پايين اين كودكان، ترك تحصيل آنها و اختلاف طبقاتي فاحش ميان كودكان كار و كودكان متمول كشورهاي صنعتي، بي هيچ توضيحي شاخص ترين ميزان سنجش وضعيت نامساعد كودكان فقير جوامع صنعتي است.
تلاش ها و كمبودها
سازمان ها و نهادهاي مسئول همواره سعي دارند تا به هر شكل ممكن اين تفاوت ها و معضلات را برطرف كرده و راه را براي تحصيل همه كودكان به ويژه از سن بسيار كم هموار كنند. نگاهي به آمارها و برنامه ها شاهد اين مدعا است:
* برنامه فراگير آموزش پيش دبستاني و دبستاني(upe)به ويژه براي كشورهاي نيازمند يكي از گام هاي مؤثر نهادهاي مسئول است. اجراي اين طرح باعث شد تا ميزان ثبت نام در دوره پيش دبستاني در فاصله سال هاي 2005 تا 1999 ميلادي در آفريقا تا 27 درصد؛ غرب و جنوب آسيا تا 19 درصد و در كشورهاي عربي تا 16 درصد افزايش يابد. اين پيشرفت در مقايسه با رقم صفر درصد سال هاي پيش از اين تاريخ براي كشورهاي آفريقايي و اعراب، پيشرفت شايان توجهي است. برنامه upe تا سال 2015 ميلادي تكميل خواهد شد.
* آمارها نشان مي دهد با وجود اجراي برنامه هاي آموزشي فراگير، كماكان تعداد زيادي از دانش آموزان واجد شرايط ورود به دوره پيش دبستاني و ساير مقاطع تحصيلي از حضور در مدرسه محروم اند. به اين ترتيب كه اين رقم از 21 ميليون نفر در سال 1999 ميلادي به 77 ميليون نفر در سال 2005 ميلادي رسيده است كه بيش از سه چهارم از اين تعداد فقط در آفريقا و غرب و جنوب آسيا حضور دارند. براساس آمار، چهار كشور نيجريه، پاكستان، هند و اتيوپي؛ 33 ميليون كودك ترك تحصيل كرده را در خود جاي داده اند.
* گزارش ها حاكي از آن است كه دو سوم از كودكان به ويژه دختران ساكن در 181 كشور جهان، از نابرابري هاي جنسيتي در رنج هستند و از حداقل خدمات و امكانات به ويژه درباره دريافت خدمات آموزشي - پرورشي و بهداشتي نيز برخوردار نيستند. اختلاف جنسيتي باعث شده تا دختران كم ترين سهم از كليه خدمات و امكانات را دريافت كنند؛ به طوري كه در كشورهايي چون، افغانستان، آفريقاي مركزي، چاد، پاكستان، نيجريه و يمن دختران كمترين آمار تعداد دانش آموزان را نشان مي دهند و در عوض بالاترين آمار كارگران، كودكان كار هستند. بررسي ها نشان مي دهد تنها در يك سوم از كشورهاي جهان تبعيض هاي جنسيتي ديده نمي شود؛ كه در اين كشورها نيز شرايط به گونه اي ديگر براي دختران نامطلوب است. به طور مثال بالاترين آمار سوءاستفاده جنسي متعلق به دختران زير 18 سال كشورهاي اسكانديناوي است.
* تحت پوشش قرار نگرفتن دانش آموزان واجد شرايط ورود به مقطع پيش دبستاني، بزرگترين مشكل آموزشي بسياري از كشورهاي جهان است؛ به طوري كه در آمريكاي لاتين و جزاير كارائيب(با وجود اجراي طرح موفق آموزشي)83 درصد از كودكان از آموزش هاي پيش دبستاني محروم بوده و مدرسه را با حضور در كلاس اول ابتدايي آن هم در شرايط بسيار نامطلوب، آغاز مي كنند و اغلب نيز براي همان يك سال، حضور در مدرسه را تجربه مي كنند. در بسياري از كشورهاي آفريقايي كمتر از دو سوم از كودكان به پايه اي بالاتر از پايه اول ابتدايي راه مي يابند؛ اما متأسفانه تحصيل آنها در همان سال هاي نخست و حداكثر تا پايان دوره ابتدايي دوام مي يابد.
* آمار افراد تحصيلكرده كشورهاي عربي، جنوب و غرب آسيا و آفريقا كمتر از 70 درصد است كه به اين ترتيب از هر پنج نفر در جهان، تنها يك فرد بالغ قادر به خواندن و نوشتن است(توجه كنيم كه تحصيلات بالا مدنظر نبوده و حداقل توانايي محاسبه شده است!)
چه كرده ايم، چه بايد بكنيم
سياستگذاران آموزشي معتقدند چند نكته به عنوان شاخص ترين حركت ها جهت رفع معضل تحصيل به ويژه فراهم كردن زمينه مناسب براي شروع آموزش از سن كم و دوره هاي پايين تحصيلي مطرح است:
* تربيت آموزگاران بيشتر و كارآمد؛ آمارها نشان مي دهد در كشورهاي آفريقايي نيازمند رقمي بيش از 4/2 تا 4 ميليون آموزگار زبده براي اجراي دقيق طرح آموزش فراگير مقطع پيش دبستاني(upe)هستند كه اين ميزان نياز در مناطق دورافتاده آفريقايي بيش از اين ميزان است. توجه به تربيت صحيح آموزگاران و افزايش مهارت دانش  آموزگاران نكته اي بسيار حائز اهميت است.
* فراهم كردن زمينه مناسب براي تحصيل كودكان با راهكارهايي چون: كاهش هزينه هاي تحصيل، آموزش صحيح مفاهيم درسي، علاقه مند كردن دانش آموزان به درس و تحصيل به شيوه هاي مختلف، ارايه خدمات بهداشتي به دانش آموزان و خانواده هاي آنها براي جلوگيري از ابتلا كودكان و خانواده هاي آنها به انواع بيماري ها به ويژه ايدز در كشورهاي آفريقايي، تأمين نيازهاي اقتصادي - اجتماعي كودكان و خانواده هاي آنها براي جلوگيري از ترك تحصيل كودكان و پيوستن آنها به گروه كودكان كار و... از ديگر فعاليت هاي مهم سازمان ها و نهادهاي مسئول است.
* افزايش اعتياد و بودجه به بخش آموزش و پرورش به ويژه آموزش و پرورش از دوره هاي پايين تحصيلي با وجودي كه در كشورهاي فقير بودجه اختصاص يافته به بخش آموزش(به طور خاص دوره پيش دبستاني و دبستاني)از 8/1 ميليارد دلار در سال 2000 ميلادي به 4/3 ميليارد دلار در سال 2005 ميلادي(در كشورهاي توسعه يافته از 6/2 به 4/4 ميليارد دلار افزايش يافته است)افزايش يافته؛ اما آن طور كه بايد رضايت، بخش آموزش را فراهم نكرده است.
آخرين آمارها نشان مي دهد نهادهاي مسئولي چون يونيسف و يونسكو قصد دارند تا سال 2010 ميلادي اين رقم را به 4/5 ميليارد دلار افزايش دهند؛ كه اين رقم هنوز با رقم يازده ميليارد دلار نياز سالانه آموزش و پرورش كشورهاي فقير، فاصله فاحشي دارد.
* توسعه سيستم هاي ارتباطي - اطلاعاتي به منظور دستيابي به اطلاعات برتر آموزشي. اكنون از 125 كشور جهان كه مجهز به سيستم هاي ارتباطي - اطلاعاتي هستند، 47 كشور اروپايي بوده و سهم اندكي شامل 6 كشور از آمريكاي لاتين و جزاير كارائيب، چهار كشور از آسياي مركزي قادر به دستيابي به اطلاعات روز دنيا و قرار گرفتن تحت پوشش برنامه هاي فراگير آموزشي هستند و بقيه نيز ارتباطي مستمر و مؤثر با سيستم هاي ارتباطي - اطلاعاتي ندارند.
جمع بندي
براساس طرح آموزش upe، تا سال 2015 برنامه هايي به اين شرح در بسياري از نقاط جهان به ويژه كشورهاي توسعه نيافته به مرحله اجرا گذاشته مي شود:
- فراگير شدن خدمات و آموزش هاي آموزشي - پرورشي و بهداشتي براي همه كودكان و به طور خاص كودكان كشورهاي توسعه نيافته.
- فراهم كردن زمينه مناسب براي تحصيل كودكان همه اقشار جامعه؛ در نخستين گام كاهش هزينه هاي تحصيلي و اجراي برنامه هاي متعدد آموزشي تا سال 2015 ميلادي مرحله نخست اين طرح تا سال 2010 ميلادي به مرحله اجرا گذاشته مي شود.
- اجراي برنامه هاي آموزشي براي ارتقاي مهارت هاي زندگي به تاكيد خاص بر روي آموزش جلوگيري از ابتلا به بيماري ها تا سال 2015 ميلادي. آموزش جلوگيري از ابتلا به ايدز به طور ويژه براي دختران به اجرا درمي آيد.
- اجراي حداقل نيمي از برنامه هاي آموزشي ويژه بزرگسالان تا سال 2010 ميلادي.
- از بين بردن تبعيض جنسيتي براي فراهم كردن زمينه مناسب براي تحصيل دختران حداقل تا مقطع دبيرستان(تا سال 2010 ميلادي)و ادامه اين روند تا سال 2015 براي امكان حضور دختران در دانشگاهها.
- فراهم كردن زمينه مناسب براي برابري هاي آموزشي - پرورشي در همه كشورها بدون در نظر گرفتن جنسيت و نژاد.
- فراگير كردن شروع آموزش از سن پايين از مقاطع تحصيلي پيش دبستاني و قبل از آن.
منبع:ungei
ترجمه: مهتاب صفرزاده خسروشاهي]]>
</TEXT>
</DOC>
<DOC>
<DOCID>HAM2-851028-086</DOCID>
<DOCNO>HAM2-851028-086</DOCNO>
<ORIGINALFILE>/1385/851028/news/_learning.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[چگونه رفتار دانش آموزان را در كلاس كنترل كنيم؟]]>
</TITLE>
<TEXT>
<IMAGE>/1385/851028/news/010626.jpg</IMAGE>
<![CDATA[
گروه علمي فرهنگي- يكي از جنبه  هاي مهم آموزش، مربوط به چگونگي مديريت رفتار دانش آموزان در كلاس درس است. در اين زمينه،  نقش آموزگار برجسته است، هر چند كه مدير و معاون هم در اين ميان بي تاثير نيستند اما به هر حال نقش اصلي، متعلق به آموزگار است كه بايد با حفظ انضباط در كلاس،  محيط مناسبي براي بهره گيري دانش  آموزان از مطالب درسي فراهم كند.
شايد بتوان گفت جنبه هايي از رفتار معلم، تغييرناپذير بوده و مستقل از زمان، مكان، سن،  زمينه هاي كاري و فرهنگ محسوب مي شود. هدف همه اصول مديريت رفتار و انضباط،  قادر ساختن دانش آموزان به كنترل رفتار خود به شيوه اي است كه حقوق ديگران نيز رعايت شود. اين هدف، چالش هميشگي معلمان در جريان هدايت و مديريت كلاس است.
كتاب رهبري معلم و مديريت رفتار در مدارس؛ نگاهي نو به شيوه هاي مديريت و رفتار دانش آموزان مجموعه اي از مقالات را گرد آورده است كه به جنبه هاي گوناگون رفتار در كلاس و نقش رهبري معلم در آن مي پردازد. اين كتاب كه تاليف بيل راجرز است، توسط دكتر سيدرضا افتخاري به فارسي ترجمه شده است.
مطالب كتاب شامل ده مقاله از نويسندگان مختلف است. برخي از عناوين مقالات از اين قرار است: عناصر پايدار و عناصر تغييرپذير در مديريت رفتار، انضباط از ديدگاه انسان گرايانه و گرايش هاي معمول در مديريت مشكلات عاطفي و رفتاري.
چاپ اول اين كتاب با شمارگان 2000 نسخه و قيمت 2200 تومان به طور مشترك توسط دو ناشر(آواي كلك و قو)در دسترس علاقه مندان قرار گرفته است.]]>
</TEXT>
</DOC>
<DOC>
<DOCID>HAM2-851028-087</DOCID>
<DOCNO>HAM2-851028-087</DOCNO>
<ORIGINALFILE>/1385/851028/news/_learning.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[حرف هاي يادگاري]]>
</TITLE>
<TEXT>
<IMAGE>/1385/851028/news/010638.jpg</IMAGE>
<![CDATA[
نقاشي نمونه
سال ها پيش معاون يكي از مدرسه هاي شهرمان بودم. در يكي از روزها، مربي آمادگي به دليل بيماري به مدرسه نيامده بود كه من بعد از اطلاع از عدم حضور مربي در كلاس حاضر شدم. زنگ اول با بچه ها شعر خوانديم. زنگ دوم بچه ها گفتند كه بايد نقاشي بكشيم. من هم شروع به كشيدن تصويري از يك شير جنگلي روي تابلو كردم و بعد از آن با غرور خاصي كه از كشيدن نقاشي سراغم آمده بود، از بچه ها پرسيدم: خوب بچه ها! چه تصويري روي تابلو مي بينيد؟
بچه ها همگي جواب دادند: گوسفند!
علي شاهپوري
مدير دبيرستان فردوسي نجف آباد
]]>
<IMAGE>/1385/851028/news/010632.jpg</IMAGE>
<![CDATA[
جنگل سؤالات
مي دانستم كه امروز قرار است بچه ها زنگ بعد به اردو بروند و من شاد و خرم و سرشار از انرژي به كلاس وارد شدم. بچه ها در جنگل سؤالات گم شده بودند و شوق بازي در جنگل، اردو را از ياد آنها برده بود. راستي جنگل سؤالات چه بود؟
پيام هاي درس و سؤال هاي درسي را روي كاغذ رنگي در اندازه هاي گوناگون نوشتم و پس از مچاله كردن، به صورت توپ هاي كاغذي رنگي درآوردم. توپ هاي كاغذي را با كش و در اندازه هاي متفاوت از بالاي ميز تحرير دانش آموزان در ورودي، سقف كلاس و راهروهايي كه بچه ها بيشتر در آن جا رفت و آمد مي كردند، وصل كردم و از كلاس خارج شدم.
وقتي بچه ها وارد كلاس شدند، يك آن سر و صدا و هيجان همه جا را گرفت. از دور حس شادي بچه ها را مي شنيدم. به سمت كلاس حركت كردم. وقتي وارد كلاس شدم، درست مثل اين بود كه بچه ها در جنگل سؤال ها و پيام ها گم شده اند. هر يك مشغول بالا پريدن و كشف مطالب داخل توپ هاي كاغذي بودم. چه قدر زيبا بود. چشم هايشان از شادي برق مي زد و هيجان و عشق در كلاس موج مي زد. وارد كلاس كه شدم، در درياي شوق آنها غرقه شدم و متوجه نشدم كه زنگ چگونه سپري شد. راستي ما آموزگاران، چرا سعي نمي كنيم كلاس هاي شادي داشته باشيم؟
شادي عزيزي
آموزگار دبستان نوردانش، منطقه 2]]>
</TEXT>
</DOC>
<DOC>
<DOCID>HAM2-851028-088</DOCID>
<DOCNO>HAM2-851028-088</DOCNO>
<ORIGINALFILE>/1385/851028/news/_learning.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[خبـر
برگزاري همايش دانشجويي مهر باران]]>
</TITLE>
<TEXT>
<IMAGE>/1385/851028/news/010623.jpg</IMAGE>
<![CDATA[
گروه علمي فرهنگي- همايش دانشجويي حمايت از محرومان با عنوان مهر باران با هدف فرهنگ سازي براي انجام فعاليتهاي خيرخواهانه در جوامع دانشگاهي با تقدير و نمايش آثار برگزيده طي روزهاي 13تا 15 اسفند در دانشگاه تهران برگزار مي شود.
فرهنگ سازي جهت انجام فعاليتهاي خيرخواهانه در جوامع دانشگاهي، ترويج فرهنگ فعاليت هاي جهادي در جامعه، معرفي فعاليت ها و خدمات نهادهاي مسئول در عرصه حمايت از محرومان و مستضعفان، گام برداشتن در جهت استقرار عدالت اجتماعي با پشتوانه جامعه دانشگاهي، معرفي فعاليت گروه هاي فعال دانشجويي در عرصه فقر و محروميت زدايي، ايجاد بستر براي ارتباط، تعامل و انتقال تجربه هرچه بيشتر گروه هاي دانشجويي فعال در عرصه حمايت از محرومان، ايجاد ارتباط منسجم بين نهادها و سازمانهاي مسئول در عرصه فقر و محروميت زدايي با گروه هاي دانشجويي حمايت كننده از محرومان و ايجاد ارتباط منسجم بين گروه هاي دانشجويي حمايت كننده از محرومان از ديگر اهداف اين همايش است كه توسط سازمان دانشجويان جهاد دانشگاهي برگزار مي شود.
دومين همايش سراسري گروه هاي دانشجويي حامي محرومان شامل برپايي نمايشگاه دستاوردهاي سازمان ها و نهادهاي دولتي و گروه هاي دانشجويي، تقدير از گروه هاي دانشجويي فعال در حوزه محروميت زدايي و كمك به محرومان، تقدير از حاميان فعاليت هاي دانشجويان در عرصه حمايت از محرومان، برگزاري د يدار گروه هاي دانشجويي با مسئولان نظام، نمايش فيلم هاي مرتبط با حوزه فقر و محروميت، برگزاري كارگاه هاي تخصصي آشنايي با روش هاي رشد و ارتقاي محرومان با زير شاخه هاي فرهنگي، علمي، بهداشتي و....، ميزگرد با حضور مسئولان و مديران نهادهاي دولتي مسئول در حوزه كمك رساني به محرومان، نشست گروه هاي دانشجويي به منظور ارائه فعاليت ها همراه با تبادل نظر و انتقال تجربيات، راه اندازي شبكه ارتباطي بين گروه هاي دانشجويي حامي محرومان، تقدير ويژه از بهترين غرفه گروه ها در به نمايش گذاشتن فعاليت گروه جهت انتقال تجربيات به گروه هاي ديگر و بازديد كنندگان از نمايشگاه است. جشنواره سراسري فرهنگي، هنري حمايت از محرومان نيز در پنج بخش عكس، مقاله نويسي،  خاطره نويسي، شعر و ايده هاي نو برگزار مي شود. نشاني سايت اينترنتي همايش: www.mehrbaran.ir است.]]>
</TEXT>
</DOC>
<DOC>
<DOCID>HAM2-851028-089</DOCID>
<DOCNO>HAM2-851028-089</DOCNO>
<ORIGINALFILE>/1385/851028/news/_learning.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
9 اصل مهم در تربيت معلمان]]>
</TITLE>
<TEXT>
<IMAGE>/1385/851028/news/010629.jpg</IMAGE>
<![CDATA[
ليدا كاكيا
اگر به امر تربيت معلم به عنوان يك نظام توجه شود، ورودي ها و فرآيندهاي دروني و خروجي آن بايد داراي ويژگي هاي خاصي باشد. اين ويژگي ها در قالب مجموعه اي از اصول و ضوابط، با عنوان اصول و ضوابط حاكم بر برنامه ريزي تربيت معلم، بدين شرح تدوين و ارائه مي شود:
اصل اول: دانشجويان تربيت معلم بايد از سلامت جسمي و رواني، متناسب با امر معلمي برخوردار باشند.
اصل دوم: دانشجويان تربيت معلم بايد داراي صلاحيت اعتقادي، اخلاقي و علمي، متناسب با امر معلمي باشند و علاقه و توان كافي براي كسب صلاحيت هاي حرفه اي در رشته خاص تحصيلي خود را داشته باشند.
اصل سوم: برنامه هاي آموزشي و پژوهشي تربيت معلم بايد به گونه اي باشد تا معلمان را براي رشد معنوي، اخلاقي، عاطفي، عقلاني و جسماني دانش آموزان مهيا سازد.
اصل چهارم: برنامه ريزي تربيت معلم بايد پژوهش و خلاقيت را در دانشجويان تقويت نمايد و به نحوي باشد كه فارغ التحصيلان آن، توانمندي هاي علمي و حرفه اي معلمي را به طور كامل كسب كنند.
اصل پنجم: برنامه هاي درسي تربيت معلم در هر رشته، علاوه بر دروس تخصصي، شامل مجموعه اي از دروس تربيتي است تا دانشجويان علاوه بر كسب دانش مورد نياز، با فنون معلمي و مهارت هاي تدريس آشنا شوند.
اصل ششم: در تربيت دانشجويان تربيت معلم بايد به اصل تزكيه توجه شود. اين اصل در انتخاب دانشجو، گزينش استاد و نيز در تنظيم و تدوين برنامه ها و نحوه  اجراي آنها، بخصوص در شيوه هاي آموزشي و تربيتي، ايجاد محيط آموزشي و انتخاب مديران بايد لحاظ گردد، به طوري كه اين دانشجويان بتوانند الگوي دانش آموزان شوند.
اصل هفتم: براي جذب كردن جوانان مستعد به امر معلمي و تقويت مراكز تربيت معلم، برنامه هاي تربيت معلم بايد به گونه اي طراحي شود كه ادامه تحصيل معلمان در سطوح بالاتر، مطابق با ضوابط و مقررات وزارت فرهنگ و آموزش عالي به سهولت ممكن شود و از لحاظ انتخاب رشته و ادامه تحصيل آنان محدوديتي ايجاد نشود.
اصل هشتم: برنامه ريزي هاي تربيت معلم بايد با نظام آموزشي، برنامه هاي درسي مدارس، آيين نامه هاي اجرايي، مقررات آموزشي و نياز آموزش و پرورش به نيروي انساني در دوره هاي مختلف تحصيلي اعم از پيش دبستاني، ابتدايي، راهنمايي، دبيرستاني و پيش دانشگاهي، منطبق و هماهنگ باشد. ايجاد اين هماهنگي بين وزارت آموزش و پرورش، وزارت فرهنگ و آموزش عالي و ديگر نهادهاي ذي ربط در تمام مراحل و سطوح برنامه ريزي و آموزش هاي ضمن خدمت معلمان ضروري است.
اصل نهم: از آنجا كه ماهيت تربيت معلم به سطوح توسعه اقتصادي و زمينه هاي اجتماعي وابسته است و از ويژگي هاي فرهنگي و تاريخي تأثير مي پذيرد، بنابراين در برنامه ريزي و تعيين سطوح تحصيلي دوره هاي تربيت معلم و همچنين در به كارگيري شيوه هاي گزينش و شمار دانشجويان، بايد به نيازهاي بومي و منطقه اي توجه خاصي شود.
گرچه با تصويب اين مصوبه، تكليف نظام تربيت معلم در زمينه فلسفه، اهداف، گزينش دانشجو، برنامه ريزي تحصيلي تا اندازه اي روشن شد و به فعاليت هاي پراكنده مراكز تربيت معلم به ويژه در زمينه شرايط ورود داوطلبان، مدت تحصيل، تنوع رشته هاي آموزشي، گواهينامه هاي معلمي، به عنوان عوامل بازدارنده در توسعه كمي و كيفي تربيت معلم، توجه شده است، به موارد اساسي مانند گزينش دانشجو، كيفيت علمي و حرفه اي مدرسان مراكز تربيت معلم، رفاه عمومي دانشجويان، ضرورت ايجاد فضاهاي آموزشي و مهياسازي تجهيزات و وسايل كار مطلوب و چگونگي فرآيند چشم اندازهاي تحصيلي و شغلي فارغ التحصيلان اين مراكز اشاره نشده است. علاوه بر آن، اين مصوبه همانند ساير مصوبات نتوانسته است خط مشي و برنامه اجرايي مشخصي را به صورت جامع در زمينه تربيت معلم تضمين كند.
منابع:
1 - آقازاده، احمد، مسائل آموزش و پرورش ايران، تهران: سمت، 1383.
2 - توما، ژان، مسائل جهاني آموزش و پرورش، ترجمه احمد آقازاده، 1366.
3 - راسخ، شاپور، تعليم و تربيت در جهان امروز، تهران: انتشارات اميركبير، 1347.
4 - آقازاده، احمد، مسائل آموزش و پرورش و رشد و توسعه در ممالك جهان سوم(جزوه درسي)؛ تهران: دانشگاه علامه طباطبايي، 1380.]]>
</TEXT>
</DOC>
<DOC>
<DOCID>HAM2-851028-090</DOCID>
<DOCNO>HAM2-851028-090</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[چمران از پايان ده ها سال بلا تكيفي در مديريت پايتخت خبر داد
سرانجام كليات طرح جامع تهران تصويب شد]]>
</TITLE>
<TEXT>
<![CDATA[گروه شهري- رئيس شوراي اسلامي شهر تهران، از تصويب كليات طرح جامع شهر تهران خبر داد.
مهدي چمران ديروز خاطرنشان كرد: كليات طرح جامع شهر تهران در جلسه روز يكشنبه شوراي شهر به تصويب رسيد و به دليل اينكه طرح جامع در آينده براي اجرا به يك سري الزامات و مكانيزم هاي مناسب نياز خواهد داشت، از اين رو شوراي شهر براي رسيدن به يك جمع بندي مناسب در اين زمينه، طي هفته جاري چندين جلسه فوق العاده را به اين امر اختصاص داد.
وي افزود: از آنجا كه طرح جامع حتي پس از تصويب نهايي در شوراي عالي معماري و شهرسازي براي اجرا، نيازمند الزاماتي است، ناگزير اين الزامات به عنوان پيوست طرح جامع و در قالب پرسش و پاسخ در جلسات فوق العاده روز سه شنبه و چهارشنبه شوراي شهر مطرح و ادامه بررسي آن به جلسه هفته آينده موكول شد تا پس از بررسي نهايي به صورت جمع بندي تهيه و ارائه شود.
چمران در تشريح الزامات اجرايي طرح جامع گفت: الزامات مذكور شامل يك سري پيش بيني ها و مقدماتي است كه بايد از سوي مراجع ذيربط از جمله مجلس شوراي اسلامي، دولت و قوه قضائيه تدارك ديده شود تا زمينه و بسترهاي مورد نياز براي اجراي طرح جامع شهر تهران فراهم گردد.
وي افزود: براي اجرا و عملي شدن طرح جامع شهر تهران در مواردي به برخي مصوبات مجلس نياز است و مجلس بايد در باره آنها تصميم گيري كند. براي مثال بحث حريم و محدوده شهر بايد در مجلس حل شود.
رئيس شوراي شهر، همچنين علاوه بر مجلس به نقش ساير قوا در اين زمينه نيز اشاره كرد و تصميم گيري در باره برخي الزامات مربوط به طرح جامع را در حيطه وظايف و اختيارات دولت و قوه قضائيه دانست.
وي افزود: در اين زمينه با يد مباحثي در دولت، مجلس و قوه قضائيه مطرح و پيگيري شود و چگونگي تصميم گيري آنها مي تواند به اجراي هرچه بهتر طرح كمك كند.
چمران با بيان اينكه الزامات پيوستي طرح جامع، پس از تكميل و جمع بندي نهايي به شوراي عالي شهرسازي ارايه مي شود، ابراز اميدواري كرد، طرح جامع شهر تهران دوشنبه هفته آينده در شوراي عالي معماري و شهرسازي نيز مطرح و بررسي شود.گفتني است طرح جامع با در نظر گرفتن يك سري سياست هاي راهبردي و مسايل و برنامه هاي فرهنگي، اقتصادي، عمراني، ترافيكي و زيست محيطي و راهبردها و سمت و سوهاي مربوط به سياست گذاري هاي كلان شهري و لحاظ كردن چشم اندار 20 ساله كشور از سوي نهاد تهيه كننده طرح جامع و تفصيلي شهر تهران تهيه و تدوين شده است.ولي با اين حال، اعضاي شوراي شهر به منظور بهتر اجرايي شدن طرح جامع، با مطرح كردن سوالاتي پيرامون طرح، خواستار پاسخگويي شفاف از سوي نهاد تهيه كننده طرح شده اند كه از جمله اين سؤالات مي توان به مواردي همچون: نحوه هماهنگي طرح جامع با سياست هاي كلان كشور، معيارهاي مربوط به مطالعات اقتصادي اجتماعي و فرهنگي طرح جامع، نقش ملي و جهاني تهران در اين طرح، ضمانت ها و راهكارهاي اطمينان بخش مربوط به منع توسعه و گسترش كالبدي شهر، ضمانت هاي اجرايي عدم تغيير طرح جامع با تغيير مديران، مسايل ترافيكي، تدابير مربوط به تمركز زدايي از تهران، ملاك استانداردهاي زيست محيطي، سياست هاي مربوط به مديريت زمين، نوسازي شهر، عوامل جمعيتي و راهكارهاي مربوط به آن و سياست مربوط به ساخت و ساز و تراكم و كنترل آن، سياست هاي مربوط به حريم و سياست هاي مربوط به تخلفات ساختماني اشاره كرد.]]>
</TEXT>
</DOC>
<DOC>
<DOCID>HAM2-851028-091</DOCID>
<DOCNO>HAM2-851028-091</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در بازديد از خطوط 2 و 3 اعلام شد
تأكيد اعضاي منتخب شوراي شهر بر ضرورت گسترش متروي تهران]]>
</TITLE>
<TEXT>
<IMAGE>/1385/851028/news/010740.jpg</IMAGE>
<![CDATA[
عكس: مسعود خامسي پور
گروه شهري - اعضاي منتخب شوراي سوم شهر تهران در نشستي مشترك با مديرعامل قطارهاي شهري تهران و حومه(مترو)بر گسترش و توسعه سريع متروي تهران، تاكيد كردند.
اعضاي منتخب شوراي شهر، به دعوت مديرعامل شركت مترو، روز سه شنبه ضمن بازديد از خطوط 2 و 3 متروي تهران، گزارشي از عملكرد مترو در سال هاي گذشته دريافت كردند.
در اين نشست، مهندس هاشمي با بيان اينكه مترو در توسعه پايدار شهرها، بسيار موثر است و باعث كاهش چشمگير مصرف سوخت و ايجاد سفرهايي امن و مطلوب و از سويي عدالت اجتماعي مي شود گفت: در دنيا در حدود 120 شهر از سيستم حمل و نقل ريلي استفاده مي كنند و روزانه 150 ميليون سفر در روز به وسيله اين سيستم در حال انجام است كه متوسط سفر روزانه در دنيا توسط اين سيستم 250/1 است.
اين سيستم در ايران تا به امروز متأسفانه تنها در شهر تهران راه اندازي شده است و هم اكنون با عمر كوتاه خود توانسته است به رقم يك ميليون سفر در روز دست يابد كه اين رقم از متوسط جهاني پايين تر است.
مديرعامل قطارهاي شهري تهران و حومه(مترو)با اشاره به ظرفيت نصب شده در مترو تهران افزود: در تهران ظرفيت نصب شده در حدود 50/2 ميليون سفر روزانه است كه به دليل كمبود واگن، هنوز به اين رقم نرسيده ايم.وي بر لزوم حمايت جدي مسئولان از مترو تاكيد كرد و از آمادگي شركت قطارهاي شهري تهران و حومه براي راه اندازي خطوط هفت گانه مترو در زمان ده ساله خبر داد.در اين مراسم محمد علي نجفي عضو منتخب شوراي شهر تهران، ضمن لزوم توسعه خطوط متروي تهران اظهارداشت: توسعه مترو هم از نظر اجرايي و هم منابع مالي نيازمند حمايت هاي جدي است و بايد راه حل هاي اجرايي براي توسعه جدي آن مورد توجه قرار گيرد. وي در ادامه افزود: در مورد مترو، ميان اعضاء منتخب گرايش هاي مثبتي وجود دارد و اميدوار هستم كه با اتكا به طرح هاي تهيه شده براي توسعه مترو طي چهار سال آينده، حركت هاي بزرگتري اتفاق افتد.
]]>
<IMAGE>/1385/851028/news/010782.jpg</IMAGE>
<![CDATA[
از سويي مرتضي طلايي، ديگر عضو منتخب شوراي سوم نيز بر لزوم توجه به نيازهاي اجتماعي تأكيد كرد و افزود: اين امر اجتناب ناپذير است كه شوراي سوم، با مشكل حمل و نقل و ترافيك به طور ويژه اي برخورد كند.
وي افزود: با برقراري يك رابطه فعال و سازنده و دوسويه بين مديريت شهري و دولت، بستر لازم براي سرعت دادن آنچه مي تواند در ارتقاء سطح حمل و نقل شهري و ارائه خدمات به شهروندان موثر باشد، بررسي و عملياتي كنيم.
در پايان اين نشست، اعضاي منتخب شوراي شهر، از خطوط 2 و 3 مترو بازديد كردند.]]>
</TEXT>
</DOC>
<DOC>
<DOCID>HAM2-851028-092</DOCID>
<DOCNO>HAM2-851028-092</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مدير عامل شركت كنترل كيفيت هواي تهران:
ممنوعيت تردد خودروهاي با آلايندگي بالا در پايتخت اجرا شود]]>
</TITLE>
<TEXT>
<![CDATA[سما: مديرعامل شركت كنترل كيفيت هواي تهران با بيان اينكه خودروهاي توليدي قبل از مدل سال 79 به دليل رعايت نكردن استانداردهاي زيست محيطي از 30 تا 100 برابر خودروهاي جديد آلايندگي دارد، تصريح كرد: بايد ممنوعيت تردد خودروهاي با آلايندگي بالا در پايتخت اجرا شده و فقط خودروهاي پاك و وسايل نقليه عمومي اجازه تردد داشته باشند.
يوسف رشيدي افزود: اگر قبل از سال 1379 يك ميليون خودرو توليد شده باشد، در واقع هم اكنون به ميزان حداقل 30 ميليون خودرو در شهر تهران آلودگي توليد مي شود.
رشيدي با تأكيد بر اينكه به منظور كاهش آلودگي هوا نبايد محدوديت فيزيكي براي خودروها در نظر گرفت، تصريح كرد: آلودگي از اگزوز خودروها خارج مي شود و از اين رو ممنوعيت تردد بايد براساس ميزان آلايندگي باشد.
مديرعامل شركت كنترل كيفيت هواي تهران تصريح كرد: بايد با استفاده از راهكارهايي چون عوارض سوخت، توليد خودرو پاك و گسترش حمل و نقل عمومي مطلوبيت سفر با خودروهاي شخصي را كاهش داد تا مردم خود داوطلبانه حمل و نقل عمومي را به جاي خودرو شخصي انتخاب كنند.]]>
</TEXT>
</DOC>
<DOC>
<DOCID>HAM2-851028-093</DOCID>
<DOCNO>HAM2-851028-093</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در مراسم بهره برداري از نخستين پل موزه كشور عنوان شد:
بهسازي پياده رو ها در اولويت قرار دارد]]>
</TITLE>
<TEXT>
<IMAGE>/1385/851028/news/010785.jpg</IMAGE>
<![CDATA[
سما: سيد جعفر تشكري هاشمي، معاون حمل و نقل و ترافيك شهرداري تهران بعدازظهر سه شنبه در مراسم افتتاح پل موزه پونه در مجاورت پاركينگ حافظ با بيان اينكه موضوع ايمني و سلامت شهروندان هم به لحاظ زيرساخت ها و هم مسائل رفتاري و فرهنگي امروزه به يك موضوع فراموش شده در شهر ما تبديل شده است، گفت: در تهران روزانه 600 مورد تصادف رانندگي اتفاق مي افتد كه بخش قابل توجهي از آن ها مربوط به تصادف عابران پياده با خودروهاست.
وي با تأكيد بر اينكه رويكرد ما توجه به آرامش، امنيت و سلامت جامعه است تصريح كرد: بهسازي پياده روها و بهبود وضعيت پياده روي در تهران يكي از اولويت هاي مهم مديريت شهري در برنامه هاي آتي است.
تشكري گفت: شهر ايده آل علاوه بر ايمني، به مبلمان شهري مناسب و جذابيت هاي مطلوب توجه دارد و امروزه با حركت هايي كه در شهرداري تهران شكل گرفته تلاش مي كنيم اولويت پياده بر سواره را تداوم بخشيم.
تعبيه سيستم صوتي حرفه اي، نمايشگرهاي 42 اينچ، سيستم اطفاي حريق پيشرفته، سيستم حفاظتي مداربسته، دستگاه خودپرداز بانك سامان متصل به شبكه شتاب، دستگاه الكترونيكي عرضه نوشيدني سرد، آكواريوم صنعتي ماهي، سيستم تهويه مطبوع و نصب كفپوش هاي صنعتي و عايق هاي صوتي و حرارتي و ايجاد فضاي مناسب گالري هاي هنري از خصوصيات پل موزه پونه به شمار مي رود.]]>
</TEXT>
</DOC>
<DOC>
<DOCID>HAM2-851028-094</DOCID>
<DOCNO>HAM2-851028-094</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[90 هكتار از ارتفاعات دامنه جنوبي البرز جنگلكاري شد]]>
</TITLE>
<TEXT>
<![CDATA[گروه شهري- به منظور اجراي طرح كمربند سبز در دامنه جنوبي البرز و تعيين محدوده شهري بيش از 90 هكتار از ارتفاعات شهرك شهيد محلاتي جنگلكاري شد.
در اين طرح 54 هزار اصله نهال در گونه هاي اقاقيا، كاج، توت نرك، داغداغان، بنه، عرعر و... با هزينه اي بالغ بر يك ميليارد و 60 ميليون ريال در زمين هاي فوق غرس شده است.
اين گزارش مي افزايد به منظور آبياري قطره اي نهال هاي غرس شده 117 هزار متر طول لوله گذاري جهت آبياري قطره اي انجام شده و 7 اطاقك پمپاژ و 15تانكر 20 هزار ليتري در ارتفاعات دو هزار متري بالاي خط تراز تدارك ديده شده است.
گفتني است طرح اجراي پروژه هاي كمربند سبز تهران در جهت تحقق اهدافي چون بهينه سازي طراحي منظر شهري و توليد هواي پاك، كنترل و فرسايش خاك، بهره وري بهتر از منابع آبي و اقليم و افزايش ذخاير ملي منابع طبيعي و دستيابي به اهداف آمايش زمين است.]]>
</TEXT>
</DOC>
<DOC>
<DOCID>HAM2-851028-095</DOCID>
<DOCNO>HAM2-851028-095</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پرداختن به پياده رو با تأخير اما لازم]]>
</TITLE>
<TEXT>
<![CDATA[* سيد محمد معيني
بهسازي پياده روهاي خيابان ولي عصر و احياي كوچه مروي توسط شهرداري تهران، با ديدگاه هاي مختلفي روبه رو شد. در اين بين برخي از اين ديدگاه ها انتقاداتي را به اين طرح وارد دانستند كه عمدتاً بر اين 4 محور استوار است: اول اين كه هزينه اجراي چنين طرح هايي گران است و اصولاً جزو طرح هاي لوكس محسوب مي شود. دوم، با توجه به محدوديت بودجه عمراني شهرداري، اين نهاد بايد به كارهاي زيربنايي بپردازد. ديگر اين كه ساير مسايل و مشكلات مردم حل نشده مانده و بايد به آنها پرداخت و آخر هم اين كه از نظر طراحي و اجرا با توجه به تفاوت بافت شهري در طول مسير 18 كيلومتري خيابان ولي عصر، استفاده از مصالح يكسان توجيه كارشناسي ندارد.
اگر به جايگاه پياده رو در شهرها نگاهي بيندازيم، پي مي بريم كه شهرهاي ما از ديرباز مقياس انساني داشته و گواه آن هم وجود پياده روهايي با پهناي مناسب در مركز شهر است. در حالي كه مسئولين شهري در دهه گذشته براي برون رفت از مشكلات جابه جايي و تردد اتومبيل در شهر تهران با توجه به محدوديت اعتبار هزينه تملك و اجرا، تمام توان خود را معطوف به گسترش شبكه حمل و نقل با اولويت اتومبيل آن هم از نوع شخصي اش قرار دادند و در اين بين حقوق عابرين پياده و به ويژه افراد سالخورده، كودكان، معلولان و ناتوانان جسمي را گاه ناديده گرفتند.
اقدام اخير(رسيدگي به پياده روها)نيز با توجه به سابقه اين موضوع در شهرداري تهران و مطالعات وسيعي كه تحت عنوان مطالعات طرح جامع پياده در شهر تهران توسط مشاوران سازمان زيباسازي از سال 1373 انجام گرفته بود، با تأخير صورت گرفت و اين سند بايد زودتر از اين در دستور كار مديريت شهري قرار مي گرفت.
در حال حاضر نگهداري و بهسازي پياده روها متولي سازماني مشخصي در شهرداري ها از جمله شهرداري تهران ندارد ولي اميد مي رود در دوره جديد مديريت شهرداري پرداختن به مقوله عابر پياده تنها به بهسازي چند پياده رو مهم و پر تردد بسنده و ختم نشود. نبايد فراموش كرد كه شهر تهران تاكنون امكانات اوليه براي عبور و مرور ايمن و راحت براي عابران پياده ندارد و موضوع عبور و مرور عابر پياده نيز نه تنها از نظر فيزيكي و كالبدي داراي اهميت است، بلكه بايد به ابعاد فرهنگي- اجتماعي آن نيز توجه كرد.
* كارشناس شهرسازي]]>
</TEXT>
</DOC>
<DOC>
<DOCID>HAM2-851028-096</DOCID>
<DOCNO>HAM2-851028-096</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[فرهنگ سازي كليد مسأله ترافيك است]]>
</TITLE>
<TEXT>
<![CDATA[گروه شهري- مراسم ويژه روز هواي پاك با حضور محمود صفارزاده، مديرعامل سازمان حمل و نقل و ترافيك شهرداري تهران، محمدهادي حيدرزاده مشاور شهردار تهران در امور محيط زيست و جمعي از مسئولان سازمان ترافيك در محل تالار حركت اين سازمان برگزار شد.
در اين مراسم كه به موازات ساير برنامه هاي حوزه معاونت حمل و نقل و ترافيك شهرداري تهران به مناسبت روز هواي پاك برگزار شد، دكتر صفارزاده ضمن حضور در ميان كودكان حاضر در تالار حركت، استفاده از وسايل حمل و نقل عمومي، رعايت قوانين راهنمايي و رانندگي و رسيدگي به وضعيت معاينه فني خودروها را عوامل مؤثر در تأمين هواي پاك و سلامت محيط زيست ذكر كرد.
علي پور معاون آموزش سازمان ترافيك نيز با اشاره به فرهنگ سازي به عنوان كليد گمشده بحث ترافيك بر لزوم توجه به اين امر در كنار زيرساخت هاي مورد نياز و اجراي صحيح قوانين تأكيد كرد.
وي تصريح كرد: از آن جا كه بيشترين سرمايه گذاري در زمينه ارتقاء فرهنگ ترافيك از طريق كودكان امكان پذير است، روز هواي پاك نيز به عنوان روزي نمادين در تمام جهان، تلنگر و هشداري براي توجه بيشتر به موضوع آلودگي هوا، ترافيك شهري و ساير مسائل مرتبط به شمار مي رود.]]>
</TEXT>
</DOC>
<DOC>
<DOCID>HAM2-851028-097</DOCID>
<DOCNO>HAM2-851028-097</DOCNO>
<ORIGINALFILE>/1385/851028/news/_shari.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[دوچرخه سواري در هفته هواي پاك]]>
</TITLE>
<TEXT>
<![CDATA[به منظور كاهش آلودگي هاي ناشي از تردد خودروهاي بنزين سوز و ترغيب شهروندان به استفاده از خودروهاي گازسوز شهرداري منطقه 22 اقدام به احداث سه جايگاه cng كرده است. همچنين مسيرهاي دوچرخه سواري براي اشاعه فرهنگ استفاده بجا و صحيح از دوچرخه و احياء آموزش دوچرخه سواري در روز هواي پاك در سطح منطقه ايجاد شده است.برپايي بازارچه دوچرخه و كاشت گونه هاي گياهي مختلف درخت از جمله فعاليت هاي در دست اجراي شهرداري منطقه 22 طي هفته هواي پاك است.]]>
</TEXT>
</DOC>
<DOC>
<DOCID>HAM2-851028-098</DOCID>
<DOCNO>HAM2-851028-098</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تصويب كليات طرح تجميع انتخابات مجلس و رياست جمهوري]]>
</TITLE>
<TEXT>
<![CDATA[گروه سياسي - كليات طرح تجميع انتخابات دوره هشتم مجلس با دوره دهم رياست جمهوري در حالي در جلسة علني روز گذشته به تصويب رسيد كه دولت و حتي برخي از چهره هاي برجسته مجلس نظير غلامعلي حدادعادل و محمدرضا باهنر با تصويب اين طرح مخالف بودند. البته سخنگوي شوراي نگهبان، پيشتر اعلام كرده بود كه اين طرح در تعارض با قانون اساسي است.
به گزارش خبرنگار پارلماني همشهري، شبهاتي در خصوص افزايش عمر مجلس هفتم وجود دارد و نمايندگان در جلسة يكشنبه آينده در بررسي جزئيات اين طرح در اين خصوص، قصد دارند با ارائه پيشنهادهاي جديدي، مدت عمر مجلس هفتم را تغيير نداده و اين شبهه را رفع نمايند.
در ابتداي بررسي اين طرح در جلسة روز گذشته، پيشنهاد مسكوت گذاشتن اين طرح به مدت 4 ماه مطرح شد كه نمايندگان به اين پيشنهاد رأي ندادند.
سپس جواد جهانگيرزاده عضو كميسيون امنيت ملي و سياست خارجي به عنوان اولين موافق طرح، از نظر مثبت اين كميسيون درخصوص طرح مذكور خبر داد.
شاپور مرحبا ديگر موافق اين طرح گفت: اگر مي خواهيم دوره مجلس را اضافه كنيم براي خدمتگزاري است و نه براي ثروت و قدرت. كاظم دلخوش هم اين طرح را در راستاي حل مشكلات مردم عنوان كرد.
البته زماني كه سخنان موافقان و مخالفان در حال طرح بود هادي حق شناس نماينده انزلي براساس اصل 68 قانون اساسي تغيير انتخابات مجلس در شرايط خاص را منوط به پيشنهاد رئيس جمهوري دانست. محمدرضا باهنر هم كه رياست جلسه را برعهده داشت، اين تذكر را وارد دانست اما نمايندگان با رأي منفي خود تذكر را وارد ندانستند. در جلسه روز گذشته همچنين حسن كامران به عنوان مخالف اين طرح گفت: ما چه كاره هستيم كه 4 سال دوره نمايندگي را به 5 سال افزايش دهيم.
محمدرضا باهنر نائب رئيس مجلس هم به عنوان ديگر مخالف اين طرح گفت: چنانچه اين طرح در مجلس هم تصويب شود، شوراي نگهبان به دليل مغايرت با قانون اساسي آن را رد خواهد كرد. وي افزود: البته اگر اين طرح به مجمع تشخيص مصلحت نظام هم برود، بنده به عنوان يكي از اعضاي مجمع تشخيص مصلحت پيش بيني و تحليل مي كنم كه مجمع نيز آن را تصويب نخواهد كرد.
وي از نمايندگان درخواست كرد اگر صلاح و منافع ملي را مي خواهند اجازه دهند اين طرح به كميسيون مربوطه برود و پس از بررسي در قالب طرح جامع تري در صحن علني مطرح شود.
پس از تصويب پيشنهاد كفايت مذاكرات، محمد حسين موسوي پور معاون امور حقوقي و مجلس وزارت كشور به عنوان نماينده دولت، مخالفت دولت با طرح مجلس را اعلام كرد و گفت: اين طرح حداقل با 5 اصل قانون اساسي مخالفت صريح دارد و شايد شايسته مجلس هفتم نباشد كه به چند اصل مخالف صريح قانون اساسي رأي بدهد.
پس از سخنان موسوي پور، مجلس وارد رأي گيري شد و كليات اين طرح با 131 رأي موافق و 72 رأي مخالف از مجموع 220 نماينده حاضر به تصويب رسيد.
عباسعلي كدخدايي سخنگوي شوراي نگهبان هم پيش از اين در پاسخ به سؤال خبرنگار همشهري از مغايرت اين طرح با قانون اساسي از نظر اين شورا خبر داده بود.
كوتاه از خانه ملت
* محمدرضا باهنر، محمدرضا ميرتاج الدين، مرتضي تمدن، احمد پيش بين، احمد مهدوي ابهري، احمد بلوكيان، محمد دهقان، علاءالدين بروجردي، حسن سبحاني نيا، محمدحسين فرهنگي، محسن كوهكن، ابوالفضل كلهر، حميدرضا فولادگر، حميدرضا حاجي بابايي، سيدمحمود ابطحي، سيد احمد رسولي نژاد، فريدون همتي، سيدكاظم دلخوش، سليمان فهيمي، محمدرضا فاكر، سيدمحسن يحيوي، حسين نجابت، حسن زماني، حسين فدايي، محمدعلي حياتي، حسين مظفر، محمدمهدي مفتح، رضا عبداللهي، احمد بزرگيان، رجب رحماني و الياس نادران به عنوان اعضاي شوراي مركزي فراكسيون اصول گرايان براي يك سال آينده تعيين شدند.
* رئيس مجلس اعلام كرد: 11 تن از نمايندگان مجلس شوراي اسلامي در تذكري به وزير بازرگاني اقدام آتي براي جلوگيري از سير گراني هاي بي رويه را خواستار شدند. داريوش قنبري نماينده ايلام هم گفت: تا به  حال چهل نماينده سوال از رئيس جمهور را امضا كرده اند.]]>
</TEXT>
</DOC>
<DOC>
<DOCID>HAM2-851028-099</DOCID>
<DOCNO>HAM2-851028-099</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[حمله شديد دبيركل سازمان ملل به برنامه هسته اي ايران]]>
</TITLE>
<TEXT>
<![CDATA[تأكيد بلر بر حل صلح آميز  بحران هسته اي
ايسنا: نخست وزير انگليس  گفت: من خواهان حل و فصل صلح آميز هرگونه مساله اي در خصوص ايران هستم. به نوشته روزنامه  الشرق الاوسط، توني بلر، در كنفرانس مطبوعاتي ماهيانه اش از پاسخگويي به سوالي درباره تصميم آمريكا به تعقيب گروه هاي ايراني در عراق خودداري كرد و گفت: ما هر گروهي را كه مشكلاتي براي نيروهاي ما در عراق ايجاد كند، تحت تعقيب قرار خواهيم داد.
گروه سياسي- دبير كل جديد سازمان ملل كه از ابتداي سال نو ميلادي جايگزين كوفي عنان شده است، مدعي شد: برنامه هسته اي ايران صلح و امنيت بين المللي را تهديد مي كند.
بان كي مون در جريان اولين ديدار خود با جورج بوش رئيس جمهور آمريكا تأكيدكرد: جامعه  بين المللي بايد مانع از آن شود كه دولت ايران فن آوري هاي هسته اي  خود را توسعه دهد. به گزارش ايسنا وي همچنين ادعا كرد كه غني سازي اورانيوم از سوي ايران تاثيرات بسيار جدي و عميقي نه تنها بر خاورميانه بلكه بر سراسر جهان داشته است.
مهر نيز گزارش داد بان كي مون پس از ايراد سخنراني در مركز مطالعات بين المللي و راهبردي واشنگتن در جمع خبرنگاران در پاسخ به اين سوال كه آيا كشورهايي كه احساس مي كنند فعاليت هسته اي ايران تهديد كننده است مي توانند دست به اقدام نظامي پيشگيرانه عليه تهران بزنند، گفت: اين موضوع بايد در شوراي امنيت بررسي شود.
رد شايعه حمله
در همين حال توني اسنو سخنگوي كاخ سفيد تصريح كرد هر بحثي درباره حمله احتمالي واشنگتن به ايران، شايعه است. به گزارش ايرنا وي گفت: بگذاريد به همه اطمينان بدهم كه ما قصد حمله نداريم، به جاي آن از راهبرد ديپلماسي و افزايش فشار بر ايران استفاده مي كنيم.
مخالفت اروپا با آمريكا
ايسنا نيز به نقل از ديپلمات هاي حاضر در وين گزارش داد، تلاش آمريكا براي كاهش كمك فني آژانس بين المللي انرژي اتمي به ايران به عنوان بخشي از تحريم هاي شوراي امنيت سازمان ملل با مخالفت متحدان سنتي آمريكا در اتحاديه  اروپا و نيز كشورهاي در حال توسعه روبرو شده است.
به گفته يكي از ديپلمات هاي حاضر در آژانس، خواسته آمريكايي ها مبني بر اينكه دست كم پنجاه درصد برنامه هاي فني كه اكنون با همكاري آژانس در ايران وجود دارد، نبايد ادامه يابد با مخالفت آلمان كه رياست دوره اي اتحاديه  اروپا را عهده دار است و بسياري ديگر از كشورهاي اروپايي
رو به روست. اين ديپلمات افزود: در صورتي كه واشنگتن موضعش را تعديل نكند، رويارويي اروپا و آمريكا در نشست بعدي شوراي حكام امري ناگزير خواهد بود.
بازديد از تأسيسات هسته اي
اين در حاليست كه روز گذشته علي اصغر سلطانيه، نماينده ايران در آژانس بين المللي انرژي اتمي از سفر نمايندگان تروئيكاي  عدم تعهد، رئيس گروه 77، رئيس كميته  مشورتي تقويت پادمان و نماينده دايم دفتر اتحاديه عرب در وين از 13 تا 15بهمن براي بازديد از تاسيسات هسته اي ايران خبر داد. سلطانيه  در گفت وگو با ايسنا در اين باره گفت: اين بازديد در راستاي شفاف سازي و تأكيد بر صلح آميز بودن فعاليت هاي هسته  اي ايران انجام مي گيرد.
در حال حاضر، سفير بوليوي، رئيس گروه 77، سفير الجزاير، رئيس كميته  مشورتي تقويت پادمان و سفيران كوبا، مالزي و مصر سفراي تروئيكاي عدم تعهد هستند.
رد اظهارات سفير آلمان
يك منبع آگاه در شوراي عالي امنيت ملي با رد اظهارات  سفير آلمان  در تهران مبني براينكه توافقات لاريجاني و سولانا حول اين محور بود كه ايران تعليق را براي مدت محدود به منظور انجام مذاكره بپذيرد، تأكيد كرد: در توافقات يازده بندي با خاوير سولانا مطلقا بحث تعليق مطرح نبوده است.
كاهش لفاظي اسرائيلي ها
ايهود اولمرت نخست وزير رژيم صهيونيستي از سياستمداران اسرائيلي خواسته است لفاظي خود را درباره مسئله هسته اي ايران كاهش دهند و از برانگيختن اين ترس كه ايراني ها ماهيت اسرائيل را تهديد مي كنند، بپرهيزند.
اولمرت به اعضاي كاديما گفت: معتقدم جهان و ما مي دانيم با تهديد كنوني چگونه مقابله كنيم، اما نبايد با لفاظي درباره  تهديد موجوديت خود براي جلب توجه بيشتر، موجبات گسترش ترس در جامعه را فراهم كنيم.]]>
</TEXT>
</DOC>
<DOC>
<DOCID>HAM2-851028-100</DOCID>
<DOCNO>HAM2-851028-100</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:
اسرائيل جرأت حمله به ايران را ندارد]]>
</TITLE>
<TEXT>
<IMAGE>/1385/851028/news/010743.jpg</IMAGE>
<![CDATA[
گروه سياسي- رئيس جمهوري در مصاحبه با يك روزنامه اسپانيايي گفت: نه اسرائيل و نه اربابانش، هيچ گاه جرأت حمله به ايران را ندارند. محمود احمدي نژاد در مصاحبه با ال موندو چاپ مادريد كه روز گذشته انتشار يافت، اظهار داشت: اسرائيل به خوبي قدرت مردم ايران را مي داند و به  همين دليل، معتقدم رژيم صهيونيستي و اربابانش هيچ گاه جرأت نخواهند كرد به ما حمله كنند و دست به چنين ديوانگي بزنند. احمدي نژاد در اين مصاحبه كه در جريان ديدار اخير رئيس جمهوري از آمريكاي لاتين انجام شده، گفت: معتقدم زمان آن فرا رسيده كه قدرتهاي بزرگ، برداشت خود را نسبت به موضوعات بين المللي و منطقه خاورميانه تغيير دهند.
عصبانيت نظام سلطه از سفر
محمود احمدي نژاد سه شنبه شب در بازگشت از سفر به سه كشور آمريكاي لاتين، حركت عدالت خواهي و استقلال طلبي در آمريكاي لاتين را نشانه مخالفت مردم اين منطقه با نظام سلطه دانست و تصريح كرد كه يكي از نشانه هاي موفقيت اين سفر، عصبانيت نظام سلطه است. وي كه در جمع خبرنگاران در فرودگاه مهرآباد سخن مي گفت و ايرنا خبر آن را منتشر كرد، با اشاره به اين كه آمريكاي لاتين منطقه اي بسيار وسيع و داراي منابع و استعدادهاي سرشار طبيعي است، افزود: شباهت هاي بسياري ميان مردم اين منطقه و مردم كشورمان وجود دارد.
رئيس جمهوري با بيان اين كه جمهوري اسلامي ايران و كشورهاي آمريكاي لاتين مي توانند به عنوان مكمل در كنار هم باشند، گفت: ايران در توسعه روابط در زمينه هاي گوناگون و مورد علاقه، اين كشورها را در اولويت قرار مي دهد.  وي يكي از تصميمات بسيار مهمي را كه در اين سفر با چاوز قطعي شد، توافق روي ساز و كارهاي نهايي تشكيل صندوق مالي مشترك ذكر كرد.
گزارش سفر در دولت
هيات وزيران صبح ديروز به رياست محمود احمدي نژاد تشكيل جلسه داد و رئيس جمهور گزارشي از سفر خود به 3 كشور ونزوئلا، نيكاراگوئه و اكوادور بيان كرد.
به گزارش مهر، احمدي نژاد با اشاره به امضاي 11 تفاهم نامه جديد و يك بيانيه مشترك با ونزوئلا و همچنين امضاي تفاهم نامه 25 بندي با نيكاراگوئه در جريان اين سفر، اثرات آن را بر آينده اقتصادي طرفين و تحكيم روابط موثر دانست. در اين جلسه همچنين برخي پيشنهادهاي دستگاههاي اجرايي مطرح و در خصوص آنها تصميم گيري شد.]]>
</TEXT>
</DOC>
<DOC>
<DOCID>HAM2-851028-101</DOCID>
<DOCNO>HAM2-851028-101</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[وزارت دفاع: وزير دفاع جمهوري بلاروس به دعوت رسمي سردار سرتيپ پاسدار مصطفي محمد نجار، وزير دفاع جمهوري اسلامي ايران هفته آينده در راس يك هيات عالي رتبه دفاعي به جمهوري اسلامي ايران سفر مي كند. سپهبد لئونيد مالتسف، وزير دفاع جمهوري بلاروس در سفر رسمي 2 روزه خود به تهران با مقامات بلندپايه سياسي - دفاعي كشورمان ديدار و پيرامون مسائل دو جانبه مذاكره و گفتگو خواهد كرد.
مجلس شوراي اسلامي: فريدون معتمديان دبير هيأت نظارت بر انتخابات شوراهاي اسلامي شهر و روستا استان كرمانشاه با اشاره به تأييد صحت انتخابات شوراهاي 23 شهر استان كرمانشاه از باقي ماندن بررسي وضعيت انتخابات 4 شهر كرمانشاه، گيلان غرب، بيستون و سرمست خبر داد. به گزارش ايسنا، وي فرصت هيأت عالي نظارت استان براي بازشماري صندوق ها را تا 5 بهمن ماه اعلام كرد و افزود: بعد از اين تاريخ نتيجه نهايي انتخابات را اعلام خواهيم كرد.
وزارت خارجه: سيدمحمدعلي حسيني سخنگوي وزارت خارجه، رخدادهاي بمب گذاري در مقابل دانشگاه المستنصريه بغداد و شهرك صدر كه موجب كشته و مجروح شدن تعداد بيشماري از استادان، دانشجويان و مردم بيگناه عراق گرديده را عملي غير اسلامي و ضد انساني دانست و آن را به شدت محكوم كرد. سخنگوي وزارت امور خارجه با اشاره به حرمت مراكز علمي و دانشگاهي تصريح كرد: هدف قرار گرفتن مراكز علمي و شخصيت هاي فرهنگي و تجاوز به سركنسولگري هاي خارجي در عراق را كاملاً مشكوك قلمداد كرده و اهمال اشغالگران در انجام وظايف واقعي خويش را غير قابل قبول و سئوال برانگيز ارزيابي كرد.]]>
</TEXT>
</DOC>
<DOC>
<DOCID>HAM2-851028-102</DOCID>
<DOCNO>HAM2-851028-102</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجلس خبر داد
لايحه بودجه يكشنبه مي آيد]]>
</TITLE>
<TEXT>
<![CDATA[گروه سياسي- رئيس مجلس با تأييد خبر استرداد لايحه مديريت خدمات كشوري از سوي دولت گفت: اگر مذاكرات ما با دولت براي يافتن يك راه حل مرضي الطرفين به نتيجه نرسد طبق قانون موظفيم تقاضاي استرداد دولت را در مجلس مطرح كرده و به رأي بگذاريم.
غلامعلي حداد عادل در كنفرانس مطبوعاتي روز گذشته خود علت تقاضاي اين استرداد را نگراني دولت از بار مالي اين لايحه عنوان كرد و افزود: مجلس نيز مايل نيست كه قانوني را تصويب كند كه بار مالي بيش از توان دولت داشته باشد و يا آنكه دولت موفق به اجراي آن نشود. وي از ادامه مذاكرات با دولت در اين زمينه خبر داد و افزود: نگراني هاي دولت را در اين زمينه خالي از وجه نمي دانيم.
در ادامه كنفرانس حداد عادل با اشاره به اينكه تا به حال دو نامه به رئيس جمهور براي تسريع در تقديم لايحه بودجه نوشته ام گفت: لايحه بودجة 86 يكشنبه هفته آتي تقديم مجلس مي شود كه تنها چند روز ديرتر از پارسال است.
]]>
<IMAGE>/1385/851028/news/010746.jpg</IMAGE>
<![CDATA[
اهداف تلاطم اقتصادي
شكي نيست عده اي سودجو با ايجاد تلاطم در فضاي اقتصادي بخواهند رابطه دولت و مجلس را برهم زنند.
به گزارش ايسنا، حداد عادل درباره گراني قيمت مسكن و احتمال وجود دست هاي پشت پرده، اظهار داشت: در اين كه ممكن است برخي از افراد سودجو يا توطئه گر بخواهند در فضاي اقتصادي كشور تلاطم ايجاد كرده و باعث نگراني مردم شده و رابطه ملت و دولت را برهم زنند، شكي نيست. يعني چنين احتمالي داده مي شود.
رئيس مجلس تصريح كرد: اگر دولت اطلاعات خود را در اين زمينه در اختيار مجلس بگذارد قطعاً مجلس با دولت همكاري خواهد كرد، اما مهم اين است كه مجلس معتقد است در كنار اين پيگيري ها بايد بحث هاي كارشناسي تر و گسترده تري در زمينه ساخت و ساز مسكن نسبت به عرضه و تقاضا، قيمت مصالح ساختماني، عوارضي كه به ساختمان تعلق مي گيرد، تفاوت وضع تهران و شهرستان ها و غيره ملحوظ شود.
وي با بيان اين كه دولت مدت هاست درصدد تدوين لايحه اي جهت كاهش فشار مسكن بر دوش طبقات كم درآمد است، افزود: منتظر هستيم اين لايحه به مجلس بيايد، ما در بررسي و تصويب اين لايحه و نيز نظارت و پيگيري دست هاي پنهاني كه باعث صعود بي رويه  قيمت مسكن مي شود آماده  همكاري با دولت هستيم. حداد عادل در پاسخ به سؤالي مبني بر اينكه آيا احتمال عدم تصويب كليات لايحه بودجه در سال جاري وجود دارد يا خير؟ با بيان اين كه شرايط حادي در رابطه  مجلس و دولت در فضاي مجلس حاكم نيست، گفت: همان استقلال مجلس و دولت گاهي خود را در توافق و گاهي در تغاير ديدگاه ها نشان مي دهد.
رئيس مجلس تأكيد كرد: برخي از نمايندگان مجلس تمايل دارند كه قيمت نفت را كمتر از 45 دلار بگيرند، ولي بايد براي نظر نهايي، راي گيري شود.
حل موضوع هسته  اي از طريق مذاكره
خبرنگاري از رئيس مجلس سوال كرد كه غرب، تحركات گسترده اي براي تحريم ايران آغاز كرده است، ايران در فرصت باقي مانده چه تمهيداتي انديشيده  است كه حداد عادل جواب داد: همه  ما تلاش مي كنيم تا موضوع هسته  اي ايران از طريق مذاكره دنبال شود، چون راه حل منطقي را مذاكره مي دانيم.
اما اگر طرف مقابله مان كه آمريكاست بخواهد ملت ايران را از حق قانوني و طبيعي خود محروم كند، ما بايد بر سر حق خود پافشاري كنيم. رئيس مجلس خاطرنشان كرد: در آن صورت، در مقابل اعمال فشارهاي آمريكا، ملت با دولت همكاري مي كند و دولت نيز راه حل هاي خاصي كه طراحي كرده را به مرحله اجرا مي گذارد. ولي همانطوري كه بارها در داخل و خارج گفته شده، سلاح تحريم، سلاح موثر و كارسازي نيست و مسلماً در برابر  ملتي كه خواهان حق خودش است،  تحريم نمي تواند مؤثر باشد.]]>
</TEXT>
</DOC>
<DOC>
<DOCID>HAM2-851028-103</DOCID>
<DOCNO>HAM2-851028-103</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير امور خارجه:
دولت عراق مسئول وضعيت ديپلمات هاي ايراني است]]>
</TITLE>
<TEXT>
<![CDATA[گروه سياسي - وزير امور خارجه گفت: دولت عراق مسئول رسيدگي به وضعيت اعضاي كنسولگري ايران است كه در اربيل ربوده شدند.
منوچهرمتكي در ديدار با شيروان وائلي وزير مشاور در امنيت ملي عراق همچنين با تروريستي خواندن اقدام نيروهاي آمريكايي در ربودن هيات اعزامي ايران و حمله به كنسولگري اربيل گفت: هيات اعزامي ايران به درخواست جلال طالباني مبني بر كمك ايران در جهت گسترش امنيت در عراق، به اين كشور اعزام شده بود كه آمريكايي ها آنان را در اقدامي كاملا خودسرانه دستگير كردند و همچنين اعضاي كنسولگري جمهوري اسلامي ايران در اربيل را در اقدامي وحشيانه ربودند و به همين دليل ايران خواهان تلاش دولتمردان عراقي براي آزادي سريع آنهاست.
وزير امور خارجه در ادامه با اشاره به نقش گروه هاي معاند ملت ايران و عراق اظهار داشت: در پرتو مناسبات متين دو كشور، حضور گروه هاي ضد انقلاب و معاند دو ملت در عراق غيرقابل قبول بوده و انتظار ملت و دولت جمهوري اسلامي ايران استرداد مجرمين به جمهوري اسلامي و اخراج معاندين از عراق مي باشد.
متكي همچنين راهبرد جديد بوش و حضور اشغالگران در عراق را از عوامل ناامني در اين كشور برشمرد و گفت: مشكلات عراق دو روي دارد، يك روي آن ناشي از ناامني ها و اقدامات بدخواهان عراق است كه موجب تشديد ناامني شده و ديگري متوجه حضور اشغالگران است كه با اهمال و يا خودسري هاي خويش موجبات اختلال در حاكميت عراق را فراهم آورده اند.]]>
</TEXT>
</DOC>
<DOC>
<DOCID>HAM2-851028-104</DOCID>
<DOCNO>HAM2-851028-104</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خطاب به رئيس قوه قضائيه منتشر شد
نامه 180 نماينده مجلسبراي جلوگيري از افزايشمفاسد سازمان يافته]]>
</TITLE>
<TEXT>
<![CDATA[گروه سياسي- 180 نماينده مجلس شوراي اسلامي، در نامه اي به رئيس قوه  قضائيه با اشاره به تكثير لوح هاي فشرده مستهجن، خواستار اقدامات بجا و صحيح اين قوه در اين گونه موارد شدند.
در بخشي از نامه نمايندگان مجلس كه در پايان جلسه علني روز گذشته قرائت شد چنين آمده است: همان گونه كه استحضار داريد متاسفانه چندي است كه افرادي شرور با اغفال زنان و دختران و در مواردي با عنف و شيوه هاي گوناگون و فيلمبرداري از صحنه هاي مربوط و تكثير لوح هاي فشرده مستهجن آنها را وادار به تمكين مكرر و هتك  حرمت نموده و با اخاذي مالي و ناموسي آنان را با زور و عنف در اختيار افراد بعضاً مرفه و غيره قرار مي دهند كه همگي اين امور از مصاديق ترويج فساد و اشاعه فحشاء و ايجاد رعب در جامعه و نمونه بارز افساد در زمين و محاربه با خداوند است.
نمايندگان در ادامه نامه خود خطاب به آيت الله هاشمي شاهرودي آورده اند: ما نمايندگان مجلس شوراي اسلامي ضمن آمادگي جهت تدوين وضع قوانين لازم، حمايت قاطع خود را از اقدام دادسراها و محاكم در صدور كيفرخواست و حكم اعدام براي گروهي از اين گونه افراد شرور و دستگير شده كه ضمناً وابسته به باندهاي سازمان يافته فساد هستند اعلام مي داريم و اميدواريم كه حضرتعالي با جديت و قاطعيت در قوه  قضاييه از اين امر پشتيباني نموده و اقدامات لازم در جهت جلوگيري از اين گونه اعمال به عمل آوريد.]]>
</TEXT>
</DOC>
<DOC>
<DOCID>HAM2-851028-105</DOCID>
<DOCNO>HAM2-851028-105</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[علي لاريجاني: اشغال كنسولگري ايران توجيهي ندارد
وزير اطلاعات عراق: بيانيه شوراي خليج فارس را قبول نداريم]]>
</TITLE>
<TEXT>
<![CDATA[گروه سياسي - وزير اطلاعات عراق درباره بيانيه شوراي همكاري خليج فارس و اتهام دخالت ايران در عراق، اتهامات مطرح شده در بيانيه  اعضاي اين شورا عليه ايران را رد كرد و گفت: ما اين اتهامات را قبول نداريم.
دبير شوراي عالي امنيت ملي پس از ديدار و گفتگو با شيروان وائلي، وزير اطلاعات عراق در جمع خبرنگاران با اشاره به ديدار خود با وزير اطلاعات عراق گفت: در اين ديدار درباره مسايل مختلف بحث و گفتگو شد؛ از جمله رفتار وحشيانه آمريكايي ها در ربودن چند نفر ايراني كه در كنسولگري كشور ما بودند كه اميدواريم پيگيري هاي جدي براي حل اين مسئله صورت گيرد.
ايسنا گزارش داد: علي لاريجاني درباره سفر اخير خود به عربستان گفت: شرايط منطقه  بسيار حساس است و گفتگوهاي ايران و عربستان مي تواند به ثبات و امنيت پايدار در منطقه كمك كند.
وي با بيان اينكه شرايط عراق، لبنان و افغانستان وضعيتي است كه نشان مي دهد استراتژي آمريكا عقيم بوده است افزود: فكر ماجراجويانه آمريكايي ها در منطقه و عراق عملا به بار ننشسته است و اثرات نامطلوبي به جاي گذاشته است هر چند كه آمريكايي ها به روي خود نمي آورند.
لاريجاني با اشاره به آنچه بوش مطرح كرده است گفت: احساس مي كنم اين مباحث نوعي فرار به جلوست و آنها نمي خواهند اشتباهاتشان در گذشته را بپذيرند، اما به نظر مي آيد ماهيت مسائل اخير كه از سوي آمريكايي ها مطرح مي شود حاكي از پذيرش اشتباهاتشان در عراق باشد؛ چرا كه در برخي از اظهارات مقامات آمريكايي نيز اين مسئله ديده مي شود.
دبير شوراي عالي امنيت ملي موضوعات مورد بحث در عراق و عربستان را مسئله اختلافات شيعه و سني دانست و افزود: اين مسائل مشخص است كه به طور تصنعي ساخته شده و به آن دامن زده مي شود.
لاريجاني در پاسخ در مورد اظهارات سفير آلمان مبني بر اينكه محور مذاكرات لاريجاني - سولانا تعليق فعاليت هاي هسته اي ايران بوده است گفت: اين مسئله خلاف واقع است. وي بدون تاييد يا تكذيب خبر سفر فرستاده ويژه دولت فرانسه اظهار داشت: فرستاده فرانسه در هر سطحي كه باشد مشكلي نيست؛ متناسب با سطح ديپلماتيك همتاي ايراني اش با وي ديدار مي كند.
لاريجاني در پاسخ به سؤالي در مورد بازديد بازرسان آژانس از تأسيسات نطنز گفت: بازديدها در راستاي نظارت هاي معمول آژانس بوده است و خيلي مسئله پيچيده اي نيست.
دبير شوراي عالي امنيت ملي درباره احتمال بمباران مراكز هسته اي ايران گفت: همه گزينه ها براي شرايط مختلف در نظر گرفته شده است؛ ضمنا اين حرفهايي را كه مي زنند نبايد خيلي جدي بگيريد. تصور مي كنم آنها مختصر عقلي دارند كه اين كار را نكنند و بي عقلي نشان ندهند.
در گزارش مهر آمده است: وي در مواجهه با اين پرسش خبرنگاران مبني بر اينكه تجديدنظرهاي ايران در روابط با آژانس چه خواهد بود گفت: بگذاريد با تدبير عكس العمل داشته باشيم.
دبير شوراي عالي امنيت ملي با بيان اينكه متوجه فشارها بر افكار عمومي و رسانه ها هستيم گفت: ولي بدانيد كه ما اين مسائل را درك مي كنيم و در مجموع مي خواهيم رفتاري كه به منفعت ملي كشور باشد از طرف ايران صادر شود.
لاريجاني در خصوص آزادي ديپلمات هاي ايراني گفت: تلاشهاي مستمري در اين خصوص وجود دارد، ما معتقديم عملا اين كار هيچ توجيه بين المللي ندارد و از اشتباهات آمريكايي هاست. وي تاكيد كرد: به هر ميزان آنها را بيشتر نگه دارند به ضرر خودشان خواهد بود.
به گزارش ايسنا، همچنين شيروان وائلي، وزير اطلاعات عراق در خصوص شركت ايران در طرح امنيتي بغداد گفت: ايران همه تلاش هايش را كرده است و از اين طرح پشتيباني مي كند. پشتيباني ايران براي تامين امنيت مرزهاي مشترك ايران و عراق است.]]>
</TEXT>
</DOC>
<DOC>
<DOCID>HAM2-851028-106</DOCID>
<DOCNO>HAM2-851028-106</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دور جديد گفتگوهاي آمريكا و كره شمالي در برلين]]>
</TITLE>
<TEXT>
<![CDATA[گروه بين الملل - همزمان با شروع دور جديدي از مذاكرات كم سابقه نمايندگان آمريكا و كره شمالي كه ديروز در برلين انجام شد، روزنامه رسمي ارگان دولت كره شمالي در مقاله اي ضمن دفاع از آزمايش موشكي اين كشور در سال ميلادي گذشته، اين آزمايش را تنها راه براي تامين امنيت كشور و حفاظت از آن در برابر حملات خارجي خواند. اين روزنامه كه مواضع دولت كره شمالي را منعكس مي كند اين آزمايش را دفاع از خود خواند.
در مذاكرات ديروز كريستوفر هيل، معاون وزير امور خارجه آمريكا و مذاكره كننده اين كشور در گفت وگوهاي شش جانبه با نماينده مذاكره كننده كره شمالي چندين ساعت ديدار و گفت وگو كرد.
در همين حال و همزمان با مذاكرات دوجانبه آمريكا و كره شمالي، جان بولتون نماينده سابق آمريكا در سازمان ملل و از سياستمداران تندروي آمريكايي به رسانه هاي اين كشور گفت، مذاكرات شش جانبه هسته اي كره شمالي شكست خورده و دنيا بايد خود را براي پيش بردن كره شمالي به سوي فروپاشي آماده كند. بولتون به آمريكا و ژاپن هم توصيه كرد كه در مسير تازه خود كره جنوبي و چين را هم با خود همراه كنند تا فروپاشي رژيم كره شمالي به راحتي قابل دسترسي شود.]]>
</TEXT>
</DOC>
<DOC>
<DOCID>HAM2-851028-107</DOCID>
<DOCNO>HAM2-851028-107</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كويت خواستار مذاكره آمريكا با ايران شد]]>
</TITLE>
<TEXT>
<![CDATA[گروه سياسي- امير كويت در ديدار با كاندوليزا رايس،  وزير امور خارجه آمريكا خواستار گفت وگوي واشنگتن با ايران شد.
به گزارش ايرنا، شيخ محمد الصباح وزير خارجه كويت روز گذشته در جمع خبرنگاران تصريح كرد: امير كويت با توجه به دشواري هاي پيش روي دولت عراق در برقراري امنيت بر ضرورت گفت وگوي آمريكا با ايران تأكيد كرد و آن را به سود امنيت خليج فارس دانست.
از سوي ديگر روزنامه كويتي الرأي العام نيز نوشت: شيخ محمدالصباح با اشاره به برنامه  هسته اي صلح آميز ايران ابراز اميدواري كرد: ايران به طور كامل به خواسته هاي آژانس بين المللي انرژي اتمي پاسخ مثبت دهد.]]>
</TEXT>
</DOC>
<DOC>
<DOCID>HAM2-851028-108</DOCID>
<DOCNO>HAM2-851028-108</DOCNO>
<ORIGINALFILE>/1385/851028/news/_siasi.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نيروي انتظامي خبر داد:
دستگيري اعضاي باند قاچاق ده ها تن سكه]]>
</TITLE>
<TEXT>
<![CDATA[ايسنا: اعضاي باندي كه ده ها تن سكه را پس از ذوب كردن به شكل شمش از كشور خارج كرده بودند، شناسايي و دستگير شدند.
به گزارش اداره كل مبارزه با جرايم اقتصادي پليس، مدتي قبل هنگامي كه ماموران پليس خراسان رضوي دريافتند كه در ماه هاي اخير در شهرستان هاي اين استان، پول خرد به شدت كاهش يافته و موجب اخلال در نظام پولي منطقه شده است، تحقيقات نامحسوسي براي يافتن علت اين موضوع آغاز شد.
هنگامي كه ماموران انتظامي خراسان رضوي در عمليات اطلاعاتي يك ماهه، دريافتند اعضاي يك باند با نفوذ در برخي سازمان ها و نهادهاي حمايتي و خيريه هاي استان، پس از جمع آوري سكه ها اقدام به ذوب و تبديل آن به شمش هاي 20 كيلويي در يك كارگاه ريخته گري واقع در مشهد مي كنند، دستگيري آنها در دستور كار قرار گرفت و سرانجام در عمليات پليسي 12 نفر از آنها دستگير شدند.
دربازجويي از اعضاي باند مشخص شد آنها پس از تبديل سكه ها به شمش آن را به تهران ارسال كرده و به خارج از كشور منتقل مي كردند.
بر اساس اين گزارش، در عمليات هاي پليس با شناسايي چهار كارگاه ريخته گري، مقدار 5 تن سكه و سه هزار و 500 كيلوگرم شمش و ده ها دستگاه قالب ريخته گري كشف شد.
اعضاي اين باند در بازجويي ها اعتراف كردند كه طي ماه هاي گذشته، ده ها تن سكه را ذوب و از كشور خارج كرده اند.]]>
</TEXT>
</DOC>
<DOC>
<DOCID>HAM2-851028-109</DOCID>
<DOCNO>HAM2-851028-109</DOCNO>
<ORIGINALFILE>/1385/851028/news/_theatre.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[بيش از يك ميليارد دلار ضرر تأخير در پيوستن به پروتكل كيوتو
سهم ايران از پروژه هاي توسعه پاك؛ صفر درصد]]>
</TITLE>
<TEXT>
<IMAGE>/1385/851028/news/010701.jpg</IMAGE>
<![CDATA[
فرهاد جم
اول تير 1384، موضوع پيوستن ايران به پروتكل كيوتو پس از بحث هاي فراوان سرانجام از سوي شوراي نگهبان تأييد شد. نپيوستن ايران به اين پروتكل دو ضرر داشت؛ اول آن كه پس از چند سال بالاخره ايران هم مجبور بود تن به اين پروتكل دهد و به تأخير انداختن آن تنها موجب پيچيده تر شدن مسئله در آينده بود.
از سوي ديگر، اين به معناي از دست دادن امكاناتي بود كه به موجب پروتكل كيوتو به كشورهاي در حال توسعه تعلق مي گرفت؛  امكاناتي كه پيش از اين در هيچ پيمان زيست محيطي جهاني براي كشورهاي در حال توسعه درنظر گرفته نشده بود.
اين امكانات تنها در صورتي در اختيار اين كشورها قرار مي گرفت كه اولاً پروتكل كيوتو را پذيرفته باشند، در ثاني مرجع ملي پروتكل از سوي اين كشورها معرفي مي شد و نهايتاً اين مرجع مي بايست طرح هايي موسوم به پروژه هاي پاك تعريف مي كرد تا پس از بررسي و تأييد به مرحله اجرا درآيد. تنها پس از طي اين مراحل امكان جذب كمك هاي يادشده فراهم مي شد.
دير به پروتكل پيوستيم
ايران بسيار دير به پروتكل پيوست و با بيش از يك سال تأخير در معرفي مرجع ملي پروتكل، بيش از يك ميليارد دلار خسارت ناشي از استفاده نكردن از پروژه هاي مكانيسم پاك به خود وارد كرد.
كشورهاي توسعه يافته به ياري پروژه هاي مكانيسم پاك، طرح هايي را در كشورهاي در حال توسعه اجرا مي كنند كه منجر به كاهش انتشار گازهاي گلخانه اي مي شود و در عوض به همان اندازه گواهي كاهش انتشار دريافت مي كنند. اين گواهي ها به كشورهاي توسعه يافته كمك مي كند به اهداف خود در پروتكل دست يابند. پروژه هاي مكانيسم پاك همچنين كشورهاي در حال توسعه را در دستيابي به توسعه پايدار و مشاركت در اهداف نهايي كنوانسيون چارچوبي تغييرات آب و هوا، ياري مي كند.
محمد صادق احدي، معاون دفتر ملي تغيير آب و هوا مي گويد: پروتكل كيوتو از بهمن 83 اجرايي شده است. از آن پس تاكنون، بيش از يك هزار و 200 پروژه مكانيسم توسعه پاك در جهان تعريف شده كه از آن تعداد 55 پروژه در حال درخواست براي ثبت نام توسط هيات اجرايي پروژه هاي مكانيسم توسعه پاك، 22 پروژه در حال بررسي و بازنگري، 421 پروژه ثبت شده و مابقي پروژها در مراحل مختلف بررسي و تاييد است.
معاون دفتر طرح ملي تغيير آب و هوا گفت: هم اكنون از 421 پروژه ثبت شده، 103 پروژه مراحل اجرايي خود را پشت سر گذاشته و در حال صدور گواهي كاهش انتشار هستند.
به گفته وي از قبل از اين پروژه ها حدود 21 ميليون تن معادل دي اكسيد كربن گواهي كاهش انتشار صادر شده اما سهم ايران از اين پروژه ها تاكنون صفر بوده است.
پروتكل كيوتو چيست؟
يك سال طول كشيد تا كشورهاي عضو معاهده چارچوبي تغييرات آب و هوا، با پيماني ديگر كه به گونه اي جدي تر به مسائل موردنظر بپردازد، تصميم به تقويت اين معاهده بگيرند. معاهده تغييرات آب و هوا در 1994 لازم الاجرا شد و تا سال 1995 دولت هاي عضو مذاكرات خود درباره پروتكل -كه خود موافقتنامه اي بين المللي درباره پيمان هاي اصلي(در اينجا معاهده تغييرات آب و هوا)است اما در عين حال، عملكردي مستقل دارد- را آغاز كردند. در نهايت متن پروتكل كيوتو در 1997 به اجماع پذيرفته شد و در 16 فوريه 2005 لازم الاجرا شد.
مهم ترين ويژگي اين پروتكل، تعيين اهداف اجباري در كاهش انتشار گازهاي گلخانه اي براي اقتصادهاي پيشروي جهان است كه اين پروتكل را امضاء كرده اند. اين اهداف از 8- درصد تا 10+ درصد ميزان انتشار اين گاز از سوي هر يك از كشورها در سال 1990 است به گونه اي كه در دوره 2008 تا 2012، مجموع انتشار اين گازها به كمتر از 5 درصد سطح انتشار اين گازها در سال 1990 برسد.
هر كشور سهم متفاوتي در كاهش سطح اين گازها دارد. اتحاديه اروپا، سوئيس و بيشتر كشورهاي اروپاي مركزي و شرقي تا 8 درصد، كانادا، مجارستان، ژاپن و هلند تا 7 درصد و كرواسي مي بايست تا 5 درصد ميزان انتشار خود را كاهش دهند. نيوزلند، روسيه و اوكراين با تثبيت ميزان انتشار اين گازها در سطح سال 1990 در مرتبه بعدي قرار دارند. نروژ با يك درصد و ايسلند با 10 درصد بالاتر از ميزان انتشار اين گازها در 1990 در مراتب بعد قرار دارند. ايالات متحده كه قرار بود سطح انتشار خود را در دوره ياد شده به 7 درصد كمتر از سال 1990 برساند و استراليا نيز كه مي بايست سطح انتشار اين گازها را به بيش از 8 درصد سال 1990 برساند از پروتكل كيوتو خارج شدند.
بي مهري به پروتكل كيوتو
ايالات متحده و استراليا تنها كشورهايي نيستند كه به پروتكل كيوتو بي توجهي كرده اند. بسياري از كشورهايي كه اين پيمان را مورد موافقت قرار داده اند نيز نسبت به دهه 90 انتشار گازهاي گلخانه اي را نه تنها كاهش كه افزايش داده اند. اسپانيا و پرتغال در سال 2002 در حدود 40 درصد بيشتر از سال 1990 اينگونه گازها را در جو انتشار داده اند. در اين آمار ايرلند با 9/28 درصد و يونان با 26 درصد افزايش انتشار گازهاي گلخانه در مقام هاي بعدي ايستاده اند. جالب آنكه آمريكا در سال 2002 تنها 13 درصد بيشتر از سال 1990 گاز گلخانه اي توليد كرده است. ژاپن كه به عنوان يكي از دو قطب بزرگ اقتصادي شناخته مي شود نيز 8 درصد بر توليد و انتشار گازهاي گلخانه اي افزوده است. اگر تمام كشورها به كيوتو ملحق شوند و دستورالعمل هاي آن را به كار گيرند تا پايان قرن 21 تنها يك دهم درجه سانتيگراد از افزايش دماي زمين كاسته مي شود.
هدف كيوتو كاهش گازهاي گلخانه است كه باعث گرم شدن كره زمين مي شود اما اين گازها اثرات مخرب ديگري را نيز به دنبال دارند كه جان انسان ها را به شدت تهديد مي كند؛ بروز توفان هاي سهمگين، جاري شدن سيل و نزديك كردن گياهان و جانوران به خطر انقراض تا سال 2100 ميلادي بخشي از اين اثرات است.
چشم انداز
زمين به گونه اي خطرناك گرم مي شود. گازهاي گلخانه اي متهم رديف اول در اين فرايند گرمايش هستند. گرم شدن زمين در دراز مدت پيامدهاي بسيار خطرناك دارد. بروز توفان هاي سهمگين، جاري شدن سيل و نزديك كردن گياهان و جانوران به خطر انقراض تا سال 2100 ميلادي بخشي از اين اثرات است. اين وضعيت باعث شد تا در سال 1992 كشورها معاهده اي با عنوان كنوانسيون تغييرات آب و هوا را تصويب كردند. اين معاهده در سال 1994 لازم الاجرا شد. پروتكل كيوتو كه خود موافقتنامه اي درباره اين كنوانسيون است در سال 1997 تصويب و در سال 2005 لازم الاجرا شد. پروتكل كيوتو مؤثرترين پيمان زيست محيطي به حساب مي آيد.]]>
</TEXT>
</DOC>
<DOC>
<DOCID>HAM2-851028-110</DOCID>
<DOCNO>HAM2-851028-110</DOCNO>
<ORIGINALFILE>/1385/851028/news/_theatre.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[45 درصد كشته هاي تصادفات تهران عابران پياده هستند
بي دفاع در ميدان جنگ]]>
</TITLE>
<TEXT>
<IMAGE>/1385/851028/news/010704.jpg</IMAGE>
<![CDATA[
امير موسي كاظمي
رد خون روي آسفالت سرد خيابان خيلي زود پاك مي شود، اما داغي كه روي دل چند خانواده مي ماند، نه. اين را نه ما كه خانواده هاي آن 30 هزار نفري مي گويند كه سالانه در جاده هاي ايران سر به روي خاك مي گذارند. همان ها كه جانشان را در تصادفات جاده اي كه اولين عامل مرگ و مير در ايران است داده اند. واقعيتي كه به طرز حيرت انگيزي درحال خودنمايي است.
***
رشد شهرنشيني و ازدياد وسايل نقليه در ايران موجب افزايش تراكم در مراكز شهري و افزايش ميزان تصادف در شبكه اي شده كه به هيچ وجه براي عبور حجم و نوع ترافيكي كه هم اكنون از خود عبور مي دهد،  طراحي نشده است.
از سوي ديگر مهاجرت از روستاها به شهرها اغلب موجب به وجودآمدن گروهي از شهرنشينان مي شود كه با چنين سطوح پرتراكم ترافيكي مانوس نيستند و در نتيجه وضعيت رانندگي در بسياري از موارد رو به وخامت گذاشته و خطرات جدي براي استفاده كنندگان از راه به وجود آورده است. علاوه بر اين احتمال خطر به واسطه ضعف در تعمير و نگهداري راه ها، وجود تقاطع هايي كه به صورت نادرست طراحي شده اند و كافي نبودن تسهيلات مناسب پياده روي رو به فزوني گذاشته است. تمامي اين موارد در كنار فقدان استانداردهاي طراحي متناسب كشور، كمبود متخصصين و محدوديت منابع مالي نتيجه اي جز همان ميزان بسيار بالاي مجروحين و مرگ و ميرهاي ناشي از تصادف ها نخواهد داشت. آمارها نشان مي دهد كه تصادفات حتي در كشورهاي توسعه يافته درصدر عوامل مرگ و مير قرار گرفته است به گونه اي كه در سال 2005 تصادفات در دنيا از چهارمين عامل مرگ و مير به دومين عامل رسيده و پيش بيني مي شود در ايران به عامل اول مرگ و مير بدل شود. اين درحالي است كه حدود 45 درصد از تلفات تصادفات درون شهري را عابران پياده تشكيل مي دهند و همين ضرورت توجه بيشتر به آسيب پذيري عابران پياده را نشان مي دهد. براساس آمار ميزان سفرهاي پياده نسبت به كل سفرهاي شهري رقم قابل توجهي بوده و در شهرهاي بزرگ به حدود 50درصد هم مي رسد. از همين رو و باتوجه به آسيب پذيري عابر پياده در برخورد با وسايل نقليه، تامين پوشش حفاظتي او جز از شيوه ايمن سازي در برنامه ريزي و طراحي معابر، تدوين و اجراي دقيق مقررات راهنمايي و رانندگي و ارتقاي سطح آموزش ايمني ترافيك ميسر نخواهد بود.
پياده هاي بي گناه، پياده هاي مقصر
براساس آمار راهنمايي و رانندگي تهران بزرگ، حدود 40 درصد از تصادفاتي كه در تهران رخ مي دهد،  ناشي از برخورد وسايل نقليه با عابران پياده است. همچنين بين 40 تا 45 درصد كشته هاي تصادفات تهران را عابران پياده تشكيل مي دهند. اين درحالي است كه ميزان كشته هاي تصادفات درون شهري در اروپا و آمريكا تنها 20 درصد از كل كشته هاست.
متاسفانه در بسياري از موارد تصادفات عابر پياده با وسايل نقليه خصوصا در بزرگراه هاي ما منجر به فوت عابر پياده مي شود. اين را سردار ساجدي نيا، رئيس سابق راهنمايي و رانندگي تهران بزرگ مي گويد، وقتي در مقام پاسخگويي به اين تفاوت آمار در ايران نسبت به ساير كشورها برمي آيد. به عقيده او يكي از دلايل ميزان بالاي كشته شدن عابران پياده در تصادفات، نهادينه نشدن فرهنگ گذر از خط كشي عابر پياده و پل هوايي در جامعه ماست: در موارد بسياري مشاهده شده كه به فاصله كمي از محل وقوع حادثه پل هوايي يا گذرگاه خط كشي ويژه تردد عابر پياده وجود داشته اما به دليل سهل  انگاري فاجعه جبران ناپذيري به بار آمده است.
سردار ساجدي نيا كه به تازگي جانشين فرماندهي انتظامي تهران بزرگ شده، رعايت نكردن قوانين مربوط به عبور از گذرگاه عابر پياده و پل هوايي را مربوط به يك قشر خاص نمي داند: اگرچه در برخي موارد سالمندان به دليل كهولت سن حاضر به استفاده از پل هوايي نيستند اما در موارد بسياري مشاهده مي شود جوانان نيز ترجيح مي دهند به جاي تردد ايمن از پل هوايي با عبور از عرض بزرگراه، خطر تصادف را به جان بخرند.
البته در اينگونه مواقع هيچ كس جز خود عابر پياده مقصر نيست. به گفته رئيس قرارگاه پليس راه استان تهران تردد عابر پياده از آزادراه ها ممنوع است و اگر عابري در آزادراه ها كشته شود براساس قانون مقصر شناخته خواهد شد.
سرهنگ نجفي مي گويد: متأسفانه در نقاطي كه پل عابر پياده هم وجود دارد، بخشي از عابران از عرض آزادراه ها عبور مي كنند. در چنين شرايطي دستگاه ها و نهادهاي فرهنگي بايد درخصوص عبور عابران از خط كشي يا استفاده از پل عابر پياده تلاش كنند تا زمينه وقوع حوادث مرگ و مير عابران كاهش يابد.
او معتقد است، نرده كشي وسط آزادراه ها مي تواند به عنوان راهكار كوتاه مدت، مانع عبور عابران از عرض آزادراه شود. در سه ماهه اول سال گذشته 40 عابر پياده در آزادراه هاي استان تهران كشته شدند كه به دليل ايجاد مانع فيزيكي در برخي نقاط اين رقم امسال به 23 كشته كاهش يافته است.
البته اين آمار فقط مربوط به تصادفات  در آزادراه هاي استان است وگرنه ميزان تلفات در ديگر تصادفات بسيار بيشتر از اينهاست.
به گفته سردار زارعي،  فرمانده نيروي انتظامي استان تهران در سال گذشته يك  هزار و 596 نفر در تصادفات درون شهري، يك هزار و 294 نفر در شبكه هاي جاده اي، يك نفر در شبكه جاده اي روستايي و 17 نفر نيز در نقاط نامعلوم براثر تصادف در استان تهران كشته شده اند كه در مجموع، اين آمار نسبت به سال 83 بيش از 10 درصد كاهش نشان مي دهد. اين در حالي است كه براساس اعلام مركز مديريت حوادث و فوريت هاي پزشكي، سالانه 10 تا 15 درصد به ميزان مرگ و مير ناشي از تصادف جاده اي در كشور افزوده مي شود.
اين افزايش را سازمان پزشكي قانوني كشور هم تأييد مي كند. به گفته جواد ميرهادي، سرپرست روابط عمومي اين سازمان تعداد تلفات حوادث رانندگي در شش ماه اول  امسال بالغ بر 14 هزار و 500 نفر است كه اگر همين روال در شش ماه دوم سال نيز تكرار شود، بيش از 28 هزار نفر ايراني  براثر حوادث رانندگي در سال 85 جان خود را از دست مي دهند.
نگاهي به آمار كشته هاي حوادث ترافيكي در نيمه اول امسال هم همين را نشان مي دهد، فروردين: دوهزار و 390 نفر، ارديبهشت، دو هزار و 137 نفر، خرداد: دو هزار و 434 نفر، تير: دو هزار و 672 نفر، مرداد: دو هزار و 876 نفر، شهريور: بيش از دو هزار نفر.
در همين حال، گفته  هاي ابوالحسن فقيه، رئيس سازمان بهزيستي كشور، مهر تأييد ديگري است بر ناامني جاده هاي ايراني و بي پناهي شهروندان. او كه جاده هاي كشور را به معلول ساز بودن متهم مي كند، براي اين ادعاي خود دليل محكمي دارد: سالانه دوهزار نفر در جاده هاي ايران دچار بيماري ضايعه نخاعي مي شوند. به همين علت، بايد با همكاري دستگاه هاي مرتبط، سيستمي براي برطرف كردن اين مشكلات در نظر گرفته شود.
گرچه از لابه لاي صحبت هاي رئيس سازمان بهزيستي كشور آمار دقيقي از اين كه چند درصد اين مصدومان عابر پياده بوده اند، به دست نمي آيد اما اگر شمار مصدومان قطع نخاعي را با شماره كشته ها شبيه سازي كنيم، مي توان اينگونه نتيجه گرفت كه حدود 40 تا 45 درصد معلولان قطع نخاعي را عابران پياده تشكيل مي دهند. فرضيه اي كه اگر درست باشد، بي دفاعي عابران پياده در تصادفات شهري و جاده اي را بيشتر عيان مي كند.
ايمن سازي عابر پياده
اما عابر پياده را چگونه مي توان در برابر حوادث رانندگي ايمن كرد؟ سردار ساجدي نيا كه از نهادينه نشدن فرهنگ ترافيك در ميان شهروندان گله دارد، معتقد است ايمن سازي عابر پياده تنها با وجود يك سيستم مناسب آموزش ايمني ترافيك تأمين مي شود. سيستمي كه مبتني بر سه محور آموزش ايمني ترافيك، اقدامات مهندسي و اعمال مقررات باشد.
در بيشتر شهرهاي بزرگ دنيا پياد ه روي با مشكلات بسياري مواجه است. مشكلاتي كه ريشه در نابساماني مسائل اجتماعي، شرايط فيزيكي معابر و نگهداري و بهره برداري از وسايل نقليه دارد. در واقع آموزش به عنوان يكي از محورهاي اساسي هر برنامه ايمني پياده روي بخش نخست اين مشكلات يعني نابساماني مسائل اجتماعي را مورد توجه قرار مي دهد. به عقيده كارشناسان برنامه هاي آموزشي بايد به طور فراگير و مستمر در سطح جامعه ارائه شوند، به خصوص براي گروههايي كه بيشتر در معرض تصادف ها هستند. اين برنامه ها مي تواند شامل مواردي چون شناخت و آگاهي نسبت به مفاهيم و اصول تردد، آشنايي با مقررات و آئين نامه ها در ترافيك پياده، عواقب نقض قوانين، استفاده از وسايل كنترل ترافيك، كسب مهارت هاي ترافيكي پياده و سواره و آموزش رفتار صحيح ترافيكي باشد. اما اقدامات مهندسي به عنوان اولين محور يك برنامه ايمن پياده روي شامل جدا كردن ترافيك سواره و پياده، كنترل ترافيك، بهبود ديد و استفاده از وسايل كنترل ترافيك مي شود. به عنوان مثال ايجاد زيرگذرها و روگذرها، موانع فيزيكي، گذرگاههاي ويژه عابر پياده، يكطرفه كردن خيابان ها، نصب چراغ هاي راهنمايي براي وسايل نقليه و عابران و اجراي طرح هايي مثل گذربان مدرسه، محدود كردن سرعت وسايل نقليه، تهيه نقشه مسيرهاي ايمن براي مدارس، اصلاحات مهندسي خاص براي افراد كم توان و مناسب سازي پياده روها از جمله اين اقدامات است.
از سوي ديگر اعمال مقررات به عنوان سومين محور موثر در موفقيت يك برنامه ايمني شهري بايد سهولت تردد و امنيت عابران پياده را به دنبال داشته و البته ضمانت اجرايي هم داشته باشد. در طول سالهاي اخير وضعيت معابر تهران از نظر كيفيت ايمني بهبود چشمگيري داشته و نصب انواع وسايل كنترل ترافيك، احداث بزرگراههاي جديد، تجهيز چراغ هاي راهنمايي به سيستم هوشمند مركزي و... باعث كاهش تصادفات منجر به فوت شده است. از سوي ديگر بررسي هاي انجام گرفته درباره تصادفات در تهران و مقايسه آن با شهرهاي بزرگ جهان نشان مي دهد كه اقدامات انجام گرفته براي ايمن سازي ترافيك نسبت به كاهش هزينه هاي مالي و جاني ناشي از تصادفات بسيار ناچيز بوده و نمي توان به آن دلخوش كرد. البته اين نبايد ما را از وظيفه خود در قبال رعايت قوانين و مقررات غافل كند، هر چه باشد ما نيز در برابر جان خود مسئوليم.]]>
</TEXT>
</DOC>
<DOC>
<DOCID>HAM2-851028-111</DOCID>
<DOCNO>HAM2-851028-111</DOCNO>
<ORIGINALFILE>/1385/851028/news/_theatre.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[افزايش آلودگي هوا در 20 روز گذشته]]>
</TITLE>
<TEXT>
<IMAGE>/1385/851028/news/010695.jpg</IMAGE>
<![CDATA[
گروه شهري - آلودگي هواي پايتخت طي 20 روز گذشته افزايش يافت.
مهندس قوام الدين بزرگيان، مديركل محيط زيست استان تهران با بيان اين مطلب در يكصد و هفتاد و پنجمين جلسه كميته اجرايي كاهش آلودگي هواي تهران به ايسنا گفت: آمارها نشان مي دهد طي 20 روز نخست دي ماه به لحاظ آلاينده منوكسيدكربن در سال گذشته 5 درصد روزها در شرايط پاك، 90 درصد سالم و 5 درصد ناسالم بود كه اين رقم در سال جاري به صفر درصد پاك، 90 درصد سالم و20 درصد ناسالم رسيد.
وي با اشاره ذرات آلاينده معلق گفت: در سال گذشته به لحاظ اين آلاينده 40 درصد روزها در شرايط پاك و 60 درصد در شرايط سالم بود كه اين رقم در سال جاري به 35 درصد پاك و 65 درصد سالم رسيده است كه بدين ترتيب ميزان آلودگي هواي تهران در 20 روز نخست دي ماه نسبت به سال گذشته افزايش داشته است.]]>
</TEXT>
</DOC>
<DOC>
<DOCID>HAM2-851028-112</DOCID>
<DOCNO>HAM2-851028-112</DOCNO>
<ORIGINALFILE>/1385/851028/news/_theatre.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[احداث مجتمع پتروشيمي در گلستان قطعي نيست]]>
</TITLE>
<TEXT>
<IMAGE>/1385/851028/news/010698.jpg</IMAGE>
<![CDATA[
گروه شهري - احداث مجتمع پتروشيمي در استان گلستان قطعي نيست و فروش سهام آن نيز قبل از اخذ مجوز غيرقانوني است.
دكتر حسن اصيليان، معاون انساني سازمان حفاظت محيط زيست با بيان اين مطلب به ايرنا گفت: سازمان محيط زيست براساس قوانين گذشته، احداث هرگونه صنايع آلاينده در استانهاي شمالي كشور را ممنوع كرده است.
براساس مصوبه احداث صنايع، تنها صنايع گروه الف و ب باآلايندگي بسيار كم، امكان استقرار در مناطق شمالي كشور را داشتند.
اصيليان، درادامه عنوان كرد كه با پيگيري هاي استانداريها و مطرح شدن اين موضوع در كميسيونهاي مربوطه اين مصوبه لغو شد.
معاون سازمان حفاظت محيط زيست، افزود: بدين ترتيب امكان احداث صنايع گروه ج نيز محقق شد، اما مقرر گرديد اين صنايع در شهركهاي صنعتي مستقر و پراكنده نباشند.
به گفته وي احداث مجتمع پتروشيمي گلستان در سفر هيات دولت تصميم گيري شده است و هنوز گزارش ارزيابي به سازمان محيط زيست ارايه نشده است. اصيليان تاكيد كرد: قطعا اين مجتمع آلاينده است و سازمان محيط زيست سخت گيري خواهد داد و تا تجهيزات كنترلي و نگهداري درنظر گرفته نشود، امكان احداث مجتمع نيست.
وي گفت: اين شرايط مشروط به اين است كه مجتمع امتياز ارزيابي مورد نظر را دريافت كند.]]>
</TEXT>
</DOC>
<DOC>
<DOCID>HAM2-851028-113</DOCID>
<DOCNO>HAM2-851028-113</DOCNO>
<ORIGINALFILE>/1385/851028/news/_theatre.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[غارهاي نمكي قشم]]>
</TITLE>
<TEXT>
<IMAGE>/1385/851028/news/010692.jpg</IMAGE>
<![CDATA[
علي دلدار - غارهاي نمكي جزيره قشم به عنوان يكي از زيباترين جلوه هاي طبيعت در اين جزيره كه تاكنون بيش از 6 هزار متر از آن شناسايي شده، به عنوان طويل ترين غار نمكي جهان شناخته شده است. سن اين نمك ها به دوره پيش از كامبرين رسيده و بيش از 570 ميليون سال دارند، اما خود گنبدهاي نمكي و ظهور آنها در اين منطقه پديده هاي جديد و جوان تر هستند، به طوري كه برخي از اين غارها حدود 6 هزار سال سن دارند.
نمك ها كه در گذشته به صورت يك لايه بودند، به مرور زمان برآمده شده و تحت اثر خاصيت شناوري كه دارند با توجه به آن كه وزن حجمي آنها از وزن سنگهاي اطراف آن كمتر است، آنها را كنار مي زند و به سمت بالا حركت مي كند. اين نمك ها در مسير خود يكسري از سنگ هاي بسيار قديمي را از چند كيلومتر زيرزمين به سمت روي زمين مي آورد و مي تواند اطلاعات بسيار مفيدي را از گذشته زمين شناسي به زمين شناسان ارايه كند.
تشكيل هر يك از قنديل هاي نمكي يا استالاكتيتها حداقل 200سال طول مي كشد و رسوبات نمكي فقط در غارها زيبا هستند و در صورت خارج شدن از اين غارها زيبايي و طراوت خود را از دست مي دهند.
با توجه به اهميت گنبدهاي نمكي براي كشورمان، طرح مشتركي از سوي دانشگاه شيراز با دانشگاه چارلزپراگ جمهوري چك در زمينه اكتشاف و مطالعه در گنبدهاي نمكي در ايران به ويژه در جزاير ايراني قشم و هرمز در دست اجرا است.]]>
</TEXT>
</DOC>
<DOC>
<DOCID>HAM2-851028-114</DOCID>
<DOCNO>HAM2-851028-114</DOCNO>
<ORIGINALFILE>/1385/851028/news/_theatre.htm</ORIGINALFILE>
<ISSUE>پنجشنبه 28 دي 1385 - سال چهاردهم - شماره4186 - Jan 18, 2007</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نگاه دوم
جايگاه حمايت از حيوانات]]>
</TITLE>
<TEXT>
<![CDATA[عبدالرضا باقري
حمايت از حيوانات در فرهنگ ايراني پيشينه اي طولاني دارد. نگاهي به تاريخ نشان مي دهد افزون بر توصيه هاي بزرگان اسلام و آموزه هاي متعدد ديني در خصوص مدارا با حيوانات،  پيش از اسلام نيز حمايت از حيوانات، جايگاه خاصي داشته است.
روز دوم از ماه باستاني زرتشتي - كه بهمن نام دارد- با نام بهمنگان جشن گرفته مي شود. ايرانيان باستان و زرتشتيان اكنون در جشن بهمنگان به مناسبت اين كه امشاسپند بهمن در جهان مادي نگهبان چارپايان سودمند است، از خوردن گوشت پرهيز مي كنند.
ابوريحان بيروني در آثارالباقيه در مورد جشن بهمنجه چنين مي نويسد: روز دوم آن روز بهمن عيد است كه بهمن نام فرشته موكل بر بهايم است كه بشر به آنها براي عمارت زمين و رفع حوائج نيازمند است.
برابر نوشته هاي اوستا امشاسپند بهمن فرشته پاسدار حيوانات و نگهدارنده سلامت انديشه است. رعايت حقوق حيوانات در ايرانيان تا سده ها چنان در ميان مردم اين سرزمين ريشه دوانده بود كه جزئي جدانشدني از فرهنگ مردم به حساب مي آمد و مردم در همه مراسم و آيين ها پايبندي خود را به اين فرهنگ شكوهمند نشان مي دادند و در نهادينه شدن آن مي كوشيدند و به هر بهانه و مناسبتي در جشن هاي آييني علاقه خود را به اين باورها نشان مي دادند.
در اين روز كه بر اساس تقويم امروزي برابر با 26 دي ماه است، ايرانيان بيش از هر روز ديگر به رعايت حقوق حيوانات و عدم كشتار آنان توجه نشان مي دادند و با پرهيز از خوردن گوشت در مراسم اين جشن از آش و غذاهاي گياهي همچون نان و پنير و سبزي و شير و شربت گياهي استفاده مي كردند. بهمن، نماد سپيدي و پاكي است. مردم با پوشيدن لباس سفيد در اين روز بيزاري خود را از هرگونه ناپاكي و پليدي، خونريزي و كشتار و آزار و اذيت حيوانات نشان مي دادند و با دسته گل هاي سفيد به ديدار هم مي رفتند. نشان اين روز خروس بود؛ چون خروس همانند سروش با بانگ هوشياري دهنده و بيداركننده خود نويدبخش روزي روشن با انديشه اي روشن، نيك و پاك است.
تاريخ پشتيباني از حيوانات در ايران به بيش از 2000سال پيش بازمي گردد. در قانون هاي آن زمان آمده است كساني كه حيوانات را نگهداري كرده و از آنها كار سخت مي كشند، بايد مجازات شوند.
در كتاب تاريخ پزشكي ايران باستان از قول اوستا آمده است: بر باورمندان آيين پاكي و راستي شايسته است كه به هر موجود بارداري  خواه دوپا يا چارپا به يك چشم بنگرند.
در دين مبين اسلام نيز اشارات متعددي به رعايت حقوق حيوانات شده است. در آيه 38 سوره انعام آمده است: محققا بدانيد كه هر جنبنده در روي زمين و هر پرنده كه به دو بال در هوا پرواز مي كند، همگي طايفه اي مانند شما نوع بني بشر هستند. ما در كتاب آفرينش از هيچ چيز فروگذار نكرديم. سپس همه به سوي پروردگار خود محشور مي شوند.
حضرت علي(ع)مي فرمايند: به صورت حيوانات نزنيد و حيوان را لعن نكنيد كه خداوند، لعنت كنندگان را لعن مي كند.
همچنين در روايات آمده است امام زين العابدين(ع)چهل بار با شتري به زيارت خانه خدا رفتند و تازيانه اي به حيوان نزدند. با توجه به پيشينه تاريخي و ديني ايرانيان در مورد حمايت از حيوانات، انجمن حمايت از حيوانات ايران ضمن گراميداشت اين روز(26دي ماه)مجددا پيشنهاد خود را مبني بر ثبت اين روز در تقويم رسمي كشور تكرار مي كند.
اميد است اعضاي محترم شوراي فرهنگ عمومي با پذيرش اين درخواست، بار ديگر بر غناي فرهنگي و ديني ايرانيان صحه بگذارند.]]>
</TEXT>
</DOC>
<DOC>
<DOCID>HAM2-851028-115</DOCID>
<DOCNO>HAM2-851028-115</DOCNO>
<ORIGINALFILE>/1385/851028/world/_econw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تاملي در تفكرات محمد يونس اقتصاد دان بنگلادشي و برنده نوبل صلح 2006
تجربه اي موفق براي محو فقر]]>
</TITLE>
<TEXT>
<IMAGE>/1385/851028/world/009159.jpg</IMAGE>
<![CDATA[
گرسنگي در جهان آن هم در قرني كه به لحاظ رونق و رفاه بي سابقه است، يكي از بدترين و زشت ترين اتفاقات است.
اما بدتر اين است كه ما اين معضل را پذيرفته و اغلب معتقديم كار چنداني نمي توان براي از بين بردن آن انجام داد.
يكي از افرادي كه اين باور را نداشته و كارهاي برجسته و درخشاني در كاهش فقر انجام داده، محمد يونس- اقتصاددان بنگلادشي و برنده جايزه نوبل صلح در سال 2006- است كه تجربه موفق آن در اين نوشتار مورد توجه قرارگرفته است.
سيد حسين امامي
محمد يونس در سال 1940 در روستاي باسوا ي بنگلادش به دنيا آمد و دوران طفوليت خود را در همانجا سپري كرد. وي براي طي دوران تحصيلات ابتدايي و دبيرستان به روستاي چيتاكونگ رفت و از همان جا بود كه در دانشگاه داكا پذيرفته شد و چندي بعد نيز به سمت استادي اقتصاد همان دانشگاه رسيد. او توانايي خود در زمينه تجارت و اقتصاد را با تأسيس شركت خودكفايي همزمان با تحصيل در دانشگاه داكا نشان داد. محمد يونس همچنين موفق به دريافت بورس تحصيلي از دانشگاه فندربيلت ايالت تنسي ايالات متحده شد و مدرك دكتراي اقتصاد را از اين دانشگاه دريافت كرد.
اگرچه وي از خانواده اي مرفه بوده، اما درك ملموسي از فقر و قحطي دارد. او در طول زندگي خود بارها و از نزديك شاهد بوده است كه قحطي و گرسنگي چگونه جان هزاران تن از افراد بي بضاعت را در شهرها و روستاهاي بنگلادش گرفته است.
وي معتقد است فقر مردم از تنبلي يا حماقتشان نيست، بلكه به خاطر نداشتن يك حامي مالي هر چند كوچك است، فقر يك مشكل ساختاري است نه شخصي.
محمد يونس در سال 1974 براي مبارزه با فقر بانك گرامين را تأسيس كرد.  ايده تأسيس اين بانك وقتي به سراغ او آمد كه بنگلادش با قحطي و گرسنگي دست به گريبان بود. وي در آن زمان به اين نتيجه رسيده بود كه مي توان با اعطاي وام هاي كوچك، كارهاي بزرگي انجام داد كه از عهده وام هاي بزرگ برنمي آيد. در سال 1976، دانشجويان او در دانشگاه چيتاكونگ و در جريان تحقيقات ميداني خود با زني مصاحبه كردند كه با چوب بامبو صندلي مي ساخت، نتيجه بررسي ها نشان مي داد كه اگر به اين زن وام اندكي براي خريد چوب بامبو داده شود قادر به ساخت هفته اي 10 صندلي است كه سود اندكي دارد، اما در بهبود وضعيت زندگي او مؤثر است. پروفسور يونس براين اساس نتيجه گرفت حتي ميزان وام اندك متناسب با نياز او مي تواند نقش مهم و مؤثري در زندگي او و خانواده اش داشته باشد. وي نخستين وام را در سال 1976 پرداخت كرد. او 27 دلار از پولي را كه داشت به 42 نفر از روستاييان زنجير ساز منطقه چويرا كه در نزديكي دانشگاه بود قرض داد تا با اين مبلغ كم قادر به ادامه كار بوده و اندكي خود را از نكبت فقر خلاص كنند. بنابر اين به اعطاي اين گونه وام ها ادامه داد و در مرحله بعد كلاس هايي را براي وام گيرندگان تشكيل داد تا به آنها بياموزد چگونه با وام اندك وضعيت زندگي خود را اندكي بهبود بخشند. محمد يونس در اين مدت روش جديد خود را جايگزين روش بانك هايي كرد كه وام هاي گزاف را به درخواست كنندگان ثروتمند مي دادند و از دادن وام به درخواست كنندگان با مانده حساب بانكي پايين خودداري مي كردند، حال آن كه در اين روش كم بودن ميزان وام با دانش كم سرمايه گذاري فقرا سازگاري داشت و به افزايش تدريجي سود نيز كمك مي كرد، بي آن كه باعث هراس آنان از بهره بالا يا از پرداخت يك وام سنگين شود.وي حاضر شد به كساني وام بدهد كه هيچ بانك تجاري به آنها وام نمي داد؛ زنان بيوه بي نوا، زناني كه شوهرانشان آنها را ترك كرده بودند، كارگران زمين هاي اربابان، رانندگان، رفتگران و حتي گدايان. اين وام ها كه خرده اعتبار نام گرفت، به راه حلي عملي براي مبارزه با فقر روستايي در بنگلادش تبديل و باعث الهام گرفتن نهادهاي ديگر كشورهاي در حال توسعه براي انجام برنامه هاي مشابه شد. او با اين باور كه حتي فقيرترين مردم هم انگيزه و خلاقيت لازم براي شروع تجارت هاي كوچك دارند، وام هاي كم مبلغ، در حد وام هاي 12 دلاري را در اختيار مردم قرار داد. دريافت كنندگان وام، اين پول ها را صرف كارهايي مثل خريد گاو شيرده، خريد چوب بامبو براي ساخت چهارپايه، خريد كاموا براي بافتن شال و يا ديگر فعاليت هاي درآمدزا مي كردند. محمد يونس و بانك وي دقيقاً برخلاف بانك هاي بزرگ جهان عمل كردند كه فقط به فكر اعطاي وام به ثروتمندان هستند و فقرا را از ياد برده اند.
شايد محمد يونس هيچ گاه فكر نمي كرد اين شيوه او روش نويني را در بانكداري و مبارزه با فقر بنا نهد و وضعيت به گونه اي پيش برود كه بانك گرامين يا بانك فقراي او اكنون به عنوان يك مؤسسه مالي قدرتمند، 1 درصد از توليد ناخالص ملي بنگلادش را از آن خود كند و اين بانك در سال 1983 به بانكي مشهور شود كه برخلاف ساير بانك ها در خدمت فقرا بوده و براساس اعتماد و همبستگي به كار و سرمايه گذاري مي پردازد.
اكنون بانك گرامين 1084 شعبه در بنگلادش دارد و 12500 كارمند در اين بانك ها مشغول به كارند. اين در حالي است كه 1/2 ميليون نفر از افراد كم بضاعت در 37 هزار روستاي بنگلادش جزو دريافت كنندگان وام از اين بانك هستند. بانك گرامين روزانه 5/1 ميليون دلار، اقساط دريافت كنندگان وام را دريافت مي كند و جالب آن كه 94 درصد از وام گيرندگان زنان هستند و بنابر آمار منتشره از سوي بانك 98 درصد از وام ها به طور كامل به بانك بازگشته است كه چنين امري در تاريخ بانكداري ركوردي بي نظير محسوب مي شود. روش بانك گرامين هم اكنون در 58 كشور از جمله ايالات متحده، كانادا، فرانسه، هلند، نروژ و نيز بيشتر كشورهاي آسيايي، آفريقايي و آمريكاي جنوبي در حال اجرا است.
محمد يونس مي گويد: هدف من از تأسيس اين بانك ارايه روش نويني از بانكداري بود كه در خدمت مردم و تمركز اصلي آن بر زنان كم بضاعت باشد. بانك هاي بزرگ وام هاي بزرگ به اشخاص بزرگ مي دهند ولي ما وام كوچك به افراد كم بضاعت مي دهيم، جالب است بدانيد كه برخلاف بانك ها كه هزينه هنگفتي را به مشتري بابت ضمانت و سند تحميل مي كنند ما از مشتري به ويژه بي سوادها هيچ ضمانتي هم نمي گيريم. به جاي آن كه مردم به ما مراجعه كنند اين ما هستيم كه با سفربه روستاها، فقرا را شناسايي مي كنيم و به آنها وام مي دهيم، بيشتر دريافت كنندگان وام ما، حتي جايي براي خوابيدن ندارند و در كل تفاوت زيادي ميان ما و بانك هاي ديگر است كه البته اين تفاوت  اتفاقي نيست.
براي تأمين اعتبار بانك جهت اعمال تجاري- اجتماعي به جذب سرمايه نيز نياز است. از جمله اين اقدامات تأمين مالي بانك، طرح گرامينفون است كه شركت نروژي تيلينور نيز در آن مشاركت 51 درصدي دارد. هدف اين طرح حمايت از طريق اعطاي امكانات مخابراتي به روستاهاي دور دست كشورهاي آسيايي و آفريقايي است. از اقدامات ديگر، طرحي به نام گرامين دانون فود است كه از طريق مشاركت بانك گرامين با شركت فرانسوي دنون اقدام به حمايت از توليد شيرخشك هاي ارزان قيمتي كردند كه حاوي مواد مغذي و ويتامين براي معالجه كودكان فقير مبتلا به كم خوني است.
موفقيت كار يونس را مي توان در ارتقاء وضع زندگي و پيشرفت روحي و فكري خانواده هايي ديد كه با كمك وام هاي اين بانك توانسته اند خود را از زندگي فلاكت بار به زندگي خوب و آبرومند برسانند كه در اين گذار تغيير روحيه و شخصيت افراد، به همان اندازه پيشرفت مالي مهم است.
اين بانك تاكنون 1/5 ميليون دلار وام به 3/5 ميليون فقير داده است و طي برنامه  اي موسوم به برنامه افراد نيازمند به 5500 بي سرپناه كمك كرده است. براساس آمار بانك جهاني در سال 1997، 6/7 ميليون نفر در سرتاسر جهان از طريق روش وام اندك از فقر و فلاكت نجات يافته اند. دستيابي به صلح پايدار، دموكراسي و حقوق بشر بدون دستيابي به شيوه هايي براي رفع فقر امكان پذير نيست. اعطاي وام به فقيرهايي كه بدون ضمانت مالي، گرفتن وام را رؤيايي بيش نمي ديدند و تلاش براي شروع توسعه اقتصادي و اجتماعي از لايه هاي پايين جامعه روش نويني از سوي محمد يونس است كه به موفقيت دست يافته است.
]]>
<IMAGE>/1385/851028/world/009156.jpg</IMAGE>
<![CDATA[
به گزارش آكادمي نوبل، خرده اعتبارها، خصوصاً در جوامعي كه زنان در شرايط سخت اجتماعي و اقتصادي زندگي مي كنند، مهم است، زيرا رشد اقتصادي و سياسي بي مشاركت زنان ممكن نيست. يونس كه رؤياي از بين بردن فقر در جهان را دارد، نشان داد كه حتي فقيرترين فقرا هم مي توانند در توسعه و بهبود شرايط خود نقش داشته باشند.
منابع:
1 - قلبي براي محبت، دستي براي كمك. منبع شرق الاوسط. مترجم سعيد آقا عليخاني. منبع سايت آنلاين هفته نامه تابان(اينترنت)9/8/85
2 - پويه ميثاقي و اكنون نوبل 2006 منبع همشهري آنلاين 25/8/85.]]>
</TEXT>
</DOC>
<DOC>
<DOCID>HAM2-851028-116</DOCID>
<DOCNO>HAM2-851028-116</DOCNO>
<ORIGINALFILE>/1385/851028/world/_econw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نظارت و كنترل بر بودجه كل كشور]]>
</TITLE>
<TEXT>
<IMAGE>/1385/851028/world/009162.jpg</IMAGE>
<![CDATA[
سيدعلي موسوي قمي
با گسترش وظايف دولتي، هزينه هاي جديدي بر دولت تحميل شده است كه خود آن هزينه ها، از لحاظ كمي و كيفي ابزارهاي مهم سياست اقتصادي و اجتماعي دولت را تشكيل مي دهد.با سياست هاي اقتصادي مناسب و استفاده از ابزار هزينه ها و درآمدها، دولت مي تواند تدابير موثري در جهت افزايش توليد، حجم اشتغال، درآمدها و ثبات قيمت ها اتخاذ كند. اداره امور مالي دولت با بررسي همه جانبه اقتصادي، اجتماعي، حقوقي و سياسي ملازمه  دارد و بودجه تقديمي دولت با مجلس را مي توان به نوعي صافي تشبيه كرد كه از طرف دولت درآمد حاصل از نفت و ماليات و اوراق قرضه و... اخذ و از طرف ديگر درآمدهاي تسهيل  شده را در جامعه خرج نمايد.
در اجراي سياست توسعه اقتصادي و انجام سرمايه گذاري ها به ويژه در صنعت نفت و پتروشيمي، دولت مي تواند با مشاركت بخش خصوصي(خارجي و داخلي)اينگونه پروژه ها را سامان بخشد و انتخاب ابزارهاي كيفي و به كار بردن آنها در جبهه هاي مختلف اقتصادي مي تواند دولت را در زمينه تعادل بودجه ياري دهد و تنظيم سياست پولي و اتخاذ تدابير پولي به منظور حفظ ارزش پول و كمك به رشد اقتصادي كشور است و منظور از حفظ ارزش پول حفظ ارزش داخلي و حفظ ارزش خارجي آن است.
ارزش داخلي پول در واقع قدرت خريد پول در داخل كشور است كه به حسب افزايش سطح قيمت ها تقليل مي يابد و نرخ تنزل آن را مي توان از طريق عكس افزايش شاخص هزينه زندگي با شاخص قيمت ها اندازه گيري كرد و وقتي ارزش پول ترقي مي كند و مردم پيش بيني ترقي بيشتر آن را بنمايند مي توانند پول هاي خود را به صورت سپرده و پس انداز به بانك ها بسپارند و به عبارت ديگر ارزش پول تابع اهميتي است كه مردم به بانك ها بسپارند و به عبارت ديگر ارزش پول تابع اهميتي است كه مردم براي آخرين واحد درآمد پولي خود قائل مي باشند.
منظور از نظريه مقداري پول، بيان نوسانات سطح عمومي قيمت هاست و رابطه مستقيم و نسبي بين مقدار پول در گردش و سطح عمومي قيمت ها موجود است. با توجه به وظايف خطيري كه به عهده سازمان مديريت و برنامه ريزي جهت تنظيم منطقي بودجه كل كشور مي باشد، ارقام و داده هاي اقتصادي را بايد به صورت علمي و تخصصي تجزيه و تحليل نمايد و براساس آن درآمدها و هزينه ها را براي بودجه سالانه دولت پيش بيني نمايد كه در طول سال احتياجي به تصويب متمم بودجه نباشد و در عين حال اطلاعات كافي را به صورت خلاصه در اختيار مردم قرار دهد تا برنامه تنظيمي منعكس كننده عملياتي شدن بودجه توسط مسئولان و منطبق با امكانات دولت باشد و از طرفي موظف است روش هاي نوين اداره امور مالي دولت را تدوين نموده و راه حل هاي مناسب در مورد روش محاسبات و حسابداري را ارائه نمايد و از سوي ديگر نظارت و كنترل اجراي بودجه به وسيله سازمان هاي نظارتي و نهاد رياست جمهوري به ويژه سازمان مديريت و برنامه ريزي مي باشد و بايد اين سازمان عملكرد دولت را با موازين قانوني مطابقت دهد و طي گزارشي نظارت خود را به اطلاع رياست محترم جمهوري برساند.
منظور از نظارت و اجراي بودجه اين است كه اين سازمان به نمايندگي از قوه مجريه انجام وظيفه مي كند و بايد عمليات اجراي بودجه را مراقبت كند و آنها را با موازين قانوني و مصوبات قانون بودجه بسنجد. اگر بودجه به طور صحيح اجرا نشود نمي توان به هدف هايي كه در تنظيم آن مورد نظر بوده نائل آمد. وانگهي بودجه را نمي توان به طور صحيح اجرا كرد مگر اينكه عمليات اجرايي آن را به طور دقيق در معرض نظارت و كنترل قرار داد، در واقع منظور از نظارت در اجراي بودجه اين است كه عمليات دولت تحت مراقبت قرار گيرد و با موازين قانوني و مصوبات بودجه سنجيده شود، نظارت و كنترل را ممكن است به حسب زمان وقوع نظارت مورد بررسي قرارداد، از اين رو سه نوع كنترل ممكن است از ماهيت سازمان هايي كه نظارت و كنترل به عهده دارند مورد بررسي قرار گيرد از اين نظر كنترل اداري، كنترل قضايي و كنترل پارلماني تقسيم مي شود.
در كشور به موجب ماده 29 قانون سازمان مديريت و برنامه ريزي كشور، وزارت اقتصاد و دارايي عهده دار پرداخت اعتبارات مصوبه بودجه كل كشور مي باشد ولي كليه اعتبارات كه در بودجه عمومي دولت به تصويب مي رسد براساس گزارش هاي اجرايي بودجه پيشرفت عمليات در دوره هاي معين شده توسط كميته اي مركب از نمايندگان وزارت اقتصاد و دارايي و سازمان مديريت و برنامه ريزي تخصيص دارد و براساس ماده 41 از تاريخ اجراي قانون مذكور امور حسابرسي وزارتخانه ها و موسسات و شركت هاي دولتي به عهده وزارت اقتصاد و دارايي و موسسات تابعه آن وزارتخانه مي باشد، يعني اينكه كنترل در حين اجرا به وسيله وزارت اقتصاد و دارايي صورت مي گيرد و در واقع اين كنترل جنبه اداري و مالي دارد.
كنترل قضايي به وسيله ديوان محاسبات انجام مي شود زيرا در اجراي ماده 74 قانون محاسبات عمومي ذي حسابان مكلفند صورتحساب دريافت و پرداخت هر ماه را در دو نسخه به ضميمه مدارك و اصل اسناد منتهي تا آخر ماه بعد به وزارت اقتصاد و دارايي ارسال دارند. در واقع كنترل ديوان محاسبات كنترلي است كه به طور مستقيم متوجه اجراكنندگان بودجه مي شود، لذا كنترل قضايي به طور مستقيم مسئوليت مالي افرادي كه در جريان اجراي بودجه شركت داشته اند به طور دقيق مشخص مي سازد.
كنترل پارلماني از طريق لايحه تفريغ بودجه صورت مي گيرد، در ايران به موجب ماده 78 قانون محاسبات عمومي وزارت اقتصاد و دارايي مكلف است لايحه تفريغ بودجه هر سال را منتهي تا پايان ماه نهم سال مالي بعد تهيه و به ديوان محاسبات ارسال دارد و ديوان محاسبات مكلف است ظرف 3 ماه رسيدگي لازم را به عمل آورده و عين لايحه را با اظهارنظرهاي خود درباره گردش امور مالي وزارتخانه ها و موسسات و شركتهاي دولتي به وزارت اقتصادي و دارايي اعاده دهد و همچنين وزارت دارايي مكلف است ظرف يك ماه لايحه تفريغ بودجه را به مجلس شوراي اسلامي تقديم كند.
براساس ماده 79 قانون محاسبات عمومي، لايحه تفريغ بودجه بايد همراه اظهار نظر ديوان محاسبات و حاوي گردش لازم درباره امور مالي سال مورد عمل بودجه و متضمن صورت ارقام قطعي درآمدهاي و ساير منابع تامين اعتبار و اعتبارات مندرج در قانون بودجه سال مذكور تهيه شود و نيز صورت گردش نقدي خزانه را حاوي اطلاعات زير همراه داشته باشد: 1 - موجودي اول سال خزانه 2 - درآمدهاي وصولي سال مورد عمل بودجه 3 - ساير منابع تامين اعتبار 4 - واريز پيش پرداخت ها و علل حسابهاي سالهاي قبل.
صورت حسابهاي پرداخت خزانه: 1 - هزينه سال مورد عمل بودجه 2 - پيش پرداخته و علل حسابها 3- پيش پرداختها و علل حسابهاي سالهاي قبل كه به هزينه قطعي منظور شده، موجودي آخر سال.
در ايران منابعي كه خزانه براي هماهنگ ساختن جريان هاي درآمد و جريان هاي هزينه  در اختيار دارد عبارتند از: 1 - منابع عادي خزانه، مثل ماليات، درآمدهاي حاصله از انحصارات، اعمال تصدي مالكيت دولت، سود سهام شركت هاي دولتي و موسسات انتفاعي وابسته دولت و... و همچنين وجوهي كه وزارتخانه ها و موسسات دولتي به عنوان سپرده يا وجه الضمان و يا وثيقه و نظير آنها دريافت مي كنند و به حسابهاي مخصوص خزانه در بانك مركزي تحويل مي شود 2 - منابع استقراض خزانه مثل تنخواه گردان، اسناد خزانه اوراق قرضه و مشاركت و استقراض طبق ماده 33 قانون محاسبات عمومي وجوهي كه از محل درآمدها و ساير منابع تامين اعتبار منظور در بودجه عمومي دولت وصول مي شود و همچنين درآمدهاي شركتهاي دولتي به استثناي بانكها... به حسابهاي خزانه در بانك مركزي تحويل مي شود.]]>
</TEXT>
</DOC>
<DOC>
<DOCID>HAM2-851028-117</DOCID>
<DOCNO>HAM2-851028-117</DOCNO>
<ORIGINALFILE>/1385/851028/world/_econw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن
خصوصي سازي، توسعه و پيشرفت اقتصاد كشور را تضمين مي كند]]>
</TITLE>
<TEXT>
<IMAGE>/1385/851028/world/009165.jpg</IMAGE>
<![CDATA[
نجف محمودي
خصوصي سازي، ديرينه ترين واژه اقتصادي است كه در دوره اقتصاد نوين و توسعه ساختارهاي مدني هر جامعه به شدت مورد توجه قرار گرفته و تحت حمايت مناديان تئوري سازماني اقتصادي قرار گرفته است.
خصوصي سازي هدفمند و هوشمند براي رشد و توسعه اقتصادي هر كشوري، يك ضرورت اجتناب ناپذير است و بايد سرلوحه اهداف و محور راهبردها و طرح هاي برنامه ريزي اقتصادي و توسعه قرار گيرد.
خصوصي سازي شامل واگذاري فعاليت هاي توليدي و تصدي گرايانه دولت به بخش هاي غيردولتي با هدف افزايش كيفيت و كاهش هزينه ها و قيمت تمام شده مي باشد كه مي بايست به نوعي اصول رقابت و شفافيت را رعايت نمايند و راهكارهاي اساسي و زيربنايي آن در جامعه نهادينه شده و رشد و تعالي اقتصاد كشور را در بخش هاي مختلف اقتصادي و اجتماعي مهيا سازد.
بررسي به عمل آمده نشان مي دهد همه اقتصادها و كشورها تلاش مي كنند تا هزينه هاي توليد كالا را به حداقل رسانيده و كاهش دهند تا از يك طرف قدرت خريد بيشتر شهروندان را جلب نمايند و از طرف ديگر از منابع ثابت اقتصادي- توليدي كالاهاي بيشتري را به بازار عرضه نمايند كه اين خود در راستاي رسيدن به اهداف برنامه چهارم توسعه و چشم انداز بيست ساله كشور كمك شاياني خواهد نمود. هدف از واگذاري گسترده و قابل توجه بخش هاي دولتي به خصوصي، خارج از افزايش كارايي شركت هاي دولتي، برداشتن گام هاي بلند در اقتصاد ملي و عدالت محوري است.
روشن است كه با اين نگاه اقتصادي، واگذاري ها جهت جابه جايي توان و فرصت و قدرت دولت صورت مي گيرد. اتفاقاً اين نوع هدف گذاري در نمونه هاي موفق خصوصي سازي در دنياي اقتصادهاي پيشرفته و توسعه يافته قابل رؤيت است و شايد كشور ما در اين راستا ضعيف عمل نموده و از قافله كشورهاي پيشرفته و موفق در جهان امروزعقب مانده، دچار سير نزولي شده است.
براي رسيدن به قله هاي پيشرفت و توسعه اقتصادي همگام با كشورهاي توسعه يافته جهت گسترش جهاني سازي و آزادسازي تجارت و سرمايه گذاري هاي ملي، دولت ها در سراسر جهان، مسير خصوصي سازي بنگاه هاي تحت سيطره دولت را پيش گرفته تا بهتر بتوانند در برابر فشارهاي ناشي از رقابت پايداري كنند و نيز منابع بيشتري براي اجراي برنامه هاي اجتماعي و اقتصادي خود در اختيار داشته باشند. در سايه خصوصي سازي، امكان همگاني شدن اقتصاد با مشاركت مردم در فعاليت هاي اقتصادي به گسترده ترين شكل ممكن فراهم آمده است. اگر موانع و دشواري هاي موجود بر سر راه تسريع روند خصوصي سازي برداشته شود و دستگاه هاي مربوطه با شناسايي و مرتفع ساختن آن موانع بتوانند بستر و پيش زمينه هاي خصوصي سازي را در كشور هموار سازند و بخش  خصوصي نيز در راستاي رسيدن به اهداف توسعه طلبانه قدم هاي موثر بردارد، در آينده نه چندان دور شاهد شكوفايي اقتصاد و پويايي و كارآمدي كشور در بين كشورهاي مختلف اقتصادي خواهيم بود و اين نشان از قدرت و عظمت اسلام در راه نيل به اهداف بلندمدت داخلي و بين المللي خواهد بود. پس بهبود و گسترش توانمندي و رقابت پذيري بخش خصوصي مي تواند هم وضعيت اقتصادي داخلي و حضور موثر آن را تقويت كند و هم شرايط را براي ورود مقتدرانه و قوي در بازارهاي جهاني و بين المللي فراهم سازد.
مشاركت فعال مردم در عرصه هاي اقتصادي و توليدي مي تواند با مرتفع ساختن بن بست هاي اقتصادي كشور، زمينه رشد و توسعه پايدار امور اقتصادي و شكوفايي همه جانبه كشور را در بخش هاي مختلف اجتماعي، اقتصادي و فرهنگي مهيا سازد. با درنظرگرفتن تمام جوانب و مشكلات و موانع خصوصي سازي در كشور و با تقويت و توسعه بخش خصوصي كه تنها گزينه پيش روي اقتصادي ملي است، مي توان توسعه و پيشرفت اقتصاد كشور را انتظار داشت.
در فرهنگ اقتصادي كشور ما خصوصي سازي، سياست اقتصادي جهت تعادل بخشيدن ميان دولت و ديگر بخش هاي اقتصادي با هدف ايجاد شرايط رقابت كامل و دستيابي بيشتر كارايي اقتصادي و اجتماعي تعريف گرديده و فضاي رقابت و ايجاد نظام حاكم بر بازار بنگاه ها و واحدهاي خصوصي را در جامعه فراهم آورده است كه نقش اساسي و زيربنايي در اقتصاد كشور ايفا خواهد نمود. لذا خصوصي سازي بايد با هدف افزايش بازدهي و عدالت اجتماعي و اقتصادي در كشور به صورت قاطع و سريع عملي و منابع حاصل از آن جهت بسترسازي براي رشد و توسعه اقتصاد كشور هزينه گردد. به اميد آن كه الگوي خصوصي سازي در ايران كپي و برداشتي از خصوصي سازي كشورهاي غربي و همتاهاي شرقي نباشد و با يك ديدگاه آينده نگرانه و هوشمندانه در راستاي سياست هاي دولت عدالت محور و عدالت خواه صورت پذيرد.]]>
</TEXT>
</DOC>
<DOC>
<DOCID>HAM2-851028-118</DOCID>
<DOCNO>HAM2-851028-118</DOCNO>
<ORIGINALFILE>/1385/851028/world/_econw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصادانرژي]]>
</TITLE>
<TEXT>
<![CDATA[61‎/7 درصد ذخاير نفت جهان در خاورميانه
گروه اقتصادي- مركز پژوهش هاي مجلس شوراي اسلامي در گزارشي اعلام كرد، خاورميانه 734 ميليارد بشكه نفت معادل 7/61درصد مجموع نفت جهان در سال را 2005 در خود جاي داد.
دفتر مطالعات زيربنايي مركز پژوهش هاي مجلس در پاسخ به درخواست غلامحسين مظفري نماينده و عضو كميسيون برنامه و بودجه و محاسبات مجلس، تحولات بازار نفت در جهان را بررسي كرده و خاطرنشان ساخت كه بازار انرژي و به ويژه نفت از نيمه دوم سال 1380 به بعد شاهد تحولات زيادي بوده، به گونه اي كه بحث در باره انرژي، نفت و وضعيت آن به موضوع اصلي مباحث اقتصادي و سياسي جهاني و منطقه اي تبديل شده است.
مركز پژوهش ها اقدامات آمريكا در يورش به افغانستان و عراق پس از حادثه 11 سپتامبر 2001 را عامل بي ثباتي قيمت و عدم توازن در عرضه و تقاضاي بازار انرژي معرفي كرد و افزود: طي دهه گذشته سهم كشور هاي توليد   كننده نفت عضو اوپك كاهش و سهم كشور هاي غير عضو اوپك در بازار نفت افزايش يافته كه اين مسئله اهميت ويژه اي دارد و در كوتاه مدت بر نظام قيمت گذاري بازار نفت موثر بوده است.
در ادامه بررسي مركز پژوهش ها آمده است: مجموع ذخاير تثبيت شده نفت جهان در سال 2005 حدود 1190 ميليارد بشكه برآورد شده كه 7/61 درصد از كل اين ذخاير به منطقه خاورميانه اختصاص دارد و مناطق اروپا و اوراسيا، آفريقا، آمريكاي مركزي و لاتين، آمريكاي شمالي،  آسيا و اقيانوسيه به ترتيب با دارا بودن 7/11، 4/9، 1/5 و 5/3 درصد از كل ذخاير تثبيت شده نفت جهان در رتبه هاي بعدي قرار گرفته اند. طبق اين گزارش در منطقه خاورميانه حدود 734 ميليارد بشكه ذخاير تثبيت شده نفت خام وجود دارد كه در اين منطقه عربستان با 263 ميليارد بشكه، ايران با حدود 123 ميليارد بشكه، عراق با حدود 115 ميليارد بشكه و كويت با حدود 99 ميليارد بشكه نفت خام به ترتيب 1/22، 11، 7/9 و 3/8 درصد از كل ذخيره تثبيت شده نفت جهان را در اختيار دارند. مركز پژوهشها همچنين رشد اقتصادي كشورهاي جنوب شرقي آسيا و به ويژه چين را در افزايش قيمت نفت موثر دانست و خاطرنشان ساخت كه اگر چه در كوتاه مدت ممكن است قيمت نفت افت و خيزهايي داشته باشد ولي در بلندمدت با توجه به كميابي منابع و نرخ بهره افزايش خواهد يافت و به همين دليل با توجه به نقش كشورهاي عضو اوپك و به ويژه خليج فارس در زمينه عرضه نفت، اهميت اتخاذ سياست هاي هوشمندانه بيش از پيش نمايان مي شود.
]]>
<IMAGE>/1385/851028/world/009168.jpg</IMAGE>
<![CDATA[
دو ميليارد تومان هزينه سالانه نگهداري نفت گاز در خارك
شانا: به دليل بهره برداري نكردن از مخازن انبار نفت خارك، سالانه بيش از دو ميليارد تومان هزينه نگهداشت نفت گاز در اين جزيره مي شود.
مدير شركت پخش فرآورده هاي نفتي بوشهر با بيان اين مطلب، گفت: با توجه به اين كه مخازن انبار نفت اين جزيره ظرفيت كافي ندارد و مخازن جديد هنوز به بهره برداري نرسيده است، از مخازن شركت پايانه هاي صادرات مواد نفتي استفاده مي شود و فرآورده ها از اين مخازن به وسيله خط لوله 4 اينچ به انبار نفت براي توزيع منتقل مي شود.
محمدتقي علوي افزود: استفاده از مخازن شركت پايانه هاي صادرات مواد نفتي سالانه بيش از دو ميليارد تومان براي شركت پخش فرآورده هاي نفتي منطقه هزينه ايجاد كرده است.
وي گفت: در حال حاضر انبار نفت جزيره خارك ظرفيت ذخيره سازي 10 ميليون ليتر فرآورده نفتي را دارد در حالي كه مخازن جديد با ظرفيت 35ميليون ليتر در روز از دو سال پيش ساخته شده و آماده راه اندازي است اما به دليل مشخص نشدن پيمانكار ساخت خط لوله 16اينچ آن از اسكله تي تا مخازن، هنوز از اين مخازن استفاده نمي شود.
علوي افزود: با توجه به ظرفيت محدود انبار نفت خارك از مخازن شركت پايانه هاي صادرات مواد نفتي استفاده مي شود و بخشي از فرآورده ها براي سوخت رساني به ساير شركت ها از اين مخازن به انبار نفت منتقل مي شود و سوخت مورد نياز اين شركت نيز بر اساس برنامه مشخص شده به وسيله شركت پخش فرآورده هاي نفتي منطقه از مخازن برداشت مي شود.
مدير شركت پخش فرآورده هاي نفتي بوشهر با اشاره به حضور حدود 30 شركت فعال در صنعت نفت  و گاز در جزيره خارك، گفت: ماهيانه مقادير زيادي نفت گاز به عنوان سوخت اين شركت ها مصرف مي  شود به طوري كه در شش ماه نخست امسال ميزان مصرف نفت گاز با 10درصد رشد به 107 ميليون و 643 هزار و 625 ليتر رسيد كه اين ميزان بيشتر به دليل بازسازي اسكله و افزايش فعاليت شركت هاي مستقر در جزيره بوده است.
گفتني است، شركت پخش فرآورده هاي نفتي ناحيه خارك منطقه بوشهر، سوخت لازم براي 29 مصرف كننده عمده از جمله شركت هاي نفت فلات قاره، پايانه هاي صادرات مواد نفتي، دو نيروگاه و پتروشيمي خارك را تهيه مي كند و نفت گاز نيز بيشترين سهم را در سبد سوختي خارك دارد.]]>
</TEXT>
</DOC>
<DOC>
<DOCID>HAM2-851028-119</DOCID>
<DOCNO>HAM2-851028-119</DOCNO>
<ORIGINALFILE>/1385/851028/world/_idea.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نسبت الهيات و جامعه شناسي دين درميزگرد نقد و بررسي در دانشگاه تربيت مدرس
تعارض يا همكاري]]>
</TITLE>
<TEXT>
<IMAGE>/1385/851028/world/009204.jpg</IMAGE>
<![CDATA[
طرح:مريم هاشمي جنت آبادي
كساني مانند واخ و وبر بر مفيد بودن بده  و بستان ميان جامعه شناسي دين و الهيات اذعان كرده اند. اما در رويكرد اصحاب روشنگري، پوزيتيويست ها و فرويديني ها، هر گونه آميزش و همكاري ميان جامعه شناسي دين و الهيات باعث اختلال و آسيب زايي براي هر دو جريان علمي مي شود
فروزان آصف نخعي
ميزگرد نسبت الهيات و جامعه شناسي دين از سوي گروه جامعه شناسي دين انجمن جامعه شناسي ايران در تالار علامه جعفري دانشگاه تربيت مدرس برگزار شد. در اين ميزگرد كه دكتر كاووس امامي استاد رشته علوم سياسي دانشگاه امام صادق(ع)مديريت برگزاري آن را به عهده داشت، آقايان دكتر مصطفي ملكيان(صاحب نظر در حوزه هاي فلسفه اخلاق، معرفت شناسي و فلسفه دين)، دكتر علي رضا شجاعي زند استاد جامعه شناسي دانشگاه تربيت مدرس و موسس گروه جامعه شناسي دين انجمن جامعه شناسي ايران(صاحب نظر در حوزه جامعه شناسي دين و جامعه شناسي معرفت)و دكتر احمد پاكتچي، استاد علوم قرآني و حديث در دانشكده معارف اسلامي دانشگاه امام صادق(ع)(صاحب نظر در حوزه هاي تاريخ، علوم قرآني و حديث، معرفت شناسي و زبان شناسي)شركت داشتند.
متن زير گزارشي از ميزگرد مذكور است.
****
دكتر شجاعي زند
جامعه شناسي دين به الهيات نياز دارد به شرطي كه از حجيت ها و جهت گيري هاي كلامي بپرهيزد.
دكتر شجاعي زند با اعلام مطلب بالا سخنراني خود را حول محور نسبت الهيات و جامعه شناسي دين در چارچوب سه مواجهه 1- بنيان هاي معرفتي دوانگاره الهيات و جامعه شناسي دين، 2- رعايت بي طرفي براي كشف حقايق مشترك و 3- بحث حجيت ها و روش آغاز كرد و ذيل نسبت الهيات و جامعه شناسي دين به سه پرسش اساسي زير پرداخت:
الف- آيا ميان دوانگاره معرفتي، الهيات و جامعه شناسي دين، امكان تبادل و تعامل وجود دارد؟
ب- در مطالعه دين آيا وجود يكي از اين دو ما را بي نياز از ديگري مي  سازد؟
ج- نزديكي و همكاري ميان آنها در كشف حقايق درباره دين مفيد است يا مخل؟
شجاعي زند مطرح كرد كه بحث وي بر روي پرسش سوم متمركز بوده و با عبور از جامعه شناسي پوزيتيويستي، به منظور دستيابي به جامعه شناسي متاخر كه متعادل تر هستند بر دو رويكرد تاكيد دارد: ابتدا رويكردي كه معتقد است امكان بده بستان ميان جامعه شناسي دين و الهيات مفيد و ميسر است و ديگري رويكردي كه معتقد است هرگونه همكاري ميان اين دو انگاره مخل است. وي كساني مانند واخ و وبر را كه بر مفيد بودن بده و بستان ميان جامعه شناسي دين و الهيات اذعان كرده اند در رويكرد اول جاي داد و اين گفته واخ را مبناي استدلال خود ذكر كرد كه بايد به حد كافي از پوشش ظاهري آداب و عقايد كه تجليات بيروني دين هستند گذشت و به كنه جهان بيني هر ديني رسيد تا تجليات ظاهري آن قابل درك شود. جريان هاي شاخص مانند اصحاب روشنگري، پوزيتيويست ها، ماركسيست ها، و فرويديني ها، نحله هاي فكري اي هستند كه از نظر شجاعي زند، در رويكرد دوم مي  گنجند و از نظر آنان هرگونه آميزش و همكاري ميان جامعه شناسي دين و الهيات، باعث اختلال و آسيب زايي براي هر دو جريان علمي مي  شود. استاد دانشگاه تربيت مدرس در ادامه، در مقابل اين دو رويكرد، به دو خط مشي در آراي مختلف يكي نگاه متلائم و سازشكارانه و ديگري نگاه معارض اشاره كرد و درباره نگاه متلائم گفت كه اين نگاه قائل به جمع كردن و توافق و همكاري اين دو خط مشي بوده، زيرا هر دو با توجه به يك جنبه، از جهت گيري هاي متفاوت و متعارض پرهيز كرده اند. از اين رو در صورتي كه آميزش مخل ميان جامعه شناسي دين و الهيات صورت نگيرد، مي  توانيم بده بستان مفيد ميان جامعه شناسي دين و الهيات داشته باشيم.
موسس گروه جامعه شناسي دين در انجمن جامعه شناسي ايران در بخش ديگري از سخنان خود، با ايجاد تمايز ميان الهيات و كلام، الهيات را مجموعه آموزه هاي دين(دگما ياد كترين)و كلام را تلاش فكري براي توجيه و دفاع از يك آموزه ديني ذكر كرد و ضمن امكان مددرساني الهيات به جامعه شناسي دين، از آن به عنوان يك دانش مكمل در حوزه جامعه شناسي دين ياد كرد. زيرا جامعه شناسي كه به غير از اصول و عقايد، از تاريخ ظهور و بسط يك دين در شرايط تحقق اجتماعي اش آگاهي دارد، نسبت به جامعه شناس ديگري كه تنها از بيرون به تجليات بيروني يك دين نگاه مي  كند، از منظر تخصصي، مسلط تر محسوب مي  شود. وي در ادامه تاكيد مي  كند كه از اين حيث ، نزديكي و همكاري الهيات و جامعه شناسي، نه تنها مخل نيست، بلكه مفيد و مساعدكننده است.
شجاعي زند به كلام به عنوان مفهوم ديگر در تمايز با الهيات اشاره كرد و در نسبت كلام با جامعه شناسي دين، بر صبغه اصلي كلام كه بر سخن جدلي و بر پايه مشهورات و مشتركات است تاكيد كرد.
وي در ادامه ضمن آن كه كاركرد كلام را براي دين، كاركرد صيانت بخشي دانست، به كاركرد موجه سازي و توجيه مدعيات و آموزه ها براي پيروان دين و توجيه عقلاني در برابر انديشه هاي غير توسط روش كلامي اشاره و عنوان كرد در نسبتي كه قرار است كلام با جامعه شناسي دين برقرار كند، وجه نگران كننده با توجه به آن كه كلام ناگزير از توسل به مشتركات و مشهورات و دفاع و مجادله در برابر مخالفان اعتقادي است، ناظر به آن است كه جامعه شناسي دين در براهين و روش خود از شيوه عمل كلامي فاصله نگرفته و دچار اخلال و آسيب شود. استاد دانشگاه تربيت مدرس در ادامه، كلام را به عنوان يك معرفت پس از كشف حقيقت كه هم ملتزم و هم خودش را ملزم به ترويج معرفي كرده آن را در كار شناسايي و واقعيت نمايي ناتوان مي  داند. وي معتقد است با چنين نگرشي در مطالعه علمي هر پديده اي، نه تنها به حقيقت نخواهيم رسيد، بلكه بعضا از حقيقت دور خواهيم شد.
سه عنصر 1- قائل سخن 2- قول و 3- نتايج پژوهش ممكن است در يك تلاش علمي در معرض كلامي شدن قرار بگيرند. شجاعي زند با ذكر اين موضوع به طرح اين سئوال پرداخت كه پژوهش گر(قائل سخن)چه مشخصاتي بايد داشته باشد و با داشتن چه خصوصياتي ممكن است در معرض كلامي شدن قرار بگيرد؟
وي براي پاسخ به اين سئوال، مطالعه درباره دين را كمتر در معرض آسيب هاي روش كلامي مي  بيند تا مطالعه اي كه به درون دين رفته و محتواي ديني را استخراج مي  كند. زيرا كسي كه به مطالعه درون ديني به قصد ترويج مي  پردازد، روشي متكلمانه اتخاذ كرده و در قول(پژوهش)برخلاف شيوه هاي تجربي و آزمايشگاهي، رياضي، استنادي و اسنادي، كه با براهين علمي سر و كار دارند، پاسخ هاي نقلي و مرجعيتي(سخني كه به اعتبار يك مرجع نقل شود)حجيت پيدا مي  كنند. شجاعي زند در بخش ديگري از سخنان خود نتايج له يا عليه دين در يك پژوهش را، ملاكي براي كلامي بودن آن نمي داند و معتقد است كه به اعتبار نتايج و جهت گيري پژوهش از جمله اين كه دين براي جامعه ايران يك امر مفيد و ضروري و لازم است نمي توان اثبات كرد كه آن مدعا، يك مدعاي كلامي و يا غيركلامي است. وي اظهار داشت استناد به آيات مقدس، علم را به كلام تبديل نمي كند. از اين رو از چنين سطحي نگري هايي بايد پرهيز شود و چنين سطحي نگري هايي نبايد محقق ديني را دچار غفلت از نياز جامعه شناسي دين به الهيات كند.
]]>
<IMAGE>/1385/851028/world/009207.jpg</IMAGE>
<![CDATA[
دكتر پاكتچي
دو كاركرد اجتماعي دين و دو رويكرد در الهيات موضوع سخنراني دكتر پاكتچي استاد دانشگاه امام صادق(ع)بود. وي از اين منظر رابطه بين الهيات و جامعه شناسي دين را مورد بررسي قرار داد. دين در ساحت هاي اجتماعي كاركردهاي مختلفي دارد كه پاكتچي بدون آنكه بخواهد كاركردهاي ديگر دين را نفي كند، در سخنراني خود تنها به دو كاركرد هويتي و كاركرد انگيزشي دين توجه نشان داد.
اين استاد دانشگاه معتقد است كه دين به مثابه امر هويت ساز بوده و جوامع مختلف، هنگامي كه درگير تنظيم روابط هويتي خود و ديگري مي شوند، مولفه هاي تركيبي را در اين باره اتخاذ مي كنند. وي در ادامه سخنان خود خاطرنشان كرد كه شايد يكي از علت هايي كه ما هميشه در تعريف بعضي از مفاهيم كلان مثل ملت دچار مشكل بوده ايم، ناشي از اين امر است كه در بسياري مواقع، برخي تلاش كرده اند يك تعريف تك مولفه اي از اين نوع جوامع به دست بدهند كه خود منجر به مشكلات عديده شده است.
وي افزود: در مولفه تركيبي ممكن است مولفه دين يا مولفه زبان، از مولفه هايي باشند كه به صورت همزمان به كار گرفته شده و در تنظيم مناسبات ميان خود و غير مورد استفاده قرار گيرند. پاكتچي در فراز ديگري از سخنان خود تاكيد كرد كه در دنياي كنوني كه فصل تمايز آن دهه 1990 به اين سو است، دين به عنوان يك مولفه قدرتمند، واجد نقش و تاثيرگذاري شده و مشهورترين چهره هاي نظريه پرداز از جمله هانتينگتون، نظريه پرداز جنگ تمدن ها، در ديدگاه هاي خود از آن به عنوان يكي از مولفه هاي اساسي و بلكه به عنوان اصلي ترين مولفه اي كه به تمايز خود و ديگر مي پردازد، توجه كرده است.
در دنياي دهه 1990 به بعد، كاركرد دين اهميت مضاعف پيدا كرده است، پاكتچي يكي از دلايل اصلي اين موضوع را ايجاد آگاهي و خود آگاهي در جامعه شناسان و متخصصان علوم سياسي و تمدن شناسان و ديگر انديشمندان حوزه هاي علوم انساني نسبت به كاركرد هويتي دين مي داند.
كاركرد دين به مثابه برانگيزنده اجتماعي كه مي توانيم از آن به موتور حركت مردم و توده ها تعبير كنيم در نگاه پاكتچي از اهميت بسزايي برخوردار است. بدون اين انگيزش، هيچ گونه فعاليتي از اعضاي جامعه يا بهتر است بگوييم هيچ گونه فعاليت جهت داري از اعضاي جامعه انتظار نمي رود. استاد دانشگاه امام صادق شاهد مثال سخنان خود را انقلاب اسلامي ايران ذكر مي كند كه چگونه دين يك اكتيويسم را در جامعه ايجاد كرد و همبستگي بي سابقه اي را در ميان مردم به وجود آورد. وقوع اكتيويسمي كه در شرايط مختلف و در كشورهاي ديگر ايجاد شده يا انتظار مي رود كه با گذر زمان ايجاد شود. به زعم پاكتچي، تعاليمي در دين ها وجود دارد كه افراد را درگير ميثاق كرده و آنان را به انجام كاري به خصوص سوق مي دهد. همين موضوع او را به عرصه بررسي كاركرد هويتي دين و كاركرد انگيزشي دين كشانده است.
استاد دانشگاه امام صادق(ع)درباره كاركرد هويتي دين، بر عنصر تاريخمندي و نگاه به گذشته تاكيد دارد. از نگاه وي هيچ اجتماعي في البداهه ساخته نمي شود و هيچ هويتي براساس مصوبه هاي فرهنگستاني، تاسيس نمي شود.
به همين دليل هر نوع كوشش در جهت گسسته كردن حيات كنوني دين از گذشته خودش، به كاركرد هويتي دين صدمه وارد مي كند. اين استاد دانشگاه در ادامه بحث خود با تكيه بر شاهد مثال هايي چون پروتستانيسم(مارتين لوتر)در غرب و اخوان المسلمين در كشورهاي عربي را مصاديقي از حركت گروه هايي ذكر كرد كه با ناديده گرفتن گذشته و سنت تاريخي دين، بين آنان و تاريخ دين، گسست ايجاد شده و هويت جديدي در اين ميان شكل گرفته است.
از نظر پاكتچي گسست مورد بحث باعث مي شود تا دين به مثابه امر هويت ساز كاركرد خود را براي ما كه نقش يك ميثاق اجتماعي از نظر هويتي بازي مي كند از دست بدهد.
وي در ادامه بحث خود به كاركرد انگيزشي دين كه كاركردي است به شدت پيوسته به زمان حال، اشاره و تاكيد كرد شرايط زمان و مكان در آن از اهميت زيادي برخوردار بوده؛ موضوعي كه پس از انقلاب اسلامي توجهات زيادي را به خود جلب كرده و تمايل به آن دارد موجي از فعاليت هايي را ايجاد مي كند كه كاملا به شرايط حال مربوط بوده و افراد را به سوي انگيزه هاي زمان مند و مكان مند در زمان حال سوق مي دهد. از نظر وي در جهان اسلام هرگاه با جريان هايي مواجه بوده ايم كه خواهان ايجاد تغيير و تحولي در جامعه بوده اند، بحث ها بر روي نيازهاي زمان و مكان متمركز شده و خواهان درك درستي از شرايط و عمل مناسب با آن بوده اند.
استاد دانشگاه امام صادق(ع)با توجه به اين دو موضوع نتيجه مي گيرد هر چقدر سنت تقويت شود، كاركرد تاريخمندي و هويتي دين تقويت و كاركرد انگيزشي دين كه به شدت حال مدار است، تضعيف خواهد شد و بالعكس. از اين منظر وي با تاكيد بر اينكه الهيات، درگير منازعه دو كاركرد هويتي و انگيزشي دين بوده معتقد است كه سنت گرايي نقش ترمز را براي حركت هاي انگيزشي ايفا كرده و زماني با فرقه هاي جديد مواجه مي شويم كه جابه جايي از تاكيد بر كاركرد هويتي به سوي كاركرد انگيزشي و يا عكس آن اتفاق مي افتد. وي با اشاره به روابط پارادوكسيكال كاركرد هويتي و انگيزشي دين افزود: در مباحث الهياتي همواره اين بحث مطرح بوده كه تا چه حد بايد تابع سنت بوده و تا چه اندازه مي توانيم از آن تخطي كنيم؟ يا مثلا وقتي مي خواهيم آيه اي را تفسير كنيم، تا چه اندازه موظفيم در تفسير آيه از تفاسيري كه از پيش موجود هستند رجوع كنيم؟ تا چه اندازه مجازيم مستقيم با آيه برخورد كنيم و با توجه به شرايط زمان و مكان خودمان از آيه چيزي بفهميم بدون آن كه توجه كنيم چه تفسيري در اين باره وارد شده است؟ پاكتچي با اشاره به اين مدل، به سراغ ابن تيميه رفته و توضيح مي دهد كه چرا به نظر مي رسد وي در نگاه اول آدم بسيار متضادي است؟ به عبارت ديگر در جاهايي روشنفكر و در جاهايي به دنبال احياي سنت سلف است و توجهي به شرايط روز جامعه ندارد. از نظر وي آنچه در ابن تيميه ديده مي شود نوعي گرايش افراطي به كاركرد انگيزشي دين و كاهش كاركرد هويتي دين است و توجه به سلف از نگاه ابن تيميه نه به دليل ارتباط با گذشته، بلكه تنها پوششي براي عدم قطع يكباره با هويت گذشته است.
اين بحث، استاد دانشگاه امام صادق(ع)را به نظريه زنجيره اي ديدن تاريخ و سنت سوق داده و تاكيد مي كند كه اگر ما در ارتباطمان با گذشته، از وضعيت زنجيره وار صرف نظر كنيم و يك بخش از زنجيره را كنار گذاشته و تنها به قسمتي از آغاز زنجير اهميت بدهيم، در واقع، قسمت آغاز زنجير براي ما ارزش موزه اي مي يابد و ديگر به عنوان شريان حياتي تلقي نمي شود و از آنجا كه سلف با ما به طور مستقيم صحبت نمي كنند از اين رو ما هر تفسيري كه بخواهيم از سلف ارائه خواهيم داد.
به اين ترتيب پاكتچي معتقد است در بحث هاي الهياتي با دو رويكرد مواجهيم: گرايشي كه به پيوستگي تاريخي آموزه هاي ديني به گذشته و حفظ آن زنجيره اهميت مي دهد و در آن كاركرد هويتي بر كاركرد انگيزشي غلبه دارد كه در اصطلاح جاري سنت گرا ناميده مي شود و ديگري گرايشي كه به دنبال قطع ارتباط هايش با گذشته است و براي اين كه ارزش هاي ديني اش محفوظ بماند مدعي مي شود كه به سراغ منابع اصلي رفته و خوانش هاي زنجيره وار دوره هاي متاخر را ناديده مي گيرد كه از آنها تحت عنوان بنيادگرا نام برده مي شود.
وي مي افزايد: آنچه امروزه به عنوان جريان هاي بنيادگرا شناخته مي شوند، اهميتش در ارجاعات آنها به بنيادها نيست، بلكه آنچه اهميت دارد گسستي است كه در اين ميان رخ داده و سنت پيوستار فرهنگي كه گذشته يك دين را از نظر هويتي به زمان حال متصل مي كند، ناديده گرفته است.
پاكتچي در پايان در پاسخ به اين سوال كه چرا بايد چنين مدلي را دنبال كنيم و چنين مدلي چه مشكلي را از ما حل خواهد كرد؟ به سه نكته مهم اشاره كرد و گفت: اولا انواع جريان هاي وابسته به كاركرد هويتي دين به ويژه با بحث هاي تمدني امروز از اهميت بيشتري برخوردار شده اند. زيرا به صورت خود آگاه مورد توجه قرار گرفته اند.
همچنين حركت ها و بحث هاي راجع به كاركرد انگيزشي دين در طول چند دهه اخير، در قسمت هاي مختلف جهان به ويژه در جهان اسلام اهميت دو چندان يافته است. از آن طرف با تاثير ناشي از چالش كاركرد دين هويتي و انگيزشي در حوزه الهيات درگيري مستقيم داريم.
از اين رو اگر ما يك الگوي جامعه شناختي براي پيگيري چالش هاي اين دو رويكرد نداشته باشيم، در آن صورت ممكن است تبيين درستي از چالش مذكور و عوامل آن چون شخصيت ها، ديدگاه ها و دكترين هاي مختلف نداشته باشيم. بر اين اساس طبيعي است درك نكنيم چرا فردي مثل سيد قطب از اخوان المسلمين با همه ادعاي روشنفكري و تحصيل در غرب، وقتي به تفسير قرآن مي پردازد، ارتباطش را به طور كلي، با تمامي تفاسير قبلي قطع مي كند و حتي حاضر نيست نام كتاب خودش را به نام تفسير قرآن نام گذاري كند. وي حتي در مقدمه كتابش مي نويسد آنچه من مي نويسم تفسير نيست.
نكته سوم دكتر پاكتچي به ارتباط ميان اديان در جهان كوچك امروز مربوط بود و اينكه تندروترين افراد نيز، از گفتگو و ارتباط بين اديان براي كاهش فاصله ها صحبت مي كنند.
وي با اشاره به اين كه هر وقت به سمت كاهش فاصله ها برويم، معني اش اين است كه بايد برخي روابط خود و ديگر را كه ناشي از كاركرد دين هويتي و انگيزشي است ناديده گرفته و از اهميت بخشيدن بر يك هويت كوچكتر به سمت اهميت بخشيدن به هويت بزرگ تر و مثلا از تاكيد بر شيعه بودن به سمت مسلمان بودن برويم، تاكيد كرد: در اين جا يك سري مولفه هاي هويتي وزن هايشان جابه جا مي شود و اين امر وابسته به آن است كه در عمل تا چه حد جوامع كلان، مانند ملت ايران كه به مثابه يك ملت زنده در دنيا زندگي مي كنند، مايل باشند مولفه هويتي خودش را ناديده بگيرد و كنار بگذارد.
بنابراين تا زماني كه ما اين دو كاركرد و چالش هاي مربوط به آن ها را به طور دقيق بررسي و موقعيت خودمان را مشخص نكرده ايم كه بالاخره به دنبال چه نوع تركيبي از اين دو كاركرد هستيم، نه تنها دچار سياست گذاري هاي پر تنش و افت و خيز خواهيم بود بلكه يكي از بزرگ ترين ايرادهايش اين است كه در تمام گفتگوهايي كه بين اديان و مذاهب صورت مي گيرد، زبان مشترك نخواهيم نداشت و در نتيجه درباره موضوع ديالوگ دچار سوءتفاهم خواهيم بود.
]]>
<IMAGE>/1385/851028/world/009126.jpg</IMAGE>
<![CDATA[
دكتر ملكيان
دكتر ملكيان سخنراني خود را حول محور سنجش گري جامعه شناسي دين نسبت به الهيات تنظيم كرده بود. وي با طرح پرسش هايي گفت: مساله بر سر اين است كه از ميان انحاي ارتباطات مختلفي كه الهيات و جامعه شناسي دين مي توانند با يكديگر داشته باشند، آيا اين ارتباط هم متصور است كه جامعه شناسي دين، مدعيات الهيات هر دين و مذهبي را بسنجد؟ آيا جامعه شناسي دين، روشي براي پرداختن به مدعيات معرفتي و عملي الهيات هر دين و مذهبي ندارد؟ وي با مثبت خواندن جواب، تاكيد كرد كه در بحث خود به انحاي اين سنجش گري مي پردازد.
وي براي توضيح نظريه اش ابتدا به تعريف معنوي الهيات پرداخت و آن را شناخت وجود، ذات، صفات و افعال خداوند ذكر كرد. ملكيان در معناي دوم به الهيات به عنوان يك رشته علمي(و نه تجربي)نظر دارد كه بالمآل به سه شأن مي پردازد: 1- فهم و تفسير متون مقدس ديني و مذهبي يك دين و مذهب خاص 2- سيستماتيزه كردن مجموعه فهم ها و تفسيرهايي كه از مجموعه متون مقدس ديني و مذهبي يك دين و مذهب خاص وجود دارد و 3- عقلاني سازي نظام به دست آمده.
وي سه شأن مورد اشاره را در طول يكديگر و الهيات را در واقع اين سه شأن مي داند و معتقد است الهيات مورد بحث امكان دارد زماني از بعد مدافعه گري و رفع شبهات قدرتمند شود كه در تاريخ فرهنگ اسلامي چنين است.
ملكيان در بحث خود به اين نكته تاكيد دارد كه در واقع جامعه شناسي دين، جامعه شناسي دينداري است، جامعه شناسي به دين نمي پردازد و هر گاه دين وارد ساحت وجودي يكايك شهروندان يك جامعه شود تا آثار و نتايجي از آن حاصل آيد، آنگاه جامعه شناسي دين به بررسي نتايج حاصله و كم و كيف آن مي پردازد.
وي شخص ديندار را كسي مي داند كه در ساحت هاي مختلف عقايد، احساسات و عواطف، خواسته ها، گفته ها و كرده هايش تحت تاثير يك دين قرار گرفته و در 5 ساحت مورد اشاره التزام نظري و عملي داشته باشد.
به عقيده ملكيان اين التزام در اجتماع با سلسله آثار و نتايجي همراه خواهد بود كه جامعه شناس دين آنها را به بررسي مي نشيند.
اما اين آثار و نتايج در چه ساحت هايي خواهد بود؟ ملكيان 6 نهاد بزرگ اجتماعي، يعني نهاد خانواده، اقتصاد، سياست، حقوق، تعليم و تربيت و در نهايت نهاد علم و فن و هنر را جولانگاه تاثيرات ناشي از التزام نظري و عملي به دين به عنوان هفتمين نهاد مي داند.
وي در ادامه مخاطبان خويش را به آثار و نتايج دين توجه داد و سپس به مراد خويش درباره ارتباط جامعه شناسي دين و الهيات پرداخت و با يادآوري اين نكته كه اين دو، به عنوان دو ديسيپلين و دو رشته علمي انحاي ارتباطات مي توانند با يكديگر داشته باشند گفت: ابتدا جامعه شناسي دين به سوي الهيات مي رود و نه برعكس. يعني جامعه شناسي دين به عنوان سوژه به متعلق اش يعني ابژه(الهيات)كه منظوراليه است نظر مي كند و سپس اين ارتباط، ارتباط سنجش گري بوده و مدعيات الهيات و نقاط ضعف و قوت آن را مورد ارزيابي قرار مي دهد.
وي در ادامه با طرح اين سوال كه با تعبير جامعه شناسي ديني به جامعه شناسي دينداري، چرا به ارتباط ميان جامعه شناسي دينداري با دينداري نمي پردازيم؟ در پاسخي آكادميك با تاكيد بر اين كه دينداري رشته علمي نبوده بلكه الهيات است كه رشته علمي است و لذا وي در اينجا يك رشته علمي را با رشته علمي ديگري به نام جامعه شناسي دين مورد بررسي قرار مي دهد، به پاسخ دوم كه پاسخي وجود شناختي است، پرداخت و گفت: دينداري افراد تحت تاثير الهيات و الهي دانان هر جامعه اي بوده، چنانكه طرز دينداري مردم ژاپن، تحت تاثير الهي دانان آيين شينتو در اين كشور است.
ملكيان در ادامه بحث به سه نوع سنجش گري جامعه شناسي دين نسبت به الهيات اشاره كرد و بدون آن كه وارد اين بحث شود كه چرا جامعه شناسي دين نسبت به الهيات مي تواند سه نوع سنجش گري داشته باشد، به ذكر سه نوع سنجش گري و توضيح آن پرداخت و درباره سنجش گري نوع اول گفت: از آنجا كه الهيات مانند هر رشته علمي ديگر در يك بافت اجتماعي و يك فضاي پر از شبكه هاي ارتباطات اجتماعي يعني خانواده، سياست، اقتصاد، حقوق، تعليم و تربيت و علم و فن و هنر ظهور مي كند از اين رو يكي از بررسي هاي علمي جامعه شناسان دين كه به وفور به آن اقدام كرده اند اين است كه دريابند پاسخ هاي دين(الهي دانان)به مشكلات اجتماعي مخاطبانشان، كافي و وافي هستند يا خير؟ وي سنجش گري مورد اشاره را سنجش گري نسبت به ارتباط داشتن و ارتباط نداشتن دين با مشكلات واقعي اجتماعي دانسته و با آوردن شاهد مثالي درباره تدوين كتاب تلگراف و ميزان ارتباط آن با جهان امروز عنوان مي كند كه مطالب كتاب مذكور مي تواند از صحت كامل برخوردار باشد اما اين كه تا چه اندازه در شرايط كنوني به زندگي روزمره اجتماعي مدد مي رساند محل بحث است.
سنجش گري دوم از نظر ملكيان به صدق و كذب مربوط مي  شود. صدق و كذبي كه داراي خاستگاه آرا و انظار ديني و منشايي خاص است. چه خاستگاه آراي ديني بنيانگذاران اديان و مذاهب مي  تواند صدق و كذب آن را روشن كند و ميزان مخالفت آنان با مناسبات اقتصادي و سياسي خاص را به نمايش بگذارد. وي با اشاره به جعل حديثي از قول پيامبر(ص)كه هركس پيازعكه مكه را در مكه بخورد بهشت برايش واجب مي  شود گفت: اگر شما بدانيد كه منشأ جعل حديث مذكور آن است كه پيازها بر روي دست
صاحبش مانده آنگاه نسبت به خاستگاه و منشا آن ترديد نمي كنيد؟
وي در برابر اين سنجش گري به دو اقدام الهي دانان پرداخت، يكي آن كه منشأ و خاستگاه يك سخن ربطي به صدق و كذب آن ندارد و انگيزه را از انگيخته بايد جدا كنيم و ديگر آن كه الهي دان ممكن است بدون ايجاد قطع ارتباط ميان اين دو، مطرح سازد خاستگاهي كه پست نام گرفته، اساسا پست نبوده است.
اين كه جامعه شناسي دين نشان بدهد آثار و نتايج آموزه هاي دين در اجتماع منفي بوده سومين نوع سنجش گري به شمار مي  رود. براي توضيح اين بحث ملكيان آثار و نتايج را از لوازم در آموزه هاي ديني جدا مي  كند. وي معتقد است مراد از لوازم، آن چيزي است كه آگاهانه و به صورت روشني از دل يك آموزه بيرون مي  آيد. اما زماني وجود دارد كه از اجراي يك آموزه، نتايجي حاصل مي  شود كه كمتر كسي از آن اطلاع دارد. از نظر ملكيان اين امر را مي  توانيم پيامدهاي ناخواسته آموزه هاي ديني بدانيم كه توسط جامعه شناسان دين مورد بررسي قرار مي  گيرد اما لوازم آموزه هاي ديني از سوي الهي دانان مورد تدقيق قرار مي  گيرد.
وي در ادامه به پيامدهاي منفي اجراي يك آموزه مي  پردازد و اين كه منفي بودن آثار و نتايج مترتب بر آموزه هاي ديني در جامعه به دو لحاظ است: 1- منفي است از اين نظر كه با وعده هاي دين ناسازگار است و 2- منفي است از اين نظر كه وجدان اخلاقي و عقل بشر نمي پذيرد.
اين كه الهي دانان بايد از اين سه نوع سنجش گري استقبال كنند كه به دست جامعه شناسان دين صورت مي  گيرد يا از آن منزجر باشند، به عقيده ملكيان، بستگي به اين دارد كه الهي دانان خواهان چه نوع الهياتي باشند. زيرا اگر الهيات بخواهد به تعبير آلتوسري ها ناظر بر پراكسيس و عمل بوده و مردم به صورت شناسنامه اي ديندار نباشند، لازمه اش آن است كه به دو ويژگي  يكي حضور واقعي در زندگي مردم و ديگر نقادي جدي از خود مجهز باشد.
وي مي  افزايد: از اينجا مي  توانيد نقب بزنيد به اين كه كداميك از الهي دانان، از جامعه شناسي دين استقبال مي  كنند و كداميك استقبال نمي  كنند.
همچنين مي  توان فهميد كداميك به الهيات عمل و در عين حال خود سنجشگر و يا الهيات بي عمل، آتوريته طلب و اقتدارگرا گرايش دارند.]]>
</TEXT>
</DOC>
<DOC>
<DOCID>HAM2-851028-120</DOCID>
<DOCNO>HAM2-851028-120</DOCNO>
<ORIGINALFILE>/1385/851028/world/_idea.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه امروز
نقد دو جانبه]]>
</TITLE>
<TEXT>
<![CDATA[دكتر حسن محدثي
1. جامعه شناسي دين و الهيات دو رشته تخصصي اند. پس در درجه نخست، پرسش از نسبت ميان آنها پرسش از رابطه دو رشته تخصصي است در حوزه معارف انساني(تعمدا نگفته ام علوم انساني زيرا الهيات، يك رشته علمي، علم به معناي معرفتي تجربي نيست). براي اين كه بتوانيم رابطه ميان دو رشته را مورد بحث قرار دهيم لازم است نقطه تلاقي آنها را مشخص سازيم.
2. نقطه تلاقي الهيات و جامعه شناسي دين موضوع مشترك آنها است: دين به معناي نظام نمادين معين و خاص به تعبير ارنست كاسيرر در كتاب فلسفه صورت هاي سمبليك، در كنار ديگر نظام هاي نمادين و دين داري به مثابه نحوه خاصي از زيستن و بودن در اين جهان است.
الهيات عبارت است از مجموعه نظريه هايي در باب دين بر مبناي پيش فرض هايي ديني براي نظام سازي از اعتقادات ديني و عقلاني سازي دين، موجه سازي باورهاي ديني و پاسخ به پرسش ها و مسائل عصري در باب دين و دفاع از مباني اعتقادي و تقويت و تثبيت معقول حيات ديني. جامعه شناسي دين نيز به نقش و تاثير پديده هاي اجتماعي در شكل گيري نظام هاي اعتقادي(به طور خاص دين)يا در فرآيند رشد و تحول نظام هاي اعتقادي و نيز به تاثير متقابل دين بر زند گي اجتماعي مي پردازد. بنابراين، جامعه شناسي دين هم به دين و هم به دين داري از منظر ويژه خود توجه دارد؛ همچنان كه الهيات نيز با پردازش و يا توليد نظريه هايي ديني بر دين داري معتقدان و مومنان(من ميان اعتقاد و ايمان تمايز قائل مي شوم: اولي امري شناختي و دومي امري وجودي و ابرازي expressive است)تاثير مي نهد.
3. اولين ربط ميان اين دو اين است كه جامعه شناسي دين فرآيند شكل گيري، آمد و شد، و تاثيرگذاري نظريه هاي الهياتي را بر جامعه مورد بررسي جامعه شناختي قرار دهد. اين بررسي ممكن است اعتبار پاره اي از گزاره ها يا نظريه هاي الهياتي را زير سوال ببرد يا بالعكس بيفزايد. در اين جا الهيات خود موضوع جامعه شناسي دين است و از مباحث و نتيجه گيري هاي آن متاثر مي شود.
4. دوم اين كه، جامعه شناسي دين كه مسبوق به تفكر انتقادي(در مقابل جزم انديشي و نه لزوما در مقابل اعتقادورزي)است ممكن است پاره اي از باورهاي غيرمنطقي و يا اسطوره اي و يا ناهمخوان با يافته هاي ديگر(يافته هاي حوزه هاي ديگري كه جامعه شناسي از آنها بهره مي برد)را در باورهاي ديني بيابد و بدين ترتيب، با پاره اي از نظريه هاي الهياتي در بيفتد و از اين راه در نظريه هاي الهياتي تاثير بگذارد.
5. سه ديگر آن كه، جامعه شناسي دين با نشان دادن پيامدهاي منفي نوع خاصي از دين داري يا نقش منفي پديده ديني معين مي تواند محرك شكل گيري اصلاحات و تعديل هايي در نظريه هاي الهياتي و حتي شكل گيري گونه هاي جديدي از الهيات شود، نظير شكل گيري الهيات رهايي بخش در آمريكاي لاتين، الهيات سياسي در آلمان(به ويژه)و الهيات انتقادي در غرب(به طور كلي)كه همگي از نقدهاي ماركسيستي به دين متاثر ند.
6. چهارم، نقد نظريه هاي جامعه شناختي دين از موضع الهياتي مي تواند موجبات تحول در جامعه شناسي دين را فراهم سازد و بدين ترتيب، نظريه هاي جامعه شناختي دين را در مسيرهاي نوتري جهت دهد و به جامعه شناس دين يادآوري كند كه براي فهم دقيق تر نظام هاي اعتقادي ديني و فهم دين داري از نظر روش شناختي ملزم است كه به مطالعات الهياتي بپردازد. هر نظريه جامعه شناختي درباره دين مستلزم فهميدن دين از موضع دين داران است.
فهم جامعه شناس دين از دين بي توجه به فهم دين داران از دين از نظر روش شناسي جامعه شناسي خطا است. بنابراين، گفتن اين كه جامعه شناسي دين بي نياز از الهيات است خطا است زيرا فهم خود دين دارا ن از دين تا حدي متاثر از نظريه هاي الهياتي است.
7. نتيجه: در بادي امر به نظر مي رسد كه جامعه شناسي كردن(sociologizing)دين و الهياتي كردن(theologizing)دين في نفسه هيچ رابطه اي با هم ندارند اما آن چه در عمل رخ مي دهد بهره گيري متقابل آنها از يكديگر و نقد دوجانبه است.]]>
</TEXT>
</DOC>
<DOC>
<DOCID>HAM2-851028-121</DOCID>
<DOCNO>HAM2-851028-121</DOCNO>
<ORIGINALFILE>/1385/851028/world/_idea.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تازه هاي انديشه
پيامبر اعظم]]>
</TITLE>
<TEXT>
<IMAGE>/1385/851028/world/009123.jpg</IMAGE>
<![CDATA[
گروه انديشه:محمد محمدي ري شهري /مترجم: حميد رضا شيخي ناشر: موسسه فرهنگي دارالحديث قم /نوبت و تاريخ چاپ: اول- 1385 شمارگان: 2000 نسخه بها: 20000 ريال
ناميده شدن سال 85، به عنوان سال پيامبر اسلام(ص)سبب ساز يك حركت بزرگ فرهنگي در ميان پژوهشگران و انديشمندان حوزه و دانشگاه جهت نگارش و ترجمه كتاب هايي در باب ويژگي هاي شخصيتي اين پيامبر بزرگ شد. اين مهم را مي توان در مقايسه با سال هاي قبل به بررسي گذاشت. و اما كتاب پيامبر اعظم، از نگاه قرآن و اهل بيت تلاش كرده تا با بررسي آيات قرآني مربوط به پيامبر(ص)و سخنان امامان در باب وي به بررسي ابعاد گوناگون شخصيتي پيامبر(ص)بپردازد.
كتاب پس از پيش گفتار و درآمد به فصل هاي زير تقسيم شده است: دلايل پيامبري، حكمت پيامبري، پايان پيامبري، رسالت جهاني محمد(ص)، ويژگي هاي پيامبر(ص)، محمد از زبان محمد(ص)و محمد از زبان علي(ع).
نيز در همين زمينه موسسه دو كتاب ديگر به چاپ خواهد رساند: نخست؛ حكمت نامه پيامبر اعظم كه احتمالا بالغ بر 5 جلد خواهد شد و مجموعه رهنمودهاي اجتماعي، اعتقادي و اخلاقي پيامبر(ص)را در بر خواهد داشت و ديگر؛ سيره اخلاقي و عملي پيامبر اعظم(ص)كه به بررسي كردارهاي حكيمانه پيامبر(ص)اختصاص خواهد داشت. لازم به يادآوري است كه موسسه فرهنگي دارالحديث قم، از جمله موسساتي است كه در حوزه حديث و حديث پژوهي مبادرت به چاپ كتاب ها و دايره المعارف هاي بي شماري كرده است.]]>
</TEXT>
</DOC>
<DOC>
<DOCID>HAM2-851028-122</DOCID>
<DOCNO>HAM2-851028-122</DOCNO>
<ORIGINALFILE>/1385/851028/world/_ketabw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[سيد فريد قاسمي  مدير مركز انتشارات همشهري درباره انتشارات همشهري مي  گويد؛
جاهاي خالي را پر مي كنيم]]>
</TITLE>
<TEXT>
<IMAGE>/1385/851028/world/009171.jpg</IMAGE>
<![CDATA[
مؤسسه همشهري يكي از بزرگ ترين مؤسسه هاي فرهنگي - مطبوعاتي ايران است. مركز انتشارات همشهري پس از وقفه اي كوتاه از تابستان 85 فعاليت خود را از سرگرفت و اكنون افزون بر 20 عنوان كتاب زير چاپ، همه هفته پنج شنبه ها به همراه روزنامه، كتاب انتشار مي دهد. كارنامة ياد شده ما را بر آن داشت كه گفت و گويي با سيد فريد قاسمي ، مدير مركز انتشارات همشهري انجام دهيم تا با اهداف، كاركردها و چاپ كتاب هاي جديد اين انتشارات آشنا شويم:
*انتشارات همشهري بر چه اساسي شكل گرفته و از چه زماني شروع به كار كرده است؟
- مؤسسه هاي مطبوعاتي بزرگ در دنيا متناسب با توانمندي هايشان از هر حيث، افزون بر كار انتشار روزنامه، مجله هاي هفتگي، ماهانه و فصلنامه، پاره اي نيز فعاليت  جنبي براي خود تعريف مي كنند كه يكي از اين فعاليت ها نشر كتاب است. شركت همشهري نيز بر اساس سياست هايي كه براي خود تعريف كرده، شماري فعاليت جنبي در حوزه هاي آموزشي، پژوهشي و نشر را در دستور كار خود قرار داده است. انتشارات همشهري از سال 1373 شروع به كار كرده و تقريباً پس از يك  دوره فعاليت 11 ساله 77 عنوان كتاب در زمينه هاي موضوعي گوناگون منتشر كرد و پس از يك توقف نسبتاً كوتاه از تابستان امسال مجدداً شروع به فعاليت كرده است.
*اين واحد انتشاراتي چه اهدافي را دنبال مي كند؟
- اين موضوع كه در دوره اول، اين انتشارات چه اهدافي را دنبال مي كرده، مي توان از موضوع كتاب ها و اهدافي كه اعلام كرده اند به دريافتي كلي رسيد. در دوره جديد نيز سياست مؤسسه همشهري در حوزه انتشارات بر اين است كه به عرصه ناشران خصوصي يا حتي ناشران دولتي وارد نشود و در اين زمينه كار متفاوتي را انجام دهد. در حال حاضر نيز اين انتشارات عمده فعاليت خود را بر چاپ كتاب هايي در سه زمينه موضوعي شامل كتاب هاي برگرفته از مجموعه نشريات مؤسسه به ويژه روزنامه، كتاب هاي حوزه علوم ارتباطات با تأكيد بر روزنامه نگاري و كتاب هايي در زمينه حوزه شهري و شهرنشيني متمركز كرده است.
در زمينه اول كه فلسفه وجودي انتشارات همشهري در اين دوره نيز هست، مطالبي كه در يك زمينه موضوعي خاص به صورت پياپي در روزنامه و مجموعه نشريات ادواري همشهري به چاپ رسيده و بنا به صلاحديد كارشناسان و شوراي انتشارات قابليت كتاب شدن را داراست، منتشر مي شود.
انتشار كتاب هاي آموزشي و پژوهشي در حوزه علوم ارتباطات به ويژه روزنامه نگاري نيز از ديگر حوزه هاي فعاليت اين انتشارات است. اين كتاب  ها عمدتاً به وسيله مركز آموزش و يا مركز پژوهش و مطالعات رسانه اي همشهري در اختيار انتشارات قرار مي گيرد و انتشارات موظف به نشر اين كتاب هاست.
از آنجايي كه مؤسسه همشهري بنا به فلسفه وجودي خود بايد به معناي عام در خدمت شهر باشد، انتشارات همشهري نيز در نظر دارد كتاب هايي در حوزه شهرنشيني و شهرشناسي منتشر كند. البته ابتدا با تاكيد بر شهر تهران، در خصوص ساير شهرهاي ايران نيز در آينده اين كار صورت مي گيرد.
*با توجه به وجود مؤسسه  ها و مراكز پژوهشي و تخصصي كه در حوزه هاي روزنامه نگاري و مسائل شهري در كشور مشغول فعاليت هستند انتشارات همشهري چه راهكارهايي را براي وارد نشدن به حوزه فعاليت اين مراكز در نظر گرفته است؟
- در زمينه هاي مطبوعات و مسائل شهري ما وارد بخش هايي مي شويم كه در تعاريف كاري مراكز مرتبط گنجانده نشده است و سعي مي كنيم زاويه ورود ما به آن عرصه ها متمايز و متفاوت باشد.
در اين زمينه ها سعي مي كنيم به مسائلي بپردازيم كه در ايران چه در حوزه ترجمه و چه در حوزه تأليف به آن پرداخته نشده است و كتابي در اين عرصه ها وجود ندارد.
به عنوان مثال يكي از موضوع هايي كه در ايران كمتر به آن پرداخته شده مديريت مطبوعاتي است كه در اين مورد خاص منابعي تهيه شده و در حال ترجمه در مركز پژوهش و مطالعات رسانه اي همشهري است و در زمينه تأليف نيز سعي مي كنيم از تجربيات ايراني در حوزه مديريت مطبوعات استفاده كنيم و از آنجايي كه تئوري ها از دل تجارب بيرون مي آيند بايد اين تجارب را مكتوب كنيم . در اين زمينه نيز فهرستي از حدود 25 مدير موفق اين حوزه كه توانسته اند در حوزه مديريت مطبوعات موفق عمل كنند و يك بنگاه مطبوعاتي را از نظر اقتصادي خودكفا كرده و همچنين توانسته باشند حيثيت اجتماعي كسب كنند به تأييد شوراي انتشارات تهيه شده است كه تجارب اين مديران پس از گفت و گوي ايشان با يك گروه حرفه اي مكتوب مي شود و پيش زمينه اي را براي تأليف اين قبيل آثار را به وجود مي آورد.
*انتشارات همشهري در دوره جديد فعاليت خود چه كارهايي انجام داده است؟
- چون هم اكنون در آغازين ماه پانزدهمين سالگرد انتشار روزنامه همشهري هستيم به همين مناسبت در گام اول تصميم گرفته شد از بين موضوع هاي انتخاب شده، پانزده عنوان كتاب برگرفته از مطالب روزنامه منتشر شود.
مراحل آماده سازي اين كتاب ها به اتمام رسيده و اميدواريم در زمستان سال جاري منتشر شوند. البته شمار كتاب هايي كه برگرفته از مطالب مجموعه نشريات همشهري است تا پايان سال به حدود 20 عنوان خواهد رسيد.
همچنين در كنار اين فعاليت ها كتاب سير تحول همشهري از آغاز تا كنون گردآوري شده و در دست تدوين است. اين كتاب در بر دارنده روز شمار رويدادهاي مؤسسه همشهري است و به سير تحولات و تغييرات اين مؤسسه مطبوعاتي در 15 سال اخير مي پردازد.
در خصوص كتاب هاي حوزه شهري و شهرشناسي نيز يك گروه تهران پژوهي در نخستين روزهاي فعاليت دوباره انتشارات همشهري تشكيل شد و پس از برگزاري جلسات كارشناسي تصميم گرفته شد 110 عنوان كتاب در قطع جيبي و در موضوعات مختلف درباره تهران منتشر شود. گروه تهران پژوهي بايد تلاش كنند با استفاده از بانك هاي اطلاعاتي، اتحاديه هاي صنفي و با هر وسيله اي اطلاعات روزآمدي را تهيه كنند و هر پديده اي را از آغاز تا امروز مد نظر قرار دهند تا اين كار كمكي باشد به تمام كساني كه در اين حوزه ها كار تحقيقاتي انجام مي دهند. البته از اين كتاب ها عامه مردم هم مي توانند استفاده كنند.
*شوراي انتشارات شامل چه كساني است و اساساً انتشار كتاب در اين انتشارات چه مراحلي را طي مي كند؟
- كتاب هايي كه توسط انتشارات همشهري به چاپ مي رسد يك فرآيندي را طي مي كند، بدين صورت كه ابتدا يك گزينش اوليه صورت مي گيرد و پس از گفت وگو با مؤلف و يا مترجم اثر، اين پيشنهاد در شوراي انتشارات مطرح مي شود . شوراي انتشارات نيز متشكل چند مدير مؤسسه همشهري از جمله معاون فرهنگي موسسه، مدير مركز پژوهش و مطالعات رسانه اي، مدير مركز آموزش، سردبير همشهري آنلاين و مدير انتشارات شركت همشهري به علاوه دو كارشناس است.در صورت تصويب شوراي انتشارات، براي تدوين مطالب برگرفته از روزنامه و ساير نشريه هاي مؤسسه، سفارش تدوين داده مي شود و اولويت انتخاب براي تدوين آثار پديدآورندگان اثر هستند و در غير اين صورت فرد صاحب صلاحيتي انتخاب و كار براي تدوين به وي سپرده مي شود.نكته قابل توجه اين است كه انتشارات همشهري تقريباً يك واحد تحريري است نه يك واحد انتشاراتي به معناي عام و اين واحد تنها كار تحريري انتشار كتاب را انجام مي دهد و مراحل اجرايي فرآيند نشر كتاب بر عهده اين واحد نيست.
*انتشارات همشهري بيشتر به چه موضوعاتي مي پردازد و مخاطبان آن را چه اقشاري تشكيل مي دهد؟
- كتاب هاي در نظر گرفته شده در موضوعات مختلفي چون خانه و خانواده، پزشكي و روانشناسي، ادبيات، حقوق،  روزنامه نگاري و به طور كلي كتاب هايي كه تشخيص داده شده براي مردم و حرفه هاي گوناگون كاربردي است منتشر مي شوند. در انتخاب موضوع اين كتاب ها عمدتاً به بدنه جامعه توجه شده و درصد بسيار كمي از كتاب ها به متخصصان و نخبگان جامعه اختصاص يافته است.
*انتشارات همشهري عمده كار خود را بر روي انتشار چه كتاب هايي متمركز كرده است؟
- ما بيشتر در حوزه اول يعني انتشار كتاب هاي برگرفته از روزنامه، مجله ها و ضمايم شركت همشهري فعاليت مي كنيم و بر اين باور هستيم كه بسياري از اين مطالب قابليت كتاب شدن را دارا هستند. انتشارات همشهري سعي مي كند از چاپ كرده هاي پراكنده مطبوعاتي همشهري كه تا به حال نيز مدون نشده است استفاده كند كه همان طور كه قبلا هم گفتم اساس كار هم همين حوزه است.
*چه كتاب هايي از مجموعه انتشارات همشهري زير چاپ است؟
15- عنوان كتاب آماده ليتوگرافي است. داستانك ها؛ گزين گويه هاي ادبي، غريبه هاي آشنا؛ گزيده شعر دختران، خواندني هاي آموختني؛20 نكته براي زندگي آسان، حيله هاي رواني؛ بيست حقه ظريف از زبان حيله گر، روزنامه نگاري آنلاين؛ يك راهنماي كوچك، آژانس فرشته؛ 30داستان كوتاه تأليف، پسرخوانده؛30 داستان كوتاه ترجمه، زنان و مردان؛ راهكارهايي براي درك متقابل، ميوه درماني، ما...خدا،اهل بيت؛ سرگشتگي  در دنياي دين و معنويت، نكته هاي بهداشتي، بهارستان؛ پرسه اي در گنجينه ادب پارسي، اصل مطلب؛ مجموعه شعر طنز و جاي شما خالي ست؛ با 9 شاعر امروز ايران.
همچنين حروف چيني و صفحه آرايي كتاب هاي دنياي ديجيتال، مائده هاي زميني، مشاوره حقوقي، روزنامه نگاري ايراني و مرد خندان و شكل شهر منسجم به اتمام رسيده است.
*دربارة كتاب همشهري كه در هفته هاي اخير به همراه روزنامه منتشر مي شود توضيح مي دهيد؟
- مديريت مؤسسة فرهنگي مطبوعاتي همشهري در آغاز پانزدهمين سال حيات اين مؤسسة برنامه هاي متنوع در دستور كار واحدها قرار داده از جمله اين برنامه ها گسترش عملي فرهنگ كتاب و كتابخواني و ارتباط هر چه بيشتر گروه هاي گوناگون اجتماعي با كتاب است . به منظور تحقق اين امر گام هايي برداشته شده كه يكي از اين گام ها انتشار كتاب به همراه روزنامه است. در گام اول اين طرح كه در ضمن مرحله آزمايشي است در زمستان سال جاري 12 عنوان كتاب يا به سخن ديگر كتابچه همه هفته روزهاي پنج شنبه به خوانندگان روزنامه عرضه مي شود.
برنامه ريزي سال 1386 نيز به انجام رسيده و مقرر شده كه تا پايان زمستان و پس از جمع بندي نظر كارشناسان برنامه سال آتي نهايي شود. نقطة قوت كتاب همشهري اين است كه با تدبير مدير مؤسسه و مجري طرح با ياري نهادها و سازمان هاي حامي و نيز با استفاده از آگهي كتاب اين طرح ابتدا به سمت خودكفايي و
ان شاءالله در مرحله بعد به سوددهي خواهد رسيد.
*نام كتاب هايي كه در سال 1385 به همراه روزنامه پنج شنبه ها منتشر مي شوند را بگوييد.
- كتاب هاي جمال و خصال، ساعتت را به وقت گل نرگس تنظيم كن، جهان پهلوان، گزيدة دو كلمه حرف حساب گل آقا تاكنون منتشر شده و از هفتة آينده به ترتيب محرم در اسارت، گزيدة شعرهاي عاشورايي،  داستان انقلاب، داستان كتاب، گزيدة طنز عبيد زاكاني، گزيدة جنايت و مكافات، گزيدة شعر سيد حسن حسيني و راهنماي سفر منتشر خواهد شد. البته ممكن است به مناسبت در ترتيب انتشار كتاب هاي همراه روزنامه تغييراتي انجام شود.]]>
</TEXT>
</DOC>
<DOC>
<DOCID>HAM2-851028-123</DOCID>
<DOCNO>HAM2-851028-123</DOCNO>
<ORIGINALFILE>/1385/851028/world/_ketabw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[بازتاب
حذف يارانه كاغذ، قيمت را افزايش مي دهد]]>
</TITLE>
<TEXT>
<![CDATA[پس از چاپ گزارش مربوط به يارانه كاغذ كه با عنوان هيچ كس هيچ چيز نمي داند در تاريخ هفتم دي ماه در همين صفحه درج شد، انجمن فرهنگي ناشران كتاب دانشگاهي، متني را حاوي نظرات اين انجمن براي روزنامه ارسال كرد كه برخي از نكات مطرح شده در آن، مي تواند قابل توجه باشد. در بخشي از نامه ياد شده آمده است:
انجمن ناشران كتاب دانشگاهي اعتقاد دارد:
حذف يكباره يارانه كاغذ از صنعت نشر باعث رشد سرسام آور قيمت كاغذ و متعاقباً كتاب و محصولات فرهنگي مرتبط با آن شده و متأسفانه در مغايرت اساسي با خريد كتاب ارزان قيمت توسط مصرف كننده قرار خواهد گرفت.
انجمن فرهنگي ناشران كتاب دانشگاهي بر اين حقيقت واقف است كه وجود يارانه، سم مهلك سيستم اقتصادي در تمام كشورها به شمار مي رود و مبنا و مجراي رانت خواري بسيار مي شود.
اما توجه به اين نكته عميقاً ضروري است كه يارانه كتاب و فرهنگ حتي در كشورهاي توسعه يافته و جهان اول وجود داشته تا جايي كه دولت هايي كه تماماً به اقتصاد در بازار آزاد روي آورده اند، كتاب و فرهنگ را از مقولات استثنايي  به شمار مي آورند.
اما متأسفانه در مصوبه حذف يارانه كاغذ، طرح جانشين آن به صورت دقيق، عملي و قانونمند نشده است و بنابراين تنها با حذف يارانه سردرگمي و بحران در بدنه نشر كشور روزافزون مي گردد. پس درست آن است كه طرح جانشين ابتدا مطرح، كارشناسي و مصوب شده و سپس به حذف روش هاي قبلي اقدام شود.
مسئولان و عزيزاني كه در حوزه هاي مختلف از آفت سهميه كاغذ و عدم رعايت قيمت گذاري كتاب توسط ناشران علي رغم وجود كاغذ يارانه اي مكرراً سخن به ميان مي آورند، نكته در خور توجه وليكن همه جانبه نيست؛ چرا كه پيش بيني مي شود چنانچه قيمت كاغذ از سال 86 به يكباره آزاد اعلام گردد، باعث افزايش سرسام آور قيمت كتاب خواهد شد.]]>
</TEXT>
</DOC>
<DOC>
<DOCID>HAM2-851028-124</DOCID>
<DOCNO>HAM2-851028-124</DOCNO>
<ORIGINALFILE>/1385/851028/world/_ketabw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[تفسير صفي عليشاه، متني يگانه و بي رقيب]]>
</TITLE>
<TEXT>
<IMAGE>/1385/851028/world/009183.jpg</IMAGE>
<![CDATA[
به اهتمام: دكتر عليرضا منجمي
ناشران: اباصالح، حيان، سليس
صفي عليشاه درباره كتاب تفسير قرآن منظوم خود مي فرمايد:
... سال ها بود كه در خيال داشتم ترجمه و تفسير كلام الله را به نظم آورم كه مشوق مردم فارسي زبان به خواندن و فهميدن معاني و نكات عرفاني قرآن گردد و خاطرها از اباطيل مدعيان لفظ تلاش پرداخته شود و توفيق اين كار بزرگ را نمي يافتم، بلكه ممتنع مي پنداشتم. در اين آخر عمر، عنايت باري تعالي شامل حال شد و اين امر عجيب در مدت دو سال، بلكه كمتر به ظهور پيوست... از آثار عجيبه اين عصر، يكي تفسير منظومه است كه اگر بي غرضانه آن را بخواني، وقوعش را از عجايب روزگار داني، نه آن گويم كه اين فقير به نظم آورده، اگر من از دنيا نگذشته باشم، دنيا از من گذشته، نخواهم از اين تعريف كسي را به خود راغب كنم، اما اگر همه راغب شوند و بعد از اين چه خواهد شد و در اين آخر عمر، چه طرفي از دنيا خواهم بست كه در خرابه اي نشسته ام و از حيات عاريت به حقيقت خسته، نه آمالي دارم، نه اولادي و عيالي، اما تو به دانش انصاف ده و به اغراض طبيعت پابرحق منه، كه اگر مرا نامي نيست اين كتاب از براي عجم، نيك نامي است.
صفي عليشاه در مقدمه تفسير منظوم قرآن نيز چنين مي نويسد:
... قريب دو سال است مشغول نظم تفسير قرآنم كه هم اشتغال است، هم طاعت، هم تشويق مردم فارسي زبان به خواندن و فهميدن كلام الله مجيد. شايد اجر فقير، عندالله ضايع نگردد و مردم را سال ها و قرن ها سبب هدايت شود، توفيق نيت خالص و دفع اغراض طبيعت از خداي مي طلبم...هر چند تفسير قرآن منظوم صفي عليشاه از سلامت و رواني بسيار برخوردار است و الحق كمك فراواني به فهم معناي آيات قرآن كريم مي كند، اما اين ابيات نيز مانند بسياري از اشعار فارسي به شرح و معني لغات و جملات غامض نياز دارند و به ويژه توضيح درباره كلمات عربي و اصلاحات قرآني، شأن نزول آيات، تفسير ظاهري و مفهوم باطني(تا حد امكان)، نام افراد و مكان هايي كه در جاي جاي ابيات به آنها اشاره شده و نيز مفهوم اصطلاحات دقيق عرفاني ضروري به نظر مي رسد.
تاكنون شرحي بر كتاب گرانقدر تفسير منظوم صفي عليشاه نگاشته نشده و كتابي كه پيش رو داريد و در آن به شرح و معني اين كتاب مستطاب پرداخته شده، تنها كتابي است كه در اين باره به رشته تحرير درآمده است.]]>
</TEXT>
</DOC>
<DOC>
<DOCID>HAM2-851028-125</DOCID>
<DOCNO>HAM2-851028-125</DOCNO>
<ORIGINALFILE>/1385/851028/world/_ketabw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[آماده انتشار]]>
</TITLE>
<TEXT>
<IMAGE>/1385/851028/world/009177.jpg</IMAGE>
<![CDATA[
حيله هاي رواني؛
20 حقّّه ظريف از زبان حيله گر
در " حيله هاي رواني" تلاش شده است، از 20 حقه ظريفِ زبانِ حيله گر رمزگشايي شود تا "نشان داده شود چگونه انديشه حيله گشا، مي تواند ابعاد زندگي فرد و اجتماع را به درستي قالب گيري كند و صورت ببخشد."
"حيله هاي رواني" براي تمام كساني كه مي خواهند از اسارت زبان رهايي يابند مفيد و حتي لازم است.
]]>
<IMAGE>/1385/851028/world/009174.jpg</IMAGE>
<![CDATA[
آژانس فرشته؛
30 داستان كوتاهِ تأليفي
در مقدمه اين كتاب آمده است: "نخستين وظيفه يك قصه سرگرم كردن خواننده است، اگر قصه نتواند مخاطب را جذب كند، مخاطب آن را به كناري مي نهد و سراغ قصه اي ديگر و يا كاري ديگر مي رود. خواننده مي خواهد براي ساعتي هم كه شده از واقعيت هايي كه دور و بر او را گرفته و فشار زيادي به لحاظ عصبي بر او وارد مي كند، دور شود و در دنياي قصه به آرامش برسد.
]]>
<IMAGE>/1385/851028/world/009186.jpg</IMAGE>
<![CDATA[
خواندني هاي آموختني:
20 نكته براي زندگي آسان
در اين مجموعه كه الميرا صديقي آنرا ترجمه كرده با نثري ساده و روان و محتوايي كارشناسانه به برخي مسائل معمول روزانه اشاره شده و راه هايي براي حل آن ها پيشنهاد مي شود.
خواندني هاي آموختني طيف وسيعي از مشكلات را در بر مي گيرد از "چطور پنجره ها را تميز كنيم؟ " و "چطور اسكناس در ماشين لباسشويي سالم مي ماند؟ " گرفته تا مباحث جدي تري چون "چطور نترسيم؟ " و "چطور خروپف نكنيم؟".
زنان و مردان؛
راهكار هايي براي درك متقابل
"زنان و مردان" كتابي است در حوزه روانشناسي، البته نه به معناي آكادميك آن، كه بيشتر به مباحث عمومي اين حوزه نزديك است. تلاش نويسندگان كتاب بيش از هرچيز توجه دادن به تفاوت نگاه و برداشت زنان و مردان به زندگي است؛ آن ها با پذيرش اين نكته، تمركز خود را بر رمزگشايي از اين تفاوت ها گذارده، مهارت هايي براي برقراري ارتباطي موفق در اختيار ما قرار مي دهند.
]]>
<IMAGE>/1385/851028/world/009180.jpg</IMAGE>
<![CDATA[
ميوه درماني
اين كتاب به كوشش صدف كوهكن تدوين شده است، كه مطالب او را در همشهري آنلاين ديده ايد.
به هرحال مدرنيست ها شايد در چند مورد نتوانند ارزش هاي گذشته را به طور كامل انكار كنند، بي شك يكي از اين موارد داروهاي گياهي است و ارزش غذايي گياهان و ميوه ها. در ميوه درماني سعي شده است به زباني ساده اما علمي به فوايد برخي گياهان و ميوه ها اشاره شود.
]]>
<IMAGE>/1385/851028/world/009189.jpg</IMAGE>
<![CDATA[
روزنامه نگاري آنلاين؛
يك راهنماي كوچك
اميد پارسا نژاد عضو تحريريه همشهري آنلاين روزنامه نگاري آنلاين؛ يك راهنماي كوچك را ترجمه و تدوين كرده است. در مقدمه اين كتاب آمده است:
"آنلاين بودن يعني رها شدن از مرز زمان و مكان، يعني شما از هر كجا كه اراده كنيد بتوانيد توليدكننده باشيد و در هر كجا كه بخواهيد مصرف كننده و در هر لحظه كه اراده كنيد بتوانيد محتوا را تغيير دهيد.
روزنامه نگاري آنلاين يك خصوصيت مهم ديگر هم دارد، در روزنامه نگاري آنلاين هر متني را در بافت جهاني خودش قرار مي دهيم، يعني متن با ميليون ها متن ديگر كه راجع به آن موضوع در فضاي وب وجود دارد، پيوند مي خورد...".]]>
</TEXT>
</DOC>
<DOC>
<DOCID>HAM2-851028-126</DOCID>
<DOCNO>HAM2-851028-126</DOCNO>
<ORIGINALFILE>/1385/851028/world/_ketabw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[گزارش سفر يونان
سفري ديگر به پايان آمد]]>
</TITLE>
<TEXT>
<IMAGE>/1385/851028/world/008862.jpg</IMAGE>
<![CDATA[
دكتر ميرجلال الدين كزازي
گروه ادب و هنرگزارش سفر دكتر مير جلال الدين كزازي به يونان در هفده شماره گذشته تقديم شد.اين بخش پاياني اين گزارش است كه دكتر در آن نحوه بازگشت به وطن را شرح مي دهد.
هنگامي كه دوشيزه مهربان به مهمانسرا آمد تا مهمانان را به ديدار از آكروپوليس ببرد، داستان را با او گفتم.آشكارا، پژمان شد و روي در هم كشيد. پي درپي مي گفت: دريغا، دريغا ! سپس رفت كه مگر نشاني از راننده بيابد. چندين تلفن زد و افسرده و نااميد، بازآمد و گفت كه نتوانسته است راننده را بيابد و با او سخن بگويد؛ زيرا او راننده آزاد است و وابسته به هيچ بنگاه ترابري نيست كه بتوان بدو دسترسي داشت؛ شماره اي نيز از خود وي ندارد. سپس، باري چند ديگر، گفت: دريغا! دريغا! به ناگاه گفتم: خوب! مي توانيد شماره او را از بخش آگهي رساني بپرسيد. نيك برشكفت و گفت: آفرين! چرا خود در اين انديشه نبودم؟ آنگاه، باري ديگر، به تلفن زدن رفت. اندكي پس از آن، شادان بازآمد و گفت: راننده را يافته است و با او سخن گفته است. ليك راننده از آغاز روز تا آن زمان، يك بار كارگراني را با مهخودرو خويش به سر كار برده است و باري ديگر نوآموزاني را به دبستان و بيم آن مي رود كه دوربين را كسي، از آن ميان، يافته و برداشته باشد. با اين همه، راننده گفته است كه خودرو را خواهد جست و خبر خواهد داد. اندكي اميدوار شدم. به همراهي و راهنموني دوشيزه پاكيزه خوي، پياده به سوي آكروپوليس كه در نزديكي مهمانسرا بر تپه اي بلند بالا مي افراخت، روان شديم. آكروپوليس كه در زبان يوناني به معني شهر بلند است، آميزه اي از چند پرستشگاه و بناي آييني بوده است كه بزرگترين و بشكوه ترينشان پارتنون نام داشته است. تنديسه اي از آتنا كه آن را آفريده دستان فيدياس پيكرتراش نامدار مي دانند، اين پرستشگاه را زيور مي بخشيده است. اين پرستشگاه، در ساليان 447 تا 432 پيش از زادن مسيح، ساخته شده است. پرستشگاهي ديگر چشمگير ارنتتئيون ناميده مي شده است كه در ساليان 421 تا 406 پيش از ميلاد بنياد گرفته است و ستون هاي آن را چند تنديسه گونه گون از اين بغدخت مي ساخته است. آكروپوليس مايه نازش يونان و آتن است و بي گمان، شاهكاري است شگرف از جهان باستان. دوشيزه زرناچي از من پرسيد كه آكروپوليس را چگونه ديده ام، آيا مي توانم آن را با تخت جمشيد سنجيد. بي هيچ درنگ و پروا گفتم: آكروپوليس بسيار باشكوه و شگفت انگيز است؛ اما، به هر روي، پرستشگاهي است سترگ و تودرتوي، ليك تخت جمشيد شهري است آييني كه همانندي براي آن، در سراسر جهان، نمي توانيم يافت. دمي چند مرا،  خيره و انديشناك نگريست. گويا پاسخي چنين برهنه و برا را چشم نمي داشت. آكروپوليس را ديرينكده اي نيز هست؛ اما از ديد من، ديرينكده دلف باشكوه تر و گرانمايه تر از آن است.
هنگامي كه به دروازه آكروپوليس رسيده بوديم و به درون آن مي خواستيم رفت، دوشيزه زرناچي با تلفن همراهش زنگي زده و چندي به يوناني سخن گفته بود. سپس، شكفته و شادان، مرا مژده داده بود كه راننده دوربين را يافته است. مي بايست كسي را مي فرستاديم تا برود و آن را از راننده بستاند و بياورد. دشواري اين كار كه در آغاز آسان مي نمود، آن بود كه راننده پويان و در راه بود و جايي آرام نمي گرفت كه بتوان به آنجا رفت و دوربين را از وي ستاند. سرانجام، رايزن كه مردي سامانده و چاره گر است، راهي يافت و راننده رايزني را برگماشت كه با تلفن همراه با راننده در تماس باشد و بتواند در جايي با وي قرار ديدار بگذارد و دوربين را از وي بازپس گيرد. از اين روي، پس از بازگشت از آكروپوليس و بدرودي گرم  با  دوشيزه زرناچي كه از آن پس او را نمي ديديم، روي به سوي ماجرايي آورديم كه فرجام آن روشن و دانسته نبود. راننده رايزني مردي پاكستاني است كه با زني ايراني پيوند گرفته است و ديري است كه در يونان مي زيد: نمونه اي كم مانند از پيوند و همبستگي در ميان كشورها و از آنچه گفت  وگوي تمدن ها ناميده مي شود؛ نمونه اي آن چنان برجسته و بنيادين كه در داستانش مي توان گفت و بدان دستان مي توان زد.شتابزده بودم و مي خواستم كه اين ماجرا هرچه زودتر به پايان آيد؛ زيرا مي بايست ناهاري مي خورديم و به سوي فرودگاه روان مي شديم تا از آتن به استانبول برويم و از آنجا به ايران. مرد پاكستاني بيش از اندازه در كار رانندگي كند بود و به هيچ روي از آن تيزچنگي و چيره دستي كه بايسته كاري چنين است، بهره نداشت. چنين بود كه او بارها مرا به ستوه آورد و شكيبم را به آزمون گرفت. اما راست اين است كه اگر آشنايي وي با زبان يوناني و شهر آتن نمي بود، هرگز مرد راننده و دوربين را نمي توانستم يافت و فرادست آورد. سرانجام، پس از ساعتي گشتن در شهر، پرسان  پرسان راننده را يافتيم كه در ايستگاهي چشم به راهمان مانده بود؛ او تا خودرو ما را كه كند و به درنگ و جويان رانده مي شد ديده بود، گمان زده بود كه سرنشينان آن جويندگان دوربين اند. پس او نيز كه گويا از فرجام آن ماجرا بس خشنود بود، دست افرازان و بانگ زنان، به سوي ما شتافت و خندان دوربين را به سوي من يازيد. ستاندمش و وي را، گرم و پرشور، سپاس گزاردم. دوربين كمترين آسيبي نديده بود. از آن پس، دوربين هنگامه آفرين را بيش پاس داشتم و چشم برگماشتم.
بازگشتيم و نان پيچه اي كه همچنان ماهي بود، در مك دونالد خورديم و به سوي فرودگاه روان شديم. هنگامي كه به آسمان استانبول رسيديم، شب فرا رسيده بود و شهر، رخشان از چراغ هاي بسيار، در زير پايمان گسترده بود؛ به ويژه در آن ميان، نواري رخشان و جنبان بيش فراديد مي آمد. بزرگراهي آكنده از خودرو بود، هر خودرو خالي زرد بود بر چهره شهر كه گاه اندكي مي جنبيد. نيز، در پرتو چراغ ها، پرهيب(= شبح)آسمانخراش ها ديده مي شد كه چون غولان افسانه ها سر بر سپهر برمي كشيدند. شمار بسيار آنها در شهري چون استانبول مرا به شگفت مي آورد. اگر خراشيدن آسمان ها را نشانه پيشرفت و نوآييني بدانيم،  پايتخت تركيه شهري نوآيين و پيشرفته مي تواند بود. زماني نيافته بودم تا رهاوردي براي دلبندانم بستانم. در فرودگاه فراخ استانبول كه به شهري مي ماند و با فرودگاه هاي بزرگ جهان پهلو مي زند، از درنگ ميانه دو پرواز بهره بردم و نورهاني چند خريدم. در فروشگاه هاي آن، هم دلار مي ستاندند هم يورو.كارمند هواپيمايي تركيش اير در آتن كارت پرواز دوم را نيز به ما داده بود. از اين روي، بي هيچ ديري و درنگ به تالار پرواز كه آكنده از راهيان بود، درآمدم. اندكي پس از آن، مرغ آهنين، غران و غريوان در پهنه هاي تاريك به سوي ايران بال برگشود. سه ساعتي از نيمه شب گذشته بود كه گام بر خاك پاك ايران نهادم كه سرزمين تابناك ايزدي است. برناي برومندم چشم به راهم بود. بدين سان، سفري ديگر نيز به پايان مي آمد، سفري به سرزمين يادها.]]>
</TEXT>
</DOC>
<DOC>
<DOCID>HAM2-851028-127</DOCID>
<DOCNO>HAM2-851028-127</DOCNO>
<ORIGINALFILE>/1385/851028/world/_mycity.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با افزايش آلاينده ها، آلودگي  هوا بحراني مي شود
.. بوزيد اي بادها]]>
</TITLE>
<TEXT>
<IMAGE>/1385/851028/world/009201.jpg</IMAGE>
<![CDATA[
آزاده بهشتي
با گذشت بيش از يك ماه از پايان مهلت دستگاهها براي ارائه گزارش اقدامات انجام شده در كاهش آلودگي هوا، بسياري از دستگاهها تا كنون اين گزارش را ارائه نكرده و برخي هم گزارش عملكرد سال هاي قبل خود را ارائه كرده اند، اين در حالي است كه وضعيت آلودگي هوا در پايتخت بحراني است و حتي اگر وزش باد و بارندگي امسال را هم در نظر بگيريم، به راحتي مي  توان شرايط بحراني را به آن نسبت داد.
شايد دانستن اين موضوع كه بحران آلودگي  هوا در تهران همپاي زلزله خطرناك است،  لرزه اي به اندام شما بيندازد اما با اين وجود هنوز هم نمي توان اميدوار بود كه تعداد خودروهاي تك سرنشين كاهش پيدا كند، چون به راحتي اين موضوع را از ياد مي بريم و فراموش مي  كنيم خسارات آلودگي هوا بيش از آن چيزي است كه ما تصور مي كنيم.
هرچند زنگ خطر آلودگي هواي تهران از زماني كه بحث شعاع 120كيلومتري تهران در سال 46 طرح شد، زده شده است،  اما بايد بدانيم كه اين مشكل با يك روز و يك برنامه از بين نمي رود.
منابع متحرك آلودگي هوا
وسايط نقليه موتوري، كارخانجات و منابع تجاري و خانگي كه به طور كلي منابع ثابت و متحرك خوانده مي شوند مهمترين عوامل آلوده كننده هوا هستند با اين وجود 80 درصد آلودگي هواي تهران ناشي از منابع متحرك است، از اين رو بايد در زمينه مديريت تقاضا، واقعي كردن قيمت سوخت و گسترش حمل و نقل عمومي اقدام شود.
خودروهايي كه در سطح شهر تردد مي كنند، داراي آلايندگي بالايي هستند و به دليل سطح بالاي استفاده از خودروي شخصي و نياز به واردات بالاي بنزين، اين آلايندگي افزايش مي يابد؛ كمبود سيستم حمل و نقل عمومي جامع و كافي انتقادي است كه تا به حال گوش شنوايي براي شنيدن به آن نبوده،  پيشنهاد مي شود براي تامين زيرساخت هاي اين حمل و نقل اقدام شود.
بررسي ها نشان مي دهد حداقل آلودگي خودروهاي در حال تردد در پايتخت 79 گرم به ازاي هر كيلومتر پيمايش است، اما خودروهايي كه با استانداردهاي روز دنيا توليد مي شوند، دو تا 2/0 گرم به ازاي هر كيلومتر پيمايش آلايندگي منتشر مي كنند. از اين رو برنامه ريزي براي كنترل آلودگي هوا در تهران بايد براي بدترين شرايط آلودگي هوا باشد.
از ميان خودروهاي در حال تردد در شهر تهران، 80درصد آلاينده و تنها 20 درصد خودروها پاك هستند. بد نيست بدانيد كه بيشتر آلودگي هاي تهران مربوط به عبور و مرور خودروهايي است كه مربوط به سال 1379 و ماقبل آن است و فرسوده به حساب نمي آيند و از نظر آلودگي، استاندارد خاصي براي آنها در نظر گرفته نشده است.
در بند د ماده 104 قانون برنامه  توسعه  سوم و ماده 63 قانون برنامه چهارم به صراحت ذكر شده دولت مكلف است  آلودگي هوا را در حد استاندارد حفظ كند و به طور قانوني دولت و نماينده دولت كه سازمان حفاظت محيط زيست است براي اين امر موظف شده اند.
با اين حال بر اساس آخرين آمارها در سال گذشته 9900 نفر در تهران تنها به دليل دو آلاينده nox و pm10 فوت كردند كه بدين ترتيب اين دو آلاينده هوا روزانه باعث مرگ 27 نفر شده است، مهمترين بحران شهر تهران محيط زيست و آلودگي هواست، كه اين بحران بسيار كشنده و جدي است و به مثابه يك خودكشي دسته جمعي مي ماند.
بر اساس آمار موجود، تنها در آبان ماه سال جاري حدود 3هزار و 600 نفر در پايتخت به صورت مستقيم يا غيرمستقيم بر اثر آلودگي هوا كشته شدند كه بدين ترتيب تنها در اين ماه روزانه 120 نفر در تهران بر اثر آلودگي هوا جان باختند.
از اين رو كنترل و كاهش آلودگي هواي تهران نيازمند انقلابي عظيم در تفكر تمامي مسئولان نسبت اين مقوله است.
از سويي آلودگي هوا و راهبندان ها موجب شده، تهران از پويايي لازم برخوردار نباشد. 4 هزار و 500 نفر در آبان ماه در پايتخت بر اثر سكته قلبي فوت كرده اند، مرگ حدود 80?درصد اين افراد به طور مستقيم و غيرمستقيم به آلودگي هوا مرتبط بوده است.
بانك جهاني خسارت آلودگي هوا را در ايران هشت ميليارد دلار در سال اعلام كرده است كه اين رقم معادل رقمي است كه براي واردات بنزين از مجلس درخواست مي شود.
بنابراين، صرف نظر از اينكه سوخت و خودرو بايد استاندارد باشد، اقداماتي چون معاينه فني بايد به صورت مدام صورت گيرد و در اين ميان گسترش حمل و نقل عمومي بسيار ضروري است.
بر اساس جديدترين گزارش بانك جهاني خسارت سالانه آلودگي هوا در ايران تا 10 سال آينده با 2برابر شدن به حدود 16 ميليارد دلار در سال 2016 ميلادي مي رسد.
بر اساس آخرين گزارش منتشر شده از سوي بانك جهاني خسارت سالانه آلودگي هوا در ايران در سال 2001، 7/1، سال 2004، 7/8، سال 2009، 10/3، سال 2014، 14 و سال 2019، 19/2 ميليارد دلار پيش بيني شده است. از سوي ديگر سالانه حدود 2 ميليون و 289 هزار و 762 تن انواع آلاينده ها تنها از منابع متحرك به هواي تهران وارد مي شود كه از اين رقم حدود يك ميليون و 976 هزار تن آلاينده منوكسيدكربن، حدود 21 هزار تن آلاينده ذرات معلق، بيش از 105هزار تن اكسيدهاي ازت و 180 هزار تن هيدروكربن است.
در حالي كه حد مجاز آلاينده هاي هواي تهران 100 psi است، مطالعات آلودگي هوا نشان مي دهد بدن انسان مي تواند در زير اين ميزان آلودگي با آلاينده ها مقابله كرده و در بيش از اين رقم قابليت خود را از دست مي دهد.
برنامه محيط زيست ملل متحد نيز درحالي در جديدترين گزارش خود هشدار داده است كه بسياري از كشورهاي درحال توسعه در آسيا و آمريكاي لاتين در معرض خطرات جدي آلودگي هوا قرار دارند كه بر اساس گزارش شاخصه هاي عملكرد زيست محيطي pilot در سال 2006 ميلادي نشان مي دهد ايران در جدول شاخصه هوا با كسب نمره 1/31 در ميان 133 كشور جهان در رتبه 117 جاي گرفته است و بر اساس گزارش بانك جهاني نيز خسارات ساليانه آلودگي هوا در ايران 14 هزار و 420ميليارد ريال معادل 6/1 درصد توليد ناخالص داخلي است. گزارش شاخصه هاي عملكرد زيست محيطي pilot در سال 2006 ميلادي نيز نشان مي دهد كه ايران با توجه به شاخصه هايي همچون سلامت زيست محيطي، انرژي، تنوع زيست محيطي، آب، هوا و غيره با كسب نمره 70 در رتبه 53 فهرست ارائه شده و از حيث عملكرد كلي در اين زمينه در دهك دوم(آبي)در كنار كشورهاي موفق قرار گرفته است.
در اين گزارش جامع كه با همكاري مراكز و مؤسسات دانشگاهي همچون مركز سياست و قانونگذاري زيست محيطي دانشگاه ييل(yale)، مركز بين المللي شبكه اطلاعات علوم زميني در دانشگاه كلمبيا نشست جهاني اقتصاد در وين انجام شده است،در صدر اين فهرست، اوگاندا با كسب نمره 98، گابن با 1/96 و روآندا با 1/91 در رتبه هاي اول تا سوم جهان جاي دارند. نكته قابل تأمل در اين خصوص حضور 8 كشور آفريقايي در رتبه هاي اول تا هشتم اين فهرست است. در انتهاي اين جدول نام كشورهايي همچون بنگلادش، پاكستان، آلباني، مصر، مالي، چين، نيجر، چاد و سودان ديده مي شود.
بانك جهاني نيز در جديدترين گزارش خود از خسارات آلودگي هوا در تهران اعلام كرده است كه خسارت مرگ و مير ناشي از آلودگي هواي شهري، سالانه 640 ميليون دلار، معادل 5هزار و يكصد ميليارد ريال يعني 57/0درصد از توليد ناخالص داخلي است. همچنين نشانه هاي بيماري ناشي از آلودگي هواي شهري520 ميليون دلار معادل 4 هزار و يكصد ميليارد ريال و 46/0 درصد از توليد ناخالص داخلي در سال است.
بر پايه اين گزارش بيماري هاي ناشي از آلودگي هواي شهري نيز سالانه 260 ميليون دلار معادل 2 هزار و 100 ميليارد ريال و 023/0 درصد از توليد ناخالص ملي به اقتصاد ايران خسارت وارد مي كند.
از سوي ديگر اعمال محدوديت هاي نرم افزاري بجاي سخت افزاري راه حل مناسبي در اين زمينه است، محدوديت هايي مانند زوج و فرد و طرح ترافيك خيلي نتيجه بخش نيست، از اين رو بايد از محدوديت هاي نرم افزاري استفاده كرد كه شامل تامين زيرساخت هاي لازم و بالابردن قيمت سوخت است.
البته نبايد اين موضوع را فراموش كرد كه الگوي ترافيكي در تهران تغيير كرده، به عنوان مثال هم اكنون در شمال شهر وضعيت ترافيك و آلودگي هوا به دليل ساخت وسازهاي نامناسب و حجم بار ترافيكي به خصوص در شب بيشتر شده است.
لزوم تشكيل كميته اي تخصصي
بسياري از رؤساي سازمان هاي درگير با موضوع آلودگي هوا معتقدند براي حل مشكل آلودگي هواي پايتخت بايد كميته اي در سطح عالي به رياست معاون اول رئيس جمهوري و دبيري سازمان محيط زيست تشكيل شود و در آن رؤساي دستگاه ها عضو باشند. از سوي ديگر شوراي نظارتي نيز متشكل از نمايندگان 3 قوه بايد بر عملكرد اين كميته نظارت كنند.
بخش اعظم كار كاهش آلودگي هوا بر عهده وزارتخانه هاي نفت، صنايع كشور و شهرداري است و اگر هر يك از آنها كار خود را انجام ندهند، محيط زيست به عنوان متولي نظارت، اهرمي براي الزام كار به اين بخشها را در اختيار ندارد، لذا تشكيل دادگاه ويژه آلودگي هوا در تهران ضروري است.
از سوي ديگر آخرين برآوردها نشان مي دهد ناجا در جلوگيري از حركت وسايل دودزا پيشرفت محسوسي نداشته است. همچنين در زمينه استانداردهاي زيست محيطي توليد خودروهاي سبك و سنگين كه مرجع آنها سازمان حفاظت محيط زيست و وزارت صنايع است 90درصد و استانداردهاي زيست محيطي توليد موتورسيكلت 100درصد پيشرفت داشته است.
با وجود اينكه معاينه فني توسط شهرداري حدود 80?درصد پيشرفت داشته، اما متاسفانه در بخش جايگزيني خودروهاي فرسوده كه وظيفه وزارت كشور بوده است بسيار نسبت به برنامه عقب هستيم. همچنين در بخش سوخت كه در آن وزارت نفت مكلف شده است نسبت به كاهش گوگرد گازوئيل،  افزايش اكتان بنزين، توليد روغن مناسب و افزايش به كارگيري گاز طبيعي اقدام كند پيشرفت كار هنوز مشخص نيست، اما در زمينه توليد بنزين بدون سرب در سراسر كشور كار 100درصد پيشرفت داشته است.
در بخش بكارگيري اتوبوس هاي گازسوز توسط وزارت كشور و وزارت نفت پيشرفت كار مشخص نيست و همكاري لازم بين وزارت كشور و شهرداري تهران وجود ندارد. از سويي ديگر در بخش ميني بوس هاي گازسوز كه وظيفه وزارت صنايع و سازمان حفاظت محيط زيست بوده  است مكانيزم اجرايي روشني ندارد و در بخش تاكسي هاي گازسوز كه وظيفه وزارت كشور و صنايع است پيشرفت كار مشخص نيست؛ همچنين در بخش جايگزيني تاكسي هاي فرسوده اعتبار خاصي براي آن مشخص نشده است.
توسعه خطوط مترو كه وظيفه وزارت كشور و شهرداري تهران است نيز تنها 30درصد پيشرفت داشته و متاسفانه در بخش مديريت ترافيك و عرضه و تقاضا مديريت يكپارچه وجود ندارد همچنين در زمينه نصب چراغ هاي هوشمند، پاركومتر و اصلاح هندسي معابر به دليل نبود مديريت يكپارچه مشخص نيست چه درصدي از كار پيشرفت كرده است.
همچنين در زمينه پايش زيست محيطي منابع ثابت و موضوعاتي همچون خود اظهاري و... كار 20درصد پيشرفت داشته اما در زمينه آموزش همگاني و تنوير افكار عمومي به دليل نبودن برنامه جامع اطلاع رساني پيشرفت كار محسوس نيست.
متأسفانه در يك سال گذشته حركت جدي در خصوص پيگيري مفاد طرح جامع كاهش آلودگي هواي تهران صورت نگرفته است. از سوي ديگر با اين حركت هاي كند نمي توانيم شاهد كنترل و كاهش آلودگي هوا در تهران باشيم.]]>
</TEXT>
</DOC>
<DOC>
<DOCID>HAM2-851028-128</DOCID>
<DOCNO>HAM2-851028-128</DOCNO>
<ORIGINALFILE>/1385/851028/world/_mycity.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جايگاه معابر شهري در معضلات پايتخت]]>
</TITLE>
<TEXT>
<IMAGE>/1385/851028/world/009195.jpg</IMAGE>
<![CDATA[
گروه شهري_ تهران با داشتن بيش از 8 ميليون جمعيت و 25 ميليون سفر شهري در هر روز، يكي از پرتردد ترين شهرهاي جهان است.
با وجود توسعه ناوگان حمل  و نقل عمومي(اتوبوس ها و ميني بوس ها)و گسترش خطوط خدمات رساني آنها و همچنين ساماندهي تاكسي هاي پايتخت و در كنار آن حضور تعداد زيادي از خودروهاي شخصي كه به عنوان مسافركش ها در شبكه حمل و نقل به صورت خودجوش در حال فعاليت هستند،با مشكلات حمل و نقل روبرو هستيم، اين در حالي است كه هنوز پايتخت از كمبود شبكه اي كه بتواند حمل و نقل تهران را به نحو گسترده پوشش دهد، رنج مي برد و بسياري از شهروندان نيز به دليل نبود يك سيستم جامع در نظام حمل و نقل پايتخت مجبور به استفاده از خودروهاي شخصي اند.
اين واقعيت انكارناپذير است كه ناكارآمدي يا مشكل حمل و نقل تهران، به دليل نبود يك سيستم جامع است كه اين شهر هشت ميليون نفري را به نحو كاملي پوشش دهد.
طول معابر تهران(اعم از معابر بزرگراهي و شرياني)در حدود 2500 كيلومتر است و اين اندازه معابر، شهر 707كيلومتر مربعي تهران را دچار مشكل كرده است. اگر بخواهيم لزوم حمل و نقل مناسب براي 8 ميليون نفر را در اين شبكه ساماندهي كنيم، ناگزير از پيش بيني تردد هاي ويژه با اعمال قانون هاي بازدارنده هستيم.
مهندس حجت الله بهروز، مدير عامل شركت كنترل ترافيك تهران در اين زمينه،  گفت: ارتقاي سيستم هوشمند ترافيك شهري و افزايش بهره وري با سه هدف مديريت تقاضا، روان سازي و ايمني انجام مي شود،  پس قبل از هر كاري بايد به مطالعه معضلات شهري خويش بپردازيم و در اين سه بخش آنها را تقسيم و اولويت بندي كنيم.
به اعتقاد او در بخش روان سازي كه از مهمترين مسائل اتوبان هاست بايد بتوانيم در كوتاه ترين زمان به رفع تنگناهاي ترافيكي بپردازيم.تجربه تونل رسالت به مديريت شهري نشان  داد كه وجود چنين تونل هايي مي تواند رفع كننده تراكم گلوگاه هاي شهر باشد، در حال حاضر رسالت تنها تونل هوشمند كشور است و داراي شاخص  و استانداردهاي  جهاني است، بهروز در اين زمينه مي گويد: در اتوبان هاي ايران به شدت نيازمند چنين تونل هاي هستيم تا در كوتاه ترين زمان، تنگناهاي ترافيكي را رفع كنيم.
مدير عامل شركت كنترل ترافيك تهران، گفت: مطالعات جهاني نشان داده اند كه اگر يك خط بزرگراه مسدود  شود، ظرفيت كاربري اتوبان به نصف كاهش خواهد يافت و در مقابل هر يك دقيقه در ترافيك ماندن، 4 دقيقه بر زمان رسيدن به هدف مي افزايد.
اينجاست كه متوجه اهميت مهم روان سازي اتوبان ها مي شويم البته براي رسيدن به اين هدف نصب دوربين هاي مدار بسته هم ضروري است چون وجود چنين دوربين هايي باعث افزايش امنيت و كاهش تصادفات و در نتيجه مسدود نشدن اتوبان خواهد شد. مسايل و مشكلات ترافيكي در پايتخت زنجيره وار به هم متصل هستند و نمي توان بدون مطالعه، هيچ  كاري را به سرانجام رساند.
يكي از مهم ترين اين شيوه ها، احداث خطوط ويژه بزرگراهي است. با احتساب سرعت 8 كيلومتري اتوبوس هايي كه در حال حاضر در شبكه حمل و نقل فعالند و با توجه به سرعت 25 كيلومتر در ساعت براي پويايي و كارايي بيشتر، شهر تهران نيازمند 200كيلومتر خط ويژه بزرگراهي است.شايد با اين اتفاق بتوان شبكه حمل و نقل عمومي شهر تهران را اندكي با تغيير و تحول بيشتر روبه رو كرد و امكان استفاده شهروندان از آن را فراهم آورد، چرا كه براساس آمار و نگاهي به نظرسنجي هاي به عمل آمده، يكي از بزرگترين مشكلات شبكه حمل و نقل عمومي پايتخت از نظر مردم، نداشتن سرعت كافي ناوگان اتوبوسراني عمومي است.
از سويي تا هنگامي كه فرهنگ استفاده شهروندان از حمل و نقل عمومي دچار تغيير نشود و آنان همچنان براي تردد در شهر از وسايل نقليه شخصي استفاده كنند، مسلماً تهران سايه سنگين راهبندان را همچنان بر خود احساس خواهد كرد.بنابراين، اين تغيير دوسويه شايد بتواند مشكل شهر در حوزه ترافيك را حل كند.
مهندس محمد رئوفي، دبيركل سابق ترافيكي وزارت كشور گفت: در هيچ شهر منطقه اي( كلانشهر)در دنيا ترافيك سنگين در دو جهت مخالف اتوبان به وجود نمي آيد،  اما در تهران به وفور شاهد آن هستيم، اين تصوير قبل از هر چيز نشان دهنده اوج سردرگمي ماست. براي نمونه الان 12 الي 13 سال است كه بحث تهيه طرح جامع ترافيك تهران به تصويب مجلس رسيده اما متاسفانه به هيچ جايي نرسيده ايم، ما نيازمند يكپارچگي مديريتي در تصميمات زيربنايي هستيم.
از سوي ديگر آمارها نشان مي دهد40 درصد از خودروهاي درون تهران به سفرهاي شغلي اختصاص دارند، حدود 48درصد سفرهاي سواره در 24 ساعت شبانه روز، به خروج از خانه و 46 درصد به بازگشت به خانه اختصاص دارد ، اين مسئله گوياي اين واقعيت است كه سيستم حمل و نقل شهري كمتر مورد استفاده قرار مي گيرد كه در صورت عدم استفاده از اتوبوس شهري برابر با افزايش 3 الي 4 برابر خودروي شخصي است.
محمد رئوفي در اين مورد افزود: سهم حمل و نقل عمومي با احتساب تاكسي كه هيچ جاي دنيا تاكسي جزء سيستم حمل و نقل عمومي نيست حدوداً 40 درصد است كه حجم مقرر شده در برنامه بودجه سال 84 به
75 درصد ارتقاء يابد، اما متاسفانه با آن كه بودجه هم به آن اختصاص يافته هنوز هيچ كاري در اين خصوص انجام نشده است.
البته در كنار انجام كارهاي زيربنايي و توسعه حمل و نقل، توجه به نكاتي ديگر چون سخت گيري قانوني و ارتقاء سطح فرهنگ مردم نيز بايد مورد توجه قرار گيرد.
از سوي ديگر ارتقاي سيستم حمل و نقل شهري باعث صرفه جويي اقتصادي مي شود، اگر به استاندارد جهاني سيستم حمل و نقل شهري دست يابيم ديگر نيازمند ساختن پاركينگ هاي بيشتر در بهترين نقاط شهر كه داراي زمين هاي مرغوبي است، نيستيم. از ديگر سو با كاهش خودروهاي شخصي نياز به ساخت خيابان هم به شدت كاهش مي يابد، جالب اينكه بدانيم از مجموع كل پاركينگ هاي سطح تهران تنها يك سوم ظرفيت آنها مورد استفاده قرار مي گيرد. 50 درصد ترافيك تهران، به خودروهاي تك سرنشين اختصاص دارد كه با ادامه چنين روندي تا سال 1390 تهران به شهري براي عبور ماشين ها تبديل خواهد شد و قابل زيست نخواهد بود.
مهندس مهدي صفري مقدم، مدير كل طرح و برنامه ريزي  معاونت حمل و نقل و ترافيك شهرداري تهران، با اعلام اين مطلب گفت: در رفع بحران ترافيك كه آن هم تنها درصدي مورد توجه قرار گرفته، مهمترين مسئله شهري يعني زيست محيطي به فراموشي سپرده مي شود.
با افزايش اتوبان و جاده جداي از ترغيب مردم به خريد بيشتر ماشين، باعث افزايش شديد آلودگي هوا و ديگر مسايل زيست محيطي مي شويم، اما با افزايش و ارتقاء سطح ناوگان حمل و نقل عمومي جداي از حل مشكل ترافيك از آلوده تر شدن شهر پرهيز كرده ايم.
اين واقعيتي تلخ است كه در شهر هاي بزرگ كشور سيستم حمل و نقل شهري در بدترين شرايط قرار دارد و كمترين بودجه به آن اختصاص داده مي شود، متاسفانه بايد گفت بيشتر افرادي هم كه سوار اتوبوس و مترو مي شوند به دليل توان اقتصادي پايين است و در صورتي كه هر كدام از آنها نيز از توان اقتصادي خوبي برخوردار بودند،  خودروي شخصي تهيه مي كردند.]]>
</TEXT>
</DOC>
<DOC>
<DOCID>HAM2-851028-129</DOCID>
<DOCNO>HAM2-851028-129</DOCNO>
<ORIGINALFILE>/1385/851028/world/_mycity.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پاياني پس از 8 سال مدرسه سازي
جاودانه در ميان شكوفه ها]]>
</TITLE>
<TEXT>
<IMAGE>/1385/851028/world/009198.jpg</IMAGE>
<![CDATA[
مهرداد مشايخي: ميهن اسلامي ما همواره مديون ايثار و فداكاري هاي مردان و زنان مومن و وارسته اي است كه با بذل جان و مال خود در امر مقدس مدرسه سازي در تلاش مستمرند و نامشان در عرصه تعليم و تربيت مي درخشد.
آنان بدون هيچ چشمداشتي در خدمتگزاري به فرزندان اين مرز و بوم از هيچ تلاشي فروگذار نكرده اند و بناهاي ماندگاري كه بنيان نهاده اند محلي براي كسب دانش و معرفت نسل آينده كشور است.
فقدان انساني مومن و وارسته، خيري خيرانديش و نيك نهاد از جامعه خيرين مدرسه ساز كشور، مرحوم شادروان غلامرضا مرداني آذري كه در عمر شريف خود مدارس بسياري را براي فرزندان اين مرز و بوم احداث نمود، باعث غم و اندوه فراوان اينجانب و جامعه فرهنگي و خيرانديش كشور گرديد....
وزير آموزش و پرورش
اگر چه در سه دهه پس از انقلاب اسلامي تلاش شد تا بيسوادي از بين رفته و كمبود امكانات آموزشي تا حدودي رفع شود، اما هنوز هم بسياري از نقاط كشور از اولين امكانات آموزشي محرومند. علاوه بر كمبود فضاي آموزشي در برخي از مناطق، بسياري از مدارسي كه در اختيار آموزش و پرورش قرار دارد استيجاري است و هر سال ممكن است با تصميم صاحب ملك از اختيار آموزش و پرورش و در واقع دانش آموزان خارج شود. در چنين شرايطي وجود گروه بزرگ خيرين مدرسه ساز براي هر كشوري در شرايط كشور ما نعمت ارزشمندي است. خانواده 16هزار نفري خيرين مدرسه ساز كه امروز بزرگترين انجمن غيردولتي كشور(ngo)را تشكيل مي دهد، چهل روز است كه داغدار درگذشت يكي از پرتلاش ترين اعضاي خود است. از چهل روز پيش تاكنون اخبار مربوط به قتل غلامرضا مرداني آذري جسته و گريخته در صفحات حوادث روزنامه ها به چشم مي خورد، در حالي كه به گفته حسين حيدري، يكي از خيرين مدرسه ساز، بزرگترين حادثه در مورد او زندگي  اش است؛ نوار تصاوير پر افتخاري كه وقتي به پايان رسيد آموزش و پرورش، از وزير گرفته تا دانش آموزان را واداشت تا به احترامش از جاي برخيزند.
غلامرضا مرداني آذري كه از سال 76 تا هنگام مرگ، يعني تا 80 سالگي به همراه دو برادرش به مدرسه سازي مشغول بود و بيش از 35ميليارد تومان در اين راه هزينه كرد، ثروت را در دستان خود امانت خداوند مي دانست. او تعهد كرده بود كه تا 150 ميليارد تومان صرف مدرسه سازي كند. حيدري در مورد او مي گويد: بيش از آنكه از خدمات او به فرهنگ و ادب كشور گفته شود بايد از فروتني و مردمداري اش گفت، از اخلاق نمونه او كه باعث مي شد بسياري از كارهاي خير را پنهان از چشم مردم انجام دهد بجز مدرسه سازي كه نمي توان پنهانش كرد.
مرتضي حاجي، وزير سابق آموزش و پرورش نيز در مورد او مي گويد: هر جا بحث خير بود پيشقدم بود و در مدرسه سازي بي مهابا وارد عمل مي شد. او نذر داشت كه درآمدش را خرج مدرسه سازي كند و همين كار را هم كرد. سال 78 در مراسم تكريم از خيرين، دختر 7 ساله كر و لالي روي سن رفت تا پيامي بدهد. وقتي مربي كودك حرف هاي او را ترجمه كرد و گفت كه ديوار سكوت بلند است. شما اين ديوار را بشكنيد اشك از چشمان مرداني آذري جاري شد، روي سن رفت و همان جا وعده داد به خاطر حرف هاي آن كودك يك مجتمع آموزشي براي كودكان استثنايي در تبريز بسازد. بلافاصله پس از پايان آن مراسم، كلنگ مجتمع را به زمين زد و 1 ميليارد و 500 ميليون تومان هم براي آن هزينه كرد.
محمدرضا حافظي، رئيس جامعه خيرين مدرسه ساز كشور مي گويد كه حركت غلامرضا مرداني آذري باعث تكاپوي بيشتر بين خيرين مي شد. او در سراسر كشور بيمارستان ها و فضاهاي آموزشي بسياري ساخت و خوشحالم كه فرزندان او نويد دادند كه راه او را ادامه مي دهند.]]>
</TEXT>
</DOC>
<DOC>
<DOCID>HAM2-851028-130</DOCID>
<DOCNO>HAM2-851028-130</DOCNO>
<ORIGINALFILE>/1385/851028/world/_mycity.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
نتايج ساده]]>
</TITLE>
<TEXT>
<IMAGE>/1385/851028/world/009192.jpg</IMAGE>
<![CDATA[
گروه شهري_ نگاهي به يك نظرسنجي پيرامون استفاده شهروندان از حمل و نقل عمومي و ناوگان اتوبوسراني شايد در بردارنده واقعيت هايي باشد كه مشكلات ترافيكي تهران را رقم زده است و با توجه به آنان بتوان گامي مؤثر در حل آن برداشت.
حدود 2/60 درصد پاسخگويان به اين نظرسنجي زن بوده اند و 8/39 درصدشان را نيز مردان تشكيل داده اند. از نظر سني نيز تنها 6/7 درصد از پاسخگويان زير 20 سال بوده اند و بيشترين درصد پاسخگويان، افرادي بوده اند كه بين 20 تا 30 سال داشته اند و افرادي كه در سنين 30 تا 40 سال بوده اند، 3/28 درصد از پاسخگويان را تشكيل مي دهند و تنها 6/17 درصد پاسخگويان بين 40 تا 50 سال داشته اند و در حدود 6/7 نيز بين 50 تا 60 سال و همين تعداد نيز پاسخگويان بالاي 60 سال را تشكيل داده اند.
براساس اين پژوهش 5/60 درصد از افراد شركت كننده در اين نظرسنجي از وسايل نقليه عمومي استفاده مي كنند و 5/39 درصد از آنها نيز با وسايل شخصي فردي در سطح شهر تهران تردد مي كنند. 3/61 درصد از آنها با اتوبوس مسافرت مي كنند و تنها 7/38 درصد از آنها با وسايلي نظير تاكسي يا مسافركش شخصي و يا با مترو مسافرت مي كنند.
از افرادي كه در اين نظرسنجي شركت كرده اند و از اتوبوس به عنوان وسيله حمل و نقل استفاده نكرده اند، دليل عدم استفاده پرسيده شد. دلايل عدم استفاده پاسخگويان از اتوبوس، بدين شرح است:
50 درصد از افرادي كه از اتوبوس استفاده نمي كنند به دليل كمبود تعداد اتوبوس ها و شلوغي آنهاست. 5/17 درصد از افراد به دليل اتلاف وقت و عدم دقت در سرويس دهي اتوبوس ها از آن استفاده نمي كنند.
14 درصد از افراد نيز به خاطر نبودن خط اتوبوس در مسيرشان امكان استفاده از آن را ندارند و 3/10 درصد از افراد نيز سرعت پايين اتوبوس ها و فرسودگي شان را دليلي مي دانند تا از آن استفاده نكنند و برخي ديگر از افراد نيز به دليل كهولت سن از استفاده از اتوبوس براي حمل و نقل درون شهري منصرف شده اند.از افرادي كه در اين نظرسنجي شركت كرده اند، از مزاياي اتوبوس ها نيز پرسيده شده است. بيش از 9/43درصد از افراد يكي از مهم ترين مزاياي اتوبوس ها را ارزان بودن آنها مي دانند. 4/11 درصد از افراد نيز آنها را در كاهش ترافيك بسيار مؤثر مي دانند و در حدود 8/15 درصد پاسخگويان نيز استفاده از مسير خط ويژه را داراي اهميت دانسته و 14 درصد آنها امنيت اتوبوس ها را مهم تلقي مي كنند و برآن تأكيد دارند. در حدود 3/4 درصد از پاسخگويان نيز به مسايلي ديگر به عنوان مزيت اشاره مي كنند.اما مهم ترين يافته از اين پژوهش پيشنهادهايي است كه افراد شركت كننده در اين نظرسنجي براي بهبود خطوط اتوبوسراني مطرح مي كنند.5/67 درصد از افراد شركت كننده در نظرسنجي، يكي از مهم ترين عواملي كه در بهبود نحوه خدمات رساني اتوبوس ها و ترغيب بيشتر مردم براي استفاده از آن را افزايش تعداد اتوبوس مي دانند. بيشترين تعداد افراد كه در حدود 5/67 درصد را تشكيل مي دهند، بر افزايش تعداد اتوبوس ها به عنوان يك پيشنهاد تأكيد دارند. 5/7 درصد از افراد نيز ايجاد خطوط بيشتر را راهكاري مناسب در ارايه خدمات اتوبوسراني تهران مي دانند. همچنين 6/5 درصد نيز افزايش خط ويژه را عاملي مهم مي دانند و نيز 3/11 درصد هم افزايش امكانات را دليلي بر ترغيب شهروندان براي استفاده بيشتر از اتوبوس ها عنوان مي كنند.]]>
</TEXT>
</DOC>
<DOC>
<DOCID>HAM2-851028-131</DOCID>
<DOCNO>HAM2-851028-131</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[شهروندي، از احساس تا تعلق]]>
</TITLE>
<TEXT>
<IMAGE>/1385/851028/world/009132.jpg</IMAGE>
<![CDATA[
 نسترن كبيري
تنها استقرار فيزيكي در شهر، معادل واژه شهروند نيست. شهروند بايد در نقش هاي مشاركتي مديريت بهينه شهر ايفاگر نقش و مسئوليت باشد. او بايد نسبت به سازه هاي مسكوني، مكان هاي مشهود شهري و حتي هواي نامرئي شهر احساس تعلق و وظيفه نمايد. شهروند پويا با تعامل خويش، كلانشهر را به سمت آرمانشهر سوق مي دهد و موجب اعتلا و شكوفايي آن مي شود. آيا احساس شهروندي به معناي اصيل خود، در شهرهاي ما جاريست؟ يا شهرنشينان توده وار ميان خانه و محل كار در ترددند و توجه كمتري به كالبد شهري دارند. مهاجريني كه نمي خواهند طعم شهروندي را بچشند، كلانشهرها را محاصره كرده اند. آنها خود را بومي كلانشهر مي دانند و فقط در آن اقامت گزيده اند. امواج مهاجران از شهرهاي كوچك براي فرصت هاي شغلي بهتر به متن كلانشهرها پرتاب مي شوند. آنها در شهر يا روستاي كوچك خود كمترين اصطكاك را با قانون داشته اند و يك باره خود را در كلانشهري مي بينند كه زندگي در آن هم جهت با قانون است. پرداخت عوارض شهرداري و ماليات براي آنها دشوار است. هر اندازه كه پروژه هاي فرهنگي- تفريحي شهرداري ها نمود بيشتري داشته  باشد و تغيير سيماي شهر جلوه اي با شكوه تر يابد پرداخت هزينه هايي كه به نوعي به خود شهروندان بازمي گردد؛ چندان دشوار نيست. اگر پرداخت ماليات برابر با رفاه ملموس باشد؛ شهروندان پرداخت آن را وظيفه خويش مي دانند. در لحظه اي كه منفعت هاي فردي در ظاهر با روح قانون جمعي در تضاد باشد؛ قانون گريزي متولد مي شود و شهروندان مستمع آزاد صداي قانون را نمي شنوند و بعضي از شهروندان قانون را كالايي لوكس مي داند كه براي ديگران وضع شده است و ديگران براي عمل به آن مقدم هستند. در جامعه ما هنوز نياز به قانون در بطن اجتماعات شهري نهادينه نشده است.
آنها مي خواهند در محيط محله و خانه فارغ و رها از هر مسئوليتي در كنار ديگر اعضاي خانواده به آرامش برسند.
از سويي ديگر اجراي طرح مكانيزاسيون جمع آوري زباله به مشاركت شهروندان نيازمند است. طرح تفكيك زباله از مبدأ، نصب مخازن دوقلوي پسمانده تر و خشك، كلانشهر تهران را پله پله به رعايت مسائل زيست محيطي نزديك تر مي كند، شهروندان تهراني با قرار دادن زباله ها داخل مخازن و نه در مجاورت آن، براي اين طرح بزرگ، گامي كوچك برمي دارند. طرحي كه مشاركت در آن به ارتقاء استانداردهاي بهداشتي پايتخت كمك خواهد كرد. متأسفانه مقاومت در برابر قانون به خرده فرهنگ برخي طبقات اجتماعي بدل شده است.
تا جايي كه بعضي ها جا گذاشتن قانون را نشانه هوش و ذكاوت دانسته و آن را با تفاخر براي ديگران نقل مي كنند. با پيشينه تاريخي و تمدن بلند آوازه ايران، سهل انگاري در برابر قانون ريشه در آداب و رسوم گذشتگان ندارد. پس به چه علت قوانين راهنمايي و رانندگي ناديده گرفته مي شود؟
از منظري ديگر با گسترش كلانشهرها فاصله هسته اوليه تا اقصي نقاط شهر هر روز بيشتر مي شود. سفرهاي درون شهري، زمان را از شهروندان مي دزدد و شهروندان براي صرفه جويي در وقت قانون را ناديده مي گيرند و با پس انداز كردن دقيقه ها جان خود و ديگران را به خطر مي اندازند. روزانه در تهران 15 ميليون سفر درون شهري انجام مي شود. اين سفرها علاوه بر بار ترافيكي، نفس شهر را هم آلوده مي كند.
خودروهاي سبك 50 درصد از منابع آلاينده را شامل مي شود. خودروهاي تك سرنشين حتي در روزهاي بحراني وارونگي هوا در شهر تردد مي كند و اين مسأله غير از وجدان خفته شهروندان نامي ندارد. در حالي كه 80 درصد خودروهاي شخصي ضوابط زيست محيطي را رعايت نمي كنند و فقط 20 درصد خودروهاي پايتخت، پاك هستند؛ مشاركت شهروندان در فصل سرما اجتناب ناپذير است.
شهرونداني كه با استفاده غيرضروري خودروي شخصي، هوا را براي خود و ديگران به سموم مختلف مي آلايند. بدون توجه به اين مسأله كه هواي شهر متعلق به همه شهروندان است و دود غليظي كه يك خودروي شخصي توليد مي كند؛ در ميان همه شهروندان حتي سرنشينان آن خودرو به نسبت مساوي تقسيم مي شود. رعايت حقوق ديگران بر مبناي ارزش هاي ديني و فرهنگ عمومي نياز جامعه شهرنشين امروز است.
جامعه اي كه به مرور در حال شكل گيري است و آرام آرام طعم خرده فرهنگ هاي شهري را مي چشد. شايد واژه شهروند در ميان كتاب ها و روزنامه ها غريبي نكند اما در متن جامعه هنوز مهماني ناخوانده است.]]>
</TEXT>
</DOC>
<DOC>
<DOCID>HAM2-851028-132</DOCID>
<DOCNO>HAM2-851028-132</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[به جاي ادغام ادارات منابع طبيعي
طرح هاي توسعه را براي حفظ منابع طبيعي پايدار كنيم]]>
</TITLE>
<TEXT>
<IMAGE>/1385/851028/world/009141.jpg</IMAGE>
<![CDATA[
وقتي اطلاع پيدا كردم، قرار است ادارات منابع طبيعي در وزارت جهاد كشاورزي ادغام شود، دچار تعجب شدم. نخست آن كه به دليل قرار گرفتن زمين در بورس دلالي، اكنون اراضي كشور به ويژه زمين هاي آباد و حاصلخيز بيش از هر زمان ديگري در معرض معاملات دلالي قرار گرفته است و اين تهديد بيشتر متوجه اراضي كوهستاني، باير و مراتع و جنگل ها است.
به تجربه نيز ثابت شده است كه ادارات منابع طبيعي به دليل حضور نيروهاي كارشناسي خبره و دلسوز و متعهد، به مثابه سنگري مقاوم در برابر بعضي طمع ورزي ها با هدف چنگ اندازي به اراضي جنگلي و مراتع ايستاده اند كه در مواردي به قيمت جان رئيس اداره هم تمام شده است. همچنان كه سال گذشته، رئيس يكي از ادارات منابع طبيعي شمال كشورمان، مظلومانه توسط باندهاي زمين خوار به شهادت رسيد. اگر هدف دولت محترم، حفاظت از منابع طبيعي كشور مي باشد كه هدف بايسته اي است بايد در جهت تقويت ادارات منابع طبيعي گام برداشته شود. اما اگر بنا به برخي تعبيرها، ادارات منابع طبيعي مانعي بر سر راه توسعه ناموزون و ناپايدار شناخته مي شوند كه با ادغام آنها در يك وزارتخانه ديگر، مشكلات زيادي بر مسايل كنوني ناشي از توسعه ناموزون در كشور ايجاد خواهد شد.
متأسفانه نگرش يك سويه در زمينه اجراي طرح هاي عمراني و ناديده انگاشتن اهميت منابع طبيعي تاكنون خسارات بسيار سنگيني را متوجه مملكت ما نموده است. فرسايش سريع خاك، از بين رفتن پوشش گياهي و آلودگي وسيع رودخانه ها از جمله اين پيامدهاست. پيشنهاد مي كنم به جاي ادغام ادارات منابع طبيعي در وزارت جهاد كشاورزي، توسعه در تمامي سطوح در كشور از طريق تعامل و مشاوره با كارشناسان ادارات منابع طبيعي و محيط زيست سمت و سويي پايدار پيدا كند. مسلماً از اين رهگذر منافع عمده اي نصيب مردم ما و نسل هاي آينده خواهد شد. جاي دريغ است كه ادارات منابع طبيعي نمي توانند، استدلال هاي بجاي خود را مبني بر حفظ منابع طبيعي كشور در بستر توسعه پايدار به آگاهي مجريان طرح هاي كلان مملكتي برسانند. در اينجا از كميسيون هاي مربوطه به ويژه كميسيون كشاورزي مجلس شوراي اسلامي تقاضا مي كنم به اين مسئله مهم عنايت داشته باشند و براي بقاي ادارات منابع طبيعي و ذخيره بزرگ و ارزشمند كارشناسان با تجربه اين ادارات اهتمام ورزند. مبادا، در مقطع زماني ديگري با خسارات انباشته جديدي بر نبود ادارات منابع طبيعي و نقش ارزنده كارشناسان آن، اسف بخوريم.
كاميار حصاري]]>
</TEXT>
</DOC>
<DOC>
<DOCID>HAM2-851028-133</DOCID>
<DOCNO>HAM2-851028-133</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[سقوط قيمت سيم كارت و دغدغه بازنشستگان]]>
</TITLE>
<TEXT>
<IMAGE>/1385/851028/world/009129.jpg</IMAGE>
<![CDATA[
چندي پيش وقتي اعلام شد كه آموزش و پرورش براي دسترسي راحت تر كاركنان به تلفن همراه، رأساً نسبت به ثبت نام علاقه مندان اقدام مي كند و ترتيبي اتخاذ شده كه مبلغ مربوطه نيز طي دو قسط پرداخت گردد؛ به قول معروف قند توي دلمان آب شد.
اما حال كه مطلع شديم زمان تحويل سيم كارت ما، جمعي از بازنشستگان آموزش و پرورش ارديبهشت ماه سال 1386 مي باشد، مي شنويم و مي خوانيم كه بهاي سيم كارت در بازار آزاد به سيصد هزار تومان رسيده است.
براي جلوگيري از ضرر بيشتر مراجعه و اعلام انصراف نموديم تا بلكه پولمان را پس بگيريم، اما گفتند كه از مهلت مقرر گذشته و اعاده مبلغ امكان پذير نيست.
در حالي كه شركت مخابرات اعلام كرده بود تا يك ماه قبل از زمان تحويل نيز امكان انصراف وجود دارد. به هر حال به مصداق:
از طلا گشتن پشيمان گشته ايم
مرحمت فرموده ما را مس كنيد
راه حلي را پيش پاي ما نهيد تا ضرر بيشتري متوجه ما نشود...
فرزانه رشيديان و جمع ديگري از بازنشستگان آموزش و پرورش]]>
</TEXT>
</DOC>
<DOC>
<DOCID>HAM2-851028-134</DOCID>
<DOCNO>HAM2-851028-134</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[سخن اولدر تجليل از يك اقدام فرهنگي
علامه جعفري و تعهد ما]]>
</TITLE>
<TEXT>
<IMAGE>/1385/851028/world/009135.jpg</IMAGE>
<![CDATA[
...دوتا از مسئولين مدرسه حاضر شدند هزينه تحصيل علامه جعفري و برادرش را بپردازند تا آنها ترك تحصيل نكنند. بعد از خواندن اين جمله بغض گلويم را گرفت، مرحبا گفتم به چنين انسان هاي شريفي.
بالاخره كتاب به پايان رسيد خواستم كتاب علامه را با يكي از كتاب هاي سبد كه در بغل صندلي  ها نصب شده عوض كنم ناگهان راننده خطاب به من گفت: آقا ديگر آخر ايستگاه است پياده شو از مسير پيچ شميران تا ميدان قدس را نفهميدم در عرض چند دقيقه كه هر روز حرص ترافيك را مي خوردم طي كردم.
من از اتوبوس پياده شدم. در طول روز گاه به علامه، گاه به مجري طرح كتاب همشهري فكر مي كردم. با خودم مجري را تحسين مي كردم كه با چه فكر جالبي اين طرح خوب فرهنگي را در كلان شهر تهران اجرا كرده اند، زياد سرتان را درد نياورم بعد از پايان كار روزانه خوشبختانه باز هم همان اتوبوس نصيب من شد.
در طول صف در اين فكر بودم كه اين دفعه چه كتابي نصيب من خواهد شد، متأسفانه بعد از ورود به اتوبوس با صحنه عجيبي روبه رو شدم در اين فكر بودم كه صبح سبدها پر از كتاب بود كه من سعي مي كردم از ميان آنها يكي را انتخاب كنم اما حالا سبدها خالي بودند.
از آن خاطرات مدتي مي گذرد اما مثل آنكه دفعه آخري بود كه آن صحنه را ديدم. از آن پس فقط اين جمله را مي بينم مسافر گرامي لطفاً پس از خواندن، كتاب ها را از اتوبوس خارج نفرماييد اي كاش همه مسافران اين گفته را به گوش جان مي سپردند.
سعيد قاسمي]]>
</TEXT>
</DOC>
<DOC>
<DOCID>HAM2-851028-135</DOCID>
<DOCNO>HAM2-851028-135</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[به خاطر سال هاي سخت خدمت]]>
</TITLE>
<TEXT>
<IMAGE>/1385/851028/world/009138.jpg</IMAGE>
<![CDATA[
وزارت آموزش و پرورش به مثابه مهم ترين و زيربنايي ترين نهادهاي اجتماعي است كه آينده سازان اين مرز و بوم در زيرمجموعه هاي آن تربيت مي شوند. در اين نهاد مقدس و مهم، بايد به معلم، بهاي كافي داده شود، زيرا شالوده آموزش و پرورش را معلمان رقم مي زنند(منظور معلم و دبير به طور اعم است). نگارنده قصد ندارم در اين نوشتار وارد چند و چون قضايا  شوم و قصد هم ندارم از لحاظ منزلت و جايگاه معلمان و موقعيت زيستي و رفاهي آنان، معلمان خودمان را با معلمان ديگر كشورهاي جهان مقايسه كنم. اما صريح بايد بگويم كه در سامانه آموزش و پرورش، عدالت آن چنان كه بايد در حق معلمان اجرا نمي شود. به عنوان نمونه مي توان به وضعيت ارتقاء معلمان اشاره كرد.
من به عنوان يك معلم 20 سال و اندي در كلاس هاي 65 حتي 92 نفره تدريس كرده ام، آن هم در مناطق محروم و مناطق جنگ زده كشور، در شرايطي كه گرماي هوا به 50 درجه و يا بالاتر مي رسيد و در فضاهاي تنگي به نام كلاس با كمترين امكانات كه گاهي احساس مي كردم چشمانم در حال پخته شدن است! به هر حال بعد از 19 سال به تهران منتقل شدم و لابد به خاطر انتقالي بودن بايد به يكي از محله هاي محروم در جنوب شهر مي رفتم. كما اين كه از سال 1379 تاكنون در منطقه 18 سرگرم خدمت هستم. صريح بايد اشاره كنم، برخي از مديران جوان مدارس همواره از پذيرفتن نيروهاي باسابقه امتناع مي ورزيدند و يا گاهي مدارس تحت اين قبيل مديريت ها به كلني هاي كوچكي تبديل مي شد كه هر كسي را مجال راه يافتن به آنها نبود. پس از دو سال تدريس در چنان شرايط دشواري به علت فشارهاي روحي و جسمي، طبق نظر پزشك معالجم از كار تدريس كناره گرفتم و به گروه هاي آموزشي پيوستم و اكنون در گروه هاي آموزشي به صورت تمام وقت فعاليت دارم، اما با 25 سال سابقه و تحمل سخت ترين شرايط تدريس در كلاس هاي پر از جمعيت، اكنون علاوه بر حذف سختي كار، ارتقاء هم نمي گيرم! و اين مسئله مبتلابه ساير همكارانم در اين گروه هاي آموزشي است.
در پايان اين نوشتار چند پيشنهاد ارائه مي كنم كه اميدوارم در جهت بهبود وضعيت هاي دشوار، مفيد افتد:
1 - به كساني كه بيش از نيمي از سنوات خدمت خود را به تدريس اشتغال داشته اند ارتقاء تعلق بگيرد، زيرا ارتقاء بهاي تجربه است.
2 - از دبيران مجرب براي ارتقاء كيفي در گروه هاي آموزشي استفاده شود، زيرا مهارت و كارآيي آنها مدارس منطقه و گاه فرامنطقه را پوشش مي دهد، نه تنها يك مدرسه را و اگر به ديده انصاف بنگريم، اعضاي گروه هاي آموزشي در اصلاح شيوه هاي آموزشي و ايجاد رقابت سالم بين همكاران نقش اساسي داشته اند.
3 - براي معلماني كه در مناطق محروم كار مي كنند و از بسياري امكانات محروم اند، امتيازاتي در نظر گرفته شود.
در ارتقاء معلمان از شيوه هاي متكي به اعمال سليقه جلوگيري شود و همچنين، شرايطي مهيا گردد كه صرفاً بنا به خواست برخي از مديران، معلمان با تجربه و كارآمد مازاد بر نياز شناخته نشوند و از ارتقاء محروم نمانند.
ث- ن- تهران]]>
</TEXT>
</DOC>
<DOC>
<DOCID>HAM2-851028-136</DOCID>
<DOCNO>HAM2-851028-136</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[از ميان نامه ها و پيام ها]]>
</TITLE>
<TEXT>
<![CDATA[برنامه مفيد تلويزيوني
نمايش فعاليت هاي پليس بزرگراه ها در برخورد قاطع با رانندگان متخلف به ويژه عاملان سرعت غيرمجاز، اثرات اجتماعي بسيار خوبي دارد. اميدوارم مجازات اين گونه رانندگان تشديد شود تا شاهد تخلفات خطرناك آنها در بزرگراه ها نباشيم و امكان  پخش اين برنامه در سطح گسترده تر از شبكه هاي سيما فراهم گردد.
فرخنده سيفي نژاد- دماوند
در انتظار كارت شناسايي خودرو
حدود 4 ماه پيش خودرويي خريداري كردم كه در دفترخانه رسمي نيز سند به نام شد. اما كارت شناسايي خودرو كه مي بايست از طريق راهنمايي و رانندگي، ارسال مي شد هنوز پس از گذشت 4 ماه به دستم نرسيده است و با پيگيري هاي مكرر نيز هنوز به نتيجه نرسيده ام.
حسن مددي- تهران
بخاري استاندارد نصب كنيد
@ وقوع حادثه آتش سوزي مجدد در يكي از مدارس استان لرستان، ضرورت توجه بيشتر به ايمني مدارس و همچنين به كارگيري و نصب بخاري هاي استاندارد را گوشزد مي كند. اميدوارم متمكنين و افراد خير هر منطقه، آموزش و پرورش را در اين راه كه مساوي با حفظ جان دانش آموزان است و پاداش دنيوي و اخروي دارد ياري بدهند.
خداكرمي- شاهرود
پس از 10 ماه
اسفندماه سال گذشته با پرداخت مبلغ مورد نظر براي خريد يك خط تلفن همراه ثبت نام كردم. پس از گذشت 10 ماه هنوز سيم كارت تحويل نشده ضمن آن كه با وجود اعلام انصراف اينجانب از خريد، هنوز نسبت به بازپس دادن مبلغ پرداخت شده، اقدام نشده است.
خطيبي- تهران
وقتي باغها نابود شدند
خطر آلودگي هوا در مشهد بسيار جدي است. از وقتي كه دلالان به معاملات وسيع اراضي اطراف مشهد دست زدند و باعث نابودي تعداد زيادي از باغ ها شدند، اين خطر محسوس بود و بايد از همان موقع با تخلفات برخورد مي شد و اكنون كه خطر آلودگي هوا تشديد شده، انتظار اقدام سريع تر داريم.
خديجه كمالي- مشهد
پله برقي
با توجه به آمد و شد عده زيادي از شهروندان از پل عابر پياده واقع در بزرگراه جلال آل احمد، روبه روي مدرسه نظام مافي و مجتمع آموزش و پرورش، پيشنهاد مي كنم اين پل به پله برقي مجهز گردد تا برخي عابران كه قادر به استفاده از پله نمي باشند، خطر عبور از عرض بزرگراه را به جان نخرند.
ع.ي- يك شهروند از تهران
مكان يابي غيراصولي براي مركز پاتولوژي
يكي از مراكز بزرگ پاتولوژي تهران كه قبلاً در خيابان آبشار، روبه روي پارك ساعي قرار داشت، دست اندركار جابه جايي به خيابان توانير، رهسپاران، خيابان چهل شاهد است. در اين محله به دليل بن بست بودن خيابان ها، نبود فضاي كافي براي دفع پساب  يا پارك  خودرو، امكان استقرار چنين واحدهايي وجود ندارد و مسائل و پيامدهاي زيادي خواهد داشت. از شهرداري محترم تهران تقاضا دارم ضمن بررسي مشكلات فوق، رسيدگي نمايند.
سيما تولايي- تهران
حوادث رانندگي و مسئوليت شركت ها
براي جلوگيري از تكرار حوادث رانندگي ناگوار در جاده ها، در وهله اول شركت هاي مسافري بايد رانندگان ماهر و باتجربه را به خدمت بگيرند و از لحاظ تجهيزات و ايمني نيز حداقل استانداردها را داشته باشند. بنابراين در صورت وقوع حادثه رانندگي كه ناشي از عدم توجه به دو مورد اساسي فوق باشد، بايد نام شركت در رسانه ها اعلام شود و در صورت تكرار حادثه، مجوز شركت لغو گردد.
رضا رضايي پاليز- كرمان
اول حمل ونقل عمومي...
برنامه خودروسازي در ايران بايد به سوي توليد خودروهاي تأمين كننده حمل ونقل عمومي مثل اتوبوس هدايت شود. توليد انبوه خودروهاي سواري زماني كه امكان صادرات آنها وجود ندارد، براي شهرها مشكل ايجاد مي كند و باعث سنگيني ترافيك و آلودگي هوا مي گردد.
ترابي- مشهد
براي جلوگيري از فروش مواد مخدر
در منطقه 18 تهران، شهرك ولي عصر، 18متري ياسر خريدوفروش مواد مخدر گاهي انجام مي گيرد. با توجه به وجود چند مدرسه(دبستان و راهنمايي)در اين محل، بهتر است اقدامات لازم براي متوقف ساختن چنين فعاليت هاي زيان باري به عمل آيد.
شيرين قاسمي- تهران
امكانات براي شهرهاي كوچك
اگر در شهرهاي كوچك امكانات آموزشي، دانشگاهي، درماني و رفاهي فراهم شود، دليلي براي مهاجرت مردم به شهرهاي بزرگ و مشكلات و پيامدهاي آن وجود ندارد. يكي از وجوه عدالت اجتماعي در مملكت ما همين است كه هنوز به آن توجه كافي نشده است.
رستم سهرابي - ارسنجان
كمبودهاي جايگاه سوخت گاز
@ در بزرگراه حكيم، نبش شهرك والفجر، يك جايگاه سوخت cng وجود دارد كه از نظر وسعت، بسيار گسترده مي باشد اما تنها با چهار عدد پمپ تجهيز شده كه اين تعداد نيز فقط دو تاي آنها سرويس  مي دهند و ساعت كار آنها نيز تا ساعت 20 مي باشد. اين در حالي است كه در نزديكي آن منطقه، جايگاه سوخت گازي ديگري وجود ندارد. از مسئولان تقاضا مي شود نسبت به نصب پمپ هاي بيشتري در اين جايگاه اقدام شود.
احمد متين دوست- تهران
درخواست اصلاح هندسي
به نظر مي رسد هنگام احداث بزرگراه حكيم، جهت كاهش هزينه ها يا تسريع در اجراي طرح، خاكبرداري كافي در محل قطعه شمال خيابان نصر انجام نشده است، لذا بزرگراه در اين محل داراي شيب بسيار تندي شده كه موجب تصادفات زياد و مصرف سوخت بالا براي خودروها شده است. اصلاح هندسي اين نقطه از نظر مهندسي و شهرسازي، هنوز هم امكان پذير است.
مسعود جليلي- تهران
كمك به واحدهاي توليدي
روزگاري واحدهاي صنعتي براي شهر كوچك خرم دره در استان زنجان رونق اقتصادي به همراه آورده بود اما تعدادي از اين واحدها به علت مشكلات اقتصادي متوقف شده اند. شايسته است براي فعال ساختن واحدهاي توليدي كه اساس اقتصاد مملكت است، جديت به عمل آيد.
ع.س.كلانتري- خرم دره]]>
</TEXT>
</DOC>
<DOC>
<DOCID>HAM2-851028-137</DOCID>
<DOCNO>HAM2-851028-137</DOCNO>
<ORIGINALFILE>/1385/851028/world/_safarz.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[جدول اعداد(سودوكو)267]]>
</TITLE>
<TEXT>
<IMAGE>/1385/851028/world/009210.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851028-138</DOCID>
<DOCNO>HAM2-851028-138</DOCNO>
<ORIGINALFILE>/1385/851028/world/_sciew.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[آغاز چهارمين سال مأموريت روح و فرصت
سفيران سياره سرخ]]>
</TITLE>
<TEXT>
<IMAGE>/1385/851028/world/009144.jpg</IMAGE>
<![CDATA[
 روح و فرصت قرار بود فقط 90 روز كار كنند، اما طراحي فوق العاده و ساخت بي نظيرشان سبب شد وارد چهارمين سال مأموريت شوند
مهدي صارمي فر
جنگ سرد تنها چند هفته پيش از پايان جنگ دوم جهاني آغاز شده بود. روس ها كه از خرابه هاي استالين گراد جان سالم به در برده  بودند در جاده شرق به سوي برلين مي راندند و آمريكايي ها از ساحل زيباي نرماندي. رقابت اما سر رسيدن به برلين بود. هركدام كه زودتر به برلين مي رسيدند، به اسناد نظامي و به خصوص پيشرفت هاي علمي رايش سوم قوي ترين و پيشرفته ترين قدرت جهان در آن زمان دست پيدا مي كردند و روس ها زودتر رسيدند اما آمريكايي ها برگ برنده را داشتند: غرب؛ جايي كه آفتاب غروب مي كند، سواحل زيباي آتلانتيك و پاسيفيك، سرزمين فرصت ها. دانشمندان آلماني، سواحل آفتابي سن ديه گو را به سرماي سيبري ترجيح دادند و مثل لوك  خوش شانس در تيتراژ پاياني، دهنه جالي را به آن سمت چرخاندند. به اين ترتيب غنائم جنگ تقسيم شده بود؛ روسيه: دانش آلمان، آمريكا: دانشمندان آلمان.
دانش  آلمان به اضافه دانشمندان روسي برابر بود با اسپوتنيك؛ نخستين ماهواره ساخت بشر در اواسط دهه 1950 به هوا رفت. اسپوتنيك حدود 2 ساعت آن بالا بود و با هر بيپ بيپ ي كه مخابره مي كرد، غرور آمريكايي  ها را لگدكوب مي كرد. شايد آن دو ساعت بدترين لحظه هاي زندگي سياست مداران آمريكايي و بزرگ ترين شكست علمي آن ها بود و كندي دستور راه اندازي سازماني را داد كه با حضور بزرگ ترين دانشمندان و مهندسان، فعاليت هاي فضايي ايالات متحده را كنترل كند. ناسا داشت آرام آرام مثل يك لاك پشت راه مي افتاد، ولي روس ها بدجوري خرگوش وار جلو مي رفتند: موشك هايي با توان بالا، فضاپيماهايي براي انتقال موجودات زنده به فضا، فرستادن اولين سگ به فضا، فرستادن نخستين انسان به مدار(گاگارين)و... حالا فقط يك هدف مانده  بود: ماه. در بايكونور قزاقستان همه منتظر نخستين پرواز انسان به ماه  بودند كه شرايط نامساعد همه چيز را يك هفته به عقب انداخت و بازي تمام شد. گامي كوچك براي يك انسان و گامي عظيم براي بشر اين ها جملاتي بود كه نيل آرمسترانگ داشت از روي ماه به كيپ كاناورال مي فرستاد و از آن جا داشت براي تمام زمين مخابره مي شد، البته تمام زمين، دفتر مركزي حزب كمونيست در مسكو را هم شامل مي شود! لاك پشت مسابقه را از خرگوش برده بود و كندي چند سال بعد از مرگش فاتح يكي از جبهه هاي بزرگ جنگ سرد شده  بود. آپولو كه به ماه رفت روس ها هم برنامه سفر به ماه شان را لغو كردند. آپولو اما چند سفر ديگر به ماه داشت. هم زمان با اين وقايع دنياي كوچك ديگري داشت شكل مي گرفت. در همان جايي  كه خورشيد غروب مي كرد، خورشيد دنياي مجازي داشت طلوع مي كرد؛ دره سيليكون در جنوب سان فرانسيسكو جايي بود كه بزرگ ترين مغزهاي دنياي كامپيوتر داشتند دور هم جمع مي شدند تا قرن بيست ويكم را بسازند. ناسا خيلي زود فهميد كه ديگر با وجود پردازنده هاي سيليكوني، مأموريت براي فرستادن انسان به فضا، صرفه اقتصادي ندارد و رفت سراغ فضاپيماهاي بدون سرنشين. جهت فعاليت هاي فضايي به اين سمت چرخيد و حالا داريم مي بينيم كه ربات هاي كوچك ساخت بشر، حتي دارند از مرزهاي منظومه شمسي هم خارج مي شوند(وويجر). بشر كه آرزو داشت تا سال 2000 به مريخ برود، حالا روي زمين مانده و دارد از آزمايشگاه پيشرانه موشكي pl در دانشگاه كلتك در شمال لس آنجلس ربات هايش را كنترل مي كند. 2 تا مريخ را شخم مي زنند، چند تا دور خورشيد و مريخ و ناهيد و كيوان مي گردند و از آن ها شات هاي سرجيو لئونه اي مي گيرند، چندتايي هم در سراسر منظومه شمسي نقش ماژلان و كلمب قرن بيست ويك را دارند بازي مي كنند. وقتي در اواخر دهه 1980 سايوز روسي و شاتل آمريكايي در مدار زمين متصل شدند، هيچ كس متوجه علامت سقوط يك امپراتوري نشد، امپراتوري كه پايه هايش روي لوله هاي تانك بنا شده  بود. اتحاد جماهير شوروي كه از هم پاشيد، روس ها شاتل شان را به پارك بازي بچه ها بردند و آمريكا شد يكه دار فضا. تا اين كه اروپاي متحد، ژاپن، روسية برخاسته از خاكستر شوروي، چين و بالاخره هند هم وارد برنامه هاي فضايي شدند. دوباره صحبت از رفتن بشر به ماه شد و سال 2018 به عنوان هدف انتخاب شد. هدفي كه به نظر چندان دوستداران فضا را انگشت در دهان نمي كند. الآن ديگر همه منتظر رفتن به مريخ هستند. اما در طول اين مدت چندين برنامه فضايي براي شناختن بهتر اين هدف راه افتاده و در دست راه اندازي است. تمام آژانس هاي فضايي بزرگ دنيا دارند براي اين كار برنامه مي ريزند ولي موفق ترين اين برنامه ها، برنامه دوقلو هاي مريخ نورد بوده  است.
روح و فرصت
روح و فرصت(نام دو سفينه فضايي)تابستان 2003 كه مقارن با نزديك ترين ملاقات زمين و مريخ در چند ده سال اخير بود، به سوي سيارة سرخ رهسپار شدند و در همان سال به مقصد رسيدند. اين مريخ نوردها قرار بود فقط?? روز كار كنند، اما طراحي فوق العاده و ساخت بي نظيرشان سبب شد بتوانند زمستان مريخ را نيز پشت سر بگذارند و ده برابر بيشتر عمر كنند. سال مريخي، نزديك به دو برابر سال زمين طول مي كشد و چون فاصلة مريخ تا خورشيد، بيشتر از فاصلة زمين تا خورشيد است، زمستان آن جا سخت تر و طولاني تر است. روح و فرصت توانستند چندصد هزار تصوير به زمين مخابره كنند، حدود پانزده  هزار متر مسير سنگلاخ را طي كنند و بسياري از سنگ ها و صخره هاي سر راه را سوراخ كرده و آزمايش كنند. آن ها شواهدي قاطع براي حضور آب جاري در گذشتة مريخ به دست آوردند كه بزرگ ترين كشف سال 2003 لقب گرفت. آن ها نشانه هاي بسيار زيادي در مورد فعاليت هاي شديد درون مريخ پيدا كردند. از تپه هايي كه رسيدن به آن ها رويايي بيش نبود، صعود كردند و بسياري ديگر از واقعيت هاي سطح مريخ را نمايان ساختند. البته اطلاعات مشابهي كه دو مريخ نورد از دو سوي مريخ ارسال كردند، نشان داد كه اين نشانه ها در همه جاي مريخ وجود دارد و منحصر به يك منطقة خاص نيست. در طول اين مأموريت، اتفاق هاي زيادي بود كه نزديك بود آخر كار آن ها را رقم بزند. يك بار يك تكه سنگ در يك بازو گير كرده  بود و مهندسان ناسا هر كاري كردند، نتوانستند آن را دربياورند، تا اين كه به طور اتفاقي، سنگ قِل خورد و از بازو خارج شد. سلول هاي خورشيدي كه تنها منبع تأمين انرژي اين مريخ نوردها هستند، به مرور غبارآلود مي شوند و انرژي توليدي شان كم مي شود. اما در تابستان پارسال به شكلي اتفاقي، چند گردباد غبارها را جارو كردند. اين انرژي و بودجة بسيار زيادي را در دفتر مطالعات مريخي ناسا به خود جذب كرده و برنامه هاي بعدي مريخ را با تعويق مواجه كرده  است. هنوز مشخص نيست آيندة اين مأموريت و ديگر برنامه هاي در دست مطالعه به كجا مي انجامد. با اين كه مريخ نوردها تاكنون به خوبي فراتر از حد انتظار كار كردند، ولي آرام آرام اثرات فرسودگي و خستگي در آن ها به چشم مي خورد.
كشفيات بزرگ
فرصت و روح به ترتيب و با فاصلة دو هفته، نشانه هاي وجود آب مايع در زماني دور در سيارة سرخ را كشف كردند. بررسي داده هاي ارسالي از مريخ نورد روح، مشخص كرد بستر اين سطح در مجاورت با آب مايع، دچار تغييرات فيزيكي و شيميايي شده است. هر دو مريخ نورد به نشانه هايي از آب از جمله سنگ هاي رسوبي و حاوي هماتيت رسيدند. فرصت خيلي زود اثبات كرد كه مقدار زيادي آب به همراه نمك در فلات مريدياني(محل فرود اين مريخ نورد)وجود داشته است.
براي نخستين بار در تاريخ، انسان موفق به بررسي شهاب سنگي بر سطح سياره اي ديگر شد. فرصت توانست شهاب سنگي را پيدا كند كه بستر جرم آن از آهن و نيكل تشكيل شده است. اين شهاب سنگ كه به اندازة يك توپ بسكتبال است، كاملاً سوراخ سوراخ شده و ماهيت آن به كمك طيف نگارهاي مريخ نورد مشخص شده  است. تعداد اندكي از شهاب سنگ هايي كه بر روي زمين يافت مي شوند، اين تركيبات را دارند و بقية آن ها عمدتاً صخره اي هستند. به طور مثال، جرمي كه گودال معروف آريزونا را پديد آورده  است، تركيباتي مانند شهاب سنگ يافت  شده بر سطح مريخ را داشته است. اين شهاب سنگ در نزديكي سپر گرمايي مريخ نورد در فلات نصف النهار يافت شد.
رهياب
مريخ گردي را 2 كاوشگر وايكينگ در دهه 1970 شروع كردند. آن ها در جاي خود ثابت بودند و فقط از همان جا عكس مي گرفتند و آزمايش مي كردند. اما روح و فرصت، دومين نسل مريخ نوردها به حساب مي آيند. نسل اول در سال 1996 به مريخ رفت و سوجورنر نام داشت كه اكتشافات آن در پروژه رهياب(pathfinder)در نوع خود بي نظير بودند. ناسا اعلام كرده  بود كه سوجورنر فقط يك هفته بر روي سطح مريخ دوام مي آورد. ولي مريخ نورد در حدود 90روز كار كرد و به طور ناگهاني، ارتباط اش با زمين قطع شد.
مأموريت هاي شكست  خورده
بعد از رهياب، دو مأموريت اصلي ناسا در سال هاي 1998 و 1999 با شكست مواجه شد. فرودگر قطب نورد مريخ براي بررسي قطب جنوب مريخ اعزام  شده  بود. قرار بود دو ريزكاوشگر همراه آن هم با حفاري زيرسطحي، دنبال آب بگردند. اما چون موشك هاي كندكننده سرعت  آن بد موقع خاموش شدند، قطب نورد به مريخ برخورد كرد و نابود شد.
مدارگرد اقليم شناسي مريخ را ناسا سال 1998 به فضا فرستاد. اما اشتباه كودكانه مهندسان ناسا سرنوشت بدي را براي آن رقم زد. بعضي از مهندسان با واحد هاي si(متر، كيلوگرم و...)محاسبه كرده بودند و بعضي ديگر با واحدهاي انگليسي(يارد، پوند و...). لابد واحد نتايج را هم در آخر كار ننوشته بودند كه كسي نمي داند اين مدارگرد در هوا تكه تكه شده يا در اعماق فضا گم  شده.
مدارگرد اكتشافي مريخ، چند ماه پيش به مريخ رسيد و با موفقيت در مدار قرار گرفت. قدرت تفكيك خيره كننده 20 در 30 سانتي متري در هر پيكسل آن يك توپ فوتبال روي مريخ را هم تشخيص مي دهد. اين مدارگرد جاذبه مريخ را بررسي مي كرد و دنبال مكان هاي مناسب براي فرودهاي بعدي بود كه چند هفته پيش، از كار افتاد. دانشمندان jpl دارند بررسي مي كنند كه چرا اين طور شده.
اسا، سازمان فضايي اروپا، فرودگر بيگل دو را سال 2003 به مريخ فرستاد. وظيفه بيگل دو جست وجوي حيات در مريخ بود كه پس از فرود، ارتباطش با زمين قطع شد، بعد هم باتري هايش از كار افتاد و سرانجام ديگر هيچ اميدي براي فعاليتش وجود نداشت. مديريت ضعيف، يكي از عوامل مؤثر در اين شكست عنوان شد. بعد ها مدارگرد هاي مريخ، جاي فرودش را كشف كردند و از آن عكس گرفتند.
نوزومي، اولين مدارگرد ژاپني بود كه با بدشانسي در طول راه به يك طوفان خورشيدي برخورد كرد و تمام تجهيزات الكترونيكي آن در طول سفر از بين رفت. ژاپني  ها هم مرام گذاشته و مسير آن را منحرف كردند كه حداقل به مريخ برخورد نكند و آن را به ميكروب هاي زميني آلوده نكند.
مدارگردهاي موفق
نقشه بردار سراسري مريخ سال 1996 به سوي سياره سرخ پرتاب شد. اما تا راه بيفتد و مدارش را تنظيم كند، 3 سال طول كشيد. اما از سال 1999 تصاوير باورنكردني به زمين مي فرستد، كشفيات جالبي هم درباره ميدان مغناطيسي مريخ داشته  است.
مدارگرد اوديسه مريخ سال 2001 در مدار مريخ قرار گرفت، اما كارهاي ارزشمند آن در هياهوي اكتشافات روح و فرصت كم رنگ شده است، اما تصاوير و نقشه هاي ارزشمند اين سفينه نيز ويژگي هاي منحصر به فرد خود را دارد. اوديسه براي انجام سه كار طراحي شده بود:
1 - نقشه برداري شيميايي و معدني از سطح مريخ
? - جست وجو براي يافتن آب در زير لايه هايي نازك از سطح.
3 - اندازه گيري و تجزيه و تحليل ميزان تشعشعات محيطي و تعيين ميزان تأثير آن بر روي انسان. داده هايي كه اوديسه از سطح مريخ فرستاده است، نيازمند سال ها مطالعه و تحقيق است.
اسا همراه فرودگر بيگل 2، مدارگرد سريع السير مريخ(mars express)را هم فرستاد كه هم اكنون داده هاي ارزشمندي را به زمين مخابره مي كند.
ققنوس و آزمايشگاه علمي مريخ
به خاطر موفقيت هايي كه دو كاوشگر روح و فرصت در سيارة سرخ داشتند، ناسا در حال برنامه ريزي مأموريت كاوشگر بعدي خود براي سفر به مريخ است. كاوشگر جديد، ققنوس(phoenix)نام دارد كه در مأموريت اسكات 1 در پاييز آينده به سوي مريخ مي رود. ققنوس كاوشگري براي يافتن نشانه هاي حيات ميكروبي در گذشته و حال سيارة مريخ است و مي تواند خاك و سنگ هاي مريخي را سه برابر بيشتر از كاوشگرهاي قبلي جمع آوري و تحليل كند. اين مأموريت، حاصل همكاري جهاني در اكتشافات فضايي است. آژانس فضايي فدرال روسيه، وزارت علوم و تحقيقات اسپانيا، آژانس فضايي كانادا و مؤسسه ماكس پلانك آلمان، از جمله مراكزي هستند كه در اين پروژة تازه نقش دارند. اين كاوشگر قصد دارد براي اولين بار، روش هاي دقيق فرود را بر روي سطح مريخ به كار ببرد. يعني پاسخ به اين سؤال كه آيا كاوشگر مي تواند خودش را بر روي سطح مريخ هدايت كند و فضاپيما قبل از باز شدن چتر نجات مي تواند بالاي نقطة مورد نظر در مريخ پرواز كند و سپس فرود بيايد يا نه؟
قبل از فرود، فضاپيما بايد چتر نجات و موشك  هاي پس ران خود را آماده كند. اين روش فرود، باعث مي شود كه كاوشگر در يك سطح?? در?? كيلومتري فرود بيايد. اين مساحت، سه تا پنج برابر كوچك تر از منطقة فرود بر مريخ در مأموريت هاي گذشته است.
آزمايشگاه علمي مريخ هم با شش چرخ و يك دوربين، سال 2009 به كاوش خواهد پرداخت. اين كاوشگر برخلاف كاوشگرهاي دوقلو، يك دستگاه ليزر را براي تبخير لاية نازكي از سطح صخره و تحليل تركيب عناصر مواد زيرين آن حمل خواهد كرد. سپس مي تواند تا نمونه هاي صخره و خاك اين سياره را جمع آوري و خرد كند و آن ها را براي تحليل شيميايي به محفظة آزمايش همراه كاوشگر منتقل كند. طراحي اين كاوشگر طوري است كه يك سري از ابزارهاي علمي را براي شناسايي تركيبات آلي مانند پروتئين ها، اسيدهاي آمينه و ساير اسيدها و بازها كه همگي از زنجيرة كربني به وجود آمده اند، به كار مي برد. اين مواد، از عوامل حياتي زندگي هستند و با پيدا كردن آن ها در مريخ، مي توان به اطلاعات تازه اي دربارة حيات در اين سياره دست يافت. اين وسيله همچنين تركيباتي از قبيل گازهاي اتمسفري را كه ممكن است به فعاليت هاي بيولوژيكي مربوط باشند، شناسايي مي كند. با استفاده از اين ابزار، آزمايشگاه علمي مريخ، خاك و صخره هاي سيارة مريخ را با جزئيات بيشتر از قبل آزمايش خواهد كرد تا وجود آب و دي اكسيدكربن به صورت جامد، مايع يا گاز را در اين سياره مشخص كند.
مأموريت هاي مهم آينده
مأموريت اسكات 2 هم براي سال 2011 برنامه ريزي شده و شامل چندين فرودگر كوچك به همراه يك بالن و يك هواپيماي بدون سرنشين است. هدف از اين مأموريت مشاهده بهتر سطح مريخ و سنجش آب وهواي سطحي آن است. اما يكي از هيجان انگيز ترين مأموريت هاي بي سرنشين، مأموريت بازگرداندن نمونه به زمين است كه قرار است در سال 2012 انجام شود و هنوز در حال برنامه ريزي است. اسا هم قصد دارد فضاپيماي اگزومارس را در سال 2009 اعزام كند. اين فضاپيما، شامل يك مدارگرد و يك فرودگر و كاوشگر است و قصد دارد به دنبال حيات بگردد.
اعزام اين همه مدارگرد، ترافيك شديد ارتباطي را در مريخ ايجاد مي كند. ضمن اين كه مقدار زيادي از انرژي اين مدارگردها و كاوشگرها صرف ارسال اطلاعات به زمين مي شود. سازمان فضايي ايتاليا asi براي حل اين مشكل، مدارگرد تله مارس را امسال به مريخ مي فرستد تا داده هاي ارسالي بقيه كاوشگران مريخ را از آن ها گرفته و به زمين مخابره كند. و بالاخره پس از همه اين مأموريت هاي بي سرنشين، ناسا اعلام  كرده است كه اولين مأموريت سرنشين دار براي فتح مريخ پيش از سال 2020 رخ نمي دهد. اما اين در حالي است كه انجمن آمريكايي انجمن مريخ ادعا مي كند كه بشر مي تواند در دهه 2010 هم قدم روي ماه بگذارد.]]>
</TEXT>
</DOC>
<DOC>
<DOCID>HAM2-851028-139</DOCID>
<DOCNO>HAM2-851028-139</DOCNO>
<ORIGINALFILE>/1385/851028/world/_sciew.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[تلفن همراه جادويي اپل]]>
</TITLE>
<TEXT>
<IMAGE>/1385/851028/world/009150.jpg</IMAGE>
<![CDATA[
گروه علمي فرهنگي- پس از مدت ها انتظار، اپل از طرح تازه اش براي ورود به بازار تلفن هاي همراه با ارائه آي فون پرده برداشت.
به گزارش بي بي سي، اين تلفن همراه كه تا چند ماه ديگر در آمريكا عرضه خواهد شد، توسط استيو جابز - مدير اپل در نمايشگاه سالانه فناوري مك ورلد در سانفرانيسكو- نشان داده شد. كاربران مي توانند با اين تلفن همراه موسيقي و ويدئو پياده(دانلود)كنند. جابز ضمن تمجيد از طراحي اين تلفن گفت كه اين ابزار جادويي مي تواند به انقلابي در صنعت تلفن همراه بدل شود. اين تلفن جادويي و انقلابي، عملا از ساير تلفن هاي همراه 5سال جلوتر است.
در اين نمايشگاه، اپل همچنين محصولي به نام تلويزيون اپل را ارائه كرده است كه به كاربران اجازه مي دهد فيلم و موسيقي روي كامپيوترشان را به صورت بي سيم به روي تلويزيون در اتاق نشيمن منتقل و تماشا كنند.
ارائه آي فون به ماه ها حدس و گمان درباره اين تلفن همراه جديد خاتمه داد. در آي فون به  جاي كليدهاي معمول، در آن از صفحه بزرگ حساس(touch-screen)استفاده شده است. آي فون كه 6/11 ميليمتر ضخامت دارد، از فناوري تازه اي براي صفحه كليد به نام مولتي تاچ استفاده مي كند. به اين ترتيب مي توان از صفحه كليد لمسي آن براي نوشتن پيام هاي كوتاه استفاده كرد. اين تلفن همچنين يك دوربين عكاسي دو مگا پيكسلي نيز دارد. به گفته جابز، اين تلفن، فوق العاده هوشمند است و لمس غيرعمدي صفحه كليد را ناديده مي گيرد.
مدير اپل هنگام به نمايش گذاردن اين تلفن، موسيقي ريتاي محبوب بيتل ها را پخش كرد. او گفت: آي پاد در سال 2001 همه چيز را تغيير داد. ما دوباره در سال 2007 با آي فون همان كار را تكرار مي كنيم. آي فون در دو مدل وارد بازار خواهد شد؛ يكي با حافظه 4گيگابايتي و ديگري با حافظه 8گيگابايتي. پس از معرفي اين تلفن، ارزش سهام اپل در بازار بورس 8درصد ترقي كرد.
اما شركت سيسكو سيستمز به دليل استفاده اپل از نام آي فون براي تلفن همراه خود، به دادگاه فدرال آمريكا شكايت كرده و اين كار را نقض علائم تجاري خوانده است. البته سيسكو اعلام كرد كه اميدوار است از طريق مذاكره، اين مشكل حل شود.
آلن هلي- سخنگوي اپل- در پاسخ گفته است: ما تصور مي كنيم شكايت در زمينه استفاده از علامت تجاري سيسكو احمقانه است زيرا در حال حاضر چندين شركت ديگر نيز از نام آي فون براي تلفن اينترنتي استفاده مي كنند. ما اولين شركتي هستيم كه تاكنون از نام آي فون براي يك تلفن همراه استفاده كرده است و اگر سيسكو مي خواهد با ما در اين باره وارد كشمكش شود ما مطمئنا پيروز مي شويم.
سيسكو كه از سال 2000 مالك اين نام تجاري بوده است، گفت تصور مي كرد اپل با يك سند نهايي و انتشار اطلاعيه اي رسمي  در مورد اين نام تجاري موافقت خواهد كرد. مارك چاندلر - معاون رئيس سيسكو- در اطلاعيه اي گفت: پس از آن كه اپل چندين بار براي استفاده از نام آي فون از سيسكو درخواست مجوز كرد، سيسكو با حسن نيت وارد مذاكره با اپل شد.
سيسكو از سال 2000 كه فناوري اينفوگير را خريده و اين نام را ثبت كرده بود، مالك اين نام بود. اينفوگير نيز پيش از آن از اين نام سال ها استفاده كرده بود.
سيسكو كه پشتيباني فني شركت هاي مختلفي را بر عهده دارد گفته است كه قصد دارد اپل را از تخلف و كپي عمد و استفاده از اين نام تجاري بازدارد. جان نوح - سخنگوي سيسكو- در گفت وگو با بي بي سي گفت: موضوع بر سر پول نيست و همچنين به خود تلفن هم مربوط نمي شود؛ مساله التزام سيسكو براي حفظ نام تجاري خود در برابر اپل است كه بدون اجازه ما از آن استفاده كرده است.
شعبه لينك سيس سيسكو از ابتداي سال 2006 از اين نام تجاري استفاده كرده است و در دسامبر گذشته، تلفن خود را ارائه كرد كه قابليت اتصال به اينترنت را دارد و آي فون ناميده مي شود.]]>
</TEXT>
</DOC>
<DOC>
<DOCID>HAM2-851028-140</DOCID>
<DOCNO>HAM2-851028-140</DOCNO>
<ORIGINALFILE>/1385/851028/world/_sciew.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[گزارش
رويا يا واقعيت؟]]>
</TITLE>
<TEXT>
<![CDATA[نجوم: موضوع امكان وجود حيات در ماوراي زمين از بحث هايي است كه امروزه ذهن بسياري از دانشمندان را به خود مشغول كرده است. در سردترين و گرم ترين نقاط زمين، حيات يافت شده است. بنابراين براي بررسي احتمال وجود حيات در ماوراي زمين، ابتدا بايستي نحوه چگونگي پيدايش حيات روي زمين را مورد مطالعه قرار دهيم.
زندگي روي اين كره خاكي از5‎/3 تا 5/4 ميليارد سال پيش آغاز شده است. دانشمندان به اين نتيجه رسيده اند كه ممكن است، مولكول هاي حيات از طريق يك دنباله دار به زمين رسيده باشند. البته فرضيه ديگري نيز حاكي از آن است كه مواد خام روي زمين، پس از طي چندين واكنش، به عامل ايجاد حيات تبديل شده اند. گروهي از دانشمندان بر اين باورند كه مواد معدني آب اقيانوس ها وارد جلگه ها شده و سپس با تابش نور خورشيد، مولكول هاي ابتدايي حيات شكل گرفته اند. گروهي ديگر نيز گمان مي كنند كه حيات ابتدايي، در گل و لاي ته اقيانوس ها شكل گرفته است.
اروپا
اروپا يكي از قمرهاي مشتري است. دانشمندان بر اين باورند كه در زير لايه هاي يخي اين قمر، اقيانوس آب است. بنابراين امكان وجود يك حيات ابتدايي در اين قمر وجود دارد.
مريخ
طبق تحقيقات انجام شده، حدود چهار ميليارد سال پيش، مريخ آب  و هواي گرم و مرطوبي داشته است. بنابراين احتمال وجود حيات اوليه در آن زمان بوده است. تصاوير ارسالي ماهواره ها از سطح مريخ، جاري بودن كانال هاي آب روي سطح اين سياره را در گذشته هاي بسيار دور تاييد مي كنند.
]]>
<IMAGE>/1385/851028/world/009147.jpg</IMAGE>
<![CDATA[
تايتان
كاوشگر هويگنس در ژانويه سال 2005 روي تيتان فرود آمد. تصاوير ارسالي هويگنس نشانگر وجود متان فشان ها و كانال هايي روي سطح اين سياره بودند. شرايط اين قمر مانند وقتي است كه حياتِ روي زمين در حال شكل گيري بود. اما چون خورشيد از اين قمر بسيار دور است، تنها راه شكل گيري حيات روي سطح اين قمر، به وجود آمدن انرژي در واكنش هاي شيميايي است. آخرين تصاوير فرستاده شده از كاسيني نيز، وجود درياچه هاي حاوي متان را در اين قمر تاييد مي كنند.]]>
</TEXT>
</DOC>
<DOC>
<DOCID>HAM2-851028-141</DOCID>
<DOCNO>HAM2-851028-141</DOCNO>
<ORIGINALFILE>/1385/851028/world/_sciew.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[خبر]]>
</TITLE>
<TEXT>
<IMAGE>/1385/851028/world/009153.jpg</IMAGE>
<![CDATA[
از لامبورگينيvxi پرده برداري شد
گروه علمي فرهنگي- از زمان اولين نمايش نوت بوك لامبورگيني vx1 در نمايشگاه الكترونيكي مصرفي كه در ژانويه 2006 برگزار شد توجه جامعه جهاني به اين محصول جلب شده و مورد تحسين همگان قرار گرفته است. امسال در نمايشگاه cebit اين نوت بوك همراه با ابرخودروي مكملش ارايه شد تا همچنان مركز توجهات باشد.
لامبورگيني vx1 سبك، باريك و براساس آخرين فناوري duo mobile سنترينو اينتل و با پردازشگر core duo t2500 اينتل ارائه شده است. دوهسته اي بودن لامبورگيني vx1، قابليت محاسبات چندمنظوره را در اين كامپيوتر بالا برده است، طوري كه حتي پردازش سريع آن از سطح كامپيوتر هاي روميزي خانگي هم بالاتر است. ويژگي قابل تحسين لامبورگيني vx1 اين است كه زمان پاسخگويي خيلي كوتاهي دارد و فرامين را بدون تاخير انجام مي دهد.
همان طور كه خودروهاي سوپراسپرت لامبورگيني براي بالاترين شتاب و برترين آيروديناميك طراحي شده اند، لامبورگيني vx1 هم سبك و باريك و براي حمل ونقل آسان طراحي شده  است. اين نوت بوك
15 اينچي كه وزن آن حتي از بسياري از نوت بوك هاي 14 اينچي كمتر است، يك ماشين محاسباتي سيار قوي و ظريف است.
تصويربرداري در تاريكي
گروه علمي فرهنگي - پلنت 82، حسگر تصويري جديدي توليد كرده است كه تقريبا بدون حضور هيچ نور مريي مي تواند از اجسام تصاوير رنگي بگيرد.
مجله پي سي مگزين، در اين باره نوشته است كه اين حسگر جديد در نمايشگاه تجهيزات الكترونيكي سي يي اس در لاس وگاس معرفي شده است. حسگر تصويري ياد شده با تركيب دو فناوري موسوم به ccd و cmos كه در انواع مختلف تجهيزات تصويربرداري ديجيتالي استفاده مي شوند و با استفاده از نانوفناوري موسوم به ديودهاي نوري سيليكوني حسگر تصويري جديدي به نام smpd توليد شده است كه تقريبا بدون حضور هيچ نور مريي تصاوير اجسام ثابت و متحرك را ثبت مي كند.
اين شركت در اين نمايشگاه براي نمايش قابليت حسگرهاي تصويري خود اطاق كاملا تاريكي احداث كرده و در اين اطاق يك حسگر smpd قرار داده است كه با استفاده از آن، بازديدكنندگان اين نمايشگاه مي توانند در مانيتورهايي در بيرون اطاق، محتويات درون اطاق كاملا تاريك را مشاهده كنند.]]>
</TEXT>
</DOC>
<DOC>
<DOCID>HAM2-851028-142</DOCID>
<DOCNO>HAM2-851028-142</DOCNO>
<ORIGINALFILE>/1385/851028/world/_sciew.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[همايش ها]]>
</TITLE>
<TEXT>
<![CDATA[ارتباطات و اقتصاد
1 - زمان برگزاري: 26-24 ژانويه 2007
2 - مكان برگزاري: انگليس‎/ لندن
3 - پست الكترونيكي:
mark.langworth @ broad-group.com
4 - صفحه الكترونيكي:
http://www.tmtfinance.com/tf2007
5 - نيم نگاه: مخابرات و ارتباطات نه تنها زمينه ساز برقراري ارتباط تجاري، فرهنگي، اجتماعي، علمي و... ميان كشورها است، بلكه مي تواند به عنوان يكي از بزرگترين زمينه هاي سرمايه گذاري مطرح شود. گردهمايي دو روزه با هدف بررسي نكاتي چون؛ زمينه هاي سرمايه گذاري در صنعت مخابرات؛ چالش هاي پيش روي صنعت مخابرات به ويژه در بخش وسايل ارتباطي پيشرفته چون موبايل و اينترنت؛ مخابرات و ارتباطات صنعتي با ظرفيت سرمايه گذاري بالا؛ الگوبرداري از كشورهاي پيشرفته در زمينه مخابرات؛ تلويزيون رسانه اي فراگير با ظرفيت سرمايه گذاري بسيار مناسب؛ بررسي عملكرد شركت هاي مخابراتي براي جلب نظر مصرف كنندگان؛ خصوصي سازي بخش مخابرات و ارتباطات با بررسي نتايج مثبت و منفي آن؛ افزايش فرصت سرمايه گذاري با خصوصي سازي بخش ارتباطات؛ سرمايه گذاري خصوصي و دولتي در بخش مخابرات و بررسي نتايج مثبت و منفي هريك از انواع سرمايه گذاري ها؛ سرويس هاي جديد مخابراتي با هدف جلب رضايت بيشتر مصرف كننده يا راهي براي سرمايه گذاري و سود بيشتر؛ بررسي يافته هاي جديد پژوهشگران در زمينه سرمايه گذاري در بخش مخابرات و ارتباطات و... برگزار مي شود.
صنعت نفت كانادا
1 - زمان برگزاري: 26-25 ژانويه 2007
2 - مكان برگزاري: كانادا‎/ كالگاري
3 - پست الكترونيكي: terri@peice.com
4 - نيم  نگاه: گردهمايي با هدف گفت وگو درباره نكاتي چون؛ آينده صنعت نفت و گاز در جهان؛ نفت و گاز كانادا در يك نگاه؛ بررسي منابع نفت و گاز جهان و كانادا با هدف كنترل و تنظيم ميزان برداشت از اين ذخاير؛ روش هاي جديد برداشت از منابع با هدف آسيب كمتر به ذخاير نفت و گاز؛ حفاري هاي صحيح با كمترين آسيب و بيشترين بهره برداري؛ ارتقاي سطح توليد با دو ديدگاه ارتقاي سطح برداشت صحيح و ارائه محصول باكيفيت؛ بررسي طرح هاي جديد بهره برداري از منابع نفت و گاز كانادا؛ آگاهي از عملكرد آتي كانادا، آمريكا و متحدان اين كشورها در زمينه برداشت از منابع نفت و گاز داخلي و بين المللي، موانع پيش رو براي برداشت از منابع و عرضه توليدات؛ برآورد هزينه ها و سرمايه گذاري هاي بخش نفت و گاز كانادا با هدف الگوبرداري از عملكردهاي موفق؛ صنعت نفت و گاز صنعتي پرمخاطره و ريسك پذير، برگزار مي شود.
موانع توسعه صنعت گاز آسيا
1 - زمان برگزاري: 31-30 ژانويه 2007
2 - مكان برگزاري: اندونزي‎/ جاكارتا
3 - پست الكترونيكي:
enquiry@iqpc,com.sg
4 - نيم نگاه: گردهمايي موانع توسعه صنعت گاز آسيا با هدف بحث و تبادل نظر پژوهشگران درباره نكاتي چون؛ صنعت گاز آسيا صنعتي در خطر؛ راهكارهاي برون رفت از بن بست ها و موانع توسعه صنعت گاز آسيا؛ بررسي عملكردهاي موفق ساير كشورها در زمينه صنعت نفت و گاز به ويژه در شرايط بحراني؛ كاهش آسيب به منابع در حين حفاري با استفاده از شيوه ubd؛ آشنايي با شيوه هاي مدرن و مناسب حفاري براي كاهش آسيب ها با هدف استقبال در سطح بين المللي از توليدات آسيا؛ سرمايه گذاري اقتصادي مؤثر در بخش نفت و گاز، استفاده از تجربه هاي موفق كشورها براي اجرا در كشورهاي آسيايي؛ انتقال صحيح نفت و گاز و بازاريابي براي فروش توليدات؛ بررسي آينده صنعت نفت و گاز آسيا به ويژه در كشورهاي صادر كننده؛ ارتقاي عملكرد مهندسان نفت و گاز با آموزش بيشتر و تسلط به علوم روز دنيا؛ استفاده از تجهيزات مدرن حفاري شاخصي براي كاهش آسيب به منابع؛ استفاده از سيستم هاي نرم افزاري مدرن براي عملكرد بهتر؛ تسلط به تكنولوژي تصويرسازي سه بعدي پيش از حفاري براي كاهش آسيب به منابع و افزايش درصد موفقيت در كار و.... برگزار خواهد شد.
مهتاب خسروشاهي]]>
</TEXT>
</DOC>
<DOC>
<DOCID>HAM2-851028-143</DOCID>
<DOCNO>HAM2-851028-143</DOCNO>
<ORIGINALFILE>/1385/851028/world/_siasatw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[چاپ مقاله سانسور شده دو مقام سابق آمريكايي
آنچه مي خواستيم در مورد ايران به شما بگوييم]]>
</TITLE>
<TEXT>
<IMAGE>/1385/851028/world/009114.jpg</IMAGE>
<![CDATA[
جعفر زنوزي
فلينت لورت و هيلاري من دو تن از مقام هاي سابق امنيتي آمريكا سرانجام موفق شدند مقاله اي را كه ماه ها مسئولان امنيتي اين كشور مانع انتشار آن شده بود، منتشر كنند. لورت مدير سابق اداره خاورميانه در شوراي امنيت ملي آمريكا و از اعضاي ارشد بنياد آمريكاي جديد و هيلاري من نيز از افسران سابق سرويس خارجي وزارت خارجه آمريكاست كه گفته شده در مذاكرات واشنگتن با تهران كه بين سال  هاي 2001 تا 2003 انجام شده، شركت داشته است.
اين دو آمريكايي در كنار مقاله خود در روزنامه آمريكايي نيويورك تايمز، نامه اي را منتشر و در آن عنوان كرد ه اند امنيت ملي بايد فراتر از سياست باشد. به گفته اين دو، در دموكراسي، شفافيت در حكومت بايستي محترم شمرده شود و مورد محافظت قرارگيرد.
محرمانه كردن اطلاعات به دلايلي غير از امنيت و سلامت آمريكا و منافع آن، نقض اين اصول است به همين دليل است كه ما همچنان براي انتشار كامل اين مقاله بدون سانسور تلاش خواهيم كرد. نيويورك تايمز نوشته است: مقاله اوليه لورت و من به دنبال مداخله كاخ سفيد در روند عادي نظارت بر مطبوعات سازمان سيا و با ادعاي اينكه اين مقاله حاوي برخي اطلاعات محرمانه هستند، منتشر نشد.
نيويورك تايمز در ادامه مقاله اين دو مقام سابق را با عنوان آنچه مي خواستيم در مورد ايران به شما بگوييم به چاپ رسانده است. برگردان مقاله لورت و من با نمايان كردن بخش هاي سانسور شده كه خواننده زيادي را جذب كرده، به اين شرح است. البته در تمام بخش هاي سانسور شده اجباري، حرف انگليسي(ايكس)را نوشته اند تا مخاطبان دريابند چه بخشي از مقاله با وجود توافق  ها و نظارت  هاي گسترده، در نهايت اجازه چاپ نيافته است.
گروه تحقيقات عراق نيز به حمايت از نظريه جمعي از سياستمداران، مفسران و مقامات سابق آمريكا كه پيوسته خواستار برگزاري مذاكراتي محدود و تاكتيكي با ايران در مورد عراق هستند. دولت بوش نيز اعلام كرده است تحت شرايطي خاص با ايران در مورد فعاليت  هاي هسته اي خود وارد مذاكره مي شود. متاسفانه حاميان مذاكره محدود با ايرانيان يا براي رسيدن به منافع كوتاه موردي درباره مسائلي بخصوص يا آزمايش ايران در خصوص ايجاد روابط حسنه گسترده تر، ظاهرا 20 سال تاريخ همكاري آمريكا و ايرانيان در مورد مسائل گسسته را درك نمي كنند و يا تاثير آن تاريخ بر وجه استراتژيك ايران را نفهميد ه اند.
در وضعيت كنوني منطقه، نزديك شدن به ايران تنها در مورد يك مسئله بخصوص منجر به شكست خواهد شد. تنها راه ديپلماتيك كه ممكن است موفقيت آميز باشد، يك راه جامع است كه با هدف معامله بزرگ بين آمريكا و جمهوري اسلامي صورت گيرد. از دهه 80ميلادي، همكاري با ايران در مورد مسائل بخصوص همواره توسط دولت  هاي مختلف مورد آزمايش قرار گرفته ولي سياستمداران آمريكايي همواره اجازه داد ه اند سياست  هاي داخلي يا ديگر منافع سياست خارجي چنين همكاري  هايي را نابود كند و هرگونه فرصت براي گسترش روابط را از بين ببرد.
همكاري دولت ريگان با ايران براي حصول اطمينان از آزادي گروگان  هاي آمريكايي در لبنان به غم رسوايي ايران كنترا تبديل شد. دولت جورج بوش پدر نيز بار ديگر براي حصول اطمينان از آزادي آخرين گروگان آمريكايي در لبنان با تهران مجددا تماس برقرار كرد ولي ادامه ايجاد روابط حسنه گسترده تر را به پس از برگزاري انتخابات رياست جمهوري سال 1992 موكول كرد. در سال 1994 دولت بوش با ارسال محموله تسليحات ايران براي مسلمانان بوسني موافقت كرد ولي انتشار اين خبر در سال1996 و انتقاداتي كه توسط رابرت دول - نامزد جمهوريخواه انتخابات رياست جمهوري آمريكا- در اين زمينه صورت گرفت باعث بسته شدن هرگونه همكاري بيشتر بين آمريكا و ايران تا سال  هاي آتي شد.
اين حادثه  ها باعث تشديد سوءظني شد كه رهبران ايران پيش از اين نسبت به نيات آمريكا در مورد جمهوري اسلامي داشتند ولي در پي وقوع حملات 11 سپتامبر، ديپلمات  هاي ارشد ايران به ما گفتند تهران معتقد است از يك فرصت تاريخي براي بهبود روابط با واشنگتن برخوردار است.
به همين منظور رهبران ايران براي نخستين بار بدون آنكه نخست خواستار تغيير سياست  هاي آمريكا در قبال ايران شوند پيشنهاد همكاري دادند زيرا آنها براين تصور بودند كه در نهايت همكاري با آمريكا باعث ايجاد تغييراتي اساسي در سياست  هاي آمريكا در قبال تهران خواهد شد. لذا اين استدلال كه ايران به اين خاطر در افغانستان به آمريكا كمك كرد كه ر ها شدن از دست طالبان به نفع تهران بوده، كاملا اشتباه است زيرا ايران بدون اينكه در اين مسئله دخالت كند مي توانست اجازه دهد آمريكا طالبان را از بين ببرد، درست همان طور كه ايران در جنگ سال 1991 خليج فارس موضعي بي طرف اتخاذ كرد. تهران بيشتر به اين علت كه مي خواست رابطه بهتري با واشنگتن داشته باشد با آمريكا در افغانستان همكاري كرد ولي تهران شديدا نسبت به واكنش آمريكا نااميد شد.
پس از حملات 11 سپتامبر، زمينه را براي ديدار سال 2001 بين كالين پاول وزير امور خارجه آمريكا و وزراي امور خارجه شش كشور همسايه افغانستان و سوريه فراهم كرد. ايران به همكاري با آمريكا براي از بين بردن طالبان و ايجاد نظم سياسي پس از دوران طالبان در افغانستان ادامه داد. ولي جورج بوش در سخنراني سال 2002 خود ايران را عضو محور شرارت ناميد. بنابراين تعجب آور نيست كه حكمتيار توانست اندكي پس از اين سخنراني از ايران خارج شود. گويي جمهوري اسلامي ديگر به تروريست  ها پناه نمي داد.
اين مسئله به جنگ سالاران افغانستان نشان داد كه نمي توانند آمريكا و ايران را وارد يك مسابقه حذفي كنند و لذا تهران نيز فورا صد ها تن از مظنونان القاعده و طالبان را كه از افغانستان فرار كرده بودند، از كشور خود اخراج كرد.
آن دسته از كساني كه مدعي هستند ايران مشكلات عراق را بوجود نياورده است و در نتيجه كمك  هاي محدودي را مي تواند در جهت ايجاد ثبات در عراق ارائه نمايند، بايد اين مسئله را به ياد بياورند كه ايران نيز باعث نشد وضعيت افغانستان رو به وخامت برود و به يك كشور شكست خورده و پناهگاهي براي تروريست  ها تبديل شود. ولي وقتي آمريكا و ايران در افغانستان همكاري مي كردند اين القاعده نيز در حال فرار بود، نيرو هاي حزب الله كه تحت حمايت جمهوري اسلامي هستند مهار شده بودند و دستگاه  هاي سانتريفيوژ تهران در حال چرخش نبودند در عين حال دولت بوش هيچ تمايلي به استفاده از اين جريانات مثبت نداشت.
از نظر ايرانيان، اين سابقه نشان مي دهد كه واشنگتن حاضر است در مورد برخي مسائل بخصوص از ايران كمك بگيرد ولي در واقع براي برقراري يك رابطه حسنه واقعي آماده نيست. در عين حال حاميان ارتباط محدود با تهران اميدوار هستند تهران بار ديگر در اين بازي بيهوده شركت كند حتي پس از آنكه تعداد زيادي از مقامات ارشد آمريكا اظهارات متعددي را در مورد تغيير رژيم در جمهوري اسلامي ايران مطرح كردند و خود جورج بوش نيز همچنان بر اين مسئله تأكيد دارد كه حمله به تاسيسات هسته اي و زيربنا هاي امنيتي ايران همچنان جزو گزينه  هاي آمريكاست.
تجربيات ما در برخورد با ديپلمات  هاي ايراني در مورد افغانستان و مذاكرات محرمانه اخيري كه در اروپا و ديگر مناطق صورت گرفته است، ما را متقاعد كرده كه ايران ديگر وارد اين كوچه بن بست نخواهد شد. ايران به آمريكا در عراق كمك نخواهد كرد زيرا نمي خواهد در آنجا با هرج و مرج روبه رو شود؟ تهران هم اكنون در موضعي بسيار خوب قرار دارد كه مي تواند در حالي كه آمريكا در حال تقلا كردن است، از منافع خود در عراق دفاع كند.
به همين صورت ايران هيچ گونه محدوديت  هاي استراتژيك جدي بر توانايي  هاي هسته اي خود را در ازاي دريافت امتياز هاي اقتصادي و فني قبول نخواهد كرد. بنابراين گزارش، ايران تنها زماني با آمريكا در مورد عراق يا مسئله هسته اي خود همكاري خواهد كرد كه اين همكاري  ها بخشي از روابط گسترده تر باشد و به نگراني  هاي امنيتي اصلي آن نيز اشاره شود.
اين كار نيازمند آن است كه آمريكا تضمين  هاي امنيتي خود را گسترش دهد(يعني تعهد آمريكا به عدم استفاده از زور براي تغيير مرز ها يا نوع حكومت جمهوري اسلامي)و با اعلام احتمال لغو تحريم  هاي يكجانبه آمريكا و عادي سازي روابط دو جانبه، آن را تقويت كند. اين چيزي است كه تاكنون هيچ دولت آمريكايي پيشنهاد نكرده و دولت بوش حتي مورد بررسي قرار دادن آن را نيز رد كرده است.
در حقيقت هيچ دولتي نمي تواند تا زماني كه نگراني  هاي آمريكا در مورد فعاليت  هاي هسته اي ايران، نقش آن در منطقه و حمايت از سازمان  هاي تروريستي برطرف نشده است چنين تضمين  هاي امنيتي را ارائه كند به همين خاطر است كه در اين زمان حل هركدام از اختلافات چشم گير دوجانبه بين آمريكا و ايران به صورت اجتناب ناپذيري نيازمند حل تمامي مشكلات است. هرچند اجراي تعهدات متقابلي كه در معامله بزرگ مطرح شده است، قطعا در مراحل و زمان زيادي به طول خواهد انجاميد ولي تمامي اين تعهدات از قبل صورت خواهد گرفت تا دو طرف بدانند چه چيزي دريافت خواهند كرد.
متاسفانه پنجره رسيدن به توافق جامع با ايران تا ابد باز نخواهد بود. اگر جورج بوش در دو سال باقي مانده از دوران رياست جمهوري خود به صورت قاطعانه اي در جهت تعامل استراتژيك با تهران گام برندارد، قطعا جانشين او از فرصت  هايي كه او امروزه از دست داده، برخوردار نخواهد بود.]]>
</TEXT>
</DOC>
<DOC>
<DOCID>HAM2-851028-144</DOCID>
<DOCNO>HAM2-851028-144</DOCNO>
<ORIGINALFILE>/1385/851028/world/_siasatw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[درميزگرد يك عضو هيأت نظارت بر انتخابات بررسي شد
تجربه انتخابات شوراي شهر سوم]]>
</TITLE>
<TEXT>
<IMAGE>/1385/851028/world/009117.jpg</IMAGE>
<![CDATA[
گروه سياسي- انتخابات شوراها به پايان رسيد اما هنوز شوراي مركزي نظارت بر انتخابات نظر خود را در مورد صحت آن در چند حوزه انتخابيه اعلام نكرده است . از آنجا كه مجريان و برگزاركنندگان انتخابات اصولگرايان بودند انجمن صنفي روزنامه نگاران مسلمان ترتيب يك برنامه ميزگرد را براي كنكاش در نحوه برگزاري انتخابات داد. براي اين برنامه از عليرضا زاكاني عضو هيات نظارت مركزي بر انتخابات و نماينده مجلس دعوت به عمل آوردند. مجري برنامه اعلام كرد كه از آقايان حسين مرعشي، مرتضي حاجي، عبدالواحد موسوي لاري و محمد علي نجفي از ائتلاف اصلاح طلبان هم براي شركت در اين ميزگرد دعوت شده است كه آنها به دليل مشغله كاري و....عذرخواهي كرده و نتوانستند شركت كنند در حالي كه اگر آنها بودند ميزگرد پربارتر و همه جانبه تري تشكيل مي شد.
مجري برنامه پس از اين خبر، مقدمه كوتاهي در ويژگي هاي انتخابات 24 آذر از جمله عدم توجه مردم به فهرستها، انتخاب افراد معتدل، ضعيف شدن طيف تحريمي ها و بالاخره تجربه همزماني انتخابات گفت و عليرضا زاكاني را وارد بحث اصلي كرد.
***
8 ويژگي
زاكاني كه بيشتر به عنوان يك چهره از جريان اصولگرا و نه يك ناظر انتخابات در اين جلسه حاضر شده بود به هشت موضوع در رابطه با انتخابات اشاره كرد كه نقاط مثبت كار اصولگرايان در برگزاري انتخابات به شمار مي رفت.
نخست آنكه افزايش حضور مردم در اين انتخابات با توجه به شرايط حساس كشور موضوع مهم هسته اي كه صدور قطعنامه را عليه ايران به دنبال داشت تحت الشعاع قرار داد ضمن اينكه موضع نظام را در سياست خارجي تقويت كرد.
موضوع دوم تجربه تجميع انتخابات بود كه از نظر زاكاني به عنوان تجربه اي مثبت كه قادر است كشور را از هزينه هاي فراوان مادي و معنوي آسوده سازد و نظم و نسقي به برگزاري انتخابات بدهد، ارزيابي شد.
موضوع سوم حضور همه جريانات فعال سياسي در انتخابات است كه به پرشورتر شدن فضاي انتخاباتي و تثبيت دموكراسي در كشور كمك كرد، ضمن اين كه اصولگرايان را از تهمت هاي اجراي روشهاي بسته و مخالف دموكراسي مبرا نمود.
موضوع چهارم انتخاب افراد معتدل از هر جناح سياسي توسط مردم بود، حذف تندروها هم دستاورد بزرگي براي اصولگرايان به شمار ميرفت.
موضوع پنجم حضور فعال و گرم رسانه ها در اين انتخابات بود كه باعث تشويق مردم به شركت در انتخابات شد.
از نظر زاكاني انتخاب مردم از بين اصولگرايان هم يكي ديگر از موضوعات قابل توجه و دقت بود؛ انتخاباتي كه اصولگرايان با تشتت وارد آن شدند كه نمره اي منفي براي آنها بود اما از جهت نتيجه باز هم به نفع آنان تمام شد. اين درحالي بود كه رقيب با يك تفاهم و وحدت جدي در سراسر كشور ظاهر شدند.
وي انتخاب اصولگرايان را تاكيد مردم بر عدالت خواهي و آرمانهاي انقلاب و ابراز اعتماد به مجريان و ناظرين و قبول توسعه سياسي در كادر خدمتگزاري دانست.
موضوع هفتم از ويژگي هاي اين انتخابات سلامت آن بود كه با كمترين تنش و بيشترين حضور نسبت به دوره گذشته همراه بود. زاكاني از رشد 13 درصدي مشاركت مردم در انتخابات گفت و اينكه انتخاب سهيلا جلودارزاده مي تواند يكي از دلايل سلامت انتخابات باشد.
زاكاني موضوع هشتم را پيام مردم به اصولگرايان دانست كه مردم به آنها گفتند اگر به دنبال استمرار خدمتيد بايد دست در دست يكديگر داشته و تنها به ارزشها ، امام و رهبري  و خدمت صادقانه به مردم فكر كنيد.
پس از مقدمه زاكاني خبرنگاران به طرح سوالاتي پرداختند كه بيشتر به مسائل و شبهات مطرح شده پيرامون انتخابات اختصاص داشت.
وحدت اصولگرايان در آينده
سوال اول در مورد علت ناموفق ماندن اصولگرايان براي ايجاد وحدت در درون خودشان بود. زاكاني جواب داد: از بهمن سال 84 يك هسته  اوليه با عنوان شوراي معتمدين متشكل از آقايان حداد عادل، توكلي، باهنر، چمران،  عسگراولادي، فدايي(قبل از مسئوليت نظارت بر انتخابات)و بنده تشكيل شد. البته آقاي محصولي هم بود كه با توجه به تاكيد بر عدم ورود دولت به اين برنامه ها، از شورا خارج شد. اين شورا با هدف ايجاد زمينه  همبستگي و وحدت در حدود 11ماه جلسات متعدد و منظم داشت اما برخي دوستان فكر مي  كردند كه به صورت مستقل مي توانند پيروز شوند و اين انتخابات را يك وزن كشي بين جريان هاي اصولگرا مي دانستند. به نظر اين دوستان، دوم خردادي ها محلي از اعراب نداشته و فرصتي هم براي بروز و ظهور نداشتند و رقابت اصلي ميان اصولگرايان بود، ما نظر اين دوستان را نفي مي كرديم و معتقد بوديم كه نبايد دعواها به داخل اصولگرايان كشيده مي شد. اما برخي از دوستان به صراحت سهم خود را مي خواستند و خود را مستغني از وحدت مي دانستند. انتخابات 24آذر هم مشخص كرد كه اگر دوم خردادي ها امكان حضور در شوراها را يافتند از قبل تفرقه در ميان ما بود لذا بايد اين پيام را گرفته باشيم كه وحدت را در دستور كار قرار دهيم.
زاكاني تأكيد كرد كه اصولگرايان صحبتهاي اوليه را براي وحدت در انتخابات آينده آغاز كرده اند.
آرا چگونه شمرده شد؟
از اين نماينده مجلس در مورد شبهاتي كه در شمارش آرا ايجاد شد و بويژه علت تاخير در اعلام نتايج آرا، علت عدم هماهنگي در شمارش رايانه اي و دستي سوال شد كه گفت: برگزاري همزمان سه انتخابات در كشورمان يك استثنا و اين خود يك عامل در تاخير شمارش آرا بود، بخصوص كه شمارش آراي شوراها در سايت ها پس از شمارش آراي دو انتخابات ديگر آغاز شد. از سوي ديگر مشاركت بالاي مردم نسبت به انتخابات قبل شورا و خبرگان نيز يكي ديگر از علت ها بود. در انتخابات قبلي شوراها مشاركت 41درصد بود كه اين بار 60درصد شد. دور قبل تعداد داوطلبان در تهران 900 نفر بود اين بار 1200 نفر. چند ساعت در شمارش آرا تاخير شد تا نظارت و اجرا به همگرايي در مورد نحوه شمارش آرا برسند. نرم افزاري كه قرار بود با آن شمارش آرا انجام شود، سه روز قبل از انتخابات به هيات نظارت داده شد. هيات نظارت زمان براي بررسي آن را كم مي دانست، با اين حال قرار شد راي 50 نفر از مشهورين تهران كه در چهار ليست مطرح بودند علاوه بر شمارش مكانيزه به صورت دستي هم شمارش شود و اگر اختلاف معني داري بين اين دو وجود داشت، صندوق دوباره بازشماري شود. اما هيچ اختلاف معني داري گزارش نشد.
زاكاني گفت: قاطعانه مي گويم كه تخلف سازماندهي شده امكان ظهور و بروز در اين انتخابات نداشت، چون آرا مكانيزه و با حضور ناظران و مجريان بر سر هر رايانه شمارش شد. اما يك اشكال در نحوه اعلام آرا بود، گويندگان آرا كه متفاوت مي شدند آرا متفاوت مي شد. تصميم گرفتيم به صورت تركيبي آرا را اعلام كنيم و همه از يك منطقه و يك حوزه نباشد. براي معترضين هم آرا دوباره شمارش شد. در انتخابات گذشته 3 روز طول كشيد كه آراي نهايي اعلام شود اين بار 5 روز شد.
مجري برنامه از عضو هيأت نظارت پرسيد آرا روي ورقهاي دستي گرفته شده بود چطور آن را رايانه اي خوانديد؟ زاكاني پاسخ داد: از رايانه به عنوان ماشين حساب استفاده شد. در آموزش و پرورش ريز آرا خوانده و وارد كامپيوتر شد. سر هر كامپيوتر چهار نفر حضور داشتند يكي آرا را مي خواند يكي وارد كامپيوتر مي كرد، يكي نظارت مي كرد كه اسامي درست وارد كامپيوتر شود يكي هم آرا را دستي مي نوشت.
مجري از زاكاني سوال كرد كه چرا راي گيري و شمارش آن مكانيزه نمي شود؟ زاكاني جواب داد: مكانيزه كردن شرايط مي خواهد. در شرايط ما و بالاي هزار كانديدا و در حالي كه زير ساختهاي مكانيزه شدن را هم نداريم مشكل است.
از اين نماينده مجلس پرسيده شد چرا به نمايندگان مجلس كه دنبال پرينت شمارش آرا بودند پرينت نداديد كه شبهات كمتر شود؟ پاسخ داد وزارت كشور وظيفه اي نداشت كه اين كار را بكند. چون مجلس خودش يك طرف كار بود و همه مدارك را داشت و نمايندگان مي توانستند از هيات نظارت همه مدارك را بگيرند و يا ملاحظه كنند. لازم نبود از وزارت كشور گرفته شود.
خبرهايي در حاشيه بحث تجميع انتخابات
در مورد تجربه تجميع هم پرسشهايي مطرح شد كه پاسخهاي زاكاني در بر دارنده خبرهايي جديدي بود. از جمله اينكه نمايندگان مجلس در پي تجميع انتخابات مجلس و رياست جمهوري هستند تا مجلس و دولتي هماهنگ تشكيل شود. زاكاني اين خواسته را دور از دسترس مي دانست چرا كه همزماني اين دو انتخابات يعني تمام شدن دوره مجلس و دولت در يك زمان كه مي تواند مشكلات زيادي از جهت خوابيدن همه كارها تا تشكيل دولت و مجلس و روي غلطك افتادن آنها ايجاد كند. از همه اينها مهمتر اين است كه هماهنگ شدن دولت و مجلس مقدمات مي خواهد كه مهمترين آن وجود ساختارهاي حزبي در كشور است تا احزاب بتوانند مردم را به انتخاب كساني متمايل كنند كه اين وحدت و همگرايي عملا در انتخاب مردم تجلي كرده و عملي شود صرف همزماني نمي تواند اين خواسته را برآورده كند.
عضو هيأت نظارت همچنين از راه حلهايي گفت كه مطرح شده تا همزماني اين دو توجيه پذير شود مانند اينكه انتخابات مجلس مثل انتخاب اعضاي شوراي نگهبان دوره اي شود يعني نيمي از نمايندگان بمانند و نيمي ديگر از طريق انتخابات وارد مجلس شوند و اين نيمي كه مانده اند در دور بعد از مجلس خارج شوند. زاكاني معتقد بود حل اين مشكلات زمان مي خواهد و نبايد وارد آن شد. ضمن اينكه تشكيل مجلس قبل از دولت هم حكمت دارد.
قابل اغماض بود
آخرين پرسش از موضوع زريبافان دبير هيات دولت بود كه بدون استعفا وارد انتخابات شد و با وجود آنكه بارها رئيس هيات مركزي نظارت از او خواست كنار رود از اين كار خودداري و حتي در فهرست حاميان دولت نيز قرار گرفت. سوال اين بود كه آيا اين دهن كجي يك نفر به يك مجلس نبود؟ زاكاني اعتقاد نداشت كه او در برابر مجلس ايستاده است . او گفت : وزارت كشور معتقد بود كه پست دبيري هيات دولت نياز به استعفا ندارد در حالي كه ما مي گفتيم مديران كل زير مجموعه دبير دولت هم بايد استعفا بدهند چه رسد به دبير. ما صورتجلسه اي مال سال 80 يا 81 را پيدا كرديم كه شغل ايشان جزو مشاغل دولتي محسوب شده بود و بايد استعفا مي داد اين را براي وزارت كشور فرستاديم و زريبافان استعفا كرد. زاكاني در برابر اين پرسش كه استعفاي او بعد از مهلت قانوني بوده و ديگر پذيرفتني نبوده  است گفت: چون مشكل در برداشت متفاوت مجريان و ناظرين بوده اشكالي ندارد.]]>
</TEXT>
</DOC>
<DOC>
<DOCID>HAM2-851028-145</DOCID>
<DOCNO>HAM2-851028-145</DOCNO>
<ORIGINALFILE>/1385/851028/world/_siasatw.htm</ORIGINALFILE>
<ISSUE>پنجشنبه 28 دي 1385</ISSUE>
<DATE calender="Western">2007-01-18</DATE>
<DATE calender="Persian">1385/10/28</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[همايش  ها
درباره جلسه غيرعلني مجلس]]>
</TITLE>
<TEXT>
<IMAGE>/1385/851028/world/009120.jpg</IMAGE>
<![CDATA[
دكتر سيدفضل الله موسوي*
به راستي معني جلسه غيرعلني در مجلس چيست؟ به نظر مي رسد تشكيل جلسات غيرعلني با توجه به سوابق امر و نيز به موجب عقل و منطق بدين معني است كه يا موضوعي وجود دارد كه به طور مستقيم چندان با امور مردم ارتباط نداشته و مربوط به امور و رفتار نمايندگان و مسائل امنيتي و حفاظتي آنان و يا تصميم در خصوص موقع مناسب تعطيلات آنان و غيره است يا موضوعي است كه مربوط به امنيت ملي مي باشد كه نبايد رسانه اي گردد تا دشمنان كشور و بيگانگان از آن اطلاع يابند.
در تاريخ 5 دي ماه 1385، با توجه به روند مسائل هسته اي كه موضوعي خاص، با اهميت، حساس و مربوط به امنيت ملي است، آقاي متكي وزير امور خارجه به مجلس آمدند تا نمايندگان مردم در مجلس شوراي اسلامي را در جريان وقايع و مسائل و تصميم گيري هاي نظام قرار داده و از نظرات و نيز سؤال هاي نمايندگان مطلع گردند و تا حدودي كه در حيطه مسئوليت ايشان است پاسخگو باشند. طبيعي است كه چنين جلسه اي بايد غيرعلني باشد و نمايندگان هم بعد از چنين جلسه اي نبايد خداي ناكرده به طور آگاهانه يا به دليل اصرار خبرنگاران و كف نفس نكردن يا به دليل انگيزه هاي شخصي همه مطالب را بازگو كنند.
پس معني جلسه غيرعلني چيست؟ بهتر است همه جلسات علني باشد تا دشمن نتواند به راحتي در جريان كليه امور سري كه با منافع ملي كشور سروكار دارند، قرار گيرد. البته اكثريت قريب به اتفاق مجلس و دولت و نمايندگان تشخيص مي دهند كه يك مسأله اي در شرايط فعلي نبايد علني گردد، زيرا علني شدن آن نه تنها فايده اي بر آن مترتب نيست بلكه مضر به منافع ملي است، پس بايد مخفي و غيرعلني باقي بماند و اين امري است كه در تمام كشورها مورد پذيرش مي باشد.
با اين توضيحات واضح كه براي همه مشخص و مورد تأييد است. متأسفانه پس از جلسه غيرعلني پنجم دي ماه، كليه مطالب آن جلسه توسط برخي از همكاران در اختيار رسانه ها قرار گرفت. قطعاً  چون بيان اين مطالب از طريق ضبط دقيق صورت نمي گيرد، در انتقال آن به خبرنگاران موضوعات بعضاً  كم و زياد مي شوند كه از اين جهت مشكلاتي به همراه مي آورد. از سوي ديگر حرفه خبرنگاري و روزنامه نگاري و شيوه ارائه اخبار به گونه اي است كه مطالب، باز هم به شكلي مورد تحريف و تفسير قرار مي گيرد و در راستاي جهت گيري هاي سياسي و جناحي مسائلي را ايجاد مي نمايد كه بعضاً  زمينه اختلاف و دشمني را در بين نيروهاي خودي و داخلي فراهم مي كند. مثلاً  روزنامه اي مي نويسد:... نمايندگان از عملكرد دولت در پرونده هسته اي انتقاد كردند. يا نمايندگان به برپايي گردهمايي هولوكاست در تهران اعتراض كردند. يا نمايندگان مجلس معتقد بودند مطالبي كه در مورد هولوكاست از سوي رئيس جمهوري مطرح شد و براي اولين بار آن را يك افسانه خواندند، بازتابهاي جهاني زيادي داشت.
آيا روزنامه هايي كه اين چنين مي نويسند خدا را در نظر مي گيرند؟ آيا دقت نمي كنند و به اين سؤال برخي از مردم و نمايندگان جواب نمي دهند كه آيا واقعاً  همه نمايندگان در مجلس از عملكرد دولت در زمينه هاي هسته اي انتقاد كردند؟ آيا اصولاً  مسأله  هسته اي تنها به دولت مربوط مي شود يا كل نظام كه تنها دولت مورد اعتراض قرار مي گيرد؟ اگر تعدادي از نمايندگان به دلايل خاص شخصي و گروهي ممكن است با سياستهاي هسته اي نظام مخالف باشند چرا برخي روزنامه ها بايد اين مخالفت را به تمام نمايندگان نسبت دهند؟ يا اگر چند نفري از نمايندگان به برپايي همايش هولوكاست اعتراض دارند، چرا برخي روزنامه ها مي نويسند: نمايندگان به برپايي اين همايش اعتراض كردند.
به هر حال با توجه به اين كه همه نمايندگان مجلس دلسوز نظام و انقلاب هستند و در پي منافع ملي، آيا نبايد دقت بيشتري به خرج دهند؟ هنگامي كه همه آنان دائماً  مطرح مي كنند كه كارها بايد كارشناسي شده باشد و با عقل و تدبير و درايت همراه باشد و از اين جهت برخي نهادها و افراد را مورد انتقاد قرار ميد هند آيا خود نبايد اين گونه عمل كنند؟ آيا اين درست است كه مطالب يك جلسه غيرعلني آن هم در زمينه بسيار مهم و حساس كه انجام آن نه تنها با سرنوشت ملت ايران بلكه با سرنوشت و جهت گيري بين المللي و ملتهاي ديگر سروكار دارد به راحتي همه را آشكار كنند تا مورد سوء استفاده دشمنان و ايجاد مسائل داخلي و بين المللي قرار گيرد؟ آيا دشمنان به نقاط قوت و ضعف مسئولان و افراد و برنامه ها پي نمي برند؟ و از مسائل مورد اختلاف اطلاع حاصل نمي كنند؟ و سپس درصدد سوءاستفاده و بهره برداري و بزرگ و كوچك كردن بعضي از مسائل برنمي آيند؟ و در نتيجه براساس آنها توطئه و عمليات خصومت آميز انجام نمي هند؟
*نماينده مردم تهران در مجلس هفتم]]>
</TEXT>
</DOC>
</HAMSHAHRI2>

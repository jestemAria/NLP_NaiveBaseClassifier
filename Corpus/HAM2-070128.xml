<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851108-001</DOCID>
<DOCNO>HAM2-851108-001</DOCNO>
<ORIGINALFILE>/1385/851108/news/_adabh.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كارشناسان از آلبوم موسيقي ماه ني مي گويند
حفظ سنت مداحي، رعايت شأن اهل بيت]]>
</TITLE>
<TEXT>
<IMAGE>/1385/851108/news/012075.jpg</IMAGE>
<IMAGE>/1385/851108/news/012078.jpg</IMAGE>
<![CDATA[
گروه ادب و هنر- در هفته گذشته هم زمان با آغاز ماه محرم سازمان تبليغات اسلامي، آلبوم موسيقي ماه ني شامل 12 نوحه قديمي را روانه بازار كرد.
در اين آلبوم اميرحسين مدرس، گلچيني از نوحه هايي را كه برخي 80 سال قدمت دارند و در مجالس روضه  خوانده مي شدند را بازخواني كرده است. آنهايي كه آلبوم ماه ني را شنيده اند مي گويند اثري سنگين و فاخر و در شأن مقام اهل بيت(ع)است. اميرحسين مدرس، پيش از اين در مقام مجري و بازيگر در ميان مخاطب شناخته شده بود. صداي او را پيش از اين در تيتراژ چند سريال هم شنيده بوديم. او حالا در اولين قدم يك آلبوم اصيل مذهبي را روانه بازار كرده و البته آلبوم ماه ني در ميان خيل عظيم آلبوم هاي پاپ و شبه پاپ مذهبي نياز به حمايت دارد.
وفادار به ملودي هاي قديمي
حميدرضا صدري، آهنگساز اين آلبوم در مورد ويژگي هاي ماه ني مي گويد: ماه ني يك آلبوم مذهبي و مناسبتي است با اين ويژگي كه اداي ديني به نوحه هاي قديمي است. در ساخت موسيقي آن سعي كرديم از ويژگي هاي اصيل نوحه ها دور نشويم. ضمن اين كه وجه نوحه در اين كار بر موسيقي غالب است، يعني شما به عنوان شنونده، بيشتر نوحه مي شنويد تا موسيقي. متأسفانه يك اتفاق بد در سال هاي اخير افتاده و آن اين كه برخي تصور مي كنند نوحه ديگر تكراري شده و بهتر است براي جذاب تر شدن كار، وجه موسيقي غالب شود. آنهايي كه از حال و هواي نوحه هاي قديمي و اصيل به دور بودند، از اين رويكرد جديد استقبال كردند. اما آيا ملودي هاي نوحه بايد برگرفته از ملودي ترانه هاي لس آنجلسي باشد؟ ملودي در تداعي اصل موضوع بسيار حايز اهميت است. ويژگي ملودي هاي نوحه اصالت و اقتدار شان است. نكته اي كه در آلبوم ماه ني رعايت شده است ملودي هايي است كه در چارچوب خاص خود سينه به سينه چرخيده و حفظ شده است. برخي ملودي هاي جديد توهين آشكار به شأن ائمه است. مسائل حاشيه اي نبايد وارد يك اثر هنري شود. ما همپاي امام حسين(ع)زندگي مي كنيم. امام حسين براي همه عزيز و محترم است و در آلبوم ماه ني هم سعي كرديم كارمان حسيني باشد.
صدري در پاسخ به اين سؤال كه در ماه ني چگونه به ملودي هاي قديمي وفادار مانديد مي گويد: نوحه هاي اصلي را امير حسين مدرس جمع آوري كرد، نوحه هايي كه همراه با ملودي بود، سعي كرديم در نحوه اجرا به نوحه هاي اصيل وفادار بمانيم و البته در بعضي قسمت ها بداهه خواني داشتيم. به ملودي ها وفادار مانديم و البته در بعضي قسمت ها از موسيقي كمك گرفتيم. موسيقي اين اثر پاپ نيست. سعي كرديم به اركستر نزديك باشيم تا موسيقي پاپ، چون موسيقي پاپ نوحه ها را از اصالت واقعي دور مي كرد. شايد مردم شور و حال ملودي هاي جديد را بيشتر بپسندند اما ماه ني آلبوم متفاوتي است و قرابتي با بسياري از آلبوم هاي مذهبي كه اين روزها در بازار است، ندارد. ما مي خواستيم شأن محرم حفظ شود، كار ما دلي بود و امير حسين مدرس سال ها دغدغه ارائه اين آلبوم را داشت. ما به هيچ وجه به فكر منافع مالي نبوديم. آهنگساز ماه ني معتقد است جوان ها هم ارتباط خوبي با اين اثر برقرار مي كنند و مي گويد: ذائقه ها متفاوت است اما جوان ها هم از ماه ني استقبال كردند. شايد اين آلبوم به اندازه نوحه هاي متداول امروزي شور نداشته باشد اما عشق دارد، اميرحسين مدرس اين عشق را داشت و به همين خاطر در اولين قدم يك آلبوم مذهبي را روانه بازار كرد.
يك آلبوم متفاوت
اسماعيل اميني، شاعر نيز از آلبوم ماه ني به عنوان يك اثر هوشمندانه و اصيل نام مي برد و مي گويد: ماه ني به اصالت ها پاي بند است و در عين حال از اين هوشمندي برخوردار است كه تركيب متناسبي از سنت و نوآوري را ارائه دهد. قطعاً اين آلبوم با اقبال مخاطب مواجه مي شود و فوق العاده تأثير گذار است. متأسفانه اين روزها اصالت در مداحي كم كم به فراموشي سپرده مي شود و در اين فضا يك آلبوم متفاوت كه سعي در حفظ شأنيت عزاداري دارد، غنيمت است. متأسفانه نوحه خواني به سبك پاپ كه يك انحراف  است اين روزها باب شده اما عزاداري براي امام حسين و بزرگداشت حماسه عاشورا پيوند با فرهنگ و سنت ماست و نبايد ويژگي هاي هنري خود را از بيگانه بگيرد. موضوع اقبال عمومي در مداحي و مرثيه سرايي اصيل نيست و در مرحله دوم اهميت قرار مي گيرد. مهم حفظ شأنيت و حرمت هاست و بخش دوم جاذبه اش كه اهميت كمتري دارد. اگرچه شيوه اجراي اميرحسين مدرس و آهنگسازي هوشمندانه حميدرضا صدري توانسته جاذبه هاي لازم را براي قشر جوان ايجاد كند. اميني استقبال قشر جوان را از آلبوم ماه ني مثبت ارزيابي مي كند و مي گويد: بدون ترديد، اين آلبوم ملايم  كه داراي استحكام هنري است، مورد پسند مخاطب عام و به خصوص جوانان قرار مي گيرد. هرچند كه ماه ني در محتوا و ساختار به هيچ وجه سطحي و به دنبال مخاطب عام نيست.
اميني معتقد است ماه ني سرآغاز خوبي براي جمع آوري آثار ارزشمند مرثيه سرايان و مداحان بزرگ اهل بيت است و مي گويد: بسياري از آنها پير شده اند و شايد ديگر فرصتي باقي نمانده باشد. اين گنجينه ها بايد جمع آوري، ثبت، اجرا و معرفي بشوند. ماه ني مقدمه خوبي بر اين كار است نبايد گنجينه ارزشمند نوحه ها و مرثيه هاي اصيل، با مرگ نسل قديم به زير خاك برود. مطمئن باشيد كه برخي آلبوم هاي نازل امروزي نمي توانند جايگزين اصالت ما بشوند.
بايد تبليغ شود
سلطاني، مديرپخش آلبوم ماه ني استقبال مخاطب را از اين آلبوم مثبت ارزيابي مي كند هر چند معتقد است اين آلبوم مهجور مانده و تبليغات مؤثري در راستاي شناسايي آن به مخاطب انجام نگرفته  است. او مي گويد: ماه ني يك آلبوم آبرومندانه و فاخر است. در زمينه آلبوم هاي مذهبي در يكي دو سال اخير به ندرت چنين آلبومي داشته ايم كه هم به لحاظ محتوايي و هم اجرا غني باشد. اما متأسفانه ماه ني به مخاطب معرفي نشد. مردم ما هم عادت دارند اول موسيقي و اجرا را بشنوند و بعد تصميم گيري كنند. صدايي كه شنيده نشده، چه طور مي تواند مخاطب جذب كند. بهتر بود بعضي از قطعات اين آلبوم از طريق صدا و سيما پخش مي شد تا مخاطب با ماه ني آشنا شود. در مورد فروش آلبوم هاي موسيقي تبليغات حرف اول را مي زند اما متأسفانه ماه ني از اين امكان محروم بود. البته تا به امروز استقبال از آلبوم ماه ني اميدوار كننده بوده ولي در قياس با برخي آلبوم هاي نازل امروزي، من معتقدم اين آلبوم بيش از اين مي تواند مورد توجه قرار بگيرد. ماه ني آلبومي پرمحتوا است كه به خوبي با مخاطب از هر سني كه باشد ارتباط برقرار مي كند.
80 درصد خواسته هايمان را برآورد
رضا مهدوي، رئيس مركز موسيقي حوزه هنري بسترسازي و فضاسازي مناسب در راستاي بهره گيري از گذشته فرهنگي و تاريخ موسيقايي را يك وظيفه دانسته و مي گويد: من معتقدم مذهب، حافظ اصلي موسيقي دستگاهي ما بوده و فكر مي كنم اثري كه برگرفته از اين پشتوانه ملي باشد مي تواند به عنوان اثري نو و ارزشمند پاسخگوي نياز قشرهاي مختلف و به خصوص نياز جوانان امروزي باشد. در مورد آلبوم ماه ني با اميرحسين مدرس كه از نسل جوان، انساني توانا و اهل تحقيق است كار را به خوبي پيش برديم و معتقدم ماه ني ارتباط خوبي با مخاطب برقرار كرده است. هم نسل جوان و هم قديمي ترها نزديكي خوبي با اين آلبوم مذهبي احساس كردند و حتي فضاي الكترونيك و تنظيم امروزي لطمه اي به آن نزده است و مي توان گفت تا هشتاد درصد آنچه را كه مي خواستيم به دست آورده ايم. هرچند كه قطعاً اين كار خالي از اشكال نيست. مهدوي معتقد است در جامعه امروزي دو نوع گرايش در زمينه موسيقي مذهبي وجود دارد و مي گويد: گرايش مسلط برگرفته از توليدات فراواني است كه با قطعات با كلام و بدون كلام و با ملودي هايي كه خاستگاه شان موسيقي ايراني نيست تلفيق مي شود و آثاري را به بازار عرضه مي كند كه برخي اصطلاح لس آنجلسي به خود مي گيرند. در مقابل گرايش اقليت و مهجوري هم وجود دارد كه بر حراست و حفظ دقيق و بدون تغيير سنت مداحي و موسيقي تاكيد دارد. در حال حاضرگرايش مسلط در حال پيش روي است به گونه اي كه به تدريج اصالت ها را از دست مي دهيم و تا جايي پيش مي رويم كه با گرته برداري هاي سطحي و سرگرم كننده جايگاه موسيقي اصيل مذهبي از دست مي رود و نسل جوان ديگر قرابتي با آثار اصيل نخواهد داشت، حاصلش مي شود رواج آلبوم هاي موسيقي كه به هر قيمتي تنها مي خواهند اشك شنونده را دربياورند، عملي كه در دين مذموم است.
ما سعي كرديم در آلبوم ماه ني به دنبال اصالت ها باشيم و حتي اگر از اين آلبوم استقبال فراواني هم نمي شد باز هم خوشحال بوديم چون معتقديم هميشه استقبال از هر چيز خوبي اندك است. اما تا امروز استقبال از آلبوم ماه ني خوب و راضي كننده بوده است هر چند من معتقدم در سال هاي آينده اين استقبال به مراتب بيشتر و بهتر مي شود. در تهيه اين آلبوم به دنبال فروش خوب نبوديم و به همين دليل اگر توجه كنيد ريتم ها به هيچ وجه قرابتي با موسيقي هاي شبه  پاپ امروزي ندارد. در مجموع مذهبي ها چندان به دنبال موسيقي نيستند و جوان  ترها هم به دنبال بعضي آلبوم هاي ريتميك مي روند، اما با همه اينها استقبال از آلبوم اول اميرحسين مدرس رضايت بخش بوده و در قياس با ديگر آثار موسيقي حوزه هنري راضي هستيم.]]>
</TEXT>
</DOC>
<DOC>
<DOCID>HAM2-851108-002</DOCID>
<DOCNO>HAM2-851108-002</DOCNO>
<ORIGINALFILE>/1385/851108/news/_adabh.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[6 نمايش در نخستين روز همايش آيين هاي عاشورايي]]>
</TITLE>
<TEXT>
<IMAGE>/1385/851108/news/012069.jpg</IMAGE>
<![CDATA[
گروه ادب و هنر امروز در نخستين روز همايش سراسري آيين هاي عاشورايي 6 نمايش در تئاتر شهر به صحنه مي آيد.
نشست تخصصي معاصرسازي مفاهيم عاشورايي در تئاتر نيز امروز صبح با حضور صاحب نظران و كارشناسان هنرهاي نمايشي در تالار كوچك تئاتر شهر برگزار مي شود.آيين هاي نمايشي ويژه محرم نيز ساعت 4 بعدازظهر با مراسم سقاخواني، سنج زني و چاوش خواني در فضاي باز تئاتر شهر آغاز مي شود و يك مجلس تعزيه نيز ساعت 7 بعدازظهر در خيمه گاه عاشورا در تئاتر شهر به اجرا درمي آيد. غروب روز نهم؛ عمو هاشم، ضريح نام، اگر باران ببارد و به زيرتيغ شب عنوان نمايش هايي است كه در تالار اصلي چهارسو، سايه و تالار نو تئاترشهر امروز به صحنه مي آيد. دو طفلان مسلم به كارگرداني شهربانو كفگي و سياوش اكبري صفت در تالار هنر از ديگر اجراهاي روز نخست همايش  عاشورايي است.سومين همايش آيين هاي عاشورايي به شكل رقابتي برگزار مي شود و ايرج راد، فرشاد فرشته حكمت و فرشيد ابراهيميان داوري نمايش ها را برعهده دارند. بزرگداشت هاشم فياض آخرين بازمانده نسل تعزيه خوانان قديم ايران نيز همزمان با اجراي نمايش عمو هاشم برگزار مي شود. عمو هاشم نوشته داود فتحعلي بيگي است كه براساس خاطرات زنده ياد فياض نوشته شده و كارگرداني آن را مريم تصرف برعهده دارد.]]>
</TEXT>
</DOC>
<DOC>
<DOCID>HAM2-851108-003</DOCID>
<DOCNO>HAM2-851108-003</DOCNO>
<ORIGINALFILE>/1385/851108/news/_adabh.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با ادبياتشلوغ ولي بي سروصدا]]>
</TITLE>
<TEXT>
<![CDATA[روند برگزاري نخستين جشنواره  ملي شعر يعني جشنواره بين المللي شعر فجر ملموس تر مي شود.هفته پيش مهلت ارسال آثار به پايان رسيد. بنابه گفته دست اندركاران اين كنگره براي گرفتن آثار از شاعران كشور علاوه بر فراخوانهاي مطبوعاتي 2000 دعوت نامه  الكترونيكي براي شاعران ارسال شده است.
همچنين داوران دو بخش از بخش هاي ده گانه معرفي شدند. در بخش شعر سپيد و نيمايي بنابر اعلام دبيرخانه كنگره، شاپور جوركش، مصطفي علي پور، عباس باقري، ميراحمد ميراحسان و محمد باقر كلاهي اهري داوري خواهند كرد و در بخش اشعار ملي و ميهني، محمدرضا عبدالملكيان، پرويز بيگي حبيب آبادي، خسرو احتشامي، غلامرضا كافي و عبدالرضا رضايي نيا، داور جشنواره خواهند بود. در حالي كه هنوز تكليف داوري 8 بخش ديگر در فاصله 8 روز تا شروع جشنواره(16 بهمن)معلوم نيست دست اندركاران جشنواره با شوق و ذوق خبر دادند كه غزلسراي قديمي و محقق درجه يك سبك هندي، استاد محمد قهرمان، دعوت آنها را براي داوري در بخش كلاسيك پذيرفته است.
در همين حين خبر عجيبي از سوي سايت ميراث خبر منتشر شد حاكي از آن كه دو تن از داوران اعلام شده بخش سپيد و نيمايي يعني شاپور جوركش و مصطفي علي پور در مصاحبه با اين سايت اظهار بي اطلاعي از چنين ماجرايي كرده اند و هر دو ضمن يادكرد از صحبت هاي مقدماتي برخي از دست اندركاران جشنواره، تصريح داشته اند كه هيچ قول و قرار قطعي اي تا اين لحظه در كار نبوده است و اين اعلام بدون هماهنگي آنها صورت گرفته است. در بخش داستان، دو خبر از آن سوي مرزها قابل توجه است.
در تركيه، يك روزنامه نگار ترك كه درباره كشتار ارامنه در اين كشور اظهاراتي برخلاف هنجار سياسي و حكومت تركيه كرده بود، به ضرب گلوله افراد ناشناس كشته شد اما ارتباط اين خبر با عالم داستان نويسي، نجات جان اورهان پاموك برنده جايزه نوبل است، چرا كه او اين روزها پس از سالها در تركيه به سر مي برد و اتفاقاً يكي از مشهورترين نويسندگان ترك است كه عليه دولت تركيه درباره كشتار ارامنه اظهار نظر كرده است. رجب طيب اردوغان نخست وزير تركيه دستور داده است براي پاموك محافظ شخصي بگمارند، اين هم يكي از جلوه هاي تأثير جايزه نوبل بر ساز و كارهاي سياسي يك دولت. همچنين مجله تايم، نظرسنجي اي از 125 نويسنده نامدار جهان درباره ده كتاب برتر تاريخ داستان نويسي انجام داد. نتيجه اين نظرسنجي جالب است: سه كتاب از چهار كتاب برتر متعلق به روس هاست. آناكارنينا از تولستوي مقام اول قراردارد و پس از آن، مادام بواري گوستاو فلوبر، جنگ و صلح ايضاً تولستوي و لوليتا ولاديمير ناباكوف آثار بعدي هستند. در داخل نيز اعلام برندگان جايزه ادبي اصفهان، جايزه اي كه از لحاظ تنوع طيف هاي داوران و شركت كنندگان از اكثريت قريب به اتفاق جوايز ادبي ممتاز است، خبري جالب توجه است. بلبل حلبي از محمد كشاورز در بخش مجموعه داستان، شطرنج با ماشين قيامت   اثر حبيب احمدزاده در بخش رمان و روي پل زينب علي زاده برگزيده شدند.
در بخش تأليفات نيز يك خبر داغ شنيديم وخوانديم؛ مجموعه شعر منتشر نشده اي از شاعري كه دريغ رفتنش هميشگي است، سيد حسن حسيني به بازار آمد. از شرابه هاي روسري مادرم، دفتر شعري است در 64 صفحه كه به گزينش دكتر قيصر امين پور و توسط انجمن شاعران منتشر شده است.]]>
</TEXT>
</DOC>
<DOC>
<DOCID>HAM2-851108-004</DOCID>
<DOCNO>HAM2-851108-004</DOCNO>
<ORIGINALFILE>/1385/851108/news/_adabh.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آخرين اخبار از جشنواره 25 فيلم فجر]]>
</TITLE>
<TEXT>
<IMAGE>/1385/851108/news/012072.jpg</IMAGE>
<![CDATA[
گروه ادب و هنر- داوران بخش مسابقه فيلمسازان اول بيست و پنجمين جشنواره فيلم فجر هم معرفي شدند. محمد بزرگ نيا، كمال تبريزي و احمدرضا گرشاسبي فيلم هاي اين بخش از جشنواره را داوري مي كنند.
همچنين داوران ايراني بخش جلوه گاه شرق؛ مسابقه سينماي آسيا بيست و پنجمين جشنواره بين المللي فيلم فجراز سوي دبيرخانه اين رويداد اعلام شد.
طبق اعلام روابط عمومي جشنواره مجتبي راعي داور ايراني اين بخش از جشنواره فيلم فجر است. داوران بخش در جست وجوي حقيقت مسابقه فيلم هاي معناگراي بيست و پنجمين جشنواره بين المللي فيلم فجر نيز معرفي شدند. آن دمي ژروئه، ديويد گوچ، خيريه البشلاوي، نادر طالب زاده و آنيژكا هولاند فيلم هاي اين بخش از جشنواره را داوري مي كنند. 4 هنرمند و كارشناس آثار مستند كوتاه و بلند بخش چشم واقعيت بيست و پنجمين جشنواره بين المللي فيلم فجر را داوري مي كنند.
محمد درمنش، دكتر محمد رجبي، ابراهيم فروزش وابراهيم مختاري فيلمهاي اين بخش ازجشنواره را داوري مي كنند. در بخش چشم واقعيت دو سيمرغ بلورين به بهترين فيلم كوتاه و بهترين فيلم بلند و يك سيمرغ بلورين به بهترين تحقيق و پژوهش تعلق مي گيرد. بيست و پنجمين جشنواره بين المللي فيلم فجر از 12 تا 22 بهمن ماه سال جاري در تهران برگزار مي شود.
10كشور در بخش جهان اسلام جشنواره فجر
در بخش جهان اسلام بيست و پنجمين جشنواره بين المللي فيلم فجر آثار بيش از 10 كشور مختلف جهان به نمايش درمي آيد.
در اين بخش 16 فيلم سينمايي شامل عراق تكه تكه شده، عروسي رانا، درباره بغداد، نوار غزه، پرنده گلين، رنگ زيتون، حريم خصوصي، روز نو در صنعا، درس اول: شيون، برنج و نخود، شش هفته ترس، روياها، پشت بام هاي دياربكر، دور، هزاران ماه و شش هفته ترسناك از كشورهاي عراق، فرانسه، آمريكا، هلند، هند، امارات متحده عربي و... به نمايش درمي آيد.
عراق تكه تكه شده ساخته جيمز لانگلي محصول مشترك كشورهاي آمريكا و عراق در سال 2006 است. اين فيلم شرايط امروز عراق را از زبان خود عراقي ها روايت مي كند.فيلم عروسي رانا ساخته هاني ابو اسد محصول مشترك كشورهاي هلند و امارات متحده عربي در سال2002 است.
درباره بغداد به صورت مشترك توسط 9 نفر كارگرداني شده و محصول سينماي آمريكا در سال 2005 است. در ژوئيه سال 2003 سينان آنتون، يك نويسنده و شاعر تبعيدي عراقي به بغداد است. نوار غزه ساخته جيمز لانگلي و محصول سال 2002 آمريكاست. محمد حجازي، پسربچه اي 13 ساله است كه در غزه روزنامه مي فروشد. اين نوجوان جان خود را به خطر مي اندازد و به تانك هاي اسرائيلي سنگ پرت مي كند.
فيلم پرنده گلين به طور مشترك توسط فرانسه و بنگلادش در سال 2002 ساخته شده و كارگرداني آن را طارق مسعود بر عهده دارد.
رنگ زيتون توسط كارولينا ريواس ساخته شده و به عنوان محصول سينمايي مكزيك 2006 به جشنواره آمده است. داستان فيلم درباره خانواده اي فلسطيني است كه پشت ديوار كرانه باختري زندگي مي كند.
فيلم حريم خصوصي سال2004 در ايتاليا توسط ساوريو كاستانتزو ساخته شده است. محمد، پدر خانواده و مدير يك دبيرستان است. بعد از يك درگيري مسلحانه، ارتش اسرائيل طبقه دوم خانه را به دلايل امنيتي تصاحب مي كند و از اين خانواده  مي خواهد آنجا را ترك كنند. روز نو در صنعا به كارگرداني بدر بن هريسي محصول مشترك انگلستان و يمن در سال 2005 است. داستان فيلم به زندگي طارق مي پردازد.
درس اول: شيون ساخته تانرا چاندران محصول سال2003 كشور هند است. داستان فيلم درباره شهينه، دختر10 ساله اي است كه ناچار به ازدواج با مردي مي شود كه 30 سال از او بزرگتر است. برنج و نخود كاري از اوزكان كوچوك محصول سينماي تركيه در سال 2003 است. فهريه و تحسين خيلي كم سن و سال بودند كه با هم ازدواج كردند.
فيلم شش هفته ترس محصول سينماي آلمان در سال 2006 و كاري از هانس يورگ تورن است. داستان فيلم درباره زني به نام جوليا است كه براي شركت در يك كنفرانس مطالعات شرقي به تركيه سفر مي كند.فيلم روياها توسط محمد الدراجي در سال 2005 ساخته شده و محصولي از سينماي عراق است. داستان فيلم در زمان تهاجم به عراق رخ مي دهد.
پشت بام هاي دياربكر به كارگرداني اوزكان كوچوك در كشور تركيه و در سال2005 ساخته شده است. با فرارسيدن تابستان در كردستان، زندگي آدم ها روي پشت بام ها مي رود و تا پايان تابستان همان جا مي ماند. دور كاري از كاظم اوز و محصول سال 2005 كشور تركيه است. داستان اين فيلم در چشمان بسيار تيره ساكنان سالخورده دهكده اي دورافتاده در كردستان شكل مي گيرد كه تنها گذاشته شده اند.فيلم هزاران ماه به كارگرداني فوزي بن سعيد محصول مشترك كشورهاي فرانسه، بلژيك، مراكش و آلمان در سال 2003 است. داستان فيلم در سال 1981 و در ماه مبارك رمضان شكل مي گيرد.
بزرگداشت عاشورا در افتتاحيه جشنواره  فيلم فجر
در برنامه ا ي كه همزمان با دوازده بهمن ماه و آغاز بيست و پنجمين دوره  جشنواره  فيلم فجر طي آيين بزرگداشت عاشورا و محرم در تالار وحدت برگزار مي شود، مراسم هاي آييني به سرپرستي فرزانه كابلي و بخش هاي نمايشي به كارگرداني محمد رحمانيان اجرا خواهد شد. در اين مراسم كه به پاسداشت حماسه  كربلا برگزار مي شود، قرار است دو مونولوگ نمايشي با بازي علي عمراني و مهتاب نصيرپور كه موضوع آن به عاشورا برمي گردد، اجرا شود. كارگرداني مراسم با بيژن ميرباقري و تهيه كنندگي آن با منوچهر محمدي است. منوچهر محمدي مديريت  چهار مراسم جشنواره  فيلم فجر را برعهده دارد و مراسم بزرگداشت سينمايي اين رويداد كه به نكوداشت علي نصيريان و يدالله صمدي اختصاص دارد، روز 15 بهمن برگزار خواهد شد و در روزهاي پاياني در دو بخش ملي و بين الملل برگزيدگان معرفي مي شوند.]]>
</TEXT>
</DOC>
<DOC>
<DOCID>HAM2-851108-005</DOCID>
<DOCNO>HAM2-851108-005</DOCNO>
<ORIGINALFILE>/1385/851108/news/_adabh.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[تمديد مهلت جايزه  شهيد آويني: مهلت ارسال فيلم هاي مستند به دبيرخانه نخستين دوره اهداي جايزه بزرگ شهيد آويني [ويژه برترين مستندهاي سال] تمديد شد. پژمان لشكري پور گفت: متعاقب فراخوان اوليه مركز، تعداد 250 فيلم مستند به دبيرخانه جايزه بزرگ شهيد آويني رسيده كه بنا به درخواست برخي از تهيه كنندگان و فيلمسازان، مهلت ارسال اثر به اين رويداد فرهنگي - هنري، تا روز 24 بهمن 1385 تمديد شده است.
ناني مورتي و مديريت جشنواره تورين: فيلمساز ايتاليايي و برنده جايزه نخل طلاي كن دوباره مديريت جشنواره فيلم تورين را پذيرفت و اعلام كرد در بيست و پنجمين دوره اين جشنواره بر فيلمسازان جوان و سينماي تجربي متمركز مي شود. مورتي در حالي به اين سمت منصوب شد كه ماه گذشته خبر انتصاب او به مديريت هنري اين جشنواره با واكنش منفي بخشي از جامعه سينمايي تورين همراه بود. او كه از اتهام يك آلت دست سياسي آزرده شده بود، تنها دو روز پس از انتصاب كناره گيري كرد. اما اين فيلمساز پركار در حضور خبرنگاران ضمن ابراز رضايت نسبت به اينكه مشكلات حل شده، گفت كه براي اجراي برنامه هاي خود به زمان نياز دارد. مورتي در عين حال كه تضمين كرد در فلسفه جشنواره تغييري ايجاد نخواهد شد، از احتمال تغيير بعضي بخش ها خبر داد.
داوران بخش آييني شعر فجر: داوران بخش ديني، آييني نخستين جشنواره بين المللي شعر فجر، كار ارزيابي و بررسي اشعار رسيده به اين بخش را آغاز كردند. محمدرضا سنگري، هادي منوري، حسين اسرافيلي، ابوالقاسم حسيني( ژرفا)و مرتضي اميري اسفندقه به عنوان داوران بخش ديني، آييني اين جشنواره انتخاب شده اند. بر اساس اعلام دبيرخانه جشنواره، آثار ارسالي در بخش ديني، آييني تا امروز در برگيرنده بيشترين اشعار از لحاظ كمي نسبت به ساير بخش ژهاي جشنواره بوده است.
همايش بين المللي فردوسي: برگزاري كنگره جهاني فردوسي در انجمن مفاخر فرهنگي خراسان رضوي به عنوان برنامه اجرايي سال 87 تصويب شد. ضمن آن كه در اين نشست، همايش بين المللي فضل بن  شاذان نيشابوري در دستور كار سال89 مسئولان اين استان قرار گرفت.
تجليل از پيشكسوتان ادبيات عاشورايي: از بزرگان و پيشكسوتان عرصه ادبيات عاشورايي در نمايشگاه بزرگ فرهنگ عاشورا تجليل مي ژشود.ساير قسمت هاي بخش ادبي نمايشگاه شامل بررسي اشعار مستقل عاشورايي، كتاب هاي تاليفي و گردآوري شده، نغمه ها و ترانه ها و سرودهاي عاشورايي و انتخاب بهترين اثر عاشورايي است. عبدالجبار كاكايي، ضياء الدين ترابي، مصطفي محدثي خراساني و حميدرضا شكار سري داوري بخش هاي ادبي اين نمايشگاه را بر عهده خواهند داشت.
5542 تماشاگر در تئاتر شهر: آمار تماشاگران نمايش هاي روي صحنه در تالارهاي مختلف تئاتر شهر در هفته گذشته اعلام شد.به گزارش واحد اطلاع رساني مجموعه تئاتر شهر، نمايش عشقه نوشته و كار محمد رحمانيان كه اجراي خود را از تاريخ 27 دي در تالار چهارسو آغاز كرده بود سرانجام با 8 اجرا و 980 تماشاگر به اجراي خود پايان داد.نمايش مرگ فروشنده نوشته آرتور ميلر كه از تاريخ 27 آذر اجراي خود را به كارگرداني نادر برهاني مرند در تالار قشقايي آغاز كرده بود، با 26 اجرا و 2994 تماشاگر به پايان رسيد.]]>
</TEXT>
</DOC>
<DOC>
<DOCID>HAM2-851108-006</DOCID>
<DOCNO>HAM2-851108-006</DOCNO>
<ORIGINALFILE>/1385/851108/news/_adabh.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آموزش گام به گام جادوگري در بي بي سي]]>
</TITLE>
<TEXT>
<![CDATA[ايسنا: شبكه تلويزيوني بي. بي. سي براساس داستان هاي نوجوان محبوب ادبيات جهان، رموز جادوگري را آموزش مي دهد.
اواخر سال جاري، پخش مجموعه جديدي از بي. بي. سي آغاز مي شود كه براساس داستان هاي هري پاتر ساخته شده است.داستان اين سريال تلويزيوني مربوط به چند كودك است كه سعي دارند به سبك مدرسه پانسيون  هري پاتر، رموز جادوگري بياموزند.به گزارش بي .بي.سي، در هر هفته از اين سريال، اين بچه هاي نوآموز، آنچه را آموخته اند، براي استادان جادوگري خود اجرا مي كنند تا آنها قضاوت كنند يادگيري كدام يك از آنها بهتر بوده و بايد آنجا را ترك كند. از آن جايي كه رموز جادوگري در اين برنامه تلويزيوني قدم به قدم آموزش داده مي شوند، كودكان با تماشاي آن امكان يادگيري آن را خواهند داشت.]]>
</TEXT>
</DOC>
<DOC>
<DOCID>HAM2-851108-007</DOCID>
<DOCNO>HAM2-851108-007</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851108/news/012216.jpg</IMAGE>
<![CDATA[
عكس: خبرگزاري فرانسه
كربلا- مردم عراق و ساير كشورها خود را براي شركت در تعزيت سالار شهيدان حضرت اباعبدالله الحسين عليه السلام به حرم مطهر رسانده اند.]]>
</TEXT>
</DOC>
<DOC>
<DOCID>HAM2-851108-008</DOCID>
<DOCNO>HAM2-851108-008</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[استاندارد كالاها
گويا كالاهاي غير استاندارد استان گلستان از اقبال خوبي براي باقي ماندن در ويترين ها برخوردار نبودند.مديركل استاندارد و تحقيقات صنعتي گلستان، از شهروندان اين استان خواست از خريد كالاهاي بدون نشان استاندارد پرهيز كنند. سيف الله رعيت با اشاره به طرح جامع اجراي هماهنگ استاندارد اجباري در گلستان گفت: از ابتداي اجراي اين طرح در آبان?? تاكنون، 1005 بار به مراكز توزيع، تمركز و عرضه استان مراجعه شده و هزار و??? كالا از مراكز توزيع و عرضه برگشت داده شده است. همچنين در اين مدت، 128 بار، كار نمونه برداري از كالاهاي مشمول استاندارد اجباري در بازار و هزار??? بار در واحدهاي توليدي انجام شده است.??? مرتبه نيز به واحدهاي توليدي فاقد پروانه و??? بار به واحدهاي توليدي داراي پروانه مراجعه شده است. در همين مدت 4 مورد اعلام جرم و توقيف و??? مورد تذكر و يا اخطار كتبي نيز داده شده است.
حذف دلالان
به گفته كارشناسان، وضعيت كشمش تاكستان از لحاظ كيفيت نسبت به سال گذشته افزايش يافته است. بيش از?? هزار هكتار باغ انگور در شهرستان تاكستان وجود دارد كه بيش از?? درصد جمعيت??? هزار نفري آن از اين راه زندگي خود را تامين مي كنند. اجراي برنامه خريد توافقي كشمش در سال جاري با قيمت مناسب دست دلالان را از محصولات توليدي باغداران كوتاه كرد. اين نوع خريد علاوه بر ترغيب توليدكنندگان، جلوي انحصارطلبي عده اي افراد خاص را كه در روند خريد و فروش محصول كشمش مانع ايجاد مي كنند، مي گيرد. امسال??? تن كشمش از باغداران استان خريداري شده كه اين ميزان با قيمت توافقي هر كيلو 6 هزار ريال از محل سرمايه هاي شبكه تعاون روستايي است. امسال با خريد توافقي محصول كشمش، نگراني توليدكنندگان اين محصول از كاهش احتمالي بهاي آن از بين رفت. شوراي اقتصاد قيمت تضميني هركيلو كشمش درسال جاري را 5 هزارو??? ريال تعيين كرده بود كه به دليل بالا بودن قيمت در بازار آزاد اقدامي براي خريد تضميني نشد و به همين دليل زمينه براي صادرات آن به خارج از كشور فراهم است.
قطار پرند
شهر جديد پرند كه در حال حاضر مشكلات مربوط به وسايل نقليه عمومي آن در حال بررسي و بهبود است يكي از گزينه هاي مسئولان براي تغيير و تعديل قيمت مسكن است. به گفته سيد نصرالله شاهرخي مدير عامل شركت عمران شهر پرند اين منطقه مسكوني بارعايت 80 درصد اصول شهرسازي ساخته مي شود. به گزارش خبرگزاري مهر،   مديرعامل شركت عمران شهرجديد پرند با اعلام اين مطلب با تاكيد بررعايت مقررات ملي ساختمان در ساخت شهرجديد پرند، افزود:  ساختمان هاي ساخته شده درشهرجديد پرند با رعايت 70 درصد مقررات ملي ساختمان ساخته مي شود.  به گفته وي، راه اندازي خدمات رفاهي و عمومي درشهر جديد پرند ازموارد با اهميت براي دست اندركاران ساخت شهرهاي جديد است به طوري كه هم اكنون فضاهاي آموزشي احداث شده دراين شهر جديد بيش از 2 برابر نياز فعلي آموزش و پرورش است و در تمامي نقاطي كه مردم سكونت كرده اند ازآب و برق مطمئن برخوردارند. مديرعامل شركت عمران شهرجديد پرند گفت:  هم اكنون مسيريابي قطار شهري -مترو- براي اتصال به تهران انجام شده و مراحل بعدي با جديت در دست پيگيري است.]]>
</TEXT>
</DOC>
<DOC>
<DOCID>HAM2-851108-009</DOCID>
<DOCNO>HAM2-851108-009</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851108/news/012255.jpg</IMAGE>
<![CDATA[
لنگر انداختن نرخ گوشت
تزريق 5 هزار تن گوشت قرمز به بازار هنوز تاثير قابل توجهي روي نرخ هاي بازار آزاد نداشته و قيمت ها در تابلوي يك ماه پيش همچنان لنگر انداخته  اند.
فرارسيدن ايام محرم و تقاضا ي بيشتر براي دام زنده قيمت آن را بالا نگه داشته و اين موضوع تاثير مستقيمي روي نرخ گوشت داشته است.
ازسوي ديگر به منظور گسترش عرضه دام بهداشتي علاوه بر 2 مركز عرضه دام زنده در مناطق 15 و 18 شهرداري تهران 2 مركز سيار عرضه بهداشتي دام زنده نيز در منطقه 7 ايجاد مي شود. از آنجا كه تعداد زيادي از تكيه ها در شرق تهران واقع شده 2 مركز سيار عرضه دام زنده در خيابان هاي نظام آباد و سبلان ايجاد خواهد شد.
مراكز دائمي عرضه دام زنده روزانه توان عرضه هزار راس دام را دارند.]]>
</TEXT>
</DOC>
<DOC>
<DOCID>HAM2-851108-010</DOCID>
<DOCNO>HAM2-851108-010</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[مسابقه كتابخواني در امتداد عاشورا
فرهنگسراي ابن سينا به مناسبت ايام سوگواري محرم، مسابقه كتابخواني در امتداد عاشورا را تا روز 25 بهمن ماه برگزار مي كند. علاقه مندان مي توانند براي شركت در اين مسابقه به نشاني: شهرك قدس، فاز يك، ايران زمين شمالي، واحد فرهنگي هنري فرهنگسراي ابن سينا مراجعه كنند و يا جهت كسب اطلاعات بيشتر با شماره تلفن 88366368 تماس بگيرند. به برگزيدگان مسابقه خاطره نويسي، هدايايي به رسم يادبود اهدا خواهد شد.
توزيع پوستر و بروشور
فرهنگسراي انقلاب به مناسبت گراميداشت حماسه امام حسين(ع)و با هدف گسترش فرهنگ عزاداري عاشوراي حسيني اقدام به انتشار و توزيع پوستر و بروشور با موضوع محرم كرده است. از كليه علاقه مندان دعوت مي شود براي تهيه اين اقلام به فرهنگسراي انقلاب واقع در بزرگراه شهيد نواب صفوي- خيابان كميل شرقي مراجعه كنند و يا جهت كسب اطلاعات بيشتر با تلفن هاي 9-55419057 تماس بگيرند.
حرم رضوي
خانه قرآن منطقه 7 با همكاري آستان قدس رضوي اقدام به تهيه و توزيع لوح هاي فشرده فرهنگي با عنوان حرم رضوي كرده است. اين اقلام فرهنگي با موضوعاتي چون، نشاط در اسلام، رمز موفقيت، خانواده ديني، ويژگي جوانان موفق و... به صورت رايگان توزيع مي شود. علاقه مندان براي دريافت اين اقلام مي توانند به خانه قرآن منطقه 7 واقع در خيابان مطهري- بوستان شهيد آويني مراجعه كنند و براي كسب اطلاعات بيشتر با شماره تلفن 88413511 تماس بگيرند.
مراسم تعزيه خواني
خانه فرهنگ و كتابخانه فرزانگان هم زمان با فرارسيدن ايام سوگواري سرور و سالار شهيدان حضرت اباعبدالله الحسين(ع)و با هدف ترويج فرهنگ حسيني و ارج نهادن به نمايش هاي آييني اقدام به برگزاري مراسم تعزيه خواني كرده است. اين مراسم امروز ساعت 15 تا 17 با حضور خيل مشتاقان برگزار مي شود. علاقه مندان مي توانند براي شركت در اين مراسم به نشاني: نارمك، انتهاي خيابان گلستان، جنب پارك تسليحات، كوچه شهيد گلستاني، شماره 128 مراجعه كنند.
كتاب عاشورايي
فرهنگسراي سالمند به مناسبت ايام محرم، نمايشگاه كتاب هاي عاشورايي را برگزار كرده است. در اين نمايشگاه تعداد 136 عنوان كتاب با موضوعات مذهبي با 30 درصد تخفيف در معرض ديد علاقه مندان قرار گرفته است. در اين نمايشگاه كتاب هايي همچون: داستان پيامبران، روايت كربلا، قيام امام حسين(ع)، قمر بني هاشم ظهور عشق اعلي، سردار كربلا حضرت عباس(ع)، ياران كوچك حسين و... به نمايش گذاشته شده است. نمايشگاه كتاب هاي عاشورايي با هدف گسترش فرهنگ كتابخواني، آشنايي با فلسفه قيام عاشورا و اهداف امام حسين(ع)در اين واقعه، تا 11 بهمن ماه از ساعت 18-8 برپا است. علاقه مندان براي بازديد و كسب اطلاعات بيشتر مي توانند به نشاني: ميدان امام حسين- خيابان 17 شهريور- خيابان خشكبارچي- پارك خيام مراجعه كنند.
امان از دل زينب
خانه فرهنگ كوثر به مناسبت ماه محرم اقدام به برگزاري مسابقه شعر با عنوان امان از دل زينب كرده است. علاقه مندان به شعر و ادب مي توانند اشعار خود را پيرامون اين موضوع تا تاريخ 20 بهمن به نشاني خيابان ري- نرسيده به ميدان قيام- پارك كوثر- خانه فرهنگ كوثر ارسال كنند.
نمايشگاه و فروشگاه كتاب
كتابخانه فرهنگسراي خانواده به مناسبت فرارسيدن ماه محرم و دهه فجر اقدام به برگزاري نمايشگاه و فروشگاه كتاب كرده است. در اين نمايشگاه بيش از 600 عنوان كتاب در معرض ديد عموم قرار داده مي شود. اين كتاب ها در موضوعات مختلف و با 20 درصد تخفيف در اختيار شهروندان قرار مي گيرد. علاقه مندان براي بازديد و خريد ملزومات خود مي توانند تا 23 بهمن به فرهنگسراي خانواده واقع در نارمك، ميدان هلال احمر، خيابان گلستان مراجعه كنند.]]>
</TEXT>
</DOC>
<DOC>
<DOCID>HAM2-851108-011</DOCID>
<DOCNO>HAM2-851108-011</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[داستانك]]>
</TITLE>
<TEXT>
<![CDATA[ياري
گوش كن صدايي مي آيد؛ آيا كسي هست مرا ياري دهد؟
بوي خوش اسپند همه جا را فرا گرفته، مردم از خانه هاي خود بيرون مي آيند، مرتب به دسته هاي عزاداري اضافه مي شود.
اين چه صدايي بود كه اين گونه مردم را از خود بي خود كرد؟
همه يك صدا فرياد مي زنند: يا حسين
مراقب باش از اين جماعت جا نماني.
طاهره ترسلي]]>
</TEXT>
</DOC>
<DOC>
<DOCID>HAM2-851108-012</DOCID>
<DOCNO>HAM2-851108-012</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نجواي عاشورايي]]>
</TITLE>
<TEXT>
<![CDATA[هر روز زيارت عاشورا تا روز واقعه
هر روز زيارت عاشورا تا روز واقعه عنوان مراسم معنوي و مذهبي است كه در قالب سوگواره فرهنگي هنري عاشورائيان هر روز صبح ميزبان عاشقان و شيفتگان سالار شهيدان است. اين برنامه همه روزه از ساعت 30/7 تا 30/8 در مسجد قائم(عج)غرب تهران برگزار مي شود. سخنراني مذهبي، مداحي و پذيرايي نيز در كنار زيارت پرفيض عاشورا از جمله برنامه هاي اين مراسم است. سوگواره فرهنگي هنري عاشورائيان شامل برنامه هاي مختلف از جمله مسابقه ها، اردوهاي زيارتي، نمايشگاه هاي هنري، تعزيه خواني، شب شعر، سخنراني ها و گردهمايي هاست كه با مشاركت هنرمندان و فرهيختگان در ايام محرم از سوي فرهنگسراي تفكر برگزار مي شود. علاقه مندان به حضور در اين مراسم معنوي مي توانند هر روز صبح به مسجد قائم(عج)به نشاني: شهرزيبا- شهران- بلوار شهران- نرسيده به فلكه دوم- روبه روي فرهنگسراي تفكر مراجعه كنند.
شام غريبان با كودكان
خانه فرهنگ زنجان به مناسبت ايام سوگواري محرم و آشنايي كودكان و نوجوانان با مصائب كربلا ويژه برنامه شام غريبان با كودكان را در روز چهارشنبه، 11 بهمن ماه برگزار مي كند. علاقه مندان مي توانند براي شركت در اين ويژه برنامه  به نشاني: اتوبان يادگار امام، خيابان زنجان شمالي، ساختمان ناحيه 6 شهرداري مراجعه كنند.
تبيين قيام امام حسين ع
كانون قرآن فرهنگسراي بهمن به مناسبت ايام سوگواري سالار شهيدان امام حسين ع و ياران باوفايش اقدام به برگزاري مراسم پرفيض قرائت زيارت عاشورا و سخنراني مذهبي كرده است. به گزارش روابط عمومي فرهنگسراي بهمن اين مراسم در دهه اول محرم همه روزه از ساعت 8 الي 9 صبح در نمازخانه امام حسن مجتبي ع فرهنگسراي بهمن برگزار مي شود. بنا بر اين گزارش، موضوع سخنراني مذهبي، تبيين نهضت عاشورا و قيام امام حسين ع و بررسي ابعاد شخصيتي امام حسين ع خواهد بود. علاقه مندان جهت شركت در مراسم معنوي مي توانند به نشاني: ميدان راه آهن، ميدان بهمن، فرهنگسراي بهمن مراجعه و يا جهت كسب اطلاعات بيشتر با شماره تلفن هاي 1-55312300 تماس حاصل نمايند.]]>
</TEXT>
</DOC>
<DOC>
<DOCID>HAM2-851108-013</DOCID>
<DOCNO>HAM2-851108-013</DOCNO>
<ORIGINALFILE>/1385/851108/news/_akhar.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/12]]>
</TITLE>
<TEXT>
<![CDATA[يار حضرت سيدالشهدا
كدام يك از ياران حضرت سيد الشهدا در پاسخ به آن حضرت گفت: مرگ و شهادت نزد من شيرين تر از عسل است؟
a)حضرت ابالفضل العباس c )حضرت قاسم بن حسين
b )حضرت علي اكبرd)حربن يزيد رياحي
خوانندگان بايد يكي از گزينه هاي a,b,c,d را حداكثر تا ساعت 16 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. 10 نفر از افرادي كه پاسخ صحيح داده باشند( 5 نفر از تهران و5 نفر از شهرستان ها)به حسابشان جايزه نقدي واريز خواهد شد. از آنجايي كه برندگان بين ساعت16 تا 18 مشخص مي شوند شركت كنندگان در اين ساعات تلفن خود را روشن بگذارند. پاسخ صحيح و اسامي برندگان را چهارشنبه در همين ستون بخوانيد.
اسامي و نام پدر برندگان مسابقه شماره 11: تهران؛ مهدي سجادي، سيد علي‎/ محمدمهدي قشقايي،حسن‎/ مرتضي دقيانوس، غلام رضا /مهدي برنافر، محمد باقر‎/ نسترن رفيعي، احمد‎/ اروميه؛ حجت اكبري،صادق‎/ همدان؛ شهين هاشم،هادي‎/ قائم شهر؛ امير كاوياني، احمد‎/ اهواز؛ فرزاد رستمي، فرهاد و بابل؛ ايرج رسولي نژاد، سيدعلي.
پاسخ صحيح مسابقه پنجشنبه گزينه b(كره جنوبي)بود.]]>
</TEXT>
</DOC>
<DOC>
<DOCID>HAM2-851108-014</DOCID>
<DOCNO>HAM2-851108-014</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[كارنامه 40 روزه زمستان منتشر شد
حركت سهام بانك ها روي موج سود]]>
</TITLE>
<TEXT>
<IMAGE>/1385/851108/news/012147.jpg</IMAGE>
<![CDATA[
گروه بورس- فعالان بورس تهران در چله اول زمستان شرايط متفاوتي را در بازار سهام رقم زدند.
در حدود 40 روز سپري شده از زمستان 85 تعداد خريداران سهام از مرز 52 هزار نفر گذشته و حجم نقدينگي سرازير شده براي سرمايه گذاري در بازار اوراق بهادار مرز 4100 ميليارد ريال را پشت سر گذاشته است.
در اين مدت سهام بانك ها بيشترين سود را نصيب متقاضيان سرمايه گذاري كرده؛ به طوري كه در 40 روز گذشته ارزش سهام بانك اقتصاد نوين 110 درصد، قيمت هر سهم بانك كارآفرين 76 درصد و ارزش  دارايي هاي سهامداران بانك پارسيان 20 درصد افزايش يافته است.
به اين ترتيب از بين 7 شركت پرسود بورس در چله بزرگ زمستان نام 3 بانك خودنمايي مي كند.
اين صعود همزمان در جدول سهام پرسود و پرطرفدار بورس در حالي روي مي دهد كه بانك ها، در طول زمستان 84 و بهار و تابستان 85 به طور كل از دايره اقبال بازار سهام دور مانده بودند.
نكته جالب آن كه صعود سهام بانك ها در 40 روز اخير، بار ديگر نگاه ها را به سوي سهام ليزينگ ها نيز بازگرداند به طوري كه در يك هفته اخير سهام شركت هاي ليزينگ ايران، غدير و رايان سايپا دوباره مورد توجه سرمايه گذاران قرار گرفته است.
دو چهره متفاوت
زمستان 85 با دو چهره متفاوت در بورس تهران سپري شده، ابتدا حجم تقاضاهاي سرازير شده  از پاييز، موجب شد، سهام معادن در آغاز دي ماه با تعداد خريداران بسيار مواجه شود، اما پس از آن كه سهامداران بزرگ و حرفه اي ها، در اصطلاح بازار سهام معدني خود را خالي كردند و از قطار سهام معادن خارج شدند، پشت سر سهام معادن صف هاي فروش طولاني برجاي ماند. از ميانه دي ماه، چهره دوم بازار با حركت نقدينگي به سوي سهام بانك ها، توليد كنندگان پتروشيمي و ليزينگ ها آشكار شد.
عملكرد گروه ها
فارغ از ركود 20 روز گذشته در سهام معادن، آمار 40 روز نخست زمستان نشان مي دهد، اين گروه در مجموع توجه 9 هزار و 300 سرمايه گذار را به خود جلب كرد. ارزش كل مبادلات انجام شده در سهام معادن دو هزار ميليارد ريال برآورد شده است. در اين مدت 7 هزار و 800 نفر در صف خريد سهام بانك ها ايستاده اند و 422 ميليارد ريال از نقدينگي شان را براي خريد سهام 3 بانك حاضر در بورس پرداخته اند.
بازارگرداني گسترده آغاز شده در سهام خودرو هم موجب شده، بازار سهام اين دسته از شركت ها به طور موقت آرام شود. به اين ترتيب در 40 روز نخست زمستان 85، تعداد خريداران سهام شركت هاي خودروسازي و قطعه سازي به 7 هزار نفر رسيده است. اين گزارش حاكي است: در 40 روز گذشته سهام دو گروه پتروشيمي و همچنين فلزات رتبه هاي چهارم و پنجم جدول تقاضا را در بورس تهران به خود اختصاص داده اند.]]>
</TEXT>
</DOC>
<DOC>
<DOCID>HAM2-851108-015</DOCID>
<DOCNO>HAM2-851108-015</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[فهرست شركت هاي نفتي قابل فروش، نهايي نشد
آخرين جزئيات از برنامه واگذاري سهام دولتي]]>
</TITLE>
<TEXT>
<IMAGE>/1385/851108/news/012084.jpg</IMAGE>
<![CDATA[
گروه بورس- قرار بود در نشست روز گذشته هيأت عالي واگذاري، فهرست شركت هاي قابل واگذاري وزارت نفت و زمان بندي عرضه اين شركت ها مشخص شود، اما به دليل حضور نيافتن مسئولان اين وزارتخانه فهرست مزبور نهايي نشد.
روز گذشته نشست هيأت عالي واگذاري براي تعيين فهرست شركت هاي قابل واگذاري وزارت نفت در اجراي سياست هاي اصل 44 در خيابان باب همايون و در دفتر وزير اقتصاد برگزار شد اما بر اساس آخرين اطلاعات دريافتي اين نشست به دليل حضور نيافتن مسئولان وزارت نفت بدون تعيين فهرست مورد نظر به كار خود پايان داد.
قرار بود اين نشست با حضور وزيران اقتصاد، نفت، نيرو، صنايع، مخابرات و همچنين رئيس كل بانك مركزي برگزار شود.
اسماعيل غلامي معاون آماده سازي و امور شركت هاي سازمان خصوصي سازي در اين باره گفت: قرار بود، در اين نشست فهرست شركت هاي زيرمجموعه وزارت نفت به همراه برنامه زمان بندي عرضه اين سهام مشخص شود اما در اين جلسه اين فهرست تعيين نشد و قرار شد بررسي بيشتري درباره اين فهرست انجام شود.
وي افزود: در اين جلسه معاون رئيس كل بانك مركزي، وزير اقتصاد، نماينده اي از وزارت صنايع و غلامحسين الهام به عنوان سرپرست وزارت دادگستري حضور داشتند. وي در ادامه از مشخص شدن فهرست همه شركت هاي قابل واگذاري خبر داد و گفت: به استثناي بانك ها و بيمه ها بين يك هزار تا يك هزار و100 شركت دولتي مشمول واگذاري شناخته شده اند كه ممكن است اين شركت ها مادر تخصصي باشند و يا زيرمجموعه آنها واگذار شود.
معاون آماده سازي سهام و امور شركت هاي سازمان خصوصي سازي در مورد واگذاري سهام بانك ها خاطرنشان كرد: سهام شركت هاي زير مجموعه بانك ها واگذار نخواهد شد و تنها سهام خود آنها عرضه مي شود؛ به دليل اين كه بسياري از زيرمجموعه هاي بانك متعلق به مردم است و ما نمي توانيم سهام خود مردم را به خودشان بفروشيم.
به گفته غلامي ارزش جاري شركت هاي دولتي قابل واگذاري در حال حاضر120 هزار ميليارد تومان برآورد مي شود.
وي افزود: ارزش دفتري اين شركت ها در حدود 40 هزار ميليارد تومان است.
وي با اشاره به واگذاري سهام مخابرات گفت: نحوه واگذاري سهام شركت مخابرات مشخص شده و اين شركت در قالب يك مجموعه به همراه زيرمجموعه هايش واگذار خواهد شد. بنابراين زيرمجموعه هاي آن به صورت جداگانه واگذار نخواهند شد اما در مورد سازمان گسترش نحوه واگذاري به گونه ديگري است و ما هم اكنون در حال واگذاري شركت هاي زيرمجموعه سازمان گسترش و نوسازي صنايع هستيم.
بر اساس قانون براي عرضه سهام دولتي در قالب اصل 44 ابتدا بايد فهرست شركت هاي قابل واگذاري در هيأت عالي واگذاري تعيين و سپس براي تصويب نهايي به دولت ارسال شود. بر اين اساس سازمان خصوصي سازي موظف است پس از تصويب روند واگذاري سهام دولتي نسبت به فروش و عرضه اين سهام اقدام كند. اما روند اجرايي اقدامات انجام شده در خصوص سياست هاي راهبردي اصل 44 نشان مي دهد، واگذاري سهام دولتي و خصوصي سازي به كُندي پيش مي رود و پس از تعويق چند ماهه در عرضه سهام شركت ملي صنايع مس ايران اكنون مقامات وزارت نفت باعث تأخير در مشخص شدن شركت هاي قابل واگذاري اين وزارتخانه شده اند.
تا پايان سال 2 هزار ميليارد تومان سهام مي فروشيم
اسماعيل غلامي همچنين در گفت وگويي با ايسنا از فروش 2هزار ميليارد تومان سهام دولتي تا پايان سال جاري خبر داد و در خصوص پيش بيني فروش 7 هزار ميليارد توماني سهام در بودجه 86 گفت: محقق كردن هفت هزار ميليارد تومان از محل واگذاري شركت هاي دولتي در سال 86 با توجه به واگذاري سهام شركت هاي بزرگ نه تنها رقم خصوصي سازي را محقق مي كند، بلكه از رقم پيش بيني شده نيز فراتر خواهيم رفت.
 معاون امور آماده سازي سهام و شركت هاي دولتي سازمان خصوصي سازي درباره پيش بيني هفت هزار ميليارد توماني از محل واگذاري شركت هاي دولتي در سال 86 و اين كه محقق كردن اين رقم با وجود عرضه سهام شركت هاي بزرگ امكان پذير خواهد بود، گفت: تحقق اين رقم بستگي به سياست هاي واگذاري خواهد داشت، چون سال آينده سال سوم برنامه چهارم توسعه است بنابراين با اراده قوي مي توان به واگذاري اين سهام پرداخت.
او با اشاره به اين كه بر اساس برآورد تقريبي واگذاري سهام هفت شركت دولتي، ارزشي كه بايد امسال و سال آينده واگذار شود، هفت هزار و 600 ميليارد تومان خواهد بود، گفت: با واگذاري 6/24 درصد سهام كشتيراني، 51 درصد سازمان گسترش، 70 درصد سهام فولاد مباركه، 70 درصد فولاد خوزستان، 80 درصد صنايع مس، 80 درصد آلومينيوم ايران و 31 درصد مپنا در امسال و سال آينده مي توان هفت هزار و 600 ميليارد تومان رافقط از بين 7 شركت محقق كرد.
به گفته وي با واگذاري 25 درصد سهام فولاد مباركه، 25 درصد فولاد خوزستان، 25 درصد صنايع مس، 30 درصد آلومينيوم المهدي حدود 2 هزار ميليارد تومان تا پايان امسال محقق خواهد شد و ما مي توانيم پنج هزار و 600 ميليارد تومان را نيز با واگذاري باقي سهام هفت شركت در سال آينده محقق كنيم.
غلامي  با بيان اين مطلب كه با كمك شركت هاي مادر تخصصي مي توان روند خصوصي سازي را سرعت بخشيد، ادامه داد: اگر وزارت خانه هايي هم چون صنايع مجوز واگذاري مابقي سهام مس و يا باقي سهام ديگر را در سال آينده بدهند، حتماً اين واگذاري ها محقق خواهد شد ضمن اين كه شرايط بورس نيز بايد فراهم شود. وي نگاه به بازار سرمايه را مورد توجه قرار داد و افزود: هفت هزار ميليارد تومان رقم چندان زيادي نيست؛ اگر بازار سرمايه سالي 10 تا 20 درصد رشد داشته باشد، مي توانيم 10 تا 15 درصد از طريق واگذاري سهام مشمول اصل 44 قانون اساسي وارد بازار سرمايه كنيم.]]>
</TEXT>
</DOC>
<DOC>
<DOCID>HAM2-851108-016</DOCID>
<DOCNO>HAM2-851108-016</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
 صنعت شيميايي زير ذره بين]]>
</TITLE>
<TEXT>
<![CDATA[گروه بورس مهم ترين نقل و انتقالات سهام شركت هاي شيميايي و پتروشيمي طي يك هفته گذشته به شرح زير بوده است.
پاكسان: تنها خريدار حقوقي اين سهم شركت توسعه پژوهش اقتصاد بوده است كه در مجموع 37هزار سهم اين شركت را طي هفته گذشته خريداري كرده است. مالكيت اين شركت در پاكسان هم اكنون 1/2درصد است.
پتروشيمي خارك: اين شركت به عنوان بزرگترين شركت پتروشيمي ايران پس از تعديل مثبت عايدي در اواخر آبان ماه و بازگشايي نماد با 40درصد رشد، روند نزول قيمت را طي كرده است. اين سهم با وجود كاهش قيمت و صف خريد نسبتا سنگين حمايت سهامداران عمده را همراه نداشته است. طي يك هفته گذشته نيز هيچ گونه نقل و انتقال مهمي بر روي اين سهم رخ نداده است.
تجهيز نيروي زنگان: اين شركت نيز طي يك هفته گذشته مورد حمايت چند سهامدار عمده حقيقي بوده است. اين سهامداران عمده در مجموع، 63هزار سهم اين شركت را از بازار سرمايه جمع آوري كرده اند. اين سرمايه گذاران از جمله سهامداران حقيقي بالاي يك درصد اين سهم هستند.
توليد سموم علف كش: نوسانات اين سهم در يك سال گذشته همواره از دغدغه هاي اصلي سهامداران شركت بوده است. متاسفانه روند قابل اتكايي براي حركت قيمتي اين سهم متصور نيست. با اين وجود در يك هفته گذشته، نقل و انتقالات محدودي نيز توسط حقوقي ها بر روي سهام سموم علف كش صورت گرفته است. صندوق ضمانت صادرات ايران فروشنده 10هزارسهم و شركت سرمايه گذاري و توسعه گسترش پارس 187هزارسهم اين شركت را فروخته اند. سرمايه گذاري صندوق بازنشستگي و بانك پاسارگاد از ديگر سهامداران عمده اين شركت هستند كه معامله خاصي بر روي سهم نداشته اند.
پتروشيمي فارابي: تنها فروشنده سهام اين شركت در يك هفته گذشته سرمايه گذاري صبا تامين بوده است و در مجموع 65هزار سهم اين شركت را به بازار عرضه كرده است.
كربن ايران: سرمايه گذاري صنايع پتروشيمي با خريد 502هزار سهم از مهم ترين خريداران سهام كربن ايران در هفته گذشته بوده است. اين شركت به عنوان حامي اين سهم از مدت ها پيش اقدام به جمع آوري عرضه هاي صورت گرفته بر روي اين سهم كرده است.
iratahlil.com]]>
</TEXT>
</DOC>
<DOC>
<DOCID>HAM2-851108-017</DOCID>
<DOCNO>HAM2-851108-017</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 3 شركت به تالارهاي معاملات]]>
</TITLE>
<TEXT>
<IMAGE>/1385/851108/news/012081.jpg</IMAGE>
<![CDATA[
گروه بورس- در مبادلات روز گذشته بورس تهران نماد 3 شركت دوباره براي انجام معاملات بر روي تابلوي بورس نمايش داده شد.
براساس اين گزارش، ديروز نماد معاملاتي شركت هاي سرمايه گذاري ساختمان ايران و سرمايه گذاري توسعه شهري توس گستر پس از برگزاري مجمع عادي سالانه و تقسيم سود نقدي و شركت سيمان اروميه پس از افزايش سرمايه باز شد. ديروز همچنين سازمان خصوصي سازي 72/6 درصد از سهام لاستيك البرز را در تابلوي غيررسمي عرضه كرد. سازمان خصوصي سازي از طرف هر كدام از شركت هاي هزاره جديد تجارت و سحرخيزان تجارت نوين دو ميليون و 154 هزار سهم به قيمت پايه يك هزار و 133 ريال را به صورت يك جا و نقد عرضه كرد. مجموع سهام منتشره شده اين شركت 64 ميليون سهم اعلام شده است.
اين گزارش حاكيست، در معاملات ديروز بار ديگر بانك پارسيان عنوان پرطرفدارترين سهام بورس را از آن خود كرد زيرا ديروز سهامداران براي خريد 30 ميليون سهم اين شركت 3 هزار تقاضا به ثبت رساندند. ديروز همچنان بازارگرداني سهام خودرويي ادامه داشت. اين گزارش حاكيست، در مبادلات ديروز صف هاي فروش سهام معدني نسبت به هفته گذشته سنگين تر بود و در اين ميان صف هاي فروش شركت توسعه معدن روي به 5/18 ميليون سهم رسيد و 3 هزار و 500 تقاضا در كارگزاري ها به ثبت رسيد. ديروز همچنين صف هاي فروش پتروشيمي خارك به 3 ميليون و 300 هزار سهم رسيد و سهامداران 759 دستور براي فروش اين شركت صادر كردند.]]>
</TEXT>
</DOC>
<DOC>
<DOCID>HAM2-851108-018</DOCID>
<DOCNO>HAM2-851108-018</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد 98 درصدي در بورس كشاورزي]]>
</TITLE>
<TEXT>
<![CDATA[ايلنا: بورس كالاي كشاورزي طي هفته گذشته شاهد عرضه 889 هزار و 750 تن ذرت و كنجاله بود.
در اين هفته 8 هزار و 45 تن كالا شامل 4 هزار و 905 تن ذرت و 3 هزار و 140 تن كنجاله به ارزش 17 ميليارد و 412 ميليون ريال در تالار معاملات به فروش رفت. بر اين اساس، حجم و ارزش معاملات در هفته مذكور نسبت به هفته قبل از رشد چشمگير 98 و 71 درصدي برخوردار شد.]]>
</TEXT>
</DOC>
<DOC>
<DOCID>HAM2-851108-019</DOCID>
<DOCNO>HAM2-851108-019</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[معامله 1.5 ميليون سهم توسعه معادن و فلزات]]>
</TITLE>
<TEXT>
<![CDATA[گروه بورس- در مبادلات روز گذشته بورس تهران شركت سرمايه گذاري توسعه معادن و فلزات بيشترين ميزان حجم معاملات را از آن خود كرد. براساس اين گزارش، در داد و ستدهاي ديروز بازار سهام 21 سهامدار تعداد 5/1 ميليون سهم شركت سرمايه گذاري توسعه معادن و فلزات را به ارزش 5 هزار ميليون ريال خريداري كردند. به اين ترتيب اين شركت به لحاظ حجم و ارزش معاملات انجام شده در رتبه اول بورس ايستاد.
اين گزارش حاكيست، در معاملات ديروز بار ديگر شركت هاي بانك پارسيان، سايپا و ايران خودرو رتبه اول تا سوم پرطرفدارترين سهام بورس در روز شنبه را از آن خود كردند. ديروز71 سهامدار تعداد 939 هزار سهم بانك پارسيان را خريداري كردند. پس از بانك پارسيان، شركت هاي سايپا و ايران خودرو هر كدام با 53 خريدار رتبه هاي بعدي را از آن خود كردند. اين تعداد سهامدار ديروز در مجموع يك ميليون سهم اين دو شركت را جابه جا كردند. اين گزارش حاكيست، روز گذشته سهامداران در مجموع 11ميليون و700 هزار برگ سهم را به ارزش 30 هزار ميليون ريال خريداري كردند.]]>
</TEXT>
</DOC>
<DOC>
<DOCID>HAM2-851108-020</DOCID>
<DOCNO>HAM2-851108-020</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ساختمان، شاخص را پايين كشيد]]>
</TITLE>
<TEXT>
<![CDATA[گروه بورس- در معاملات روز گذشته بورس تهران شركت سرمايه گذاري ساختمان شاخص بورس را 7واحد كاهش داد.
براساس اين گزارش، شاخص كل بورس تهران در مبادلات ديروز با 10 واحد كاهش به 9 هزار و 994 رسيد. ديروز شاخص هاي بازده بازار و صنعت نيز هر كدام 7 واحد كاهش يافتند و شاخص واسطه گري هاي مالي با 46واحد كاهش روبه رو شد. اين گزارش حاكيست، در دادوستدهاي ديروز شركت سرمايه گذاري ساختمان كه پس از بازگشايي نماد به معاملاتش ادامه مي داد با افت قيمت مواجه شد. اين افت قيمت در نهايت 2/7 واحد شاخص را پايين كشيد. پس از شركت سرمايه گذاري ساختمان، شركت سرمايه گذاري توسعه شهري توس گستر نيز كه ديروز نمادش باز شد، با 2 واحد تأثير منفي بر شاخص بيشترين نقش را در كاهش شاخص داشت. شركت سرمايه گذاري توسعه معادن و فلزات نيز درمبادلات ديروز بار ديگر 5/2 واحد شاخص را منفي كرد.
ديروز سيمان اروميه بيشترين سهم را در افزايش شاخص بورس داشت به طوري كه شاخص بورس تهران در نتيجه افزايش ارزش سهام اين شركت 4 واحد رشد كرد. اين شركت نيز پس از بازگشايي نماد به كار خود ادامه مي داد.
پس از سيمان اروميه بانك پارسيان با يك واحد تأثير مثبت بر شاخص بيشترين سهم را در صعود شاخص داشت.]]>
</TEXT>
</DOC>
<DOC>
<DOCID>HAM2-851108-021</DOCID>
<DOCNO>HAM2-851108-021</DOCNO>
<ORIGINALFILE>/1385/851108/news/_bourse.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[پاسخ دوباره بورس به ابطال معامله فروش سهام هپكو]]>
</TITLE>
<TEXT>
<![CDATA[گروه بورس- معاون حقوقي سازمان بورس و اوراق بهادار گفت: درباره معامله اي كه تحقق نيافته است، نمي توان از واژه ابطال استفاده كرد.
به گزارش روابط عمومي سازمان بورس، حسين فهيمي افزود: بر اساس ماده 11 مكرر آيين نامه معاملات، در معاملات عمده شرط تحقق نهايي معامله، اين است كه بخش نقدي بهاي سهام در مهلت مقرر در آيين نامه تسويه شود.
وي تصريح كرد: چنانچه كارگزار خريدار تعهد خود را انجام ندهد و به موجب تقصير و قصور ناشي از اقدامات خريدار و يا تقصيرات خود كارگزار، به هر علت اين كار انجام نشود معامله تحقق نمي يابد. وي با بيان اين كه شرط قطعيت معامله در چنين مواردي تسويه بخش نقدي توسط خريدار است، يادآور شد: در چنين مواردي سخن گفتن از ابطال معامله مبناي قانوني ندارد زيرا معامله اي محقق نشده است كه مقام يا مرجعي براي ابطال آن اقدام كند.
فهيمي تأكيد كرد: اين نوع معاملات تكليفي است كه آيين نامه مصوب شوراي عالي بورس تعيين كرده است و فروشنده و خريدار با اطلاع از شرايط و با رضايت خود به اين توافق خاص وارد مي شوند.
معاون حقوقي سازمان بورس و اوراق بهادار درباره خسارت هاي احتمالي كه در نتيجه قطعيت نيافتن معامله ايجاد مي شود گفت: متن آيين نامه براي فروشنده اين اختيار را قائل شده است كه براي تقصير و قصور خريدار خسارتي را تعيين و به بورس اعلام كند و چنانچه خسارت تعييني را مقام ذيصلاح بورس مورد موافقت قرار دهد، پس از عدم قطعيت معامله اين خسارت قابل مطالبه است.
وي يادآور شد: نكته اصلي اين است كه هر شرطي كه فروشنده تعيين مي كند بايد قبل از اجراي معامله در آگهي درج شود و به اطلاع همه متقاضيان برسد تا امكان رقابت برابر براي همه وجود داشته باشد. فهيمي خاطرنشان كرد: پس از آن كه بخش نقدي معامله پرداخت شد و درخصوص پرداخت بخش مدت دار، به ترتيبي كه در شرايط معامله و در اطلاعيه رسمي بورس اعلام شده است توافق لازم انجام شد بايد فرم تسويه الباقي بهاي سهام توسط كارگزاران خريدار و فروشنده امضا و به بورس ارايه شود.
معاون حقوقي سازمان بورس تاكيد كرد: در غير اين صورت،  آيين نامه معاملات كارگزار خريدار را متخلف فرض مي كند و علاوه بر عدم قطعيت معامله پرونده تخلفاتي كارگزار هم مورد بررسي قرار مي گيرد زيرا كارگزار خريدار متعهد است توانمندي خريدار را در پرداخت بخش نقدي ثمن و تامين شرايط غير نقدي احراز كند. وي افزود: آيين نامه امكان تعيين خسارت را به فروشنده داده است و فروشنده بايد بگويد كه آيا از عدم اجراي معامله خسارتي به او وارد مي شود يا خير و اين مطلب بايد در آگهي ذكر شود زيرا در غير اين صورت نمي توان از طريق مكانيسم بورس ادعاي خسارت كرد بلكه بايد به مراجع صلاحيت دار قضايي مراجعه كند.
بورس 10 روز پيش معامله فروش سهام هپكو را باطل كرد، كه در واقع مصاحبه اخير معاون حقوقي سازمان بورس نيز پاسخي به شبهه هاي ايجاد شده در اين باره است.]]>
</TEXT>
</DOC>
<DOC>
<DOCID>HAM2-851108-022</DOCID>
<DOCNO>HAM2-851108-022</DOCNO>
<ORIGINALFILE>/1385/851108/news/_cinema.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[مروري بر چند مجموعه تلويزيوني ويژه ماه محرم
حماسه عاشورا در قاب تصوير
محدثه واعظي پور]]>
</TITLE>
<TEXT>
<IMAGE>/1385/851108/news/012057.jpg</IMAGE>
<IMAGE>/1385/851108/news/012054.jpg</IMAGE>
<![CDATA[
در سال هاي اخير، مجموعه هاي زيادي درباره عاشورا و شهادت امام حسين(ع)ساخته شده است. سازندگان اين مجموعه ها تلاش كرده اند از زواياي مختلف به شخصيت امام(ع)و واقعه عاشورا نزديك شوند و نكات ناگفته اي را مطرح كنند كه ديگران كمتر به آنها پرداخته اند. به دليل اهميت ماجراي عاشورا و شهادت امام حسين(ع)مجموعه هايي كه درباره اين حضرت ساخته شده بيشتر از ديگر امامان است. اين تنوع و تعدد توليدات باعث شده تعداد آثار قابل دفاع درباره امام حسين(ع)بيشتر از ائمه ديگر باشد. هر چند در اين عرصه هم همچنان جاي تجربه هاي تازه و متفات خالي است.
معصوميت از دست رفته
داود ميرباقري در معصوميت از دست رفته توانسته مفاهيم و مضامين معنوي كه در فرهنگ شيعه و قيام عاشورا وجود دارد در دل داستاني جذاب مطرح كند. تم عاشقانه داستان به جذابيت مجموعه كمك كرده است. معصوميت از دست رفته شخصيت هايي خيالي دارد، اما ميرباقري اين كاراكترها و حوادث غيرواقعي را در ارتباط غيرمستقيم با قيام عاشورا قرار داده است. شوذب(امين تارخ)كه زماني دوستدار و پيرو علي ابن ابيطالب(ع)بوده خزانه دار و محرم امويان مي شود و دل به دنيا مي سپارد.
ديالوگ نويسي فاخر ميرباقري در اين مجموعه هم يكي از امتيازهاي كار است. ديالوگ هاي دل نشين و آهنگيني كه ميرباقري بيشتر از زيبايي شان به مفاهيمي كه در آنها مستتر شده توجه كرده است. بازي هاي خوب بازيگراني كه ميرباقري در نقش هاي تازه اي از آنها استفاده كرده، هم يكي ديگر از ويژگي هاي مثبت معصوميت.... است.
معصوميت از دست رفته مانند مجموعه عظيمي مثل امام علي(ع)نيست. ميرباقري در ساخت اين مجموعه بودجه كمتري داشته، اما حساسيت و دقت نظري كه به خرج داده اين مجموعه را به يكي از مهمترين مجموعه هايي تبديل كرده كه موضوعي مرتبط با امام حسين(ع)و واقعه عاشورا دارد. فيلمنامه معصوميت.... ظرايف و جزئيات زيادي دارد. يكي از مهمترين شان پرداختن به شخصيت ها، مفاهيم و مناسباتي است كه محدود به زمان و مكان خاصي نيست و در دنياي امروز هم كاملاً مصداق دارد. هر انساني در بزنگاه هاي زندگي گاهي خطا مي كند و از راه درست فاصله مي گيرد.
دور شدن از حق و به جبهه باطل پيوستن مسئله اي نيست كه محدود به زمان و مكان باشد. يكي از ويژگي هاي يك اثر جذاب مذهبي اين است كه دنيا و آدم هاي امروز را به گذشته پيوند بزند و تاريخ را آن چنان دور و غير قابل لمس نداند كه مخاطب نتواند با آن ارتباط برقرار كند؛ اتفاقي كه در معصوميت از دست رفته افتاده است.
باران عشق
مجموعه اپيزوديك باران عشق از داستان هايي تشكيل شده كه يك حلقه اتصال دارند. امام حسين (ع)و عاشورا خط مشتركي است كه در اين قصه هاي مستقل تكرار شده. باران عشق مجموعه اي است با داستان هايي درباره جامعه امروز و آدم هايش. قصه ها و شخصيت ها امروزي و آشنا هستند. در نگاه اول ارتباط دادن اين قصه ها با واقعه عاشورا چندان ساده به نظر نمي رسد. اما فيلمنامه نويس باران عشق به خوبي توانسته قصه هاي امروزي اش را به طور غيرمستقيم به عاشورا ربط دهد.
باران عشق از معدود مجموعه هاي غيرتاريخي است كه بدون افتادن در ورطه شعارزدگي، مفاهيم و معاني فرهنگ عاشورايي را ترويج مي دهد و از ماجراي شهادت امام حسين(ع)به عنوان يك عنصر معنوي در كل اثر استفاده مي كند.
تجربه باران عشق نشان مي دهد كه مي توان بدون اشاره مستقيم به واقعه عاشورا، مجموعه اي ساخت كه هم مسائل و دغدغه هاي انسان معاصر را روايت كند هم فرهنگ عاشورا را ترويج و تبيين كند. در اغلب داستان هاي اين مجموعه، شخصيت هاي اصلي هر اپيزود درگير مسائل و مشكلات مختلفي بودند؛ مسايلي كه در نگاه اول هيچ ارتباطي با عاشورا و محرم پيدا نمي كرد، اما فيلمنامه نويس و كارگردان، شخصيت ها را با ترفندهايي دراماتيك به واقعه عاشورا و شهادت امام حسين(ع)مربوط مي كردند. تنوع شخصيت ها و موقعيت ها فضاي مجموعه را غيرتكراري و جذاب كرده بود.
سفر سبز
در نگاه اول قصه اصلي مجموعه سفر سبز  ارتباط زيادي با واقعه عاشورا ندارد. قصه اي آشنا و جذاب كه داستان سفر جواني(پارسا پيروزفر)به ايران است. دانيل در اين سفر تلاش مي كند راز گذشته اش را فاش كند. اما سفر در ماه محرم اتفاق مي افتد و هر چه قصه پيش مي رود، وجه مذهبي و ديني آن پررنگ تر مي شود. سفر سبز از معدود مجموعه هايي است كه به طورمستقيم به معجزه مي پردازد و حتي آن را به تصوير مي كشد. اما محمدحسين لطيفي به خوبي از عهده اين كار برمي آيد.
در سفر سبز هم، قصه كاملاً امروزي و معاصر است. مايه هاي آشنا و تماشاگرپسندي هم دارد. تركيب بازيگران و تم عاشقانه مجموعه هم جذابيت  آن را بيشتر كرده. اما همه اين ويژگي ها به برجسته شدن مفاهيم و معاني مذهبي و معنوي مجموعه كمك كرده است. لطيفي توانسته تعادلي در كار ايجاد كند و با توجه به ظرفيت هاي داستان، بخش مذهبي مجموعه را تقويت كند.
اگر چه در سفر سبز به واقعه عاشورا و شخصيت امام حسين(ع)به طور مستقيم پرداخته نمي شود، اما اين مجموعه به دليل فضاي معنوي و بهره گرفتن از مفاهيم ديني يكي از مهمترين مجموعه هاي مذهبي سال هاي اخير به حساب مي آيد. مجموعه اي كه از همدلي پيروان اديان الهي مي گويد و ارتباط محبت آميز آنها را به تصوير مي كشد و امام حسين(ع)را متعلق به همه موحدان و آزادگان تاريخ مي داند.
شب دهم
حسن فتحي در شب دهم موفق شده علايق و دلمشغولي هايش درباره گذشته و روزگار سپري شده را با ماجراي عاشورا پيوند بزند. شخصيت هاي مجموعه و فضاي آن شبيه ديگر مجموعه هاي اين كارگردان است، اما شب دهم نسبت به مجموعه هاي ديگر فتحي جنبه هاي مذهبي و ديني پررنگ تري دارد. امتياز مهم اين مجموعه نشان دادن پيوندي است كه بين فرهنگ ايراني و قيام عاشورا وجود دارد. شب دهم قصه آشناي عاشقانه اش را با مايه هاي مذهبي پيوند مي زند.
شخصيت هاي اصلي قصه كه مراسم تعزيه را برگزار مي كنند، در پايان تراژيك مجموعه كه مصادف با پايان مراسم تعزيه هم هست، به شهادت مي رسند و عزاداري زنان و شيون و فغانشان جنبه اي آييني پيدا مي كند. در شب دهم ماجراي عاشورا به عنوان يك عنصر مكمل در فيلمنامه وجود دارد. فتحي قصه اصلي اش را به خوبي با اين عنصر مكمل پيوند مي زند.مايه تحول و تغيير در شخصيت ها كه يكي از تم هاي آشناي آثار مذهبي است در شب دهم وجود دارد. فتحي تلاش كرده بستر اين تحول را عشقي زميني قرار بدهد و فضايي ايجاد كند كه اين عشق زميني مقدمه اي براي تجربه عشقي آسماني باشد.
شب دهم علاوه بر اشاره به ماجراي عاشورا و شهادت امام حسين(ع)از تعزيه به عنوان يكي از نشانه هاي عاشورايي در فرهنگ نمايشي ايران به خوبي استفاده كرده است.
روزهاي اعتراض
روزهاي اعتراض ساخته حسين سهيلي زاده ديگر مجموعه اي است كه رخدادهاي تاريخ معاصر را به ماجراي عاشورا پيوند مي زند. در واقع در اين مجموعه كوشيده شده مقاومت مردمي در برابر رژيم پهلوي در سا ل هاي دور در تداوم مسير نهضت عاشورا به تصوير كشيده شود. به همين خاطر است كه ماجراهاي سريال در ايام محرم مي گذرد. نكته بارز روزهاي اعتراض به تصوير كشيدن عده اي متعصب جاهل است كه به گمان ياري رساندن به ظهور امام زمان(عج)، عمله ظلم مي شوند.
در واقع روزهاي اعتراض در كنار به تصوير كشيدن فرهنگ غني عاشورا، نوعي انحراف از سوي مقدس ماب ها را نيز به تصوير مي كشد.نقاط اوج درام در صحنه هاي عزاداري شكل مي گيرد كه بازي خوب حبيب دهقان نسب در نقش روحاني مبارز، سهم زيادي در توفيق اين سكانس ها دارد.]]>
</TEXT>
</DOC>
<DOC>
<DOCID>HAM2-851108-023</DOCID>
<DOCNO>HAM2-851108-023</DOCNO>
<ORIGINALFILE>/1385/851108/news/_cinema.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[جشنواره هاي سينمايي و فيلمنامه هاي بايگاني شده]]>
</TITLE>
<TEXT>
<![CDATA[گروه ادب و هنر- مطابق آمارهاي منتشره در سال جاري 23 جشنواره فيلم برگزار شده كه در مقايسه با ادوار گذشته، خود يك ركورد جالب توجه است. نفس برگزاري جشنواره فيلم به عنوان رخدادي فرهنگي هنري را مي توان به فال نيك گرفت. منتها نكته در شيوه و كيفيت برگزاري اين جشنواره هاي پرتعداد است.
قاعدتاً جشنواره هاي فيلم بايد مولود فيلم ها باشند نه برعكس ولي در اين جا شاهد اتفاقات جالبي هستيم. اين كه اول تصميم به برگزاري يك جشنواره گرفته مي شود و بعد تازه براي آن جشنواره، به فيلمسازان سفارش توليد فيلم داده مي شود. در واقع متوليان جشنواره براي پررونق كردن فستيوال شان، هزينه توليد فيلم ها را مي پردازند.
در صورتي كه بايد ابتدا فيلمي وجود داشته باشد تا بعد براي نمايش آنها جشنواره هايي ايجاد شود. روند معكوسي كه در حال حاضر پي گرفته شده با تمام ايرادهايي كه به آن وارد است فقط در يك صورت مي تواند مفيد باشد و آن بازگذاشتن دست فيلمساز است؛ اين كه براي يك جشنواره موضوعي از كارگردان شاخص خواسته شود در آن حوزه فيلمي بسازد، نه اين كه عملاً كار به جايي برسد كه جشنواره اي با توليدات كاملاً سفارشي كه لحني تبليغاتي هم دارند برگزار شود.
مروري بر مسيري كه انبوه جشنواره هاي ناكام و ناموفق فيلم؛ در اين سال ها طي كرده اند نشان مي دهد كه با فرسايش و سفارش نمي شود يك رويداد سينمايي را به شكلي درست و آبرومند برگزار كرد. همچنان كه نمي شود ماهيت و فلسفه وجودي جشنواره هاي فيلم را از نو تعريف كرد. به خصوص اين كه در تعاريف تازه خيلي وقت ها، فقط بودجه هاي عمومي هدر داده مي شود. فكرش را بكنيد با هزينه خيلي از اين جشنواره هاي بي تأثيري كه برگزار مي شود، مي توان فيلم هايي ارزشمند و به يادماندني ساخت. اين جشنواره ها در حالي برگزار مي شوند كه فيلمنامه هاي بسياري از سينماگران شاخص اين ديار، به خاطر پرهزينه بودن در گوشه اي خاك مي خورند و بايگاني شده اند.]]>
</TEXT>
</DOC>
<DOC>
<DOCID>HAM2-851108-024</DOCID>
<DOCNO>HAM2-851108-024</DOCNO>
<ORIGINALFILE>/1385/851108/news/_cinema.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به مجموعه جابربن حيان
وقتي كيفيت اهميتي ندارد]]>
</TITLE>
<TEXT>
<IMAGE>/1385/851108/news/012066.jpg</IMAGE>
<![CDATA[
سعيد مروتي - جابربن حيان كه به عنوان مجموعه اي مناسبتي هر شب روي آنتن مي رود، در تدام كارهاي قبلي سازنده اش از ضعف هاي بنياديني رنج مي برد.
جواد افشار كه چندي پيش سريال ناموفق و ضعيف روز رفتن را روي آنتن داشت، اين روزها مبدل به يكي از كارگردانان پركار سيما شده است. با توجه به كيفيت كارهاي اين كارگردان، اين ميزان پركاري كمي عجيب به نظر مي رسد. چند سالي است كه در تيتراژ سريال هاي سيما، نام فردي به عنوان ناظر كيفي به چشم مي خورد. آن هم در شرايطي كه كيفيت بعضي كارها آن قدر پايين است كه به نظر مي رسد يا ناظر كيفي كارش را درست انجام نداده يا اينكه اساساً شخصي كه براي انجام مسئوليت انتخاب شده گزينه مناسبي نبوده است.چگونه يك سريال تاريخي درباره شخصيتي چون جابربن حيان با متني ضعيف و كارگرداني ضعيف  تر مقابل دوربين مي رود و در ساعتي پربيننده هم پخش مي شود؟درباره فيلمنامه سريال چه مي شود گفت كه بسياري از بديهيات درام پردازي در آن رعايت نشده است.
كمبود مصالح داستاني از همان قسمت هاي اول نمود داشته و شيوه پردازش ماجراها هم بيشتر شبيه آيتم هاي نمايشي در برنامه هاي مناسبتي است تا يك سريال تاريخي. البته همه اينها در برابر شيوه ديالوگ  نويسي سريال قابل اغماض به نظر مي رسد. اينكه آدم بدهاي سريال، به زبان محاوره اي امروز صحبت مي كنند و كاراكترهاي مثبت كتابي حرف مي زنند، سطح مجموعه را تا حد تئاترهاي عامه پسند پايين مي آورد. به خصوص اينكه برخي از ديالوگ ها ايرادهاي دستوري هم دارند. در چنين شرايطي نبايد از شنيدن كلماتي چون كلاس و آزمايشگاه آن هم از زبان كاراكترهايي متعلق به قرن ها پيش، متعجب شويم. به خصوص اينكه چيزي به نام جزئيات در سريال وجود ندارد.ضعف هاي بنيادين فيلمنامه، با اجرايي همراه شده كه به لحاظ كيفيت كاملاً همخوان با متن است.
به همين خاطر است كه حتي بازيگران شناخته شده و شاخص هم در جابرن حيان  بد بازي مي كنند. در واقع تصور غلط كارگردان به بازي هايي انجاميده كه در آن اغراق حرف اول و آخر را مي زند. كافي است فصلي كه زبير دچار دل درد شده بود را به ياد بياوريد كه در آن بازيگر اين نقش اجرايي كاملا كمدي را به نمايش مي گذاشت. اين گونه است كه اكبر عبدي هم بدون اين كه تناسبي با كليت كار داشته باشد، به عنوان يكي از عوامل جذابيت سر از مجموعه درآورده است؛ آن هم حضوري بدون كنترل كه عبدي با بداهه هاي آشنايش، لحن مجموعه را عوض مي كند، يا در شيوه تصويربرداري سريال، الزامات يك كار تاريخي رعايت نشده و تصويرها شارپ  تر از آن هستند كه بتوان فضاي تاريخي كار را باور كرد.
سؤال اينجاست كه مگر چند بار مي شود درباره شخصيتي مثل جابربن حيان سريال ساخت؟ و البته سؤال اساسي تر اينكه چگونه اين متن ها را مي نويسيد، به تصويب مي رسانيد و مقابل دوربين مي بريد؟ و چگونه مجموعه اي تا اين حد ضعيف و زير استاندارد در ايام محرم و در ساعاتي پربيننده هر شب روي آنتن مي رود؟
واقعا نظارت كيفي تا چه اندازه در سيما جدي گرفته مي شود و چگونه مي شود به راحتي و سهولت بودجه را هدر داد و از يك شخصيت تاريخي گران قدر، مجموعه اي غيرقابل دفاع ساخت؟
سريال جابربن حيان يك بار ديگر اين اصل را ثابت مي كند كه صرفا با دستمايه و مضموني ارزشمند نمي توان اثر ارزشمندي را هم خلق كرد. آن هم در شرايطي كه هيچ يك از بديهيات رعايت نمي شود.]]>
</TEXT>
</DOC>
<DOC>
<DOCID>HAM2-851108-025</DOCID>
<DOCNO>HAM2-851108-025</DOCNO>
<ORIGINALFILE>/1385/851108/news/_cinema.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن]]>
</TITLE>
<TEXT>
<![CDATA[داريوش مهرجويي
تعويق ساخت نقاب زيبا
]]>
<IMAGE>/1385/851108/news/012039.jpg</IMAGE>
<![CDATA[
داريوش مهرجويي قصد داشت نقاب زيبا را به عنوان اولين تجربه اش در سينماي جنگ مقابل دوربين ببرد ولي به خاطر فراهم نشدن وام، ساخت اين پروژه به تعويق افتاد. مهرجويي مي خواست اين فيلم را امسال بسازد ولي گويا مشكلات مالي چنين اجازه اي را به او نمي دهد. طبق قولي كه به اين فيلمساز داده شده، او مي تواند نقاب زيبا را در سال 86 مقابل دوربين ببرد.از مهرجويي فيلم سنتوري آماده نمايش است. اين فيلم قرار است در بخش مسابقه سينماي ايران جشنواره فجر به نمايش در آيد. در سنتوري بازيگراني چون بهرام رادان، گلشيفته فراهاني و مسعود رايگان ايفاي نقش كرده اند.
محمدرضا فروتن
بازي در حس پنهان
]]>
<IMAGE>/1385/851108/news/012045.jpg</IMAGE>
<![CDATA[
محمدرضا فروتن به زودي در فيلم حس پنهان مقابل دوربين مي رود. اين فيلم كه اولين ساخته بلند مصطفي رزاق كريمي است هم اكنون در مرحله پيش توليد قرار دارد. فروتن اين روزها در شيراز مشغول بازي در زن دوم است. او با فيلم اتوبوس شب ساخته كيومرث پوراحمد در جشنواره بيست و پنجم فجر حضور دارد.
فروتن در حس پنهان با مهتاب كرامتي همبازي خواهد شد. اين فيلم كه مضموني اجتماعي دارد درباره زندگي يك خانواده است كه دچار مشكلاتي مي شود.
مصطفي رزاق كريمي پيش از اين به همراه برادرش مرتضي رزاق كريمي، به تهيه كنندگي مشغول بوده است.از ديگر عواملي كه در حس پنهان حضور خواهند يافت مي توان به عباس گنجوي به عنوان تدوينگر و محمدرضا عليقلي در مقام آهنگساز اشاره كرد.
مسعود جعفري جوزاني
همچنان درگير در چشم باد
]]>
<IMAGE>/1385/851108/news/012048.jpg</IMAGE>
<![CDATA[
مسعود جعفري جوزاني چند سالي است كه درگير پروژه عظيم در چشم باد است. اين مجموعه تاريخي كه تاكنون چندبار دچار وقفه شده مدتي است كه به صورت مداوم فيلمبرداري مي شود و تاكنون 60 درصد از كار مقابل دوربين رفته است.
در اين مجموعه بازيگراني چون پارسا پيروزفر، اكبر عبدي، رضا شفيعي جم، نيوشا ضيغمي، سعيد راد، ماه چهره خليلي، سحر جعفري جوزاني و كامبيز ديرباز ايفاي نقش مي كنند. در چشم باد توسط حبيب الله كاسه ساز و براي گروه فيلم و سريال شبكه اول سيما توليد مي شود.گروه در چشم باد در حال حاضر به بندر انزلي رفته اند تا چند سكانس حساس مجموعه را فيلمبرداري كنند.
لعيا زنگنه
بازگشت به تلويزيون
]]>
<IMAGE>/1385/851108/news/012051.jpg</IMAGE>
<![CDATA[
لعيا زنگنه سال ها پيش از طريق تلويزيون و سريال در پناه تو به شهرت رسيد. اين بازيگر بعدها در سينما و تلويزيون به صورت توامان فعاليت داشت و بعد چند سالي را در خارج از ايران گذراند. زنگنه در بازگشت به ايران، ابتدا در رئيس كيميايي بازي كرد و به تازگي هم در تله فيلم تماس ايفاي نقش كرد. اين تله فيلم در واقع حكم بازگشت زنگنه به تلويزيون را نيز دارد. از آخرين حضور اين بازيگر در سيما سال هاي نسبتاً زيادي مي گذرد.فيلم تلويزيوني تماس توسط مسعود شاه محمدي كارگرداني شده و در آن جز لعيا زنگنه، بازيگراني چون آهو خردمند، آرش مجيدي و حميدرضا هدايتي نيز ايفاي نقش كرده اند.
بهروز افخمي
كارگرداني فيلم مستند
]]>
<IMAGE>/1385/851108/news/012060.jpg</IMAGE>
<![CDATA[
بهروز افخمي قصد دارد به زودي ساخت يك فيلم مستند را آغاز  كند. اين فيلمساز مي خواهد مستندي در باره كتابخانه آيت الله عظمي مرعشي نجفي بسازد. افخمي در حالي قصد ساخت اين مستند را دارد كه همچنان درگير پروژه فرزند صبح نيز هست. اين فيلم كه در باره زندگي بنيان گذار انقلاب اسلامي، امام خميني(ره)است بيش از دو سال است كه مقابل دوربين رفته ولي هنوز فيلمبرداري اش پايان نيافته است. افخمي همچنين در سال 83 فيلمي را براساس داستاني از پرويز صمدي مقدم در فرانسه مقابل دوربين برد كه هنوز ساخت آن هم به پايان نرسيده است. اين فيلم كه ته دنيا نام دارد با حضور بهرام رادان مقابل دوربين رفت.
مريلا زارعي
همكاري در پروژه محيا
]]>
<IMAGE>/1385/851108/news/012036.jpg</IMAGE>
<![CDATA[
مريلا زارعي به زودي در فيلم محيا مقابل دوربين خواهد رفت. او در اين فيلم كه توسط اكبر خواجوي كارگرداني خواهد شد، يكي از نقش هاي اصلي را ايفا خواهد كرد. محيا يك اثر عاشقانه است. اين فيلم ماجراي دختر جواني به نام محيا است كه به جاويد علاقه مند مي شود ولي سر راه اين ازدواج موانعي پيش مي آيد.
همبازي مريلا زارعي در اين فيلم، شهاب حسيني است. زارعي امسال در فيلم هايي چون آفتاب بر همگان يكسان مي تابد، اخراجي ها و دست هاي خالي ايفاي نقش كرد.]]>
</TEXT>
</DOC>
<DOC>
<DOCID>HAM2-851108-026</DOCID>
<DOCNO>HAM2-851108-026</DOCNO>
<ORIGINALFILE>/1385/851108/news/_cinema.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
درنگي بر فيلم كينههراس ژاپني در روايتي  هاليوودي]]>
</TITLE>
<TEXT>
<IMAGE>/1385/851108/news/012063.jpg</IMAGE>
<![CDATA[
گروه ادب و هنر- چند سال پيش تاكشي شيميزو، فيلم كينه را در ژاپن مقابل دوربين برد؛ فيلمي با ساختاري بديع كه در آن تعليق و هيجان حرف اول و آخر را مي زد. موفقيت كينه چنان بود كه سام ريمي به شيميزو پيشنهاد كرد، نسخه اي هاليوودي هم از كينه در هاليوود كارگرداني كند؛ فيلمي كه هم اكنون در سينماهاي تهران روي پرده است و در واقع بازسازي هاليوودي اثر ژاپني است. در سال  هاي اخير رويكرد هاليوود به آثار ژانر وحشت ژاپني بسيار پررنگ بوده است. بازسازي هاليوودي كينه از اين منظر جالب توجه است كه اين فيلم توسط كارگردان نسخه اول ساخته شده است. شيميزو كوشيده تا تمام آنچه در نسخه اوليه باعث جذابيت اثر شده بود را در بازسازي هاليوودي آن نيز رعايت كند. به قولي اگر كسي نسخه ژاپني كينه را نديده باشد، كينه آمريكايي را ممكن است اثري بديع و سرشار از خلاقيت بداند ولي اگر پاي مقايسه به ميان بيايد بايد به اين نكته اذعان كرد كه تمام نكات جذاب فيلم، در واقع تكرار مؤلفه هاي نسخه ژاپني است.
كينه آمريكايي چون در هاليوود ساخته شده، براي فتح گيشه خوش آب و رنگ تر به نظر مي رسد، منتها هراس و وحشت حاكم بر اثر اصالت ندارد. در واقع شيميزو در كينه ژاپني، در ايجاد تعليق از باورهاي بومي ژاپن بهره گرفته بود و همين موجب اصالت فيلم شده بود. در حالي كه نسخه آمريكايي در بهترين حالت تكرار تمام چيزهايي است كه به شكلي بهتر و باورپذيرتر در نسخه ژاپني وجود داشت.
كينه ژاپني با تصويري خونبار از يك خانه آغاز مي شود. در حالي كه مرد به خون آغشته اتاق را ترك مي كند، جسد غرق در خون زن گوشه اي افتاده و پسر كوچك در حال كشيدن نقاشي هاي خشن و وحشتناك است. پس از اين سكانس، روايت خطي قصه از مؤسسه مددكاري آغاز مي شود؛ جايي كه دختري جوان با گرفتن نشاني يك خانه، مأمور سرزدن به پيرزن بيماري مي شود. كليت اين ماجرا در كينه آمريكايي هم حفظ شده؛ با اين تغيير كوچك كه در ابتدا مردي آمريكايي را مي بينيم كه از ايوان برجي بلند به يك باره خود را به پايين پرت مي كند و دختر جوان ژاپني از مؤسسه مددكاري مأمور رسيدگي به يك پيرزن آمريكايي مي شود.
بن مايه فيلم كينه كاملاً بر اساس باورهاي ژاپني شكل گرفته است. در حكايت ها و باورهاي سنتي ژاپن ارواحي كه براي انتقام بازمي گردند، جايگاه ويژه اي دارند.
در كينه شبح سرگردان زني كه در يك خانه به قتل رسيده، از ساكنان تازه خانه انتقام مي گيرد.
در نسخه آمريكايي كينه شاهد حضور يك خانواده آمريكايي در ژاپن هستيم، خانواده اي كه به دليل مشغله مرد مجبور به اقامت در توكيو هستند و بدون اطلاع از پيشينه خانه به آنجا نقل مكان مي كنند. اين در واقع مهم ترين تغييري است كه شيميزو در بازسازي هاليوودي كينه داده است.
قرار دادن يك خانواده آمريكايي در كشوري غريبه و استفاده از حس غربت و عدم شناخت در واقع ابزاري براي تشديد فضاي هراس آور اثر بوده است. با اين همه فيلم در بيشتر نقاط جالب توجه اش وام دار نسخه ژاپني و به نوعي تكرار همان مايه هاست.
هرچند كينه آمريكايي، جذابيت نسخه ژاپني را نداشت، اما اين فيلم آن قدر موفق بود كه بلافاصله ساخت دنباله آن در دستور كار قرار گيرد. اين فيلم كه امسال به نمايش درآمد، مانند قسمت اول، اثري در ژانر وحشت است. كينه 2 درباره زن جواني است كه در توكيو اسير نفرين اسرارآميزي مي شود كه در قسمت اول سر خواهرش آمده بود. كينه 2 هم توسط شيميزو ساخته شده است و بازيگراني چون سارا ميشل گدار، امبر تامبلين و اديسون چن در آن ايفاي نقش كرده اند. اين فيلم قرار است در جشنواره فجر امسال به نمايش درآيد.]]>
</TEXT>
</DOC>
<DOC>
<DOCID>HAM2-851108-027</DOCID>
<DOCNO>HAM2-851108-027</DOCNO>
<ORIGINALFILE>/1385/851108/news/_cinema.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم انداز
مروري بر ميناي شهر خاموش به بهانه حضور در جشنواره فيلم فجر از هامبورگ تا بم]]>
</TITLE>
<TEXT>
<IMAGE>/1385/851108/news/012042.jpg</IMAGE>
<![CDATA[
 ميناي شهر خاموش كه پيش از اين رنگ هاي خاطره ناميده مي شد، سومين ساخته بلند سينمايي اميرشهاب رضويان است. رضويان كه قبلا فيلم هاي سفر مردان خاكستري و تهران، ساعت 7 صبح را مقابل دوربين برده در فيلم تازه اش به شهر بم پرداخته است. اين فيلم ماجراي سفر يك پزشك متخصص، يك پيرمرد مقني و يك راننده به شهر بم، دو سال پيش از زلزله است. سه آدم از نسل هاي مختلف كه هر كدام به جست وجوي عشقشان به بم آمده اند.
نكته جالب ميناي شهر خاموش حضور عزت الله انتظامي در نقش پيرمرد مقني است. صابر ابر مجري برنامه هاي جوانانه تلويزيون، مهران رجبي، بهناز جعفري و شبهاز نوشين از ديگر بازيگران ميناي شهر خاموش به شمار مي آيند. بخش هايي از اين فيلم كه توليد دشواري را هم داشت در هامبورگ فيلمبرداري شد. در فيلمبرداري صحنه هايي كه در هامبورگ فيلمبرداري شد يك گروه آلماني با رضويان همكاري كردند.در حالي كه فيلم هاي تهران، ساعت 7 صبح و سفر مردان خاكستري كاملا در دل جريان سينماي جريان خاص ساخته شدند، گفته مي شود كه ميناي شهر خاموش نسبت به ساخته هاي قبلي رضويان؛ نسبت بيشتري با سينماي داستانگوي كلاسيك برقرار مي كند.]]>
</TEXT>
</DOC>
<DOC>
<DOCID>HAM2-851108-028</DOCID>
<DOCNO>HAM2-851108-028</DOCNO>
<ORIGINALFILE>/1385/851108/news/_diet.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[نگراني از گسترش سل در آفريقا، پزشكان را وادار به استمداد از دستگاه هاي امنيتي كرده است
بيماران را بازداشت كنيد!
صدف كوه كن]]>
</TITLE>
<TEXT>
<IMAGE>/1385/851108/news/012144.jpg</IMAGE>
<![CDATA[
پزشكان آفريقاي جنوبي براي مهار بيماري سل و پيشگيري از گسترش آن به اقدامات پليسي روي آورده اند. آنها مي خواهند بيماران مبتلا به سل مقاوم به دارويي را كه از درمان اين بيماري خودداري مي كنند، بازداشت كنند.
به گزارش آسوشيتدپرس، از سال گذشته كه سل به شدت مقاوم به دارو، بيماري اي كه به xdr-tb معروف است، در آفريقاي جنوبي شناخته شد، مقامات بهداشتي خواستار اتخاذ تدابير شديدي براي مبارزه با اين گونه ها شده اند.
شايد در نگاه اول، اين اقدامات عجيب به نظر برسد، اما وقتي بدانيم كه شمار مبتلايان به اين بيمار در آفريقا از سال???? ميلاد تاكنون، سه برابر شده است، وقتي بدانيم يك سوم از?? ميليون نفر بيمار آلوده به ايدز در آفريقا مبتلا به سل نيز هستند و امكان ابتلا به بيمار سل در فرد كه مبتلا به ايدز است?? برابر بيشتر از افراد ديگر است، وقتي بدانيم اين بيمار از سال???? سالانه بيش از?? درصد كاهش داشته است، اما در آفريقا به طور سالانه بين سه تا چهار درصد در حال افزايش بوده است و از ميان?? كشور كه بيشترين ميزان سل در آنها شايع است?? كشور در قاره آفريقا واقع است، آن وقت شايد به اهميت ماجرا بيشتر پي ببريم.
***
بر اساس آخرين آمارها، سالانه بين? تا?? ميليون نفر به بيمار سل مبتلا م شوند و سالانه حدود دو ميليون نفر بر اثر اين بيمار جان خود را از دست م دهند. مناطق آفريقا(?? درصد)، جنوب شرق آسيا(?? درصد)و غرب پاسيفيك(اقيانوس آرام)با??درصد بيش از?? درصد از مبتلايان به بيمار مذكور را در خود جا داده اند.
راني گرين تامپسون مشاور اداره بهداشت آفريقاي جنوبي، مي گويد: بازداشت بيماران به رغم ميل آنها مطلوب نيست، اما در جهت منافع عمومي ممكن است ضروري باشد.
سازمان بهداشت جهاني سپتامبر گذشته اعلام كرد?? مورد xdr-tb تاييد شده در آفريقاي جنوبي وجود دارد كه بيشتر اين بيماران اچ.آي.وي مثبت نيز بودند.
البته پزشكان در گزارش خود توصيه كردند كه به بيماران مبتلا به xdr-tb در حين بازداشت پول پرداخت شود. برخي كارشناسان بهداشت عمومي مي گويند دولت آفريقاي جنوبي و نيز جامعه بين المللي در واكنش به شيوع اين بيماري اقدامي شايسته مانند تدوين يك طرح اضطراري و يا تقويت كارهاي نظارتي و مراقبتي انجام نداده است.
سل در تايلند
بعد از آفريقا، جنوب شرق آسيا، جولانگاه دوم بيماري سل در دنيا محسوب مي شود. وجود??هزار مورد جديد ابتلا به بيماري سل در سال و نزديك به?? هزار مورد مرگ و مير سالانه ناشي از آن در كشور تايلند موجب شد تا ماه پيش، سازمان بهداشت جهاني، به بانكوك هشدار دهد. به نوشته مطبوعات تايلند، به دليل افزايش مداوم در شمار ابتلا و مرگ و مير سالانه ناشي از بيماري سل در كشور تايلند و ناتواني برنامه هاي درماني دولت، اين بيماري به يك تهديد بهداشتي بزرگ براي اين كشور تبديل شده است.
در طول اين سالها نتايج برنامه هاي دولت در مبارزه با بيماري سل نيز همواره زير استانداردهاي جهاني و دور از اهداف تعيين شده بوده است و اين كاستي ها موجب شده تا تايلند در ميان?? كشوري كه وضعيتي وخيم به لحاظ بيماري سل دارند قرار داده شود.
سومچاي، وزير بهداشت تايلند، چند هفته پيش به اين حقيقت اعتراف كرد و گفت: اين بسيار خجالت آور است كه تايلند در كنار كشورهاي توسعه نيافته اي چون زيمبابوه، اوگاندا و موزامبيك قرار داده شده است. از علل عمده ناتواني برنامه هاي دولت در مبارزه با اين بيماري، افزايش شيوع ايدز در تايلند و نيز رشد ميزان مهاجرت به داخل در غالب كارگران مهاجر است.
سل در افغانستان
همه بيماران مبتلا به سل اين قدر از مرزهاي ما دور نيستند. افغانستان چسبيده به كشور ماست و در اين كشور هم سل بيداد مي كند. چند ماه قبل دكتر سيد امين فاطمي وزير بهداشت افغانستان در يك كنفرانس خبري در كابل، گسترش بيماري سل را در افغانستان، نگران كننده توصيف كرد. وي اعتراف كرد بيماري سل سالانه بيست هزار نفر را در اين كشور به كام مرگ مي فرستد و سالانه به طور متوسط 80 هزار نفر ديگر بر تعداد مبتلايان به اين مرض افزوده مي شود. وزير بهداشت افغانستان، مثلث فقر، بيماري و تروريسم را سه عامل تهديدكننده حيات و سلامت افغان ها دانست و گفت: دولت افغانستان براي مبارزه با اين بيماري مُسري و خطرناك و با هدف كنترل درآوردن آن از جامعه بين المللي، يك كمك 17 ميليون دلاري تقاضا كرده است. به گفته او، درصورت دريافت اين كمك، دولت افغانستان در سال 2007 ميلادي، مبارزه وسيع و گسترده اي را جهت كنترل بيماري سل و درمان مبتلايان به اين بيماري، آغاز خواهد كرد.
نابساماني هاي طولاني، خشكسالي، جنگ و قبل از همه فقر اقتصادي، از عوامل مهم گسترش بيماري سل در جوامع فقير و جنگ زده محسوب مي شود.
جالب اينجاست كه از سقوط طالبان و حضور جامعه بين المللي در افغانستان، بيش از 5 سال سپري شده است و در اين مدت ميلياردها دلار در اين كشور در پروژه هاي مختلف به مصرف رسيده، اما اكثر افغان ها معتقدند كه با وجود اين پول هاي گزاف، كار چنداني از جمله در بخش هاي مربوط به بهداشت عمومي و ريشه كن كردن فقر و بيماري هاي مسري در اين كشور انجام نشده است.گفته مي شود پس از سقوط طالبان، در پنج سال اخير شيوع بيماري سل در اين كشور بيشتر شده است و روز به روز تعداد مبتلايان به آن افزايش پيدا مي كند.
مرگ، در مي زند
بيماري سل طي قرن ها به عنوان يك بيماري عفوني مزمن موجب ترس و نگراني جوامع بشري بوده است. هنوز هم سل شايعترين علت مرگ در دنيا به دليل يك عامل عفوني است. در سال 1993 سازمان جهاني بهداشت، سل را يك اورژانس جهاني اعلام كرد. سل، همچنين، عامل اصلي مرگ و مير در ميان مبتلايان به ايدز در سراسر جهان است و بسياري از كشورها همزمان با اپيدمي هاي اچ آي وي و سل روبه رو هستند.
در حدود يك سوم جمعيت جهان يعني حدود 2 ميليارد نفر آلوده به مايكوباكتريوم توبركلوزيس، باكتري مولد سل هستند، اما همه اين افراد بيمار محسوب نمي شوند. تخمين زده مي شود در حال حاضر بيش از 20 ميليون نفر به بيماري سل مبتلا باشند و البته 10 ميليون نفر هر سال بهبود مي يابند يا مي ميرند و درمقابل، 10 ميليون نفر ديگر به جمع مسلولان جهان اضافه مي شود. گفته مي شود در هر 4 ثانيه يك نفر به بيماري سل مبتلا مي شود و در هر 17 ثانيه يك نفر در اثر بيماري سل در جهان فوت مي كند.
مرگ و مير ناشي از سل در كشورهاي در حال توسعه 25% از موارد مرگ هاي قابل پيشگيري را تشكيل مي دهد و همچنين 95% از موارد سل و 98% از مرگ هاي ناشي از سل در كشورهاي در حال توسعه رخ مي دهد. 75% از اين موارد در گروه سني 15 تا 50 سال(كه از لحاظ اقتصادي گروه توليد كننده محسوب مي شوند)قرار دارند.
بيماري سل داراي مرتبه هفتم در بار جهاني بيماريها بر اساس معيار دالي(daly)است و پيش بيني مي شود تا سال 2020 همچنان جايگاه كنوني خود را حفظ كند.
سل چيست؟
سل ناشي از نوعي باكتري است كه بسياري از مردم حامل آن هستند، اما تنها در برخي از افراد باعث بيماري مي شود. اگر افرادي كه حامل اين باكتري هستند به اچ آي وي هم آلوده شوند، احتمال بروز سل در آنها چندين برابر افزايش مي يابد.
سل تقريباً مي تواند تمام اعضاي بدن را درگير كند ولي شايع ترين شكل، سل ريوي است. راه انتقال عفونت هم در اغلب موارد از راه تنفس است، اما ميكروب سل پس از ورود به بدن مي تواند از طريق خون و لنف هم به ساير نقاط منتقل شود. البته، از راههاي انتقال بسيار نادر بيماري، ورود اتفاقي ميكروب در حين آزمايش و يا از مادر به جنين است.
علائم بيماري سل بر اساس ناحيه گرفتار متفاوت است. شايعترين علامت بيماري سل سرفه پايدار و طولاني مدت بيش از دو هفته بوده كه سرفه ها مي تواند بدون خلط و يا همراه خلط و گاهي نيز به همراه خلط خوني باشد. علائم مشترك و عمومي شامل تب، كاهش وزن، كاهش اشتها، بي حالي، تعريق شبانه، خستگي زود رس و ضعف عمومي است.
بيماريابي در اين بيماران، به صورت غيرفعال و بدين صورت است كه از فرد مشكوك سه نمونه خلط تهيه و در عرض 2 تا 3 روز به آزمايشگاه ارسال مي شود. انجام آزمايش كشت خلط نسبت به آزمايش مستقيم خلط از حساسيت بيشتري برخوردار است، ولي نتايج معمولاً پس از 4 الي 8 هفته مشخص شده همچنين نياز به مركز مجهز و تكنسين ورزيده دارد.
پس از تشخيص بيماري، درمان تركيبي كه معمولاً شامل 4 آنتي بيوتيك است براي بيمار تجويز مي شود. اين درمان بايد ماه ها ادامه يابد و اگر درمان ناقص انجام شود، احتمال ايجاد سل مقاوم به درمان، همان كه اين روزها باعث افزايش نگراني پزشكان آفريقايي شده است، افزايش مي يابد.]]>
</TEXT>
</DOC>
<DOC>
<DOCID>HAM2-851108-029</DOCID>
<DOCNO>HAM2-851108-029</DOCNO>
<ORIGINALFILE>/1385/851108/news/_diet.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[آكريل آميد، ماده اي است كه در خيلي از غذاهايي كه مي خوريم وجود دارد و حرف هم پشت سرش زياد مي زنند
سرطان، پشت فست فودها پنهان شده
افسانه بهرامي]]>
</TITLE>
<TEXT>
<IMAGE>/1385/851108/news/012132.jpg</IMAGE>
<![CDATA[
يك زماني سيب زميني سرخ كرده غذاي اعياني دانشجويان خوابگاهي بود، امكان نداشت دانشجوي خوابگاهي پيدا بشود كه حداقل بيش از نصفي از دوران تحصيلي اش را با اين غذا سر نكرده باشد. البته حالا و با افزايش قيمت انواع و اقسام مواد غذايي -چه آنها كه ميوه هستند و چه آنها كه نيستند! - سيب زميني سرخ كرده غذاي اعياني همه اقشار محسوب مي شود.
در راستاي تسلي خاطر مصرف كنندگان محترم كه دستشان براي خريد سيب زميني هم ديگر به سختي به جيبشان مي رسد، بد نيست بدانيد كه سيب زميني سرخ كرده اصولاً چيز مفيدي نيست. حتي برخي محققان معتقدند كه چيپس باعث سرطان مي شود!
مي خواهيد داستان را از اول بشنويد؟
سرطاني بودن سيب زميني سرخ كرده را به ماده اي به نام آكريل آميد، نسبت مي دهند. آكريل آميد ماده اي شيميايي است كه براي ساخت پلي آكريل آميد در صنايع مختلف نظير صنعت روغن، بسته بندي موادغذايي، آلاينده ها، برخي از پلاستيك ها، همچنين تصفيه فاضلاب ها و آب هاي آشاميدني مورد استفاده قرار مي گيرد. چند سال قبل، محققان سوئدي ادعا كردند آكريل آميد در بيسكوئيت، قهوه و سيب زميني سرخ كرده هم وجود دارد؛ همان طور كه در دود سيگار وجود دارد.
البته هنوز نحوه تشكيل آكريل آميد در موادغذايي به طور كامل درك نشده اما مطالعات، برخي از راه هاي ايجاد اين ماده را ثابت كرده است نظير:
1 - طبخ غذاهاي سرشار از كربوهيدرات در دماي بالا
2 - طبخ غذاهاي حاوي اسيد آمينه آسپاراژين و گلوكز در دماي بالا
3 - آماده سازي غذا در دماي بالا و با شيوه هاي سرخ كردن، كباب كردن يا پختن.
عوارض آكريل آميد
ادعا شده بود كه آكريل آميد موجود در چيپس هاي سيب زميني عارضه سرطان سينه را در ميان زنان به دنبال دارد اما اين شايعه طبق آخرين مطالعات محققان در مارس 2005 رد شد. با اين وجود، ثابت شده است كه اين ماده در مقادير بالا موجب سرطان در حيوانات آزمايشگاهي مي شود. به هرحال اختلاف بر سر اين است كه آيا اين ماده در مواد غذايي به اندازه اي ايجاد مي شود كه خطرناك باشد، يا نه. هنوز اين هم مشخص نيست كه دقيقاً چه ميزان آكريل آميد مي تواند خطر سرطان را به دنبال داشته باشد.
همچنين مطالعات نشان داده اند تماس با ميزان بالاي آكريل آميد منجر به آسيب ديدگي غدد جنسي مردان شده و تماس با اين ماده از طريق استنشاق، جذب پوستي و يا تماس چشمي تحريك غشاهاي مخاطي و بيني را به دنبال دارد و علاوه بر اين تعريق، بي اختياري ادراري، دردهاي عضلاني، اختلالات تكلم و بي حسي نيز ايجاد مي كند.
آكريل آميد در آب
ماجرا فقط به سيب زميني مربوط نمي شود. علي رغم اين كه استفاده خوراكي از آكريل آميد عوارض مختلفي را بر جاي مي گذارد، كماكان اين ماده جهت تصفيه آب در بسياري از كشورها مورداستفاده قرار مي گيرد. مطالعات نشان داده اند آكريل آميد طي فرآيند پليمريزاسيون تبديل به پلي آكريل آميد مي شود و اين ماده اخير با مواد جامد آب تركيب شده و در نتيجه باعث برداشت و فيلتره شدن آسان تر مواد جامد آب مي شود.
اما چرا تنها از اين ماده براي فيلترينگ آب استفاده مي شود؟ چون تنها پليمر شناخته شده اي است كه ذرات جامد آب را به اندازه كافي جدا مي كند. فراموش نكنيد كه پلي آكريل آميد كه محصول پليمريزاسيون آكريل آميد است سمي نيست، بلكه ذرات ناچيزي از آكريل آميد كه دست نخورده باقي مانده و به پلي آكريل آميد تبديل نمي شود خطرات بالقوه اي را به همراه دارند.
راه هاي پيشگيري
عليرغم همه حرف و حديث هايي كه وجود دارد، شايد بهتر باشد كه از غذاهاي مشكوك به آلودگي با آكريل آميد پرهيز كرد. طيفي از راه هاي كاهش تشكيل پلي آكريل آميد در غذا پيشنهاد مي شود:
1 - نحوه نگهداري
اگر سيب زميني در دمايي پايين تر از 8 درجه سانتي گراد نگهداري شود به سرعت ميزان قند فروكتوز در آن افزايش يافته و هنگام پختن يا سرخ كردن سيب زميني مورد نظر آكريل آميد با ميزان بالايي در آن تشكيل مي شود.
2 -مواد خام
انواع جديدي از سيب زميني ها در حال پرورش هستند كه آكريل آميد ناچيزي داشته و يا اصلاً ندارند. منتظر آمدن آنها به بازار باشيد.
3 - شيوه هاي توليد
به حداقل رساندن دما هنگام سرخ كردن غذا و يا استفاده از ديگر راه هاي طبخ غذا چون جوشاندن غذا در كاهش تشكيل آكريل آميد تأثير بسزايي دارند. در اين راستا مشخص شده مواد سيليكوني كه جهت كف نكردن چربي ها به هنگام سرخ كردن استفاده مي شود حجم آكريل آميد توليدي را دو برابر مي كند.به هرحال، سازمان غذا و داروي ايالات متحده توصيه مي كند تا مشخص شدن نتايج قطعي اثرات منفي آكريل آميد، مصرف كنندگان رژيم غذايي متعادلي را در پيش گيرند و از غذاهايي با چربي هاي اشباع و چربي هايي با ايزومرترانس پايين، حبوبات با فيبر بالا و سبزيجات استفاده كنند.مطالعات مشخص كرده است ان استيل سيستئين و ليپولئيك اسيد عليه اثرات سمي آكريل آميد نقش محافظت كننده اي دارند. در يك مطالعه نشان داده شده كه استفاده از آكريل آميد در موش هاي آزمايشگاهي براي يك دوره 7 روزه موجب رشد تومور مي شود در حالي كه درمان با ان استيل ال سيستئين از پيش روي تومور جلوگيري مي كند.
پس، عليرغم اين كه تحقيقات مختلف بر روي انواع اثرات منفي آكريل آميد توليدي در غذاهاي مختلف اختلاف نظر دارند، اما در يك مسئله شكي نيست:مضر بودن اين ماده براي بدن.
حالا بازهم نسبت به گراني سيب زميني اعتراض داريد؟!]]>
</TEXT>
</DOC>
<DOC>
<DOCID>HAM2-851108-030</DOCID>
<DOCNO>HAM2-851108-030</DOCNO>
<ORIGINALFILE>/1385/851108/news/_diet.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[دعا به درمان سرطان
كمك مي كند
]]>
<IMAGE>/1385/851108/news/012135.jpg</IMAGE>
<![CDATA[
گروه سلامت- حتي در برابر بيماري صعب العلاجي مثل سرطان سينه هم مي توان اميدوار باقي ماند و با آن مبارزه كرد. اين فقط يك شعار دهان پركن و توخالي نيست، حتي مطالعات دانشمندان هم اين را نشان داده است. ديده شده افرادي كه در گفتارشان از كلمات مذهبي استفاده مي كنند و در گروه هاي مذهبي عضو هستند، در مقابله با سرطان سينه قدرت بيشتري از خود نشان مي دهند.
محققان دانشگاه ويسكانسين مطالعه اي انجام داده و متوجه تاثير اين كلمات و فضاي مذهبي شده اند. آنها دريافته اند در اين افراد هيجان هاي منفي كمتر وجود دارد و آنها بهتر مي توانند با بيماري شان كنار بيايند.
در اين مطالعه آنها 97 زن مبتلا به بيماري را انتخاب كردند و بعد آز آموزش استفاده از كامپيوتر و اينترنت، آنها را به پايگاه هاي اينترنتي خاصي معرفي كردند. در اين پايگاه ها، گروه هايي از بيماران مبتلا تشكيل شده بود كه به صورت آنلاين باهم ارتباط داشتند. بعد از دو ماه آنها را با گروهي از بيماراني كه وضعيتي مشابه داشتند، مقايسه كردند. بررسي دوماهه اين بيماران نشان داد آنها كه در ارتباط هاي اينترنتي خود بيشتر از بقيه، كلمه هايي مانند رحمت، دعا، ايمان و بهشت را شنيده بودند، كيفيت زندگي شان بهبود پيدا كرده بود و روحيه بهتري داشتند و همه اينها باعث شده بود بهتر از بقيه بتوانند با بيماري شان كنار بيايند و به اين ترتيب روي آن كنترل بهتري داشتند. روي هم رفته وضعيت اين بيماران 2 برابر بهتر از گروهي بود كه در اين گروه هاي اينترنتي عضويت نداشتند.
قلب نوجوانان ايراني را دريابيد
گروه سلامت- آخرش هم خارجي ها بايد برايمان تحقيق كنند تا بفهميم كه يك چيزيمان هست. يك بررسي سازمان جهاني بهداشت كه نام آن را مطالعه كاسپين گذاشته اند، نشان مي دهد تا سال???? ميلادي?? درصد از مرگ و مير نوجوانان در كشورهاي جهان سوم، از جمله ايران، به 3 دليل مصرف دخانيات، چاقي و فشارهاي عصبي خواهد بود.
به گزارش پايگاه اينترنتي بي.بي.سي، در اين مطالعه كه در شماره ژانويه نشريه انجمن متخصصان قلب و عروق اروپا منتشر شده، فشار خون بيش از?? هزار دانش آموز ايراني از?? استان مختلف در يك دوره دو ساله بررسي شده است. اين مطالعه نشان مي دهد پسران و دختران به يك اندازه احتمال دارد كه به بيماري هاي قلبي - عروقي مبتلا شوند، اما فشار خون بالا در پسران ايراني بيشتر از دختران است. نتيجه ديگر اين تحقيق آن بود كه نوجوانان قدبلندي كه فعاليت بدني كمتري دارند، نسبت به همسالان خود كه كوتاه قد و كم تحرك هستند بيشتر ممكن است فشار خون بگيرند. همچنين خطر فشار خون بالا، دانش آموزان مدارس خصوصي در شهرها را بيشتر تهديد مي كند. علت هم آن است كه در اين مدرسه ها جاي كمتري براي ورزش بچه ها در نظر گرفته شده و همين باعث كم تحركي آنها شده است.
پدرها نوزاد را مي ترسانند
]]>
<IMAGE>/1385/851108/news/012138.jpg</IMAGE>
<![CDATA[
گروه سلامت- پدرها هم مي توانند نقش مثبتي روي تكامل ذهني و عصبي بچه ها يشان داشته باشند و هم مي توانند باعث زياد شدن استرس، اضطراب و ترس آنها شوند. محققان كالج سلطنتي انگلستان اين موضوع را از بررسي 123 زن باردار متوجه شده اند.
به گزارش رويترز اين زنان در دوران بارداري از لحاظ رابطه شان با همسر و نيز استرس هاي گوناگوني كه متحمل مي شدند، بررسي شدند. در مرحله بعد تكامل ذهني بچه ها و وضعيت رواني آنها در 18 ماهگي ارزيابي شد. وقتي بچه هايي را كه مادرانشان رابطه گرم و محكمي با پدرشان نداشتند يا مادر به هر دليلي در دوران بارداري دچار تنش و استرس شده بود، با بچه هاي مادران عادي مقايسه كردند، متوجه شدند تكامل ذهني اين بچه ها اندكي كندتر است و بيشتر از بقيه احتمال دارد كه به مشكلات عاطفي و رفتاري دچار شوند.محققان مي گويند تنش و اضطراب مادر در دوران بارداري مي تواند باعث بالا رفتن هورمون كورتيزول در مايع آمنيوتيك، مايعي كه دور جنين را گرفته است، شود و به اين ترتيب روي رشد ذهني و تكامل عصبي او تاثير بگذارد.
شهر آلوده، ريه كودكان را
از بين مي برد
گروه سلامت- اگر كسي در آفات و بلاياي شلوغي و آلودگي شهرها شك دارد، بفرماييد، اين هم اثر آلودگي روي بچه هاي بي گناه: محققان دانشگاه ساتورن كاليفرنيا بررسي كرده اند و ديده اند اگر بچه اي در سن 10 سالگي در خانه اي در 500 متري يك بزرگراه شلوغ زندگي كرده باشد، همين كافي است كه در سن 18 سالگي، عملكرد ريه اش بسيار ضعيف تر از هم سن و سال هايش باشد.
اين محققان كه نتايج مطالعه شان را در نسخه آنلاين نشريه پزشكي لانست منتشر كرده اند، از بررسي 8 ساله روي 3 هزار و 600 كودك به اين نتيجه رسيده اند و گفته اند عملكرد ضعيف ريه اين بچه ها باعث مي شود آنها در بزرگسالي به احتمال بيشتري به بيماري هاي قلبي و ريوي دچار شوند. از آنجا كه فاصله خانه از خيابان ها و بزرگراه هاي شلوغ نقش مهمي در آلوده شدن هواي خانه دارد، مي توان از اين يافته ها نتيجه گرفت كه حتي اندكي دور بودن خانه از اين آلودگي ها در كم شدن زيان هاي آن اثر دارد. اين تحقيق را خبرگزاري رويترز گزارش كرده است.]]>
</TEXT>
</DOC>
<DOC>
<DOCID>HAM2-851108-031</DOCID>
<DOCNO>HAM2-851108-031</DOCNO>
<ORIGINALFILE>/1385/851108/news/_diet.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[جهان سلامت]]>
</TITLE>
<TEXT>
<![CDATA[گناه غير قابل بخشش
رسانه ها
مهشيد چايچي: يك تحقيق تازه نشان داده است، تعداد زيادي از آمريكايي ها به غلط فكر مي كنند شيرخشك به اندازه شير مادر خوب و مفيد است. مركز كنترل و پيشگيري از بيماري ها(cdc)اعلام كرده كه در آمريكا، روز به روز مادران بيشتري براي شير دادن به كودك خود بي انگيزه مي شوند. البته نه اين كه مادران بي عاطفه شده باشند، اغلب مادران بيش از اين كه به راحتي خود فكر كنند به نيازهاي نوزادشان توجه دارند، اما وقتي اين تصور در جامعه شيوع پيدا كند كه شيرخشك هم به اندازه شير مادر براي بچه خوب و مفيد است، مادر دليلي نمي يابد كه به خاطر شير دادن به كودكش خود را به زحمت انداخته و از كار و زندگي باز بماند. اينجاست كه نقش رسانه ها در ترويج فرهنگ تغذيه با شير مادر روشن مي شود.
طبق گزارش مركز كنترل و پيشگيري از بيماريها، آموزش عموم مردم درباره اين كه شير مادر بهترين روش تغذيه و پرورش كودك است، ضرورت و نياز مبرمي است كه بايد به آن پرداخته شود. مسلماً اگر مادري بداند كه شير او بهترين آنتي باكتريال است و مي تواند از فساد دندان هاي كودك جلوگيري كند؛ اگر بداند كه شير او تاثير مهمي در هوش و تكامل مغزي و شناختي كودكش دارد؛ اگر بداند كه شير او اولين واكسني است كه كودك در برابر عفونت ها دريافت مي كند؛ اگر بداند شير او مسكني طبيعي براي دردهاي كودك است و دهها فايده ديگري كه شير مادر دارد را بداند؛ هيچ وقت شيرش را از كودك دلبندش دريغ نخواهد كرد. بگذريم از اين كه شيردهي براي مادر هم فايده هاي زيادي دارد.
در آمريكا، با وجود اين كه متخصصان سلامت به والدين توصيه مي كنند حداقل به مدت يك سال به كودك خود شير مادر داده و تا 6 ماه او را فقط با شير مادر تغذيه كنند؛ تنها 14 درصد نوزادان تا 6 ماهگي منحصراً شير مادر مصرف كرده و 18 درصد تا يك سالگي به خوردن شير مادر ادامه مي دهند. تحقيق مشابهي در سال 2004 نشان داده بود كه 71 درصد بچه ها شير مادر مصرف مي كنند. متاسفانه اين آمار نشان مي دهد كه روز به روز تعداد مادراني كه به بچه خود شير مي دهند، كمتر مي شود.
مادر شيرده، مايه افتخار جامعه
]]>
<IMAGE>/1385/851108/news/012141.jpg</IMAGE>
<![CDATA[
براي بررسي گرايش و نگرش جامعه به شيرمادر، كه نقش مهمي در تصميم مادر براي شروع و ادامه شيردهي دارد، دكتر لي و همكارانش در مركز كنترل بيماري ها، نتايج دو تحقيق سرتاسر كشور آمريكا در سالهاي 2003 و 1999 را مقايسه كردند. 3/14 درصد مردم در سال 1999 فكر مي كردند شيرخشك به اندازه شير مادر براي نوزاد خوب است؛ در حالي  كه در سال 2003، 7/25 درصد چنين باور غلطي داشتند. عجيب تر اين است كه بعضي از مردم فكر مي كنند شير مادر را نبايد در مكان هاي عمومي به بچه داد و خوششان نمي آيد در كنار مادري كه در جمع به كودكش شير مي دهد باشند. متاسفانه تعداد افرادي كه اين طور فكر مي كنند از 8/34 درصد در اين 4 سال به 37 درصد رسيده است. البته شايد شير دادن در مكانهاي عمومي كار خيلي راحتي نباشد و مادر نتواند با آرامش هميشگي اش به بچه شير بدهد، اما خوشبختانه به دليل وجود حجاب اسلامي به خصوص چادر و حتي مقنعه اين كار براي مادران مسلمان نسبت به ديگران تا حدي ساده تر شده. شايد به همين علت است كه در فرهنگ مردم ما همه به مادري كه به كودكش شير مي دهد، احترام مي گذارند و سعي مي كنند با حفظ حرمت، موجبات آسايش و آرامش او را در زمان شيردهي فراهم كنند.
شيرخشك، دايه عزيزتر از مادر
در سال 1990 تعداد مادران شيرده در آمريكا در اوج خود بود و اولين افت آن بين سال 2002 و 2003 بود كه از 70 به 66 درصد رسيد. محققان مي گويند علت اين مطلب، تمايل اذهان عمومي به اين باور است كه شيرخشك را هم رديف شير مادر بدانند. اين مشكل هم ناشي از تبليغات شيرخشك هاي حاوي زنجيره هاي بلند اسيد چرب غيراشباع است كه در سال 2002 به بازار معرفي شد. در تبليغات چنين گفته مي شد كه اين شيرخشك ها مي تواند اثر مثبت شير مادر را تقليد كند. البته لازم به ذكر است كه تا امروز تلاشهاي زيادي براي تقليد از تركيب شير مادر انجام شده و كارخانه هاي توليدكننده شيرخشك توانسته اند تركيبي بسازند كه از نظر اسيد آمينه، چربي و قند بسيار شبيه به شير مادر باشد، اما با وجود پيشرفت هاي فراوان در تهيه شيرخشك، باز هم همه خواص شير مادر را ندارد؛ مثل عوامل ضدعفونت(آنتي بادي ها)، آنزيم هاي شير مادر كه در هضم مواد غذايي به خصوص چربي ها كمك مي كنند و پروتئين هاي تروفيك كه در تحريك و رشد سلولي نقش دارند.
محققان آمريكايي متوجه شده اند تبليغات شيرخشك از 29 ميليون دلار در سال 1999 به 46 ميليون دلار در سال 2004 رسيده است و به  نظر مي رسد اين 17 ميليون دلار افزايش، به قيمت بي نصيب ماندن كودكان زيادي از فوايد شير مادر تمام شده است.]]>
</TEXT>
</DOC>
<DOC>
<DOCID>HAM2-851108-032</DOCID>
<DOCNO>HAM2-851108-032</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شرمم كشد كه بي تو نفس مي كشم هنوز
عكس:مسعود خامسي پور]]>
</TITLE>
<TEXT>
<IMAGE>/1385/851108/news/012162.jpg</IMAGE>
<![CDATA[
حكايت آن كه مي ماند غريب تر است. آن كه رفت و مرگ را به هزيمت كشاند و اين مي ماند و بايد مرگ او را هضم كند، او كه رفته است و شرابه هاي خونش گل به گل شعله  آتش جاويد را در دشت غريب براي آيندگان گيرانده است.
يكي در شب عاشورا گفتش: اگر هزار بارم در پيش پايت بكشند، هزار ويكمين مرگ را باز منم.
هر سال شهيدان كربلا در ما حلول مي كنند و صدها هزارمين مرگ خود را باز در كالبد دست ها و سينه ها زنده مي شوند، در چرخش مستانه زنجيره ها و عربده استخوان فرساي طبل ها و سنج ها؛اين برق ديوانه اي در نگاه زنجيرزنان حسين،تولد دوباره اراده ايست كه عاشقانه به مسلخ مي رود.
با هر مرگي هزار ها جان دارند
ابرند چو بشكنند باران دارند
انگشتر خون به دست خاكسترهاست
با نام تو جشن مرگ سوزان دارند]]>
</TEXT>
</DOC>
<DOC>
<DOCID>HAM2-851108-033</DOCID>
<DOCNO>HAM2-851108-033</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[عطرافشاني گلزار شهدا در سراسر كشور]]>
</TITLE>
<TEXT>
<IMAGE>/1385/851108/news/012111.jpg</IMAGE>
<![CDATA[
گروه اجتماعي - مديركل تبليغات مراكز فرهنگي بنياد شهيد و امور ايثارگران، با اشاره به برنامه ژهاي ستاد دهه فجر كميته ايثارگران از غبارروبي و عطرافشاني 18 هزار گلزار شهدا در سراسر كشور خبر داد.
اسكندر يارنسب، جانشين كميته ايثارگران و مديركل تبليغات مراكز فرهنگي بنياد شهيد و امور ايثارگران، در جمع خبرنگاران، افزود: امسال مانند سال ژهاي گذشته، ستاد دهه فجر در روز 19 بهمن ژماه در گلزار شهداي سراسر كشور ميهماني لاله ژها را برگزار مي كند و همزمان در تمام گلزارها در سراسر كشور پيام مقام معظم رهبري قرائت خواهد شد.
وي تصريح كرد: پيام مقام معظم رهبري در 19 بهمن ژماه توسط نماينده ولي فقيه در بهشت زهرا قرائت خواهد شد. يارنسب تصريح كرد: ژ همزمان با ميهماني لاله ژها تمام مزار شهدا در تمام شهرها گلباران خواهد شد. وي ادامه داد: همچنين 220 هزار پرچم بر مزار 220 هزار شهيد در سراسر كشور به اهتزاز در خواهد آمد.
مديركل تبليغات مراكز فرهنگي بنياد شهيد و امور ايثارگران افزود: ويژه برنامه ميهماني لاله ژها 19 بهمن ژ در بهشت زهرا به عنوان نماد ملي و بيشترين شهيد، گلزار شهداي ارامنه به عنوان اقليت ديني، گلزار شهداي سنندج به عنوان شهداي اهل تسنن و 30 گلزار روستايي در استان ژهاي كشور كه بيشترين شهدا را داشته باشند برگزار خواهد شد. وي خاطرنشان كرد: همچنين مسابقه انفجار نور در مطبوعات به مناسبت بيست وهشتمين سالگرد انقلاب اسلامي در دهه فجر برگزار خواهد شد. يارنسب افزود: گروه ژهاي نمايشي راويان نمايش انقلاب در روز 19 بهمن ژماه نمايشي براي نسل جديد با موضوع انقلاب و دفاع مقدس برگزار خواهند كرد.
وي افزود: همچنين امسال با هماهنگي ژهاي انجام شده از زندانيان سياسي مسلمان قبل انقلاب براي سخنراني در مدارس و مساجد دعوت به عمل آمده است. جانشين كميته ايثارگران تصريح كرد: در سال جاري، وصاياي امام و شهدا در خصوص انقلاب تدوين شده و به تمام دستگاه ژها براي استفاده تبليغاتي ارسال شده است.
وي افزود: همچنين در مراسم ميهماني لاله ژها و جشن هاي پيروزي انقلاب(12 تا 22 بهمن ژماه)ايثارگران حضور نمادين خواهند داشت.]]>
</TEXT>
</DOC>
<DOC>
<DOCID>HAM2-851108-034</DOCID>
<DOCNO>HAM2-851108-034</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[زمان دستيابي به راهبرد بلندمدت براي مقابله با ايدز فرارسيده است]]>
</TITLE>
<TEXT>
<![CDATA[ايسنا: رئيس صندوق جهاني اعلام كرد: پس از دو سال مبارزه شديد عليه بيماري ايدز، زمان دستيابي به يك راهبرد بلندمدت براي مقابله با اپيدمي اين بيماري فرا رسيده است.
ريچارد فيچم، رئيس اجرايي صندوق جهاني براي مبارزه با ايدز، سل و مالاريا در اجلاس داووس در گفت و گو با خبرگزاري رويتر اظهار داشت: در حالي كه ما موتور قدرتمندي را براي مبارزه با اين بيماري راه انداخته ايم و اين امر هم اكنون اتفاق افتاده است، در حال حاضر توجه ما بايد روي يك اقدام و مبارزه بلندمدت متمركز شود. وي در جمع كارشناسان و متخصصان از سازمان هاي بين المللي و شركت هاي توليد دارو در يك نشست ماهواره اي در طول اجلاس جهاني اقتصاد براي گفت وگو درباره نحوه رشد همه گيري ايدز تا سال  2025 سخنراني كرد. وي در ادامه گفت:  در 20 سال اول در زمينه اقدام براي كاهش كشتارهاي ويروس مرگبار ايدز در جهان در حال توسعه ناكام بود، اما در پنج سال اخير اين روند تغيير كرده است.]]>
</TEXT>
</DOC>
<DOC>
<DOCID>HAM2-851108-035</DOCID>
<DOCNO>HAM2-851108-035</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كودكان مناطق محروم از شهريه رايگان مهدكودك برخوردار مي شوند]]>
</TITLE>
<TEXT>
<![CDATA[گروه اجتماعي- مديركل دفتر امور كودكان و نوجوانان سازمان بهزيستي اعلام كرد: يك وعده غذاي گرم روزانه، ميان روستا مهدهاي 14استان غيربرخوردار كشور تا يك ماه آينده توزيع مي شود.
محمد حسين جوادي به ايسنا گفت: اين طرح از طريق اعتبار860ميليون توماني دفتر فقرزدايي وزارت رفاه در سال جاري اجرا مي شود و در مرحله دوم در تلاشيم تمامي روستامهدها و مهدهاي كودك  مناطق محروم شهري از سال آينده مشمول اين طرح شوند.
وي تصريح كرد: اين طرح ضمن آنكه نوعي حمايت از دهك هاي پايين جامعه محسوب مي شود، نوعي آموزش تغذيه صحيح به مادران در خصوص پيشگيري از سوءتغذيه كودكان مناطق محروم و جذب آنها در روستامهدهاست.
به گفته مدير كل دفتر امور كودكان و نوجوانان سازمان بهزيستي با اجراي طرح پرداخت يارانه كودكان مهدها در مناطق محروم، تعداد كودكان برخوردار از خدمات مهدهاي كودك در 6 ماهه اول امسال نسبت به سال گذشته افزايش قابل توجهي داشته و به 100 هزار كودك رسيده و اين در حاليست كه تعداد اين كودكان در سال هاي گذشته ملموس نبوده است.
30 درصد كودكان كار، دوباره به خيابان باز مي گردند
از سوي ديگر مديركل بهزيستي استان تهران گفت:30 درصد كودكان كار پس از ترخيص بالاجبار از سوي خانواده هاي خود كه اكثر آنان نيز نيازمند نيستند، به خيابان ها بازگردانده شده و مورد سوء استفاده قرار مي گيرند.
محمد نفريه به مهر گفت: اكثر كودكان كار خياباني داراي خانواده هستند و مدت كوتاهي پس از جمع آوري؛ خانواده و بستگان آنان، كودكان را از مراكز بهزيستي تحويل مي گيرند.
مديركل بهزيستي استان تهران در خصوص سوء استفاده خانواده ها و بستگان از كودكان كار، خاطرنشان كرد: تعداد زيادي از خانواده هاي كودكان كار و همچنين گروه ها و باندهاي مختلف از اين كودكان سوء استفاده مي كنند و بهزيستي به دليل خلاء قانوني نمي تواند اقدامي انجام دهد.
وي تاكيد كرد: البته براي حمايت از كودكان، قانوني در مجلس وجود دارد ولي هنوز به تصويب نرسيده كه بتوان از طريق آن خانواده را در نگهداري كودك خلع يد كرد. بنابراين فعلا نمي توان در اين زمينه كاري صورت داد و ضروري است كه نمايندگان مجلس در خصوص تصويب قانون حمايت از كودكان، اقدام كنند.نفريه گفت: متاسفانه در خصوص جمع آوري و نگهداري كودكان كار سيكل معيوبي وجود دارد و كودكان پس از جمع آوري و ساماندهي در مراكز بهزيستي، پس از مدت كوتاهي توسط خانواده هاي خود از مراكز ترخيص و مجدد به خيابان بازگردانده مي شوند و براساس تحقيقات انجام شده در بسياري از موارد خانواده فقير و نيازمند نبوده و از امكانات اوليه زندگي برخوردار هستند، اما با بازگرداندن كودكان به خيابان ها، از آنان سوء استفاده مي كنند.
مديركل بهزيستي استان تهران، عدم خريد كالا از كودكان كار را بهترين راه براي جلوگيري از سوء استفاده از آنان دانست و اظهار داشت: بهترين روشي كه مي توان از طريق آن كاري كرد كه ديگر خانواده ها به اجبار كودكان خود را به خيابان ها براي كار نفرستند اين است كه مردم از اين كودكان خريد نكنند، چون هر نوع كمكي به اين كودكان، باعث بازگشت مجدد آنان به خيابان ها مي شود..]]>
</TEXT>
</DOC>
<DOC>
<DOCID>HAM2-851108-036</DOCID>
<DOCNO>HAM2-851108-036</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[همكاري سازمان ثبت و برنامه عمران سازمان ملل]]>
</TITLE>
<TEXT>
<![CDATA[گروه اجتماعي - نماينده سازمان ملل در جمهوري اسلامي ايران با معاون قوه قضاييه و رئيس سازمان ثبت اسناد و املاك كشور ديدار و گفت و گو كرد.
به گزارش اداره كل روابط عمومي سازمان ثبت اسناد و املاك كشور، در اين ديدارحسينعلي اميري وكنوت استبي(kut ostby)، زمينه هاي همكاري متقابل ميان سازمان ثبت اسناد و املاك كشور با دفتر برنامه هاي عمراني سازمان ملل متحد را بررسي كردند.
بر اساس اين گزارش رئيس سازمان ثبت اسناد و املاك كشور به نقش موثر اين سازمان در زمان الحاق جمهوري اسلامي ايران به سازمان تجارت جهاني اشاره و بر توانمندي هاي اين سازمان در زمينه همكاري زيرساختي با wto تاكيد كرد. همچنين در اين ديدار كه كارشناسان دفتر برنامه هاي عمراني سازمان ملل متحد(udp)نيز حضور داشتند، طرفين مذاكره كننده با توجه به عضويت جمهور اسلامي ايران در سازمان جهاني مالكيت معنوي(wipo)و نمايندگي سازمان ثبت اسناد و املاك كشور در اين سازمان در خصوص گسترش همكاري ها و نقش فعال و كارآمد جمهوري اسلامي ايران در سازمان جهاني مالكيت معنوي بحث و تبادل نظر كردند. ملاقات اخير زمينه مناسبي براي آشنايي بيشتر نماينده دفتر سازمان ملل در جمهوري اسلامي و كارشناسان دفتر برنامه هاي عمراني سازمان ملل متحد با فعاليت هاي سازمان ثبت و مقامات اين سازمان بود.]]>
</TEXT>
</DOC>
<DOC>
<DOCID>HAM2-851108-037</DOCID>
<DOCNO>HAM2-851108-037</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با وجود اعلام ممنوعيت از سوي سازمان تبليغات اسلامي
پليس امسال با علم كشي برخورد نمي كند]]>
</TITLE>
<TEXT>
<IMAGE>/1385/851108/news/012114.jpg</IMAGE>
<![CDATA[
ايلنا:رئيس مركز اطلاع رساني نيروي انتظامي تهران بزرگ گفت: با وجود اعلام ممنوعيت علم ژكشي توسط هيات ژهاي مذهبي از سوي سازمان تبليغات اسلامي، پليس امسال با اين موضوع برخورد نمي ژكند.
سرهنگ مهدي احمدي، رئيس مركز اطلاع رساني نيروي انتظامي تهران بزرگ گفت: علم ژكشي توسط هيات ژهاي مذهبي از سوي سازمان تبليغات اسلامي ممنوع اعلام شده؛ اما پليس امسال با اين پديده برخورد نمي ژكند. وي افزود: در سال آينده با بررسي روايت و تعابير موجود در زمينه موضوع علم ژكشي نسبت به ساماندهي و اجراي اين امر اقدام خواهيم كرد.
احمدي با اشاره به جمع ژآوري شمايل نسبت به ائمه اطهار توسط نيروي انتظامي خاطرنشان كرد: پليس در صورت بي ژتوجهي هيات ژهاي مذهبي در مورد جمع ژآوري شمايل، راساً به اين كار اقدام كرده و شمايل را از سطح خيابان ژها جمع ژآوري مي ژكند. رئيس مركز اطلاع رساني نيروي انتظامي تهران بزرگ گفت: پليس در جمع ژآوري شمايل به هيچ وجه به محو صورت شمايل با اسپري ژهاي رنگي اقدام نمي ژكند. اين در حالي است كه در بسياري از نقاط تهران ديده شده كه ماموران نيروي انتظامي در جمع ژآوري شمايل با اسپري ژهاي سفيدرنگ صورت شمايل را محو مي ژكنند]]>
</TEXT>
</DOC>
<DOC>
<DOCID>HAM2-851108-038</DOCID>
<DOCNO>HAM2-851108-038</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فرصت مشمولان سال 1366 براي شركت در دانشگاه]]>
</TITLE>
<TEXT>
<![CDATA[پليس: رئيس سازمان وظيفه عمومي ناجا گفت: متولدان نيمه نخست سال 1366 اگر به موقع به مدرسه رفته و مدرك تحصيلي خود را گرفته باشند دو بار فرصت شركت  در آزمون هاي دانشگاهي  را دارند.
سردار كارگر افزود: متولدان نيمه دوم سال 1366 نيز فقط يك بار مي توانند در آزمون هاي دانشگاهي شركت كنند.رئيس سازمان وظيفه عمومي ناجا درباره وضع خدمت زير پرچم مشمولا ن متاهل گفت: اگر اين مشمولان بدون غيبت به خدمت اعزام شوند مي توانند در محل سكونت همسرشان خدمت كنند.كارگر يادآور شد افرادي كه به خدمت اعزام مي شوند اگر در آزمون هاي دانشگاهي قبول شوند در هر مرحله از خدمت كه باشند به آنها براي ادامه تحصيل مرخصي داده مي شود]]>
</TEXT>
</DOC>
<DOC>
<DOCID>HAM2-851108-039</DOCID>
<DOCNO>HAM2-851108-039</DOCNO>
<ORIGINALFILE>/1385/851108/news/_ejtem.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[همراه دل ها به سوي نينوا
چقدر زيباست كه دارندگان تلفن همراه به پاس حرمت نهادن به حريم محرم و صفر و به نيت همراهي پويندگان ارزش هاي برآمده از ايثار و شجاعت شهيدان كربلا، ملودي يا زنگ تلفن خود را به نواي گرم مراثي اصيل محرم يا فرازي از زيارتنامه ها بسپارند تا پيشاپيش هر مكالمه، دل ها همراه همنوايي ها به نينوا بپيوندد.
زينب ثمالي مشهد
حق و حقوق كاركنان
در آستانه واگذاري شركت نيمه دولتي سديد ريخته گر به بخش خصوصي، اعمال تعديل نيروهاي كاري در سطح وسيع، موجب نگراني كاركنان شده. اميد است كه با توجه مسئولان، حق و حقوق كاركنان محفوظ بماند.
محمدرضا. ر تهران
بيمه بيكاري
@ پس از 17 سال كار مداوم در بيمارستان ايران و در پي تعطيلي اجباري آن براي پرداخت حق و حقوق كاركنان، در حالي كه براي همه 36 ماه بيمه بيكاري محاسبه شده است، براي بنده به اين دليل كه يك زن مطلقه مي باشم و مجرد محسوب مي شوم، تنها 26 ماه سابقه بيمه بيكاري محاسبه شده است. حال با سن بالا و عدم توانايي براي يافتن كار جديد، روبه رو هستم و خواستار تجديد نظر در محاسبه سوابق بيمه بيكاري خود هستم.
مريم.پ تهران
متضرر شدم
در اغلب نقاط دنيا، در صورت وجود حتي يك قطعه معيوب در خودروهاي توليدي، به سرعت آن خودرو را جمع آوري مي كنند اما شركت توليدكننده پژو 405، در طول چند سال اخير، عليرغم آتش سوزي هاي مرگبار در اين خودرو، در اين خصوص اقدام نكرد.
رحمت الله خسروي رجايي شهر كرج
سرقت قطعات خودرو
سرقت مكرر قطعات خودرو از روي خودروها در خيابان ابوذر(فلاح سابق)، توجه بيشتر براي شناسايي عوامل سرقت را ضروري مي سازد. با عنايت به اين واقعيت كه ساكنان اين محله اغلب از اقشار كم درآمد جامعه هستند.
جمعي از ساكنان خيابان ابوذر
زيان ديدم
@ طبق اصرار و توصيه يكي از بستگان براي رفع برخي مشكلات خانوادگي در طول يك سال 7 بار به دعانويسان مختلف مراجعه كردم و نه تنها نتيجه عايدم نشد، بلكه به لحاظ مالي هم زيان ديدم. بنابراين به هموطنان توصيه مي كنم كه براي حل مشكلات خود با اتكاي به پروردگار تلاش و استقامت به خرج دهند و متوسل به دعانويسان نشوند.
ر.مقدم اروميه
قطع بيمه پدرم
پدرم متولد سال 1309 است و حدود 12 سال پيش با دارا بودن شرايط لازم از جمله 60سال سن و 10 سال سابقه پرداخت بيمه، عضو بيمه اختياري تامين اجتماعي شد. اما مدتي است كه بدون هيچ گونه توضيح و اطلاعي بيمه او را قطع كرده اند.
ف.ق تهران
پارك ملي لار را حفظ كنيم
پارك ملي لار با مساحتي بيش از 30 هزار هكتار گنجينه ارزشمندي از گياهان و درختان بومي ايران و مجموعه اي كم نظير از حيوانات وحشي و گونه هاي ناياب پرندگان است كه به دليل بر هم خوردن اكوسيستم زيست محيطي تهران بزرگ به اين پارك پناهنده شده اند. نبايد اين پارك به هر دليل در معرض راهسازي و تخريب قرار بگيرد. زيرا دو نيم شدن پارك بر اثر جاده سازي به نابودي كامل آن در درازمدت منجر خواهد شد.
محمد مستعد بروجرد]]>
</TEXT>
</DOC>
<DOC>
<DOCID>HAM2-851108-040</DOCID>
<DOCNO>HAM2-851108-040</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به موازات سهميه بندي در سال آينده
قيمت بنزين پلكاني مي شود
معاون وزير نفت: ايران در سال جاري ميلادي 60 ميليارد دلار نفت مي فروشد]]>
</TITLE>
<TEXT>
<IMAGE>/1385/851108/news/012237.jpg</IMAGE>
<![CDATA[
گروه اقتصادي- با توجه به بودجه پيشنهادي دولت و پيش بيني 5/2ميليارد دلار براي واردات بنزين و 3/1 ميليارد دلار براي واردات نفت گاز سال آينده بايد بنزين سهميه بندي شود.
محمدرضا نعمت زاده مديرعامل شركت ملي پالايش و پخش فرآورده هاي نفتي ديروز افزود: درصورت تصويب پيشنهاد دولت در بودجه به شكل فعلي و همچنين لايحه  حمايت و تقويت حمل ونقل كشور، سال آينده بنزين به صورت سهميه بندي عرضه مي شود.
وي گفت: با تصويب اين پيشنهادات دولت اجازه نرخ گذاري فرآورده هاي نفتي را مي يابد و قيمت نيز به صورت پلكاني وبا افزايش مصرف از ميزان مشخصي افزايش مي يابد. وي با اظهار بي اطلاعي در مورد سخنان رئيس جمهور در مورد عدم تمايل دولت به افزايش قيمت بنزين در سال آينده، تأكيد كرد: شركت پالايش و پخش مجري تصميمات دولت است و در اين زمينه تنها ديدگاه هاي كارشناسي خود را به دولت ارائه مي كند.
بقيه از صفحه اول
وي خاطرنشان ساخت: اگر سهميه بندي در سال آينده انجام نشود بايد حدود 6 ميليارد دلار بنزين وارد كنيم.
كارت هوشمند
نعمت زاده از روند خوب اجراي كارت هوشمند خبر داد و گفت: 8 ميليون كارت هوشمند براي خودروهاي سواري آماده شده است و از اين تعداد تاكنون كار ثبت اطلاعات دارندگان خودرو سه ميليون كارت انجام شده است كه 2 ميليون و 600 هزار كارت تحويل شركت پست شده و درحال ارسال است. وي تاكيد كرد: كارت هوشمند موتورسيكلت ها نيز از 10 بهمن ماه توزيع مي شود.
نعمت زاده خبر داد: يك دستگاه جديد ثبت اطلاعات كارت وارد كشور شده است كه امكان ثبت اطلاعات روزانه يك صد هزار كارت را دارد و با اين تحول بايد شركت پست براي تسريع توزيع برنامه ريزي كند. به گفته وي پيش از سهميه بندي بايد كار توزيع عادي سوخت با كارت انجام شود تا مشكلات غير قابل پيش بيني اين شبكه برطرف شود. وي در عين حال تاكيد كرد؛ زمان دقيق سهميه بندي نيز در سال آينده هنوز مشخص نيست.
به گفته وي در لايحه بودجه برنامه اي براي سهميه بندي نفت گاز پيش بيني نشده است ولي در نرم افزار كارت هوشمند اين موضوع پيش بيني شده است.
قاچاق سوخت
نعمت زاده تاكيد كرد، ميزان قاچاق سوخت از كشور مشخص نيست و دلايل اصلي آن مسايل اقتصادي است. وقتي قيمت سوخت در كشور ما نسبت به كشورهاي همسايه ارزان است، قاچاق به كشورهاي همسايه كه تفاوت قيمت بالايي با ايران دارند انجام مي شود. وي گفت: به همين دليل در حال حاضر در سه استان مرزي كشور بنزين سهميه بندي شده است.
ساخت پالايشگاه
معاون وزير نفت همچنين تاييد كرد تحريم ها مشكلاتي در راه برنامه ساخت پالايشگاه در ايران ايجاد كرده ولي تاكيد كرد كه پالايشگاه هايي كه قرارداد آنها امضاء شده است در حال طي روند عادي كار براساس قرارداد هستند و مشكلاتي كه پيش آمده بود تاكنون رفع شده است.وي همچنين از نهايي شدن قرارداد ساخت پالايشگاه ميعانات گازي بندرعباس و طرح توسعه و بهينه سازي پالايشگاه اصفهان تا پايان سال جاري خبر داد و گفت: با اجراي پالايشگاه ميعانات گازي 30 تا 32 ميليون ليتر و پالايشگاه اصفهان 13 ميليون ليتر به توليد بنزين در كشور در روز افزوده مي شود. در بودجه امسال حدود چهار ميليارد دلار بودجه براي توسعه پالايشگاه ها پيش بيني شده است؛ در حالي كه مبلغ پيشنهادي ما در مجموع حدود 10 ميليارد دلار بود كه در مرحله نخست اين مبلغ به 2/5 و سپس به عدد چهار ميليارد دلار كاهش يافت.
معاون وزير نفت با تاكيد بر اين كه بودجه چهار ميليارد دلاري فقط جوابگوي طرح هاي توسعه دو پالايشگاه است، خاطرنشان كرد: با توجه به سياستهاي اصل 44 و هماهنگي هاي انجام شده با وزارت نفت تلاش مي كنيم كه تمام طرح هاي جديد و توسعه اي را با مشاركت بخش خصوصي و سهامداران خارجي انجام دهيم و سهم شركت ملي پالايش و پخش كمتر از 50 درصد باشد.]]>
</TEXT>
</DOC>
<DOC>
<DOCID>HAM2-851108-041</DOCID>
<DOCNO>HAM2-851108-041</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رئيس جمهوري قانون تغيير ساعت كار بانك ها را ابلاغ كرد]]>
</TITLE>
<TEXT>
<![CDATA[گروه اقتصادي - رئيس جمهوري، مصوبه اخير مجلس مبني بر تغيير ساعت كار بانكها را براي اجرا به وزارت اقتصاد ابلاغ كرد.
بر اساس اين ابلاغيه، وزارت امور اقتصاد و دارايي و بانك مركزي موظف شده اند در اولين فرصت ممكن دستورالعمل ساعت كار بانك ها را تهيه كنند. اين در حاليست كه هم اكنون برنامه ريزي براي شروع به كار ادارات دولتي و بانكها در وزارت كشور متمركز است.
وزارت امور اقتصاد و دارايي و بانك مركزي احتمالا اين هفته سرنوشت ساعت فعاليت بانكها را بر اساس مصوبه مجلس روشن مي كنند.
مصوبه دولت مبني بر شروع به كار بانكها از ساعت 9 و از ابتداي مهرماه با هدف كاهش حجم ترافيك با مخالفت مشتريان و كارمندان مواجه گرديد. اصرار دولت براي ادامه اين طرح موجب دخالت مجلس و تكليف به دولت براي تغيير ساعت شد.
طرح دو فوريتي تغيير ساعت كار بانك ها در جلسه علني سيزدهم دي ماه نهاد قانونگذاري توسط نمايندگان ملت تصويب و در جلسه چهارشنبه شوراي نگهبان تائيد شد.
بنا بر قانون مذكور، دولت مكلف شده است ساعت كار بانك ها را به گونه  اي تنظيم نمايد كه قبل از شروع ساعت كار ديگر ادارات و سازمان هاي دولتي فعاليت خود را آغاز و ارائه خدمات كنند.
كارشناسان پيش بيني مي كنند با توجه به مصوبه مجلس ساعت جديد شروع به كار بانكها،بين ساعت 7 تا 30/7 صبح باشد.]]>
</TEXT>
</DOC>
<DOC>
<DOCID>HAM2-851108-042</DOCID>
<DOCNO>HAM2-851108-042</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به منظور كاهش بهاي مسكن صورت مي گيرد
واگذاري زمين به تعاوني هاي مسكن به قيمت منطقه اي]]>
</TITLE>
<TEXT>
<IMAGE>/1385/851108/news/012243.jpg</IMAGE>
<![CDATA[
گروه اقتصادي: در شرايطي كه مسوولان دولتي تلاش مي كنند كه بهاي مسكن كاهش يابد و برنامه آينده وزارت مسكن نيز به صفر رساندن بهاي زمين است،  وزير مسكن و شهرسازي اعلام كرد: به منظور كمك به كاهش بهاي مسكن، قيمت زمين از اين پس براي تعاوني هاي مسكن به منظور تشويق هرچه بيشتر آنها به ساخت و ساز با قيمت منطقه اي واگذار خواهد شد.
محمد سعيدي كيا، با اشاره به اينكه سياست دولت افزايش توليد مسكن براي گروه هاي كم درآمد پنج دهك اول جامعه است، به همشهري اظهار كرد: سياست ديگر دولت مربوط به بخش مسكن شهري و ساخت واحدهاي اجاره اي است.وي تاكيد كرد: براساس اين سياست دولت ابتدا زمين را واگذار مي كند و بابت آن پولي نمي گيرد، سپس اين زمين به مدت 5 سال اجاره داده مي شود و بعد از اين مدت سازنده مي تواند آن را بفروشد و پول آن را به دولت بپردازد.وي گفت: هم اكنون دولت براي ساخت هر واحد مسكوني 5/13 ميليون تومان وام در نظر گرفته است كه سود اين وام در كلان شهرها 14 درصد است كه 4 درصد آن را دولت و 10 درصد ديگر را سازنده واحد مسكوني متقبل خواهد شد.وي در خصوص علل افزايش بهاي مسكن به ويژه در تهران هم تاكيد كرد: اين افزايش قيمت در كشور خصوصا تهران داراي علل متعددي است كه پس از جمع بندي اطلاعات مربوط به اين موضوع، مي توان عوامل دخيل را به مردم اعلام كرد.]]>
</TEXT>
</DOC>
<DOC>
<DOCID>HAM2-851108-043</DOCID>
<DOCNO>HAM2-851108-043</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[امضاءقرارداد توسعه مراحل 13 و 14 پارس جنوبي]]>
</TITLE>
<TEXT>
<![CDATA[گروه اقتصادي- قرارداد توسعه دو مرحله پارس جنوبي براي توليد گاز طبيعي مايع شده(ال ان جي )بين نفت و گاز پارس و شركت هاي شل و رپسول شب گذشته به امضاء رسيد.
به گزارش خبرنگار ما ارزش اين قرار داد كه با سرمايه گذاري مشترك شركت رپسول اسپانيا و شركت هلندي انگليسي شل انجام مي شود 3/4 ميليارد دلار اعلام شده است. اين قرارداد در صورت توافق نهايي ميان طرفين 4 تا5 سال ديگر به بهره برداري مي رسد. همزمان با عمليات حفاري و انتقال گاز به تاسيسات ساحلي طرح ساخت تاسيسات تبديل گاز طبيعي به گاز مايع نيز بر اساس طرح پرشين ال ان جي نيز اجرا مي شود.]]>
</TEXT>
</DOC>
<DOC>
<DOCID>HAM2-851108-044</DOCID>
<DOCNO>HAM2-851108-044</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ضوابط برگزاري مناقصه اپراتور سوم تلفن همراه ابلاغ شد]]>
</TITLE>
<TEXT>
<![CDATA[گروه اقتصادي- با ابلاغ ضوابط برگزاري مناقصه اپراتور سوم تلفن همراه زمينه برنامه ريزي وزارت ارتباطات و فناوري اطلاعات براي برگزاري مناقصه واگذاري و راه اندازي خدمات سومين شبكه غير دولتي تلفن سيار دركشور هموار شد.
به گزارش پايگاه اطلاع رساني دولت، استفاده از نسل سوم تلفن سيار در اين شبكه از جمله شروط برگزاري مناقصه طبق اين مصوبه مي باشد. همچنين سرمايه گذاري خارجي بايستي با مشاركت سرمايه گذاران داخلي انجام شود به طوري  كه سرمايه گذاري خارجي پروژه حداكثر چهل و نه درصد بوده و مديريت فني با شريك داخلي باشد.بر اساس بند سوم موافقت نامه دولت، همچنين شبكه مي تواند به صورت منطقه اي و به چند اپراتور مستقل واگذار شود.]]>
</TEXT>
</DOC>
<DOC>
<DOCID>HAM2-851108-045</DOCID>
<DOCNO>HAM2-851108-045</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[12 راهكار براي كنترل تورم]]>
</TITLE>
<TEXT>
<![CDATA[مهر: محمد مهدي زاهدي وفا اثربخشي تغيير نرخ  هاي سود تسهيلات در بخش واقعي اقتصاد را منوط به سلسله اقداماتي نظير ساماندهي بازار غير متشكل پولي، توسعه بخش خصوصي در فعاليت هاي بانكداري، مقررات زدايي و ايجاد اصلاحات هم سو در ساير بخش هاي اقتصاد دانست. وي براي كنترل تورم در كوتاه مدت و بلندمدت 12 راهكار ارائه كرد.
به گزارش نشريه برنامه، معاون اقتصادي وزير امور اقتصادي و دارايي كنترل تورم را از جمله دغدغه هاي دولت عنوان و تصريح كرد: يكي از محورهاي مهم برنامه هاي اقتصادي دولت به اين امر اختصاص داده شده است و مهار تورم نيازمند ريشه يابي و راه كارهاي مورد نياز براي رفع آن است.
محمد مهدي زاهدي وفا افزود: عوامل ساختاري نظير بزرگ بودن حجم دولت و تنگناهاي بخش توليد، رشد نقدينگي و انتظارات تورمي را از جمله عواملي است كه چه در بخش تقاضاي كل و چه در حوزه توليد و عرضه اقتصاد، سطح عمومي قيمت ها را متاثر مي كنند.
وي راهكارهاي كنترل تورم در كوتاه مدت را شامل تداوم سياست تثبيت نرخ ارز، تداوم سياست هاي كنترل قيمت، ثبات در قوانين و مقررات، نظارت برنحوه مصارف تسهيلات بانكي براي كنترل نقدينگي، تقويت نقش سازمان هاي نظارتي براي كنترل تورم و كاهش هزينه هاي اداري دستگاه هاي اجرايي عنوان كرد.
معاون اقتصادي وزير امور اقتصادي و دارايي راهكارهاي درازمدت كنترل تورم را اصلاح نظام توزيع از طريق پيوند مراكز توليد و مصرف، توجه به موضوع كارايي و بهره وري در فرآيند توليد، كاهش رشد نقدينگي از طريق اصلاح ساختار بودجه و افزايش درآمدهاي مالياتي، استفاده بهينه از نقدينگي از طريق فعال كردن بازار سرمايه و تنوع اوراق معامله، هدفمند كردن يارانه ها و مداخله دولت در بازار عرضه مسكن با هدف تقويت طرح عرضه مسكن دانست.]]>
</TEXT>
</DOC>
<DOC>
<DOCID>HAM2-851108-046</DOCID>
<DOCNO>HAM2-851108-046</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با واردات و عرضه محصولات توليد داخل
بازار گوجه فرنگي و سيب زميني متعادل مي شود]]>
</TITLE>
<TEXT>
<IMAGE>/1385/851108/news/012240.jpg</IMAGE>
<![CDATA[
گروه اقتصادي- روند قيمت گوجه فرنگي و سيب زميني در ميادين ميوه و تره بار متعادل مي شود.
قيمت سيب زميني و گوجه فرنگي كه در روزهاي گذشته روند رو به رشدي داشته است با افزايش واردات و عرضه محصولات توليد داخل به بازار كاهش مي يابد .
رئيس اتحاديه ميوه و سبزي در اين زمينه به خبرنگار ما مي گويد: در روزهاي اخير با افزايش واردات گوجه فرنگي از پاكستان به صورت قاچاق يا واردات قانوني به كشور و نزديكي زمان عرضه گوجه فرنگي بوشهر به بازار، قيمت اين محصول در حال كاهش است.
حسين مهاجران، مي افزايد: در اين فصل گوجه فرنگي از سه منطقه چابهار، بندر عباس و بوشهر به بازار عرضه مي شود كه به دليل سرماي زود هنگام، گوجه فرنگي چابهار 15 روز ديرتر به بازار عرضه و افزايش قيمت ها تا 1500 تومان در ميادين را شاهد بوديم. با اين روند و واردات گوجه فرنگي پاكستاني به بازار، اكنون قيمت اين محصول در ميادين به 350 تا 650 تومان كاهش يافته است و با تداوم عرضه گوجه فرنگي جيرفت و كهنوج، تا چند روز آينده قيمت ها در ميادين به 200 تومان نيز كاهش خواهد يافت.
وي در زمينه قيمت سيب  زميني در ميادين، گفت: توليد سالانه سيب زميني در كشور 3ميليون و800 هزار تن و مصرف سرانه با احتساب 150 گرم براي هر نفر 3 ميليون تن مي باشد كه با اين روند 800 هزار تن مازاد توليد داريم. با در نظر گرفتن صادرات 200 هزار تني به عراق و 300 هزار تن سيب زميني مناطق سردسير استان اصفهان كه هنوز به بازار عرضه نشده، باز هم 300 هزار تن افزايش توليد نسبت به مصرف داريم.
وي قيمت روز گذشته سيب زميني پاكستاني در ميادين را 420 و سيب زميني دماوندي را 520 تومان دانست و گفت: اكنون قيمت ها حدود 100 تومان كاهش يافته و از هفته آينده با واردات سيب زميني از تركيه و پاكستان و عرضه محصولات توليد داخل، قيمت اين محصول به كمتر از 300 تومان كاهش مي يابد.
وي قيمت انواع پياز قرمز و سفيد در ميادين را متعادل دانست و گفت: قيمت اين محصول از ابتدا مشكلي نداشته است. همچنين اكنون سيب درختي و پرتقال در ميادين به قيمت 610 تومان عرضه و به قيمت 700 تومان به فروش مي رسد كه در واقع آزمايش كنترل قيمت ها براي شب عيد است.
كاهش 10 درصدي قيمت ها در مراكز عرضه مستقيم
از سوي ديگر قيمت سيب زميني و انواع پياز و گوجه فرنگي در مراكز عرضه مستقيم شهرداري نيز 10 در صد كاهش يافته است.
روابط عمومي سازمان ميادين ميوه و تر ه بار قيمت روز گذشته سيب زميني در جه يك سرت و بسته بندي شده و درجه 2 را به ترتيب هر كيلو 400 و 180 تومان، پياز قرمز درجه يك 290و درجه دو 180 تومان، پياز سفيد درجه يك330 و درجه دو200 تومان و قيمت هر كيلو گوجه فرنگي درجه يك در اين مراكز را 640و درجه دو را 540 تومان اعلام كرده و افزود: قيمت گوجه فرنگي از 790 به 640 تومان كاهش يافته كه نشانگر كاهش 10 درصدي قيمت اين محصول است.
توزيع گوجه فرنگي ارزان در ميادين
همچنين شاهپور علايي مقدم مدير كل دفتر سبزي و صيفي وزارت جهاد كشاورزي در گفت وگو با مهر خبر از عرضه گوجه فرنگي با نرخ هر كيلو 360 تومان در ميادين مركزي تهران داده است.
لازم به ذكر است مسئولين ذيربط از اظهار نظر در زمينه صحت و سقم اين خبر خود داري مي كنند.]]>
</TEXT>
</DOC>
<DOC>
<DOCID>HAM2-851108-047</DOCID>
<DOCNO>HAM2-851108-047</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[برخورد با متخلفان تبليغات خلاف واقع كالا و خدمات]]>
</TITLE>
<TEXT>
<![CDATA[ايرنا: تبليغات خلاف واقع در مورد كالا و خدمات، تخلف صنفي است و با متخلفان برخورد مي شود.
رئيس سازمان بازرگاني استان تهران با بيان اين مطلب، گفت: براساس تبصره?ماده??قانون نظام صنفي، تبليغ خلاف واقع براي محصولات، كالاها يا خدمات قابل ارائه توسط افراد صنفي، تخلف است.
حميد صافدل، با اشاره به اينكه هر ساله در آستانه سال جديد برخي واحدهاي صنفي در شهر تهران اقدام به تبليغات غيرواقعي در زمينه كيفيت، قيمت و خدمات كالاها مي كنند، گفت: بازرسان سازمان بازرگاني استان تهران با همكاري مجامع امور صنفي و اتحاديه ها در دو ماهه پاياني امسال نظارت مستمر بر عملكرد واحدهاي صنفي خواهند داشت.
صافدل همچنين افزود: عرضه كالا به صورت حراج و فروش فوق العاده در واحدهاي صنفي بايد با هماهنگي اتحاديه مربوطه و سازمان بازرگاني استان تهران باشد.]]>
</TEXT>
</DOC>
<DOC>
<DOCID>HAM2-851108-048</DOCID>
<DOCNO>HAM2-851108-048</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزارت خارجه پاكستان: با وجود مخالفت آمريكا از ايران گاز مي خريم]]>
</TITLE>
<TEXT>
<![CDATA[ايرنا: تسنيم اسلم سخنگوي وزارت امورخارجه پاكستان درمصاحبه با روزنامه اردو زبان جنگ گفت: با وجود مخالفت آمريكا، از ايران گاز خريداري مي كنيم.
اين نشريه پاكستاني ديروز به نقل از وي نوشت: ايران، پاكستان و هند بدون در نظر گرفتن مخالفت آمريكا مصمم به اجراي اين طرح عظيم هستند.
خانم اسلم افزود: با توجه به گسترش و توسعه اقتصادي پاكستان نياز به سوخت و انرژي در حال افزايش است كه بايد تامين شود.
سخنگوي وزارت خارجه پاكستان با اشاره به كمبود گاز و برق دراين كشور تصريح كرد: تصميم نهايي گرفته شده است كه پاكستان از كشور همسايه مسلمان خود ايران گاز خريداري كند.
وي در پاسخ به سخنان معاون وزير خارجه آمريكا در مخالفت با انتقال گاز ايران به پاكستان، گفت: اين موضوع به خوبي روشن است، پاكستان به انرژي احتياج دارد و تصميم نهايي احداث انتقال خط لوله گاز از ايران گرفته شده است.
برآوردهاي اوليه نشان مي دهد، پاكستان در ازاي ترانزيت گاز ايران به هند سالانه حدود???ميليون دلار عوايد خواهد داشت.]]>
</TEXT>
</DOC>
<DOC>
<DOCID>HAM2-851108-049</DOCID>
<DOCNO>HAM2-851108-049</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تقاضاي بخش خصوصي براي توليد هزار مگاوات انرژي بادي]]>
</TITLE>
<TEXT>
<IMAGE>/1385/851108/news/012246.jpg</IMAGE>
<![CDATA[
ايسنا: در حال حاضر متقاضيان بخش خصوصي براي ساخت حدود هزار مگاوات نيروگاه هاي بادي و زيست توده در كشور وجود دارند كه اين متقاضيان در حال دريافت موافقت اصولي و مجوز لازم براي احداث نيروگاه هستند.
يوسف آرمودلي مديرعامل سازمان انرژي هاي نو با بيان اين مطلب افزود: اميدواريم سهم بخش خصوصي در اين سازمان به توليد 500 مگاوات انرژي الكتريكي برسد. البته در حال حاضر با 300 مگاوات آن موافقت اصولي شده و 700 مگاوات ديگر نيز در حال بررسي است.
او خاطرنشان كرد: هم اكنون طبق برنامه ريزي ها موظفيم در ساعت پرباري و براي 20 ساعت روز، هر كيلووات ساعت انرژي توليدي را به قيمت 65 تومان و براي ساعات كم باري براي چهار ساعت در روز، انرژي توليدي توسط بخش خصوصي از منابع تجديدپذير را به قيمت 45 تومان بخريم كه اين عدد به طور متوسط براي هر كيلووات ساعت آن62 تومان مي شود.]]>
</TEXT>
</DOC>
<DOC>
<DOCID>HAM2-851108-050</DOCID>
<DOCNO>HAM2-851108-050</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز.
20 درصد سهام شركت گسترش خودرو آماده واگذاري است]]>
</TITLE>
<TEXT>
<![CDATA[گروه اقتصادي- با ابلاغ سياست هاي اصل44 قانون اساسي و تاكيد بر گسترش خصوصي سازي و واگذاري تصدي هاي دولتي، بسياري از شركت هاي دولتي در بخش صنعت و معدن از جمله خودروسازي هاي بزرگ نيز مشمول اين واگذاري ها خواهد بود. اين در حالي است كه روند اجراي اين سياست ها چندان كار آمد نبوده و در بسياري از بخش ها هنوز ساز و كار مشخصي در اين زمينه دنبال نمي شود و در بخش صنايع خودرو سازي نيز هنوز سازمان گسترش و نوسازي صنايع ايران برنامه اي براي واگذاري سهام 40 درصدي خود در خودرو سازي ها ندارد. با منوچهر منطقي مدير عامل شركت ايران خودرو پيرامون روند اجراي سياست هاي خصوصي سازي در اين شركت و واگذاري سهام سازمان گسترش در خودرو سازي ها گفت و گو كرده ايم.
***
چه اقداماتي براي اجراي سياست هاي خصوصي سازي در ايران خودرو صورت گرفته است؟
آمادگي لازم براي واگذاري 40 درصد سهام سازمان گسترش در ايران خودرو به بخش خصوصي را داريم، اما اين امر به اعلام زمان واگذاري اين سهام از سوي سازمان گسترش و نوسازي صنايع ايران بستگي دارد. زمينه سازي براي اجراي اين سياست در صنايع خودروسازي بر عهده سازمان گسترش و نوسازي صنايع ايران است و تا زمان ابلاغ سياستهاي اجرايي در اين بخش، خودرو سازان به خودي خود نمي توانند كار خاصي انجام دهند. در واقع بايد ابتدا چارچوب سياست هاي واگذاري صنايع خودرو سازي از سوي اين سازمان مشخص شده و سپس با ارايه راهكارهاي اجرايي، اين سياست ها از سوي خودرو سازان دنبال شود.
براي اجراي سياست هاي ابلاغي اصل 44 قانون اساسي در صنايع خودرو سازي بايد چه اقداماتي صورت گيرد؟
در واقع براي واگذاري ايران خودرو يا ساير شركت هاي خودرو  سازي متعلق به دولت، بايد اجراي اين سياست ها توسط سازماني كه مالك اين شركت ها است مورد توجه قرارگيرد، چراكه ما مالك ايران خودرو نيستيم كه در اين خصوص تصميم گيري كنيم. با اين روند اجراي اين سياست ها منوط به تصميم سازمان گسترش است. معتقدم واگذاري ايران خودرو به بخش غير دولتي در دو مرحله اجرايي خواهد شد،ابتدا بايد از سوي سازمان گسترش اعلام شود كه اين شركت قابل واگذاري در چارچوب سياست هاي ابلاغي بوده و اقدامات اوليه براي انجام اين كار صورت گيرد، سپس بايد خودرو سازان براي اجرايي شدن اين واگذاري ها به بهترين نحو ممكن، طرح هاي لازم را ارايه كنند كه در واقع اين مرحله دوم اجراي كار است. بايد ابتدا از سوي سازمان گسترش تصميمي براي اين موضوع اتخاذ شده و سپس توسط خودرو سازان در اين زمينه برنامه ريزي شود.
با وجود عدم تصميم گيري سازمان گسترش براي واگذاري سهام خودرو سازان، به نظر مي رسد روند اجراي سياست هاي خصوصي سازي در ايران خودرو مطلوب نبوده و تاكنون كمتر از 5 درصد سهام شركت گسترش ايران خودرو عرضه شده است، علت چيست و اين سهام تا چه زماني عرضه مي شود؟
نگرش كلي در صنايع خودرو سازي استفاده از ظرفيت ها و توانمندي بخش خصوصي است اما معتقدم شيوه واگذاري اين سهام به بخش غير دولتي از عوامل موثر در ميزان كارآمدي اجراي اين سياست ها است. واگذاري به كاركنان شاغل در صنايع خودرو سازي از جمله سازوكارهايي است كه مي تواند علاوه بر تحقق اهداف خصوصي سازي در اين صنايع، موجب ايجاد انگيزه لازم و كار و تلاش بيشتر در آنان شود. در زمينه واگذاري شركت گسترش خودرو ايران خودرو نيز اكنون بيش از 5 درصد اين شركت عرضه شده است. چراكه براي ورود به بورس بايد حداقل بيش از 5 درصد اين سهام عرضه شود. اما در مورد عرضه بقيه سهام شركت گسترش ايران خودرو، اين موضوع به ميزان تقاضا و كشش بازار براي اين عرضه بستگي دارد. در صورتي كه بازار مناسب براي عرضه اين شركت وجود داشته باشد ايران خودرو آمادگي لازم براي عرضه 20 درصد اين شركت در اين چارچوب را دارد. در واقع بايد گفت عامل اصلي در واگذاري اين شركت به بخش خصوصي، نظام عرضه و تقاضا بوده و مشكل ديگري براي اين عرضه وجود ندارد.]]>
</TEXT>
</DOC>
<DOC>
<DOCID>HAM2-851108-051</DOCID>
<DOCNO>HAM2-851108-051</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مدير امور بين الملل شركت ملي نفت:
ايران در يك سال آينده حدود 60 ميليارد دلار نفت مي فروشد]]>
</TITLE>
<TEXT>
<![CDATA[ايسنا: درآمد ارزي حاصل از فروش نفت خام ايران دريك سال آينده( سال 2007 ميلادي)حدود 60 ميليارد دلار برآورد شده است.
حجت الله غنيمي فرد مدير امور بين الملل شركت ملي نفت ايران با بيان اين مطلب و اين كه مجموع درآمد ناشي از فروش فرآورده هاي نفتي در سال 2006 ميلادي حدود8 ميليارد و 400 ميليون دلار بوده است، اظهار كرد: بخش عمده صادرات سال گذشته ميلادي نفت كوره از پالايشگاه هاي آبادان، بندرعباس و همچنين كمي از پالايشگاه هاي داخلي و ميعانات گازي از پارس جنوبي بوده است.
وي افزود: در بخشي از يك سال گذشته ميلادي، كمي نفت سفيد و گازوئيل صادر كرده ايم؛ ولي با ورود به ماه هاي پاييز، صادرات اين دو فرآورده غيرممكن شد. از سوي ديگر با توجه به تصميم اوپك مبني بر كاهش ميزان توليد، در ماه هاي نوامبر و دسامبر از سال 2006 ميلادي، توليد نفت خام كشور به ميزان 176 هزار بشكه كاهش يافت. در اين راستا با كم كردن خوراك پالايشگاه آبادان كه وارد مرحله تعميرات 20 روزه مي شد، در ماه نوامبر حدود 90 درصد از مقدار مورد نظر يعني 160 هزار بشكه كاهش يافت كه در ماه دسامبر ميزان كاهش توليد بيشتر شد.
مدير امور بين الملل شركت ملي نفت ايران با اشاره به كاهش دوباره توليد نفت خام به ميزان 53 هزار بشكه از اول فوريه يادآور شد: در اين زمينه با توجه به اين كه حدود 20 درصد صادرات نفت خام به فروش  تك محموله نفت خام اختصاص يافته است، در دور اول كاهش ماه نوامبر فروش تك محموله هاي بخش شمال غرب اروپا را كاهش داديم و در نظر داريم براي دور دوم كاهش از اول فوريه، از فروش تك محموله هاي مديترانه كم كنيم تا در عرصه نفت خام با بازار هماهنگ شويم.]]>
</TEXT>
</DOC>
<DOC>
<DOCID>HAM2-851108-052</DOCID>
<DOCNO>HAM2-851108-052</DOCNO>
<ORIGINALFILE>/1385/851108/news/_eqtes.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سرانه مصرف ماهي طي 3 سال آينده،به 10 كيلوگرم در سال خواهد رسيد
توليد آبزيان تا پايان برنامه چهارم توسعه به سالانه 763 هزار تن مي رسد]]>
</TITLE>
<TEXT>
<IMAGE>/1385/851108/news/012234.jpg</IMAGE>
<![CDATA[
گروه اقتصادي- بر اساس برنامه چهارم توسعه، توليد آبزيان در كشور در سال 1388 بايد به سالانه 763 هزار تن بالغ شود.
معاون تكثير و پرورش آبزيان سازمان شيلات ايران با بيان اين مطلب گفت: پيش بيني شده است تا پايان امسال توليد ماهي در كشور به 563 هزار تن برسد. ميزان توليد ماهي طي سال گذشته معادل 522 هزار و 500 تن ماهي بوده است.
عباس اميني، با اشاره به اينكه افزايش توليد در واحد سطح ماهيان گرم آبي و سرد آبي و افزايش 100 درصدي رهاسازي بچه  ماهي در واحدهاي توليدي ، از برنامه هاي سازمان شيلات براي افزايش سرانه مصرف ماهي است، اظهار كرد: سرانه مصرف ماهي در كشور هم اكنون 7 كيلوگرم در سال است كه اين رقم با استاندارد بين المللي كه 9 كيلوگرم در سال برآورد شده است فاصله دارد.
وي گفت: قرار است سرانه مصرف ماهي در كشور تا پايان برنامه چهارم توسعه به 10 كيلوگرم در سال برسد.
وي خاطر نشان كرد: 58 واحد پرورش ماهي به شيوه مدار بسته در كشور وجود دارد كه ظرفيت توليد آنها معادل 4 هزار تن ماهي در سال است.
همچنين معاون تكثير و پرورش آبزيان سازمان شيلات ايران، از تدوين سند توسعه شيلات و ابلاغ آن به استان هاي كشور خبر داد و افزود: اين سند شامل راهكارهاي لازم براي ادامه  فعاليت شيلات، اهداف كمي و كيفي، شاخص هاي توليد و بهره وري، تسهيلات و اشتغال در بخش شيلات است.]]>
</TEXT>
</DOC>
<DOC>
<DOCID>HAM2-851108-053</DOCID>
<DOCNO>HAM2-851108-053</DOCNO>
<ORIGINALFILE>/1385/851108/news/_havad.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دختر7 ساله راز قتل پدر را فاش كرد]]>
</TITLE>
<TEXT>
<IMAGE>/1385/851108/news/012192.jpg</IMAGE>
<IMAGE>/1385/851108/news/012198.jpg</IMAGE>
<![CDATA[
گروه حوادث- پس از آنكه دختر7 ساله مقتول، راز تلخي را كه در سينه داشت براي عمويش گفت و مدعي شد پدرش توسط مادرش و مرد جواني به قتل رسيده است، ماجراي جنايتي كه 7 ماه پليس به دنبال افشاي آن بود برملا شد.
23 خرداد ماه، زن جواني نگران و پريشان به پايگاه ششم آگاهي پايتخت رفت و از كارآگاهان خواست همسرش را كه 24 ساعت از غيبت ناگهاني او مي گذشت پيدا كنند.
اين زن در مراحل اوليه تحقيق مدعي شد: روز قبل وقتي همسرم در خانه بود، به همراه دختر7ساله ام از خانه خارج شدم، ولي بعد از بازگشت به خانه، ديگر از همسرم هيچ خبري نبود و از آن زمان او حتي به تماسهايي كه با تلفن همراهش مي گيرم جواب نمي  دهد.
با شكايت اين مرد، كارآگاهان با دستور بازپرس محمد حسين شاملو تحقيقات تخصصي خود براي يافتن مرد گمشده را آغاز كردند، اما تا هفته گذشته هيچ خبري از وي نبود.
افشاي رازجنايت اززبان دختر كوچولو
در حالي كه 7 ماه از ناپديد شدن مرد جوان مي گذشت و تلاشهاي پليسي براي يافتن راز ناپديد شدن وي بي نتيجه مانده بود، دختر7 ساله مرد جوان، كه ماه ها راز تلخي را در سينه اش پنهان كرده بود، دريك مهماني خانوادگي هنگامي كه متوجه شد عمويش با نگراني از سرنوشت پدر او صحبت مي كند به او گفت:پدرش قرباني نقشه شومي شده كه مادرش و جوان آشنايي به نام امير طراحي و اجرا كرده اند و آنها او را با چاقو به قتل رسانده و جسدش را از خانه خارج كرده اند.
وقتي دختر خردسال بار ديگر ادعاهاي خود را براي كارآگاهان پايگاه 6 آگاهي پايتخت بيان كرد، مادرش و امير كه يك راننده مسافركش بود بازداشت شده و بازجويي از آنان آغاز شد.
من نمي دانستم!
روزگذشته در اولين جلسه بازجويي از دو متهم اين جنايت تلخ كه در شعبه يكم دادسراي جنايي برگزار شد،در ابتدا دختر خردسال در توضيح چگونگي قتل پدرش به بازپرس محمد حسين شاملو گفت:روزحادثه پدرم بعد از بازگشت به خانه كمي با من بازي كرد و سپس براي استراحت به اتاق خواب رفت، چند دقيقه بعد از به خواب رفتن او، زنگ خانه به صدا در آمد و مادرم در را به روي امير گشود،مرد جوان بعد از ورود با چاقويي كه مادرم به او داد به سمت اتاق خواب رفت و پدرم را كشت سپس جسدش را با همديگر از خانه خارج كردند.
اظهارات دختركوچولو درحالي مطرح مي شد كه مادر او در دفاع از خود گفت: روز حادثه من در خانه نبودم و هيچ خبري از درگيري مرگبار امير و شوهرم ندارم، آنها مدتي قبل با يكديگر دوست شده بودند و شوهرم هميشه از امير كه راننده مسافركش بود مي خواست ما را به مقصد برساند، در اين رفت و آمدها بود كه امير از اختلافات شديد خانوادگي من و شوهرم مطلع شد و آن وقت طرح دوستي با مرا ريخت و او بود كه شوهرم را كشت.
او در ادامه گفت: بعد از ناپديد شدن همسرم يكبار به امير گفتم خيلي نگران او هستم ولي او پاسخ داد ديگر به او فكر نكن از دستش راحت شدي، ولي او هيچ وقت از جنايتي كه مرتكب شده بود چيزي نگفت، من در كشتن حسين نقشي نداشتم ولي چون امير به خاطر من اين كار را كرده است به مشاركت در ارتكاب اين قتل اعتراف مي كنم !
زندگي ام فنا شد
امير كه درتمام مدت بازجويي به شدت مي گريست، در ادامه با ادعاي اينكه زن جوان در قتل شوهرش هيچ نقشي نداشته است گفت: از روزي كه با مقتول دوست شده بودم، هر بار قصد داشتم بچه هاي فاميل را به گردش ببرم، به دنبال دختر كوچولوي آنها نيز مي آمدم،روز حادثه براي بردن او به جلوي خانه اشان رفتم ولي او و مادرش درخانه نبودند، مقتول به محض ديدنم با ادعاي اينكه با همسرش ارتباط برقرار كرده ام با عصبانيت با چاقو به من حمله ور شد، در حالي كه او از من قويتر و بلند قدتر بود، وقتي به خودم آمدم كه او را با ضربات چاقو به قتل رسانده بودم، بعدازقتل، جسدش را به منطقه قلعه حسن خان برده و به آتش كشيدم.
وي در ادامه گفت:چند وقت قبل از جنايت، وقتي فهميدم زن جوان قصد جدايي از همسرش را دارد تصميم گرفتم بعد از طلاق با او ازدواج كنم، ولي هرگز قصد كشتن شوهرش را نداشتم،حالا زندگيم فنا شده و ديگر حتي نمي توانم با اين زن ازدواج كنم.
بر پايه اين گزارش به دليل ضد و نقيض گويي هاي متهمان در جريان بازجويي ديروز بازپرس شاملو دستور داد تا آنها بار ديگر تحت بازجويي قرار گيرند و جستجوها براي كشف جسد سوخته قرباني اين جنايت ادامه يابد.]]>
</TEXT>
</DOC>
<DOC>
<DOCID>HAM2-851108-054</DOCID>
<DOCNO>HAM2-851108-054</DOCNO>
<ORIGINALFILE>/1385/851108/news/_havad.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نامادري به زندان و ديه محكوم شد]]>
</TITLE>
<TEXT>
<IMAGE>/1385/851108/news/012195.jpg</IMAGE>
<IMAGE>/1385/851108/news/012201.jpg</IMAGE>
<![CDATA[
گروه حوادث - نامادري جواني كه در حالت عصبانيت با هل دادن كودك 22ماهه شوهرش باعث مرگ او شده بود، صبح ديروز در جلسه محاكمه اش مدعي شد ناخواسته مرگ دختر كوچولو را رقم زده است.
ظهر بيست و نهم بهمن 83 وقتي مرگ مشكوك كودك 22 ماهه اي به نام زهرا به پليس اطلاع داده شد،مأموران كلانتري با حضور در بيمارستان پدر كودك را تحت بازجويي قرار دادند.
مرد جوان در بازجويي ها مدعي شد همسر جوانش كه نامادري كودك خردسال است او را در حالت عصبانيت هل داده است.با اظهارات اين مرد، مأموران به سراغ نامادري كودك رفته و او را دستگير كردند.
اين زن در بازجويي هاي اوليه با اعتراف به قتل كودك 22ماهه همسرش گفت: روز حادثه در حالتي بسيار عصبي زهرا كوچولو را هل دادم كه سرش به زمين خورد و بي حال شد، اما من هرگز تصور نمي كردم كه اين كار باعث مرگ او شود. با اين اعترافات، پرونده زن جوان براي رسيدگي و صدور رأي نهايي به شعبه 71 دادگاه كيفري استان ارسال شد و به اين ترتيب صبح ديروز نامادري جوان براي دفاع از خود مقابل 5 قاضي دادگاه(عزيزمحمدي،رحيمي،باقري، عبدالهي و سالاري)قرار گرفت.
در ابتداي اين جلسه پدر دختر خردسال مدعي شد همسرش مثل يك مادر واقعي با كودك او رفتار مي كرده و بنابراين از او شكايتي ندارد، در ادامه جلسه دادگاه مادر زهرا كوچولو نيز درخواست ديه كرد. در اين جلسه همچنين عموي دختر خردسال با بيان اينكه متهم با دختر برادرش بدرفتاري مي كرد گفت: آن روز برادرم به من زنگ زد و گفت چون همسرش به مغازه او رفته و با وي دعوا كرده است مي ترسد كه با دخترش بدرفتاري كند و به همين خاطر از من خواست به خانه او بروم، وقتي به آنجا رفتم تا زهرا را پيش برادرم ببرم متوجه شدم زهرا بي حال كف آشپزخانه افتاده است.
ناخواسته باعث مرگ كودك شدم
در ادامه جلسه محاكمه نامادري جوان در جايگاه دفاع قرار گرفت و در حالي كه منكر اتهام قتل عمدي بودگفت: اتهام قتل عمد را قبول ندارم، من زهرا را دوست داشتم ولي چون آن روز با شوهرم به خاطر رفتن به شهرستان جرو بحث كرده بودم عصباني شده و زماني كه دختر خردسال به سمتم آمد او را هل دادم ولي باور كنيد قصد كشتن فرزند خوانده ام را نداشتم.
او در ادامه گفت: بعد از آنكه زهرا را هل دادم خودم هم ناراحت شدم و او را در آغوش گرفتم و خواباندم، اما عصر روز بعد وقتي حالش بد شد،او را به همراه برادر شوهرم به بيمارستان رسانديم كه در  آنجا جان سپرد.
با پايان حرف هاي نامادري جوان عصر ديروز قضات شعبه 71 دادگاه كيفري استان پس از شور وي را به پرداخت ديه محكوم و از لحاظ جنبه عمومي جرم به زندان محكوم كردند.]]>
</TEXT>
</DOC>
<DOC>
<DOCID>HAM2-851108-055</DOCID>
<DOCNO>HAM2-851108-055</DOCNO>
<ORIGINALFILE>/1385/851108/news/_havad.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[با آزادي پسربچه 10 ساله صورت گرفت
پايان گروگانگيري 400 ميليوني در بندر ديلم]]>
</TITLE>
<TEXT>
<![CDATA[بندر ديلم- خبرنگار همشهري: ماجراي 16 روز گروگانگيري پسر بچه 10 ساله در بندر ديلم با آزادي گروگان و دستگيري آدم ربايان پايان يافت. متهمان كه 4 مرد مسلح هستند پس از ربودن پسر بچه 10 ساله از خانواده او درخواست 400 ميليون تومان وجه نقد كرده بودند.
فرمانده انتظامي بندر ديلم با بيان اين خبر گفت: پس از آنكه خانواده پسربچه ربوده شده اي ماجراي اين گروگانگيري را به پليس اطلاع دادند، يك تيم ويژه از كارآگاهان جنايي وارد عمل شدند و تحقيقات براي شناسايي آدم ربايان و آزادي گروگان آغاز شد. سرهنگ علي كرم پور ادامه داد: در حالي كه آدم ربايان در تماس تلفني با خانواده اين پسربچه درخواست ميليونها تومان وجه نقد كرده بودند، مأموران در بررسي هاي تخصصي به سرنخ هايي دست يافتند كه نشان مي داد آدم ربايان 4 جوان 20 تا 25 ساله هستند كه در خانه اي در 60 كيلومتري بندر ديلم پنهان شده اند. با به دست آمدن اين اطلاعات تحقيقات پليسي وارد مرحله اي تازه شد و پليس با محاصره اين محل آنجا را به صورت نامحسوس زير نظر گرفت. در حالي كه بررسي هاي مأموران نشان مي داد، پسربچه 10 ساله نيز در اين خانه زنداني شده است،  عمليات آزادي گروگان آغاز شد، اما زماني كه مأموران متهمان را به محاصره خود در آوردند، يكي از آنها با گذاشتن چاقو زير گلوي گروگان 10 ساله از پليس خواست محل را ترك كنند.
سرانجام پس از گذشت چند دقيقه دلهره و اضطراب مأموران در يك عمليات غافلگرانه آنها را خلع سلاح كرده و پسربچه ربوده شده را به خانواده اش بازگرداندند. متهمان پس از دستگيري و اعتراف به طراحي نقشه اين گروگانگيري با صدور قرار بازداشت در اختيار پليس قرار گرفتند.]]>
</TEXT>
</DOC>
<DOC>
<DOCID>HAM2-851108-056</DOCID>
<DOCNO>HAM2-851108-056</DOCNO>
<ORIGINALFILE>/1385/851108/news/_havad.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آرايشگرها كارآگاه شدند
پول هاي علامت گذاري شده، سارق را لو داد]]>
</TITLE>
<TEXT>
<![CDATA[گروه حوادث - سارق آرايشگاه زنانه، زماني كه در حال سرقت پول هاي آرايشگاه بود،تصور نمي كرد چند اسكناس علامت گذاري شده دست او را رو كند.
مدتي پيش 2 زن جوان كه مالك يك آرايشگاه زنانه بودند متوجه شدند فرد ناشناسي هر روز به داخل آرايشگاه دستبرد مي زند و مقدار زيادي از پول هاي آرايشگاه را به سرقت مي برد. از آنجا كه ماجراي دستبرد ها هر روز تكرار مي شد و در آرايشگاه نيز تعدادي كارآموز و آرايشگر مشغول به كار بودند، مالكان آرايشگاه به اين نتيجه رسيدند كه سرقت از سوي يكي از افرادي كه در آرايشگاه كار مي كند صورت مي گيرد و در اين ميان به يكي از آرايشگران ظنين شدند. آنها با طرح نقشه اي تصميم گرفتند دست اين سارق مرموز را رو كنند و به همين خاطر يك روز كه از همه زودتر به آرايشگاه آمده بودند، بر روي تمامي اسكناس هاي موجود در دخل علامت گذاشتند.
آن روز زماني كه آرايشگاه تعطيل شد، مالكان آرايشگاه متوجه شدند باز هم به دخل دستبرد زده شده است، اما از آنجا كه سارق مرموز اين بار پول هاي علامت دار را به سرقت برده بود، منتظر ماندند تا او خودش را لو دهد. فرداي آن روز، در حالي كه تمامي كساني كه در آرايشگاه كار مي كردند سر كار خود حضور داشتند يكي از مالكان آرايشگاه به سراغ دختر جواني رفت كه مظنون اين سرقت ها به شمار مي رفت و از او خواست مقداري پول به وي قرض دهد. دختر جوان كه از ماجرا خبر نداشت، تعدادي اسكناس 1000 توماني از كيفش خارج كرد و به مالك آرايشگاه داد، اما زماني كه مالك آرايشگاه متوجه شد تمامي اين اسكناس ها علامت دار هستند مطمئن شد سارق پول هاي آرايشگاهش را به دام انداخته است.
دختر جوان وقتي ديد دستش رو شده است از كارفرمايان خود خواست ماجرا را به پليس اطلاع ندهند و قول داد همه پول هاي مسروقه را به آنها بازگرداند. بنابراين قرار شد با نوشتن نامه اي كه نشان مي داد وي 500 هزار تومان به كارفرمايانش بدهكار است از آرايشگاه اخراج شود و مدتي بعد پول هاي مسروقه را باز گرداند اما زماني كه مالكان آرايشگاه متوجه شدند او در نامه اش به جاي 500 هزار تومان، 500 هزار ريال نوشته به شعبه 8 بازپرسي در دادسراي ناحيه 5 رفته و از دختر جوان شكايت كردند. بازپرس گلي پور پس از شنيدن اظهارات شاكيان دستور بازداشت زن جوان را صادر كرد اما متهم پس از دستگيري ادعا كرد كه بي گناه است و از ماجراي اسكناس هاي علامتدار خبر ندارد.
پس از ادعاهاي متهم، در حالي كه شاهدان ماجرا با حضور در دادسرا او را عامل سرقت از آرايشگاه معرفي كردند، بازپرس پرونده براي سارق جوان قرار قانوني صادر كرد و پرونده براي ادامه تحقيقات در اختيار پليس قرار گرفت.]]>
</TEXT>
</DOC>
<DOC>
<DOCID>HAM2-851108-057</DOCID>
<DOCNO>HAM2-851108-057</DOCNO>
<ORIGINALFILE>/1385/851108/news/_havad.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[پرونده انفجار در آزمايشگاه تربيت مدرسروي ميز بازپرس جنايي]]>
</TITLE>
<TEXT>
<![CDATA[گروه حوادث - رسيدگي به پرونده فوت دانشجوي دكتراي دانشگاه تربيت مدرس كه درهنگام آزمايش بر اثرانفجاركپسول هيدروژن جان باخته بود دردادسراي جنايي پايتخت آغاز شد.
فخرالدين جعفرزاده،  سرپرست دادسراي امور جنايي پايتخت روز گذشته با بيان اين خبر گفت :پرونده فوت محمدرضا خليلي در شعبه دوم بازپرسي در حال رسيدگي است ولي تاكنون نظريه پزشكي قانوني در مورد علت مرگ اين دانشجو، ارسال نشده است. وي افزود: دستورات قضايي لازم براي پيگيري اين پرونده توسط بازپرس ويژه  قتل صادر شده است. حسين اصغرزاده بازپرس شعبه دوم دادسراي جنايي نيز روز گذشته درمورد آخرين اقدامات بر روي اين پرونده گفت:از هنگام وقوع حادثه دستورات لازم صادر شدو تحقيقات درباره علت وقوع اين حادثه و شناسايي مقصر اصلي درمرگ اين دانشجوي دكترا ادامه خواهد يافت. وي افزود: بايد مشخص شود كارخانه سازنده كپسول كوتاهي كرده و يا مواد شيميايي كه متوفي ازآن براي آزمايشات خود استفاده كرده فاسد بوده  است و يا اينكه قصور ديگري موجب وقوع اين حادثه شده است تا حكم نهايي برروي اين پرونده صادر شود.]]>
</TEXT>
</DOC>
<DOC>
<DOCID>HAM2-851108-058</DOCID>
<DOCNO>HAM2-851108-058</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سرنخ هاي تازه از ذخاير عظيم آب در مريخ]]>
</TITLE>
<TEXT>
<IMAGE>/1385/851108/news/012102.jpg</IMAGE>
<![CDATA[
ايسنا: بر اساس تحقيقات جديد، سياره مريخ مقدار بسيار كمي آب در فضا از دست داده و هم اكنون ذخاير فراوان قديمي آب هنوز در اعماق اين سياره پنهان هستند.
بستر رودخانه هاي خشك شده و ساير شواهد و مدارك نشان مي دهد كه مريخ روزي آب كافي براي پر كردن يك اقيانوس جهاني با بيش از 600 متر عمق و نيز اتمسفري ضخيم از دي اكسيد كربن براي گرم نگهداشتن اين سياره به اندازه كافي و در نتيجه نگهداشتن آب مايع در خود داشته است؛ اما اين سياره در حال حاضر بسيار خشك است و اتمسفر نازكي نيز دارد.
برخي دانشمندان مي گويند كه اين سياره سرخ، آب و دي اكسيد كربن خود را به تدريج در اثر جريان بادهاي خورشيدي كه مولكول ها را در بالاي جو اين سياره از بين برده اند، به فضا پراكنده و از دست داده است.]]>
</TEXT>
</DOC>
<DOC>
<DOCID>HAM2-851108-059</DOCID>
<DOCNO>HAM2-851108-059</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اسلحه جديد ضد شورش]]>
</TITLE>
<TEXT>
<IMAGE>/1385/851108/news/012090.jpg</IMAGE>
<![CDATA[
بي بي سي: ارتش آمريكا نمونه آزمايشي اسلحه جديدي را به نمايش گذاشته است كه در متفرق  كردن جمعيت بدون رساندن آسيب جسماني به آنان قابل استفاده خواهد بود.
به گفته منابع نظامي آمريكا، اين اسلحه كه از آن با نام تفنگ اشعه اي و محافظ خاموش نام برده شده است مي تواند با شليك اشعه به سوي جمعيت، آنان را وادار به فرار كند و مي توان آن را در كنترل جمعيت و مقابله با شورش به كار گرفت بي آنكه باعث تلفات جاني شود.
در نمايش نمونه آزمايشي اين اسلحه در پايگاه هوايي مودي در ايالت جورجيا، اين وسيله به شكل بشقابي بر بالاي يك خودرو سبك نظامي نصب شده بود و آزمايش با شركت تعدادي از نظاميان داوطلب صورت گرفت. گفته مي شود كه برد مؤثر اين اسلحه پانصد متر است اما تا فاصله يك كيلومتري نيز بر هدف هاي خود تأثير مي گذارد. كساني كه در معرض برخورد اشعه ساطع شده از اين اسلحه قرار گرفتند گفتند كه احساس مي كردند كه بدن آنان آتش مي گيرد. البته نوردهي براي مدت چهار دقيقه يا بيشتر موجب سوختن پوست مي شود.
اين اشعه حدود 55 درجه سانتيگراد حرارت دارد اما پس از برخود با بدن انسان، باعث احساس سوزش شديد در زير پوست مي شود. كارشناسان نظامي آمريكا اين وسيله جديد را به مراتب مؤثرتر از ساير اسلحه هاي غير كشنده مانند گلوله هاي لاستيكي توصيف كرده و گفته اند كه مي توان از آن براي مقابله با شورشيان احتمالي استفاده كرد بي آن  كه به غيرنظاميان آسيبي برسد. برد اين اسلحه هم هفده برابر برد مؤثر گلوله هاي لاستيكي است. اين اسلحه جديد تا سه سال ديگر تكميل مي شود و در اختيار نيروهاي آمريكايي قرار مي گيرد.
اين اسلحه براي كار كردن در فركانس  95 گيگاهرتزي تشعشع الكترومغناطيسي با طول موجي در حدود  2‎/3 ميلي متر طراحي شده است كه در چنين طول موج ميلي متري، موج ها تنها در حدود  4‎/0 ميلي متر در پوست انسان نفوذ مي كنند.]]>
</TEXT>
</DOC>
<DOC>
<DOCID>HAM2-851108-060</DOCID>
<DOCNO>HAM2-851108-060</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ساخت گوشي هاييبر مبناي لينوكس]]>
</TITLE>
<TEXT>
<IMAGE>/1385/851108/news/012087.jpg</IMAGE>
<![CDATA[
ايسنا: 6 شركت از بزرگ ترين سازندگان تلفن همراه، اعلام كردند كه در نظر دارند با همكاري يكديگر بر روي لينوكس استاندارد شده براي به كارگيري در تلفن همراه فعاليت كنند و مؤسسه اي به اين منظور تأسيس شده است.
بر اساس اين گزارش همچنان كه اپراتورها و سازندگان تلفن همراه در جست وجوي كاهش هزينه هاي طراحي و گسترش سازگاري ميان مدل هاي مختلف و ايجاد قابليت كاركرد بيشتر در تلفن هاي همراه هستند، لينوكس جاي خود را در ميان تلفن هاي همراه مي يابد.]]>
</TEXT>
</DOC>
<DOC>
<DOCID>HAM2-851108-061</DOCID>
<DOCNO>HAM2-851108-061</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[الگوريتم جديد گوگل براي كم كردن دستكاري نتايج جست وجو]]>
</TITLE>
<TEXT>
<IMAGE>/1385/851108/news/012093.jpg</IMAGE>
<![CDATA[
ايسنا: گوگل بومبينگ رسما توسط موتور جست وجوي گوگل مسدود شد. گوگل بومينگ براي سود بردن از فوايد عناصر الگوريتمي  گوگل طراحي شده بود كه بر مبناي آن سايت خاصي كه به دفعات زياد با استفاده از يك جمله لينك شود، در رتبه بندي جست وجو براي آن جمله، بالاتر قرار مي گيرد و بلاگر ها مي توانستند با پذيرفتن لينك كردن واژه ها و سايت هاي مخصوص و اغلب براي اثرات هجوآلود، از اين ويژگي استفاده كنند.
بر اساس اين گزارش گوگل با آگاهي از كاربرد اين ويژگي، الگوريتم خود را براي كوچك كردن اثرات اين كاربرد، به روزرساني كرده و به گفته يكي از مهندسان اين شركت، اين شركت با بهبود آناليز ساختار لينك وب، شروع به كاهش اثرات گوگل بومبينگ كرده است.]]>
</TEXT>
</DOC>
<DOC>
<DOCID>HAM2-851108-062</DOCID>
<DOCNO>HAM2-851108-062</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[راه اندازي راديوي اينترنتيآژانس فضايي اروپا]]>
</TITLE>
<TEXT>
<IMAGE>/1385/851108/news/012099.jpg</IMAGE>
<![CDATA[
گروه علمي فرهنگي- آژانس فضايي اروپا راديوي ماهواره اي جديدي راه اندازي مي كند كه براي دريافت آن به نصب زيرساخت هاي انتقالي در سطح زمين نيازي نيست. اين سيستم از ماهواره هاي موجود استفاده مي كند.
نصب راديوي ماهواره اي جديد اروپا ارزان تر از راديوهاي اينترنتي سيريوس و xm در آمريكا خواهد بود، زيرا اين سرويس ها به زيرساخت اضافي بر سطح زمين براي دريافت برنامه ها در بعضي مناطق نياز دارد كه به بالا رفتن هزينه ي اين سرويس ها منجر شده است. به گفته  آژانس فضايي اروپا، راديوهاي ماشين آينده، به شيوه مشابه ريسيورهاي ماهواره براي كانال هاي تلويزيون كار مي كند، هيچ آنتن ديش بزرگي در سقف خود نخواهد داشت و ديش ماهواره اي مسطحي به طور غير قابل رويت در ساختمان آن قرار خواهد گرفت و به ادعاي آژانس فضايي اروپا، حتي گذشتن از تونل ها موجب قطع دريافت برنامه نمي شود.]]>
</TEXT>
</DOC>
<DOC>
<DOCID>HAM2-851108-063</DOCID>
<DOCNO>HAM2-851108-063</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[هك شدن dvdپليرهاي كيفيت بالا]]>
</TITLE>
<TEXT>
<IMAGE>/1385/851108/news/012105.jpg</IMAGE>
<![CDATA[
ايسنا: يك ماه پس از اين كه يك هكر اعلام كرد چگونه مي توان به سيستم رمزنگاري dvdهاي كيفيت بالا نفوذ كرد، هك شدن سيستم رمزنگاري اين dvdها تاييد شد.
كنسرسيومي  متشكل از استوديوهاي فيلمسازي و شركت هاي تكنولوژي كه از سيستم رمزنگاري براي dvdهاي كيفيت بالا پشتيباني مي كردند،  ديروز تاييد كردند كه هكرها با استفاده از نقص هاي موجود در نرم افزارهاي پخش dvd، كليد اصلي سيستم رمز نگاري را دزديده و از آن براي رمزگشايي dvdها ي با كيفيت استفاده كرده اند و كليد اصلي و هم تعدادي از فيلم هايي كه قفل آنها شكست شده،  از طريق سايت هايي كه برنامه ها در آنها به اشتراك گذاشته مي شود، براي دانلود و كپي فرستاده شده اند.
بر اساس اين گزارش قيمت گران ديسك هايي كه با كيفيت بالا رايت مي شوند موجب افزايش ميزان كپي غيرقانوني dvdهاي كيفيت بالا شده اما حمله به اين فرمت جديد انعكاس زيادي داشته است.
هكرها به سيستم aacs حمله نكرده اند بلكه كليدي را دزديده اند كه بين dvd و دستگاه پخش براي باز كردن رمزنگاري از فيلم مبادله مي شود.
اين نقص امنيتي هر دو فرمت كيفيت بالاي blu-ray و hd dvd را تحت تأثير قرار مي دهد.]]>
</TEXT>
</DOC>
<DOC>
<DOCID>HAM2-851108-064</DOCID>
<DOCNO>HAM2-851108-064</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[كاهش تعداد داوطلبان آزمون سراسري
مهر:رئيس سازمان سنجش آموزش كشور با اشاره به آخرين جزئيات كنكور 1386 گفت: حدود يك ميليون و 300 هزار داوطلب در كنكور 1386 به رقابت مي پردازند.
عبدالرسول پورعباس با بيان اين مطلب افزود كنكور 1386 از نظر محتوا تغييري نكرده، اما وزارت علوم براي به كارگيري سيستم هاي مدرن در برگزاري آزمون برنامه ريزي كرده است. ضمن اين كه فرايند انتخاب رشته، اعلام نتايج و انتشار كارنامه كنكور 86 اينترنتي خواهد بود. وي اضافه كرد: ثبت نام كنكور 1386 به صورت كامپيوتري و اينترنتي صورت گرفت، ولي به دليل فشاري كه از طرف خانواده ها بر داوطلبان آمده اين ثبت نام بيشتر به صورت اپراتوري و كامپيوتري انجام شده و كمتر از طريق اينترنت اقدام شده است.وي اضافه كرد: دليل اصلي استقبال تنها 25 درصد داوطلبان از ثبت نام اينترنتي امكان ثبت نام از طريق كامپيوتر بوده است. با توجه به استقبال داوطلبان از ثبت نام اينترنتي در دوره پودماني دانشگاه جامع علمي كاربردي، سال آينده ثبت نام را تنها اينترنتي خواهيم كرد.وي افزود: تأثير قطعي ضرايب دروس اختصاصي سال سوم دبيرستان در قبولي كنكور حتمي است.
انحلال 2 مؤسسه
داراي فعاليت غير مجاز آموزش عالي
گروه علمي فرهنگي- دفتر آموزش هاي آزاد وزارت علوم، تحقيقات و فناوري اعلام كرد: مؤسسه آموزشي مركز گسترش دانشپذير در تهران فاقد مجوز فعاليت آموزش عالي بوده و بايد اين فعاليت ها را بر اساس اخطار قانوني انحلال متوقف كند. به گزارش روابط عمومي وزارت  علوم، همچنين مؤسسه آموزشي مجتمع فرهنگي مشاوران آزمون در اهواز نيز فاقد مجوز فعاليت آموزش عالي بوده كه اخطار قانوني انحلال براي آن صادر شده است. 
28 بهمن،آغاز ثبت نام پذيرفته شدگان
مرحله تكميل ظرفيت آزمون دانشگاه آزاد
گروه علمي فرهنگي - ثبت نام پذيرفته شدگان مرحله تكميل ظرفيت آزمون سراسري دانشگاه آزاد اسلامي از 28 بهمن در واحدهاي دانشگاهي آغاز مي شود.
ثبت نام كليه قبول شدگان طي روزهاي 28 الي 30 بهمن در نوبت صبح و بعدازظهر در واحدهاي دانشگاهي مربوطه انجام مي شود. در مرحله تكميل ظرفيت اسامي 35هزار نفر پذيرفته شدند و زمان آغاز به تحصيل اين دسته از داوطلبان نيم سال دوم سال تحصيلي جاري و زمان تشكيل كلاس ها در صبح يا عصر يا هر دو زمان خواهد بود.
مدرسه  آموزش مجازي هتلداري
راه اندازي مي شود
ايسنا: راه اندازي اولين مدرسه  آموزش مجازي هتلداري در صورت تأمين اعتبارات از سوي دستگاه هاي مربوط در كشور راه اندازي مي شود.
مرتضي احمدي، مدير كل دفتر برنامه ريزي آموزشي سازمان ميراث فرهنگي و گردشگري با اعلام اين مطلب گفت: بر اساس تاكيد رئيس سازمان ميراث فرهنگي و گردشگري مبني بر فراگير و عمومي كردن آموزش هاي گردشگري، كميته  برنامه ريزي و توسعه  سازمان با آموزش و پرورش تشكيل شد كه راهكارهاي اجرايي و سياست هاي كلان در آن دائماً در حال پيگيري و تصويب است.
وي با اشاره به اهميت فراگير كردن آموزش هاي خدمات گردشگري و تعميم اين آموزش ها در سراسر كشور گفت: در خصوص فراگير كردن آموزش ها، استفاده از فناوري هاي جديد به ويژه ict و همچنين آموزش هاي از راه دور مورد نظر است. مدير كل دفتر برنامه ريزي آموزشي سازمان ميراث فرهنگي و گردشگري، تاكيد كرد: موضوع تعميم آموزش خدمات گردشگري نيز از طريق رسانه هاي جمعي، كتب درسي و وسايل ارتباط عمومي  در كشور پيگيري مي شود.
پذيرش دانشجوي دكتري
در دانشگاه شهيد بهشتي
گروه علمي فرهنگي - شرايط پذيرش دانشجوي دكتري در دانشگاه شهيد بهشتي در 29 رشته گرايش اين اعلام شد.
دانشگاه شهيد بهشتي براي سال تحصيلي 87- 86 در رشته هاي مهندسي هسته اي با گرايش هاي راكتور و پرتوپزشكي، فوتونيك، مديريت دولتي گرايش سيستم ها، مديريت صنعتي گرايش مديريت توليد و عمليات، مديريت آموزشي، آموزش عالي و برنامه ريزي درسي در آموزش عالي و روانشناسي تربيتي دانشجوي دكتري مي پذيرد.
همچنين داوطلبان مي توانند براي شركت در آزمون دكتري رشته هاي حقوق خصوصي، حقوق عمومي، حقوق كيفري و جرم شناسي، حقوق بين الملل عمومي، معماري، زبان و ادبيات فارسي، زبان و ادبيات فرانسه، تاريخ با گرايش ايران اسلامي، فلسفه با گرايش هاي فلسفه اسلامي، فلسفه جديد و معاصر، زبان و ادبيات انگليسي، آمار قابليت اعتماد، كنترل، زمينه هاي پژوهشي: كيفيت، مدل هاي خطي و فرايند تصادفي نقطه اي، رياضي، شيمي زمينه پژوهش شيمي معدني، زمينه پژوهش شيمي آلي، شيمي فيزيك، شيمي تجزيه، فيزيك در زمينه هاي اتمي مولكولي، گرانش، ذرات بنيادي و ماده چگال، زيست شناسي گرايش سيستماتيك گياهي، اقتصاد، علوم سياسي، فتوشيمي و برق با گرايش الكترونيك اقدام كنند.
داوطلبان بايد مدارك خود را تا تاريخ 3 اسفند به مديريت تحصيلات تكميلي دانشگاه شهيد بهشتي ارسال كنند.
تمديد مهلت ثبت نام
در شعب بين المللي دانشگاه علوم پزشكي تهران
گروه علمي فرهنگي - آخرين مهلت ثبت نام مرحله اول پذيرش دانشجو در شعب بين المللي دانشگاه علوم پزشكي تهران در سه منطقه آزاد تجاري كشور تا 3 اسفند تمديد شد.
شعبه بين المللي دانشگاه علوم پزشكي تهران در جزيره كيش در رشته هاي mph(دوره گواهي عالي بهداشت)و مقطع كارشناسي ارشد رشته هاي آمار زيستي و اپيدميولوژي دانشجو مي پذيرد.شعبه بين المللي دانشگاه علوم پزشكي تهران در جزيره قشم در رشته هاي آموزش بهداشت و تغذيه در مقطع كارشناسي ارشد دانشجو تربيت مي كند. همچنين در رشته هاي بهداشت محيط و مديريت خدمات بهداشتي درماني در مقطع كارشناسي ارشد و دوره گواهي عالي بهداشت(mph)در منطقه آزاد تجاري چابهار دانشجو پذيرش مي كند.
اجراي طرح ترجمان دانش
در دانشگاه علوم پزشكي تهران
مهر: دانشگاه علوم پزشكي تهران به عنوان قطب اول توليد علم پزشكي وظيفه مهمي در خصوص توليد علم بر عهده دارد، اما متاسفانه در همه جاي دنيا يك فاصله ميان توليد علم و مصرف علم وجود دارد و صاحبنظران سعي دارند تا با كمك راهكارها و مكانيسم هايي اين فاصله را برطرف كنند. از دانش اين راهكارها به عنوان ترجمان دانش نام برده مي شود. اكبر فتوحي افزود: هم اكنون يك تيم كاري به نام ترجمان دانش در دانشگاه علوم پزشكي تهران مشغول به كار شده اند و كارگاه آموزشي و مشورتي نيز برگزار شده است. اين تيم پژوهشي وظيفه دارد براي پركردن فاصله ميان توليد و مصرف علم راهكار ارائه كند.
ميانگين معدل دانشجويان شاهد و ايثارگر بالاتر از ديگر دانشجويان است
گروه علمي فرهنگي- ميانگين معدل دانشجويان شاهد و ايثارگر، نيم نمره بالاتر از ديگر دانشجويان است.
حسين دهقان، رئيس بنياد شهيد و امور ايثارگران، با اعلام اين خبر گفت: 50?درصد از فرزندان شاهد و ايثارگر كه با سهميه وارد دانشگاه مي شوند، مي توانند بدون اعمال سهميه نيز در همان رشته و دانشگاه و 50 درصد ديگر در رشته و دانشگاه پائين تر وارد دانشگاه شوند.به گزارش اداره كل روابط عمومي و امور بين الملل بنياد شهيد و امور ايثارگران، وي با اشاره به اشتغال و كارآفريني گفت: براي دستيابي به فرصت هاي شغلي بيشتر، بايد با افزايش روحيه كارآفريني در جامعه ايثارگري و تشويق آنها، قضاوت هاي نادرست را نسبت به ناتواني كارآفريني ايثارگران از ميان برد.]]>
</TEXT>
</DOC>
<DOC>
<DOCID>HAM2-851108-065</DOCID>
<DOCNO>HAM2-851108-065</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ژاپني ها واحد پرينتر آي بي ام را خريدند]]>
</TITLE>
<TEXT>
<IMAGE>/1385/851108/news/012096.jpg</IMAGE>
<![CDATA[
همشهري آنلاين- شركت آي بي ام معروف كه بزرگترين و قديمي ترين توليدكننده سخت افزار در جهان است، اعلام كرد كه واحد چاپ و پرينت خود را به شركت ژاپني ricoh براي سه سال فروخته است.
طبق اعلام سايت اين شركت، واحد پرينت آي بي ام تحت عنوان ifoprit solutio را طي سه سال به اين شركت ژاپني واگذار كرده است و ricoh  با پرداخت 725 ميليون دلار، 51 درصد سهام را از آن خود كرده و مابقي را طي سه سال آينده پرداخت مي كند. مبلغ كل قرارداد فاش نشده است. طي اين قرارداد ricoh مي بايست ماليات اين 3 سال را كه به ازاي هر سال مبلغي بين 100 تا 200 ميليون دلار است، نيز پيشتر پرداخت كند.
آي بي ام چند سالي است كه با فروش واحدهاي زير مجموعه خود كه سود كمتري دارند، مبلغ حاصل از فروش آنها را در بخش هاي ديگر سرمايه گذاري مي كند. مسئولان اين شركت اعتقاد دارند كه با كاهش تعداد زير مجموعه ها و تمركز و سرمايه گذاري بر روي واحدهاي سود آور، مي  توانند بازدهي بيشتري داشته باشند به همين دليل در چند ساله اخير اقدام به فروش واحدهاي كم سود و يا ساكن كرده اند. در يكي از بزرگترين فروش هاي خود، واحد توليد ديسك- درايو را به مبلغ 05 /2 ميليارد دلار به شركت هيتاچي فروخت و واحد توليد pc خود را به مبلغ 75/1 ميليارد دلار به شركت چيني leovo فروخته است.
واحد پرينت آي بي ام داستاني طولاني دارد كه از سال 1991 آغاز شده است. در آن سال مسئولان آي بي ام قسمت توليد دستگاه تايپ و پرينترهاي ارزان قيمت خود را به شركت lexmark فروخت و اكنون نيز واحد توليد پرينترهاي كيفيت بالا نيز به ricoh واگذار شده است. طبق بررسي هاي گذشته در آي بي ام، ارزش كل واحد پرينتر در سال 2003، 34/1 ميليارد دلار بوده كه با سير نزولي كه داشته در سال 2005 به 14/1 ميليارد دلار و در سال 2006 به 1 ميليارد دلار رسيده است. البته مسئولان آي بي ام اعلام كرده اند با وجود سير نزولي ارزش در اين واحد، سود سالانه آن مثبت بوده است. دليل فروش آن نيز، سرمايه گذاري بر روي پروژه هاي ديگر اعلام شده است. ifoprit solutio در حال حاضر 1200 پرسنل در قسمت توليد و 1000 تكنيسين در بخش خدمات پس از فروش دارد.]]>
</TEXT>
</DOC>
<DOC>
<DOCID>HAM2-851108-066</DOCID>
<DOCNO>HAM2-851108-066</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[كشفيات جديد درباره انرژي تاريك]]>
</TITLE>
<TEXT>
<IMAGE>/1385/851108/news/012108.jpg</IMAGE>
<![CDATA[
پارس اسكاي: محققان مركز كيهان تاريك از دانشگاه كپنهاگ ما را يك قدم به درك بهتر از كيهان نزديك مي كنند. آنها توانسته اند ابرنواخترهايي را رصد كنند كه نورشان براي رسيدن به ما تقريباً به اندازه نصف عمر كيهان در راه بوده است. به اين طريق آن ها تاريخ انبساط كيهان را با دقت بسيار بيشتري بررسي كردند و ديد ما را نسبت به علت شتاب دار بودن انبساط كيهان واضح تر كردند.
در انتهاي قرن بيستم، كيهان شناسان متوجه شدند كه برعكس پيش بيني هايي كه مي شد، سرعت انبساط جهان در حال افزايش است. هيچ فرضي در فيزيك نمي تواند علت اين اتفاق را توضيح دهد، بنابراين يا 70 درصد جهان بايد از انرژي با منشأ نامعلوم تشكيل شده باشد كه ماهيتي ضد گرانش دارد و يا آن كه در قانون جهاني گرانش بايد تجديد نظر كرد. به اين انرژي، انرژي تاريك مي گويند.
اكنون محققان مركز كيهان تاريك با انتشار دو مقاله در مورد گزارش رصدهايي كه از ابرنواخترها داشته اند قسمتي از اين پازل را حل كرده اند. به نظر مي رسد كه علي رغم مدل هاي زيادي كه از كيهان در قرن اخير ساخته  شده بهترين طرح همان مدلي است كه اينشتين در 1917 پيشنهاد كرده بود. البته اين مدل در آن زمان چون هنوز انبساط جهان اثبات نشده بود و استنباط او از كيهان يك جهان ايستا بود، مشكل داشت. اين تيم 60 ابرنواختر را به وسيله تلسكوپ 4متري رصدخانه cerro-tololo iter america در مدت 4 سال رصد كردند.
هدف اصلي اين تحقيق، اندازه گيري مقدار انرژي تاريك در كيهان است. با نتايج به دست آمده اشكالي در قانون جهاني گرانش وجود ندارد و با اضافه كردن ثابت كيهاني به مدل كيهان اينشتين مي توان انبساط غيرطبيعي جهان را توجيه كرد.]]>
</TEXT>
</DOC>
<DOC>
<DOCID>HAM2-851108-067</DOCID>
<DOCNO>HAM2-851108-067</DOCNO>
<ORIGINALFILE>/1385/851108/news/_informatic.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[علمي فرهنگي]]>
</TITLE>
<TEXT>
<![CDATA[حدود??? هزار فرهنگي در بسيج فعاليت مي كنند
گروه علمي فرهنگي بسيج فرهنگيان از مولفان بسيجي حمايت مي كند و تاكنون نيز چند عنوان كتاب آنها را منتشر كرده است.
ابوالقاسم احمدي، فرمانده مركز مقاومت بسيج فرهنگيان صبح ديروز در جمع خبرنگاران گفت: حدود??? هزار فرهنگي سراسر كشور در مركز مقاومت بسيج فرهنگيان فعاليت مي كنند.وي اضافه كرد: 6 هزار و??? نفر از اين فرهنگيان در حوزه ستادي بسيج فعالند و بيش از 3 هزار و??? نفر آنها را مديران، معاونان وزير و مديران و كارشناسان تشكيل مي دهند.
وي افزود: دو سوم از اعضاي بسيج فرهنگيان را برادران و يك سوم ديگر را خواهران تشكيل مي دهند. احمدي درباره بودجه مركز مقاومت بسيج فرهنگيان گفت: بسيج يك بودجه مستقل دارد و معمولا نيز بودجه خوبي براي آن در نظر گرفته مي شود. وي درباره برنامه هاي تكراري بسيج در ايام دهه فجر و ساير مناسبتها گفت: ما در اين باره فضا را بازكرديم و با اعلام فراخوان از كليه فرهنگيان خواستيم كه ايده هاي خود را به ما منعكس كنند تا اين طرحها در برنامه هاي آينده لحاظ شود. فرمانده مركز مقاومت بسيج فرهنگيان در عين حال گفت: برنامه هاي مركز مقاومت بسيج فرهنگيان در سال آينده با رويكرد جديد و متفاوت از امسال ارائه خواهد شد. وي اظهار داشت: در ايام دهه فجر، جشنواره ورزشي در رشته هاي واليبال، تنيس روي ميز و فوتبال به طور جداگانه براي خواهران و برادران فرهنگي برگزار مي شود. وي اظهار داشت: در ايام دهه فجر، فرهنگيان بسيج در يك دوره آموزشي مديريت بحران و مقابله با بلاياي طبيعي در تربيت معلم شهيد شرافت شركت خواهند كرد كه?? ساعت آموزش ضمن خدمت براي آنها محسوب خواهد شد.
آموزش مهارت زندگي بايد در مدارس گسترش يابد
ايرنا: عضو هيأت علمي دانشگاه تبريز گفت: آموزش مهارتهاي زندگي بايد در همه مقاطع تحصيلي در مدارس گسترش يابد.
غلامحسين عدالتي، در جمع مدرسان آموزش خانواده در همدان افزود: در حال حاضر علت بسياري از آسيب هاي اجتماعي مانند اعتياد و طلاق نداشتن مهارت زندگي و نحوه مقابله مناسب با مشكلات است. وي اضافه كرد: اجراي طرح مهارت زندگي، ايجاد اعتماد به نفس در جوانان و جلب مشاركت آنان در مسايل مختلف موجب مصونيت جوانان در برابر آسيب هاي اجتماعي مي شود. عدالتي بيان كرد: مدرسان آموزش خانواده با اعتبار و اعتمادي كه مردم به آنان دارند بهترين افراد براي اجراي طرحهاي مهارت زندگي به جوانان هستند.
برگزاري مسابقه توليد ساختارهاي سه بعدي دانشگاهي توسط گوگل
مهر: مسئولان سايت اينترنتي گوگل مسابقه اي را براي دانشجويان آمريكا و كانادا ترتيب داده اند كه طي آن شركت كنندگان نقشه اي سه بعدي از كمپ هاي دانشگاهي خود طراحي مي كنند.
در جريان اين مسابقه دانشجويان مي توانند از دو بخش google sketchup و google earth براي شركت در مسابقه استفاده كنند.
دانشجويان نخست يك مدل سه بعدي از كمپ دانشگاهي خود را با استفاده از google sketchup طراحي مي كنند و پس از آپلود مدل هاي خود به google earth، طرح ها را در تاريخ اول ژوئن سال جاري به وب سايت مورد نظر ارائه مي دهند. ارزيابي مدل هاي دانشجويي را هيأتي از كارشناسان صنعتي از جمله "بابي بروكز" رئيس نوآوري هاي والت ديسني و "كن هرشا" طراح هنرهاي الكترونيكي برعهده دارند. از برندگان اين مسابقه به صورت آنلاين تقدير مي شود و يك تور سه روزه نيز براي آنها به اداره مركزي گوگل در moutai view در كاليفرنيا جهت شركت در كارگاه طراحان مدل هاي سه بعدي گوگل ترتيب داده شده است.
هزينه اين سفر هوايي، كرايه هتل و هزينه غذاي دانشجويان در مشهورترين رستوران هاي گوگل در دنيا رايگان است
توجه مدارس كاردانش به ايجاد رشته هاي ارزان
ايرنا: سرپرست دفتر آموزش و پرورش كاردانش وزارت آموزش و پرورش اعلام كرد: مدارس كاردانش و فني و حرفه اي بيشتر رشته هاي ارزان ايجاد مي كنند و اين مسئله بر روند آموزش هاي مهارتي كشور اثر سوء گذاشته است.
محمد جواد آيت اللهي گفت: تأسيس رشته هاي كشاورزي و صنعتي معمولاً با هزينه هاي سنگين همراه است و مدارس كاردانش به راه اندازي اين رشته ها از خود رغبتي نشان نمي دهند و بايد با اختصاص بودجه  مناسب، اين رشته ها را در مدارس احيا كرد. وي اظهار داشت: توجه نكردن به ايجاد رشته هاي كشاورزي و صنعتي و به تعبيري گران، بي توجهي به اشتغال و حل مسئله بيكاري در جامعه است و بايد به اين بخش از آموزش كشور بيشتر توجه شود. آيت اللهي افزود: هم اكنون?? درصد دانش آموزان دوره متوسطه را دانش آموزان مدارس كاردانش و هنرستان هاي فني و حرفه اي تشكيل مي دهند كه اين رقم در پايان برنامه چهارم توسعه بايد به?? درصد برسد. به گفته وي هم اكنون بيش از??? هزار دانش آموز مدارس كاردانش در بيش از??? رشته به تحصيل اشتغال دارند.
تأسيس 120 مدرسه شبانه روزي ورزش
ايسنا: مديركل دفتر فعاليت هاي ورزشي آموزش  و پرورش از ارايه پيشنهادهايي براي ارتقاي ورزش مدارس شامل افزايش سرانه ورزش دانش آموزي از500 به يك هزار تومان، تأسيس 120 مدرسه شبانه روزي ورزش و برگزاري المپيك دانش آموزي در اولين شوراي ورزش پرورشي خبر داد.
مجيد كاشف اظهار كرد: با توجه به دستورالعمل ساخت سالن هاي ورزشي در مدارس جديدالاحداث و ساخت سالن هاي مشاركتي، سرانه فضاهاي ورزشي در 2 سال گذشته با محوريت دختران 50 درصد افزايش داشته است.
وي با اعلام برگزاري اولين جشنواره ورزش همگاني و بازي هاي پرورشي در مدارس كل كشور افزود: اين جشنواره زمستان 85 و بهار 86 در سطح مدرسه، ارديبهشت 86 در سطح منطقه و تير 86 در سطح استان در دوره هاي تحصيلي ابتدايي و راهنمايي برگزار مي شود. وي با بيان اين كه اين جشنواره منجر به تقويت فرهنگ اصيل ايراني و ايجاد نشاط و شادابي در مدارس مي شود، تصريح كرد: جشنواره ورزشي همگاني و بازي هاي پرورشي در مدارس شامل بازي هاي بومي و محلي، طناب زني، هفت سنگ و داژبال براي دختران و علاوه بر اين كبدي براي پسران خواهد بود.
معرفي رئيس جديد ستاد حج عمره دانشجويي
ايسنا: مراسم توديع و معارفه رئيس حج عمره دانشجويي صبح ديروز با حضور رئيس نهاد نمايندگي مقام معظم رهبري در دانشگاه ها و جمعي از معاونين و مسئولين نهاد برگزار شد. در اين مراسم حجت الاسلام والمسلمين سيدمحمدرضا فقيهي به عنوان رئيس جديد ستاد حج عمره دانشجويي نهاد نمايندگي مقام معظم رهبري در دانشگاه ها منصوب شد. همچنين در اين مراسم از زحمات حجت الاسلام والمسلمين سيد محمد حسن ابوترابي، رئيس سابق ستاد حج عمره دانشجويي نيز تقدير به عمل آمد.
متراكم ترين مدار حافظه جهان ساخته شد
ايرنا: متراكم ترين مدار حافظه كه قادر به ذخيره? هزار كلمه در واحدي به ابعاد يك گلبول سفيد خون است ساخته شد. به گزارش خبرگزاري فرانسه از لس آنجلس، كارشناسان موسسه فناوري كاليفرنيا و دانشگاه كاليفرنيا در لس آنجلس كه سلول حافظه??? كيلوبيتي را ساخته اند، تراكم حافظه آن را??? گيگابايت در هر سانتي متر مربع اعلام كرده اند. جيمز هيث، استاد شيمي موسسه فناوري كاليفرنيا كه سرپرستي اين تحقيق را به عهده داشته است امكان استفاده از اين واحد در رايانه هاي لپ تاپ را به اين زودي عملي نمي داند. به گفته هيث هرچند اين ابزاري است كه شركت اينتل در سال???? به فكر ساختن آن مي افتد، اما اكنون هدف دانشمندان را براي يادگيري نحوه ساخت مدارهاي الكترونيكي كاربردي در ابعاد مولكولي به جلو مي برد.
تاريخ????بستگي به اعتبار قانون مور دارد كه مي گويد: پيچيدگي يك مدار يكپارچه هر سال دو برابر مي شود. محققان طي مقاله اي كه در شماره روز پنجشنبه مجله "نيچر" منتشر شده است نوشتند: توليدكنندگان درحال حاضر براي بعد از سال???? راه روشني براي كوچك سازي پيش روي خود ندارند.]]>
</TEXT>
</DOC>
<DOC>
<DOCID>HAM2-851108-068</DOCID>
<DOCNO>HAM2-851108-068</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس مركز امور زنان و خانواده اعلام كرد:
تحويل واحدهاي مسكوني در ايام دهه فجر به زنان سرپرست خانوار]]>
</TITLE>
<TEXT>
<![CDATA[گروه اجتماعي- رئيس مركز امور زنان و خانواده خبر از تحويل واحدهاي مسكوني آماده شده به زنان سرپرست خانوار از سوي دستگاه هاي مربوطه در دهه فجر داد.
زهره طبيب زاده، در جمع خبرنگاران با تشريح برنامه هاي كميته زنان ستاد بزرگداشت دهه فجر در سال جاري گفت: تشكيل ستاد حمايت از محرومان و مناطق محروم با محوريت روستاي مارز و روستاهاي تابعه شهرستان قلعه گنج در استان كرمان كه متاسفانه شرايط آن مشابه بشاگرد در اول انقلاب بوده از برنامه هاي سال جاري در دهه فجر است.
وي افزود: لذا با كمك جهاد كشاورزي ارتباطات گسترده اي با روستاهاي محروم برقرار شد تا به طور سمبليك هديه انقلاب، از دهه فجر تا عيد نوروز ــ اول ربيع اول ــ تقديم آنها شود. طبيب زاده خبر داد: بعلاوه 200 ميليون تومان نيز از محل بودجه مركز امور زنان و خانواده به اشتغالزايي مارز و روستاهاي اطراف آن اختصاص يافته است.
وي همچنين افتتاح سايت زنان كارآفرين، تاسيس تعاونيها و باشگاه هاي ورزشي بانوان، طرح كشوري رحمت كه تاكنون 150 هزار نفر در ارتباط با آن آموزش ديده اند، ترويج كارآفريني، طرح منزلت زن و خانواده و... را از جمله برنامه هاي مركز امور زنان و خانواده در دهه فجر سال جاري خواند و اذعان كرد: به علاوه در خصوص سير انقلاب از سال 42 تا 85 بروشوري تهيه شده و نقش زنان را قبل و بعد از انقلاب تبيين خواهد كرد كه براي دستگاه ها و ارگان ها ارسال مي شود.
رئيس مركز امور زنان و خانواده نشست هاي علمي- تخصصي متعدد در خصوص زن و انقلاب، تقدير و تجليل از خانواده شهدا و جانبازان، تقدير از زنان پژوهشگر و انديشمند، جشنواره هاي ورزشي، ارائه خدمات رفاهي و تفريحي براي زنان سرپرست خانوار و خانواده شهدا و... را از ديگر برنامه هاي دهه فجر در استان ها خواند و گفت: به علاوه مركز به طور خاص ويديو كنفرانس هايي را با محوريت بررسي مشكلات زنان نخبه و كارآفرين برگزار خواهد كرد،  همچنين با همكاري جهاد كشاورزي با زنان متخصص و سرپرست خانوار تحت پوشش جهاد كشاورزي ديدار خواهيم داشت و از حدود 100 برگزيده و نيازمند نخبه،  ايثارگر و شاهد شناسايي شده، تقدير مي شود. وي با اعلام برگزاري همايش نقش زنان در انرژي هسته اي در 18 بهمن ماه جاري، همايش فاطمه شناسي و اعزام مبلغان خارجي براي تبيين نقش زنان در انقلاب اسلامي و انقلاب جهان اسلام اظهار كرد: 15بهمن ماه برابر با 15 محرم الحرام براي اولين بار به عنوان روز پيامبر اعظم(ص)، انقلاب اسلامي، منزلت زن و خانواده نامگذاري شده و در ايام دهه فجر حدود 13 هزار و 489 برنامه با 19 محور فعاليتها علمي- تخصصي، تحقيقاتي، افتتاحيه كارگاههاي آموزشي، نشست هاي تخصصي، بازديد، تقدير و... اجرايي خواهد شد. طبيب زاده با اشاره به اين كه برنامه هاي 13 استان، 7 دستگاه اجرايي و 9 سازمان مردم نهاد به دست مركز امور زنان و خانواده رسيده است، تصريح كرد: در اين خصوص امكان افزايش 3 برابري برنامه ها را داريم و در مقايسه 30 هزار برنامه با سال گذشته، امسال از رشد چشمگيري برخوردار بوده ايم.]]>
</TEXT>
</DOC>
<DOC>
<DOCID>HAM2-851108-069</DOCID>
<DOCNO>HAM2-851108-069</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اربعين، شب عاشورا به نمايش درمي آيد]]>
</TITLE>
<TEXT>
<IMAGE>/1385/851108/news/012189.jpg</IMAGE>
<![CDATA[
گروه ادب و هنر - فيلم اربعين به نويسندگي و كارگرداني عليرضا رزازي فر فرداشب از شبكه سوم سيما پخش مي شود. اين فيلم كه نيمي از آن در جنوب عراق فيلمبرداري شده، داستان آزاده اي به نام دكتر علي صادقي است كه پس از مرگ همسرش يسنا قصد مراجعت به عراق را دارد. علي كه دچار بحران روحي و رواني شده است درپي يافتن اسعد(شكنجه گر سابقش در دوران اسارت)است و در اين راه با ماني خواهرزاده عكاسش كه تازه از انگلستان مراجعه كرده، راهي عراق مي شود. وي با كمك دوست عراقي اش سعي در پيدا كردن اسعد دارد ولي وقايع طبق پيش بيني آنها پيش نمي رود.
فيلم اربعين در كنار پرداخت به داستان خود نگاهي به شرايط و اوضاع جنوب عراق در حال حاضر و همچنين احساسات مذهبي مردم اين كشور در ايام سوگواري امام حسين(ع)دارد. در فيلم اربعين در كنار بازيگران عراقي كساني چون محمود مقامي(علي)شقايق فراهاني(يسنا)و جواد مولانيا(ماني)ايفاي نقش مي كنند.]]>
</TEXT>
</DOC>
<DOC>
<DOCID>HAM2-851108-070</DOCID>
<DOCNO>HAM2-851108-070</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ابلاغ قانون تحصيل اجباري تا پايان دوره راهنمايي]]>
</TITLE>
<TEXT>
<![CDATA[ايسنا: معاون آموزش و پرورش عمومي از ابلاغ قانون تحصيل اجباري تا پايان دوره راهنمايي به سازمانهاي آموزش و پرورش استانها خبر داد.
حسين احمدي با اعلام اين خبر تصريح كرد: بر اساس اين قانون كه مصوبه مجلس شوراي اسلامي است تمامي افراد در سن تحصيل موظفند تا پايان دوره راهنمايي به تحصيل ادامه دهند. وي با تاكيد بر اين كه با اجراي اين قانون مبادي ورودي بي سوادي به كشور بسته مي شود، اظهار اميدواري كرد: از اين طريق به تدريج بي سوادي در كشور ريشه كن شود.
معاون آموزش و پرورش عمومي با اشاره به بهره گيري از كمك تمام نهادها و بخشهاي مرتبط با اين موضوع در كشور ادامه داد: در اين زمينه همچنين بايد قوانين و مقررات آموزشي و قضايي را نيز به كمك آموزش و پرورش فراخواند.
وي گفت:هم اكنون
13 ميليون بازمانده از تحصيل اعم از واجب التعليم و بزرگسال در گروه سني 11 تا 45 سال در كشور وجود دارند، در حالي كه 3 ميليون نفر آنها را افراد در سن تحصيل تشكيل مي دهند.]]>
</TEXT>
</DOC>
<DOC>
<DOCID>HAM2-851108-071</DOCID>
<DOCNO>HAM2-851108-071</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سومين سالمرگ حسن حسيني متفاوت برگزار مي شود]]>
</TITLE>
<TEXT>
<IMAGE>/1385/851108/news/012177.jpg</IMAGE>
<![CDATA[
گروه ادب و هنر - امسال مراسم سالگرد مرگ شاعر فقيد، سيدحسن حسيني، به گونه اي متفاوت از دو سال گذشته برگزار خواهد شد. در شرايطي كه خانه  شاعران ايران در دولت جديد ومديريت فرهنگي دو ساله  اخير، با تضييقات مالي مواجه شده است و بدهي هاي اين نهاد نيمه خصوصي كه در نبود تشكل فراگير صنفي شاعران، از وجاهت بالايي نزد طيف هاي گوناگون شاعران برخوردار است، روي زمين مانده، امسال اين تشكل، درنظر دارد، مراسم سالمرگ ديگرگونه اي براي سراينده گنجشك و جبرئيل برپا كند. به گفته فاطمه راكعي، اين مراسم فروردين سال آينده برگزار شده و علاوه بر خانه شاعران ايران چند نهاد و سازمان ديگر نيز در آن مشاركت خواهند داشت.
سيدحسن حسيني كه به مفهومي علمدار شعر ايدئولوژيك دهه شصت بود و به گفته برخي كارشناسان جريان نويني را در شعر مذهبي معاصر رقم زد، فرردين ماه سال 1382 به  طور ناگهاني و
بر اثر ايست قلبي درگذشت. بنا به وصيت او دكتر قيصر امين پور، آثار او را پس از مرگش منتشر خواهد كرد كه تاكنون اين مهم با انتشار دو مجموعه در ملكوت سكوت و از شرابه هاي روسري مادرم پيگيري شده است كه اولي گزينه اي از شعرهاي آزاد منتشر نشده و دومي مجموعه اي از شعرهاي آزاد با تمركز موضوعي بر ستايش حضرت زهرا(س)است. اين گزارش حاكي است كه تا پايان ماه جاري گزينه اي ديگر از شعرهاي كلاسيك اين شاعر فقيد توسط خانه شاعران، روانه بازار خواهد شد.]]>
</TEXT>
</DOC>
<DOC>
<DOCID>HAM2-851108-072</DOCID>
<DOCNO>HAM2-851108-072</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ياد داشت
شوراي انقلاب فرهنگي چقدر با امروز فاصله دارد؟علي عمادي]]>
</TITLE>
<TEXT>
<![CDATA[در حالي كه 50 روز تا پايان سال85 باقي مانده، شوراي عالي انقلاب فرهنگي در آخرين جلسه خود گزارش تحليلي وضعيت فرهنگي كشور را از سال 70 تا 82 بررسي كرد.
اين گزارش كه از سوي هيات نظارت و ارزيابي فرهنگي و علمي شوراي عالي انقلاب فرهنگي تهيه شده تنها به آمار و ارقام توجه نشان داده است.
براساس اين گزارش تعداد عناوين كتاب هاي منتشرشده از 7516 عنوان در سال 1370 با رشد متوسط سالانه 14/1 درصد به 36725 عنوان در سال 1382 افزايش يافته است كه اين ميزان رشدي معادل پنج برابر را نشان مي دهد و در اين ميان توليد كتاب در حوزه دين و ادبيات رشد چشمگيري داشته است.
همچنين تعداد عناوين نشريات كشور از 300 عنوان در سال 1370 به 2421 عنوان در سال 1382 رسيده است كه رشد متوسط سالانه 19 درصدي را نشان مي دهد. شمارگان نشريات نيز از 197 ميليون نسخه با رشد متوسط 16/8 درصد به بيش از يك ميليارد و 264 ميليون نسخه در سال 82 افزايش يافته است.
اين گزارش مي افزايد: مجموعه توليدات فرهنگي كشور داراي افزايش كمي است و در اين ميان هنرهاي نمايشي با رشد متوسط سالانه 18/4درصد روبه رو بوده است.
همچنين ميزان پخش برنامه هاي تلويزيوني در سالهاي 1370 تا 1382 از رشد 8 برابري برخوردار بوده است و بيش از 91/3 درصد از افراد در اوقات فراغت خود به تماشاي برنامه هاي تلويزيون پرداخته اند.
براساس اين گزارش فعاليت هاي انجمن ها و تشكل هاي غيردولتي در حوزه فرهنگ با رشد مناسبي مواجه بوده است و در سالهاي اخير فعاليت هاي قرآني و ديني رشد چشمگيري داشته است. همچنين مراكز مذهبي با ميزان 54/74درصد در اختصاص دادن فضاهاي فرهنگي كشور به خود بالاترين رتبه را دارد.
اما درباره اين گزارش چند سئوال ابتدايي به نظر مي رسد:
1 - آيا واقعيت را مي شود فقط در آينه آمار كمي ديد؟ وضعيت فرهنگي كشور نياز به بررسي كمي دارد يا كيفي؟
2 - براي بررسي آمار عددي هم وضعيت امروز با 4 سال پيش بسيار متفاوت است. آيا براي چند وچون وضع امروز بايد 4 سال به انتظار بنشينيم؟
3 - آيا تمام شاخصه هاي فرهنگي را مي توان به تعداد عنوان هاي كتاب، عنوان هاي مجلات و شمارگان آنها، نمايش هاي داده شده و جمع برنامه هاي تلويزيون محدود كرد؟
4 -آيا ديگر حوزه هاي فرهنگي كه حتي در اين سالها رشد منفي داشته اند، مورد بررسي قرار گرفته اند؟
5 - آيا جهت دهي هاي دولتي در توليد حتي همين شاخصه هاي محدود، پيدا نيست؟ اين جهت دهي ها چقدر براي رشد فرهنگي كشور مناسب است؟
6 - اساسا وظيفه شوراي عالي انقلاب فرهنگي چيست؟ بازخواني آمار گذشته يا برنامه ريزي فرهنگي براي آينده؟
7 - آيا براي حكومتي كه قاعدتا هدفش ارتقاي سطح فرهنگ عمومي است، بايد نيمه پر ليوان را ديد؟ يا برعكس در چنين محفلي بايد به بررسي معضلات نشست؟
به نظر مي رسد سئوالاتي چنين بيش از اينهاست اما قرار است چه كسي به اين سئوالات پاسخ دهد؟ آيا بهتر نبود براي جمع شدن اين محفل كه علي القاعده زمان زيادي براي هماهنگي ميان وقت بزرگواران حاضر در جلسه صرف شده، نكات مهم تري مطرح مي شد و ضمن بررسي وضعيت حال، براي آينده برنامه ريزي مي كردند.
لطف كنيد به جاي پاسخ به اين پرسش ها در جلسه آينده درباره وظايف اين شورا بيشتر بحث كنيد.]]>
</TEXT>
</DOC>
<DOC>
<DOCID>HAM2-851108-073</DOCID>
<DOCNO>HAM2-851108-073</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برخودار ي دانشجويان كارداني دانشگاه جامع از معافيت تحصيلي]]>
</TITLE>
<TEXT>
<![CDATA[گروه علمي فرهنگي- دانشجويان دوره هاي كارداني بدون آزمون ترمي دانشگاه جامع علمي كاربردي از معافيت تحصيلي در بهمن ماه 1385 برخودار شدند.
دكتر حسين بلندي رئيس دانشگاه جامع علمي كاربردي با اعلام اين مطلب افزود: به كليه داوطلبان ورود به دوره هاي كارداني ترمي بدون آزمون دانشگاه جامع علمي كاربردي در بهمن ماه 1385 با توافقات حاصل شده با ستاد كل نيروهاي مسلح، كليه پذيرفته شدگان دوره هاي ترمي بدون آزمون دانشگاه جامع علمي كاربردي در بهمن ماه سال جاري از معافيت تحصيلي برخوردار مي شوند.]]>
</TEXT>
</DOC>
<DOC>
<DOCID>HAM2-851108-074</DOCID>
<DOCNO>HAM2-851108-074</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بررسي روزانه 70 هزار پرونده در پزشكي قانوني]]>
</TITLE>
<TEXT>
<![CDATA[ايلنا: معاون سازمان پزشكي قانوني كشور اعلام كرد: روزانه 70 هزار پرونده در پزشكي قانوني كشور بررسي مي ژشود.
محمدحسن عابدي، معاون سازمان پزشكي قانوني كشور گفت: براساس آمار منتشر شده در سال گذشته، سازمان نظام پزشكي كشور حدود
يك ميليون و 850 پرونده ارجاعي را بررسي كرده است.
وي افزود: پيش ژبيني مي ژكنيم تعداد پرونده ژهاي مورد بررسي سازمان تا پايان امسال به حدود 2 ميليون پرونده برسد.
به گفته عابدي، بيشترين پرونده ژهاي مورد بررسي در خصوص تصادفات و ضرب و جرح است.
وي تصريح كرد: بيشتر پرونده ژهايي كه به سازمان پزشكي قانوني ارجاع داده مي ژشود، در همان روز مورد بررسي قرار مي ژگيرد.
معاون سازمان پزشكي قانوني كشور يادآور شد: در صورتي كه به بررسي ژهاي تخصصي و كارشناسي نياز باشد، نتايج پرونده با تاخير اعلام خواهد شد.]]>
</TEXT>
</DOC>
<DOC>
<DOCID>HAM2-851108-075</DOCID>
<DOCNO>HAM2-851108-075</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[معاون امور حمايتي كميته امداد :
تحت پوشش قرارگرفتن نيازمندان، مشروط به نداشتن منبع درآمدي است]]>
</TITLE>
<TEXT>
<![CDATA[مهر:افراد نيازمند براي اينكه بتوانند تحت پوشش اين نهاد قرار گيرند نبايد هيچ منبع درآمدي داشته و از سوي نهاد حمايتي مستمري دريافت كنند.
حسين بحيرايي در خصوص شرايط تحت پوشش قرار دادن افراد نيازمند افزود: اقشار نيازمندي كه تحت پوشش نهادهاي حمايتي مانند بهزيستي، سازمان بازنشستگي و تامين اجتماعي باشند و يا حداقل يكي از افراد خانواده داراي شغل باشند، تحت پوشش كميته امداد قرار نمي گيرند.
معاون امور حمايتي كميته امداد امام خميني (ره)خاطر نشان كرد: البته در سال جاري به منظور شناسايي افراد و خانواده هاي نيازمند كميته امداد با همكاري خيرين ، بسيج و شوراهاي محله ، دستورالعمل شناسايي تصويب شده كه با اجراي آن اقدام به شناسايي اين افراد و تحت پوشش قرار دادن آنها خواهد شد.وي اظهار داشت: در هر روستا عمليات شناسايي نيازمندان توسط 3 نفر از نيروهاي بسيج و در شهر ها نيز توسط شوراهاي محله و بسيج اين امر صورت مي گيرد.
بحيرايي در خصوص شناسايي زنان سرپرست خانوار تاكيد كرد: شرايط پذيرش اين زنان تا حدودي با نيازمندان عادي متفاوت است و چنانچه زنان سرپرست خانوار به عنوان نيروي خدماتي و يا ساعتي در جايي مشغول به كار باشند نيز تحت پوشش كميته امداد قرار مي گيرند.معاون امور حمايتي كميته امداد امام خميني (ره)گفت: در حال حاضر 200 هزار خانوار پشت نوبت دريافت خدمات كميته امداد قرار دارند كه در مرحله اول اين افراد تحت پوشش قرار مي گيرند و سپس افراد نيازمندي كه شناسايي شده اند.]]>
</TEXT>
</DOC>
<DOC>
<DOCID>HAM2-851108-076</DOCID>
<DOCNO>HAM2-851108-076</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[قرعه كشي مرحله  يك چهارم نهايي جام حذفي فوتبال
صنعت نفت آبادان و سپاهان اصفهان ميزبان شدند
ايپنا- ميزبانان دو ديدار مرحله  يك چهارم نهايي جام حذفي فوتبال كشور مشخص شدند. قرعه كشي براي تعيين دو ميزبان ديدارهاي مرحله  يك چهارم نهايي جام حذفي فوتبال كشور ديروز در محل فدراسيون فوتبال برگزار شد كه تيم هاي صنعت نفت آبادان و سپاهان اصفهان در اين مرحله به عنوان ميزبان انتخاب شدند. بدين ترتيب تيم فوتبال صنعت نفت آبادان در مرحله  يك چهارم نهايي ميزبان صباباتري تهران است و سپاهان اصفهان نيز از تربيت يزد پذيرايي خواهد كرد.
غيبت سئوال برانگيز صادقي
مهر: تمرينات تيم فوتبال استقلال پس از تساوي برابر ذوب آهن از صبح ديروز در زمين چمن ورزشگاه برق آلستوم آغاز شد. مسئولان باشگاه استقلال در مذاكره با مديران مجموعه ورزشي برق آلستوم تهران رضايت آنها را براي اجاره زمين چمن اين ورزشگاه جلب كرده و از ديروز تمرينات خود را در اين محل پيگيري كردند.در اين تمرين كه از ساعت 11 آغاز شد، بازيكنان در 2 گروه مجزا به تمرين پرداختند. نفرات ثابت ديدار مقابل ذوب آهن با دويدن دور زمين و انجام تمرينات هوازي به كار خود خاتمه دادند. ساير بازيكنان زيرنظر مربيان كار را دنبال كردند كه شامل مرور كارهاي تاكتيكي و بازي دستگرمي مي شد.بازيكنان استقلال انتظار داشتند در تمرين ديروز مراسم معارفه مربي جديد برگزار شود اما تا پايان كار خبري از وي نشد.محسن يوسفي به دليل مصدوميت با اجازه مربيان با تيم تمرين نكرد. عليرضا منصوريان با رهايي از بند مصدوميت كنار تيم تمرين كرد.اميرحسين صادقي كه روز جمعه در فهرست اصلي تيم استقلال جاي نداشت بنا به دلايلي نامعلوم در تمرينات غيبت كرد و هيچكس هم دليل اصلي غيبت او را نمي دانست. تيم فوتبال استقلال امروز نيز در ورزشگاه آلستوم تمرين خواهد كرد.
رسولي نژاد پس از اظهارنظر قلعه نويي:
هيأت مديره  استقلال مصوبه اي براي جذب
مربي خارجي نداشته است
ايسنا: عضو هيات مديره باشگاه استقلال تهران گفت كه اگر قرار است مربي(داخلي يا خارجي)براي استقلال انتخاب شود، بايد به تصويب هيات مديره برسد.سيداحمد رسولي نژاد اظهارداشت: با توجه به اين كه انتخاب مربي خارجي براي يك تيم هزينه  فراواني به همراه دارد و بار تعهدات مالي اين انتخاب نيز مستقيم بر دوش هيات مديره است، بايد هرگونه تغيير در كادر فني و يا جذب مربي خارجي با تصويب هيات مديره انجام شود.
وي افزود: شنيده ام قلعه نويي گزينه هاي خارجي را براي مربيگري استقلال مطرح كرده است. معتقدم كه بايد همه چيز در چارچوب و روش اصولي خود انجام شود. معمولا انتخاب مربي يا سرمربي يك تيم با پيشنهاد مديرعامل يا رئيس سازمان فوتبال و با تصويب هيات مديره نهايي مي شود و مديرعامل نيز قرارداد اين مربي را امضا مي كند. اين يك روند طبيعي است و بايد همه در باشگاه استقلال به آن توجه داشته باشند.
رسولي نژاد خاطر نشان كرد: هيات مديره رفتار هاي برخلاف چارچوب  مديريتي را تحمل نمي كند. بر اين اساس و تا زمان تشكيل جلسه  هيات مديره و بحث در مورد جذب يا عدم جذب مربي خارجي، نمي توان هيچ كدام از اين موارد مطرح شده را قطعي دانست، چرا كه بايد هيات مديره اين موضوع را مصوب كند تا به مرحله  اجرا برسد.
آغاز تور دوچرخه سواري دوحه
همشهري ورزشي- تور بين المللي دوچرخه سواري دوحه از امروز در رشته تايم تريل جاده به مسافت  6 كيلومتر به عنوان مرحله پرولوگ يا رده بندي در قطر استارت مي خورد.مهدي سهرابي، حسين ناطقي، احد كاظمي، عليرضا حقي، محمد رجبلو، محمدصادق مظفري، حميد شيري و عليرضا اصغرزاده دوچرخه سواراني هستند كه در اين مسابقات حضور خواهند يافت.دوچرخه سواري كشورمان از روز  8 تا  13 بهمن ماه در تور دوحه شركت مي كند.
برنامه بلندمدت تيم ملي
]]>
<IMAGE>/1385/851108/news/012186.jpg</IMAGE>
<![CDATA[
همشهري ورزشي- جلسه كادر فني تيم ملي در فدراسيون تشكيل شد و بر اين اساس، قلعه نويي هفته آينده برنامه بلندمدت خود را تقديم فدراسيون خواهد كرد.جلسه كادر فني تيم ملي روز گذشته از ساعت 11 تا 14 در فدراسيون فوتبال تشكيل شد. در اين نشست، بعد از بحث و بررسي فراوان مقرر شد تمام گروه هاي حاضر در تيم ملي از گروه پزشكي وتغذيه تا گروه بدنسازي بعد از هفت روز برنامه هاي 6 ماهه خود را در اختيار سرمربي تيم ملي قرار دهند.
امير قلعه نويي هم بعد از بررسي برنامه گروه ها، يك برنامه كلي تا 14 تير ماه 1386 به فدراسيون ارائه مي كند.
در اين جلسه مقرر شد ليگ برتر بدون وقفه و تعطيلي به كار خود ادامه دهد تا حداكثر در روز 12 خرداد ماه مسابقات به اتمام برسد و پس از آن، قلعه نويي تيم ملي را براي جام ملت هاي آسيا آماده كند.
الونگ و اژونگ در تيم ملي كامرون
مهر: بازيكن تيم فوتبال پرسپوليس تهران از سوي آري هان به تيم ملي كامرون دعوت شد.
الونگ الونگ كه پس از رهايي از بند مصدوميت در ديدار پرسپوليس مقابل ابومسلم مشهد به ميدان رفته بود، از سوي آري هان به تيم ملي كامرون دعوت شد. اين بازيكن بايد در تاريخ 15 بهمن ماه سال جاري در اردوي تيم ملي كامرون حاضر شود.قرار است اين تيم روز 18 بهمن به مصاف تيم ملي توگو برود.همچنين نام اژونگ اژونگ كه پس از حضور در اردوي استقلال با مسئولان اين تيم به توافق نرسيد نيز در فهرست جديد(هان)ديده مي شود.
ياران تيموريان ميزبان چارلتون خواهند بود
]]>
<IMAGE>/1385/851108/news/012183.jpg</IMAGE>
<![CDATA[
ايپنا: مسابقات هفته بيست و پنجم ليگ برتر باشگاه هاي انگليس روزهاي سه شنبه و چهارشنبه(دهم و يازدهم بهمن ماه)برگزار مي شود.روز چهارشنبه بولتون ميزبان چارلتون اتلتيك خواهد بود. به احتمال زياد آندرانيك تيموريان در ليست 16 نفره سام آلاردايس براي اين ديدار قرار خواهد گرفت. در حال حاضر بولتون با 40 امتياز و پس از تيم هاي منچستر، چلسي، ليورپول و آرسنال در رده پنجم قرار دارد. ضمن اين كه چارلتون با كسب 19 امتياز در جايگاه نوزدهم جدول بيست تيمي جاي گرفته است.]]>
</TEXT>
</DOC>
<DOC>
<DOCID>HAM2-851108-077</DOCID>
<DOCNO>HAM2-851108-077</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تعرفه پذيري خدمات به بيماران خاص از سال آينده]]>
</TITLE>
<TEXT>
<![CDATA[ايسنا: معاون وزير رفاه و مديرعامل سازمان بيمه خدمات درماني در خصوص رديف اعتباري كمك به بيماران خاص اظهار كرد: بر اساس قانون، اين رديف اعتباري بايد سال آينده در اختيار وزارت رفاه قرار گيرد.
وي افزود: بنابراين آخرين بررسي ها براي تعرفه پذير كردن خدمات به بيماران خاص در قالب اين اعتبار در حال انجام است تا اين اعتبار به عنوان خدمات تعرفه پذير از طريق سازمان هاي بيمه گر هزينه شود.
شمس اردكاني افزود: در سال جاري، رديف اعتباري كمك به بيماران خاص در مجموع 29 ميليارد تومان بود كه 6 ميليارد تومان آن نزد سازمان بيمه خدمات درماني و 23 ميليارد تومان آن در اختيار وزارت بهداشت و درمان قرار گرفت.
وي تصريح كرد: ابتدا مقرر بود
23 ميليارد تومان اعتبار كمك به بيماران خاص تنها در 6 ماهه اول سال جاري در اختيار وزارت بهداشت قرار گيرد تا دستورالعمل نحوه تعرفه پذير كردن اين خدمات تدوين شده و به تصويب شوراي عالي بيمه برسد كه به دليل عدم تحقق آن، اين اعتبار در 6 ماهه دوم نيز در اختيار وزارت بهداشت قرار گرفت.
شمس اردكاني خاطرنشان كرد: اعتبار 6 ميليارد توماني در اختيار سازمان بيمه خدمات درماني براي كمك به بيماران خاص شامل پيوند كليه، دياليز، هموفيلي، تالاسمي، ms در سال جاري، صرف ارائه رايگان 13 قلم داروي بيمار خاص شد؛ همچنين بيماران خاص براي 17 قلم دارو، فرانشيز 10 درصد به جاي
30 درصد مي پرداختند. علاوه بر اين در سال جاري از محل اين اعتبار، خدماتي به بيماران خاص در بيمارستان ها براي انجام دياليز، تزريق خون و تزريق فاكتور به صورت رايگان انجام مي گرفت.
معاون وزير رفاه و مدير عامل سازمان بيمه خدمات درماني از گنجاندن يارانه صافي و ست در تعرفه دياليز بيماران كليوي در سال آينده با تصويب شوراي عالي بيمه خبر داد.
وي تصريح كرد:  وزارت بهداشت هم  اكنون يارانه مربوط به صافي و ست بيماران كليوي به كارخانه هاي توليدكننده مي پردازد كه با گنجاندن اين يارانه در قالب تعرفه بيمه اي، بيمارستان ها به صورت مستقيم صافي و ست را از كارخانه هاي توليد كننده خريداري كرده و يارانه آن را از طريق سازما ن هاي بيمه گر دريافت مي كنند.]]>
</TEXT>
</DOC>
<DOC>
<DOCID>HAM2-851108-078</DOCID>
<DOCNO>HAM2-851108-078</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از سوي دانش آموزان
مراسم نثار گل در حرم امام خميني امروز برگزار مي شود]]>
</TITLE>
<TEXT>
<![CDATA[گروه اجتماعي- مرقد مطهر بنيانگذار جمهوري اسلامي ايران امروز شاهد حضور جوانان و دانش آموزان كشور همراه با مسئولان و مديران ارشد سازمان آموزش و پرورش تهران و شهرستان هاي تابعه اين استان خواهد بود. مراسم اهداي نثار گل به حرم مطهر از سوي اين فرزانگان امروز و آينده سازان فردا ساعت 9 تا 10 صبح امروز انجام خواهد شد. همچنين مراسم اهداي نثار گل توسط مديران و كاركنان وزارت جهاد كشاورزي نيز ساعت 10 تا 11 صبح برگزار شد. از ساعت 11 تا 12 نيز مسئولان،  مديران و كاركنان كميته امداد امام خميني، به اداي احترام به مقام شامخ و رفيع سفر كرده حضرت امام راحل پرداخته و با آرمان هاي والاي انقلاب اسلامي، شهدا و امام شهدا تجديد ميثاق مي كنند.]]>
</TEXT>
</DOC>
<DOC>
<DOCID>HAM2-851108-079</DOCID>
<DOCNO>HAM2-851108-079</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برنامه اي براي درمان زندانيان معتاد پس از آزادي وجود ندارد]]>
</TITLE>
<TEXT>
<IMAGE>/1385/851108/news/012180.jpg</IMAGE>
<![CDATA[
گروه اجتماعي- درمان هاي ترك اعتياد در زندان قزل حصار روند بسيار مطلوبي دارد اما در خصوص درمان زندانيان معتاد پس از آزادي، برنامه ريزي مدوني نشده است.
حجت الله سوري در كارگروه مبارزه با مواد مخدر در زندان قزل حصار اظهار داشت: درمان معتادان زنداني در زمان مرخصي يا آزادي نيازمند بررسي و هماهنگي ارگان هاي ذيربط است و زندان به تنهايي نمي تواند معتادان را پس از آزادي كنترل و درمان نمايد.مدير ندامتگاه قزل حصار كرج افزود: مبارزه با مواد مخدر در سطح ندامتگاه ها با خارج از زندان تفاوت هاي زيادي دارد و كنترل و درمان معتادان در سطح زندانها آسان تر است.وي خاطرنشان كرد: دسترسي به مواد مخدر در خارج از زندان امكان پذير است اما مددجو در زندان با عدم دسترسي به مواد مواجه است.سوري تصريح كرد: بنابراين فرهنگ سازي و غني سازي روحيات مذهبي افراد در زندان و جامعه بهترين راه مقابله و درمان اعتياد است.مدير ندامتگاه قزل حصار كرج يادآور شد: استفاده از روش هاي تربيتي و ايجاد انگيزه شامل گرفتن مرخصي، ملاقات حضوري، تخفيف مجازات يا عفو همچنين استفاده از تجربيات معتادان ترك اعتيادي مي تواند در درمان معتادان زنداني موثر باشد.به گزارش مهر، جلسات كارگروه مبارزه با مواد مخدر در راستاي سياست هاي كلي مبارزه با مواد مخدر هر دو هفته يك بار با هماهنگي مشاور امنيتي زندان در قزل حصار برگزار مي شود. اين كارگاه 8 عضو ثابت دارد و 2 كارشناس به تناسب موضوع در هر جلسه حاضر مي شوند.
نابساماني  اجتماعي دليل اعتياد
مدير مركز كاهش اعتياد سازمان بهزيستي اعلام كرد: نابساماني ژهاي اجتماعي از مهم ژترين عوامل گرايش افراد به اعتياد است.
مهرداد احترامي، مدير مركز كاهش اعتياد سازمان بهزيستي، گفت: مشكلات اقتصادي، ناهنجاري ژهاي اجتماعي و مسائل خانوادگي جزء عوامل اصلي جذب افراد به مواد مخدر است.
وي افزود: افراد به اشتباه تصور مي ژكنند با مصرف مواد مخدر به آرامش رسيده و مي ژتوانند مشكلات خود را فراموش كنند.
به گفته احترامي، براي كاهش معضل اعتياد بايد اقدامات بنيادي مثل كاهش معضلات اجتماعي، رفع مشكلات اقتصادي و غيره داشته باشيم.
وي يادآور شد: برخي افراد هم براي سرگرمي و تفريح به سمت استعمال مواد مخدر كشيده مي ژشوند.
وي تصريح كرد: بايد تلاش كنيم به صورت ريشه ژاي و بنيادي به رفع عوامل مؤثر در اعتياد بپردازيم، زيرا تنها ترك اعتياد با دارو و خدمات اجتماعي چندان مؤثر نيست.]]>
</TEXT>
</DOC>
<DOC>
<DOCID>HAM2-851108-080</DOCID>
<DOCNO>HAM2-851108-080</DOCNO>
<ORIGINALFILE>/1385/851108/news/_iran.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[خورشيد كاروان در تالار بزرگ كشور اجرا مي شود]]>
</TITLE>
<TEXT>
<![CDATA[ايلنا: نمايش خورشيد كاروان به كارگرداني محمود فرهنگ با طراحي ويژه از 15 بهمن ماه جاري در تالار كشور روي صحنه مي رود.
اين نمايش كه 60 بازيگر از جمله انوشيروان ارجمند، فرهاد بشارتي، محمود راسخ فر در آن ايفاي نقش مي ژكنند به مدت 20 شب از ساعت 19:30 در تالار بزرگ كشور اجرا مي شود.
همچنين كاروان نمايش عاشورايي از سوي اداره كل هنرهاي نمايشي معاونت امور هنري با مشاركت ادارات كل فرهنگ و ارشاد اسلامي استان ژها برگزار مي شود.
اعزام چهار گروه نمايش غريبه شام و مسافران كوفه به كارگرداني سيد حسين فدايي حسين، دروازه ساعات به كارگرداني سيد جواد هاشمي و وقتي كه زمين نان مي شود به كارگرداني رهبري به استان ژهاي هرمزگان، اصفهان، خراسان شمالي، خراسان جنوبي و خراسان رضوي، آذربايجان غربي و قم از برنامه ژهاي اداره كل هنرهاي نمايشي معاونت امور هنري در ايام محرم است. اين برنامه ها با حمايت ادارات كل فرهنگ و ارشاد اسلامي استان ژها برگزار مي شود.]]>
</TEXT>
</DOC>
<DOC>
<DOCID>HAM2-851108-081</DOCID>
<DOCNO>HAM2-851108-081</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[89 كشته و زخمي در درگيري هاي داخلي فلسطين]]>
</TITLE>
<TEXT>
<IMAGE>/1385/851108/news/012207.jpg</IMAGE>
<![CDATA[
گروه بين  الملل - با وجود تلاش مقامات ارشد فلسطين جهت ايجاد تفاهم ميان گروه هاي سياسي و نظامي  در اين سرزمين و محكوم كردن هر نوع خشونت داخلي، بارديگر درگيري ميان هواداران فتح و حماس منجر به بحراني شدن فضاي سياسي فلسطين شد.
در درگيري هاي دو روز گذشته در فلسطين كه از آن به عنوان خونين ترين رخداد هاي اخير در اين سرزمين نام مي برند 89 تن كشته و مجروح شدند.
به گزارش واحد مركزي خبر تا بعدازظهر ديروز درگيري ميان هواداران فتح و حماس منجر به قتل 19 نفر و جراحت 70 تن ديگر شده است.
اين درگيري ها كه با تيراندازي هاي دو طرف همراه بود، در نزديكي بيمارستان شفاء در غرب غزه روي داد و بر اثر آن يك غير نظامي فلسطيني مجروح شد كه حال وي نيز وخيم گزارش شده است.
شاهدان عيني همچنين از استقرار گسترده نيروهاي امنيتي و شبه نظاميان در خيابان هاي غزه خبر دادند.
ساكنان غزه نيز به شدت از ادامه  درگيري ها بين جنبش هاي فتح و حماس ابراز نگراني كردند.
براساس اين گزارش، بسياري از اماكن تجاري شهر غزه ديروز به دليل نگراني  از درگيري ها بسته بود.
آسوشيتدپرس نيز گزارش داد:  مردان مسلح از فتح و حماس با شليك گلوله هاي خمپاره و پرتاب نارنجك مقابل يك مجتمع امنيتي در غزه با يكديگر درگير شدند.
مقامات امنيتي اظهار داشتند، يكي از كانون هاي اصلي درگيري ها مجتمع سرويس هاي امنيت بازدارنده بود كه وابسته به محمود عباس رئيس تشكيلات خودگردان بود.
اين درگيري ها در حالي به وقوع پيوست كه جنبش جهاد اسلامي  فلسطين به عنوان ميانجي وارد مذاكره با دو طرف شده بود.
به موازات اين حوادث جنبش فتح با انتشار بيانيه اي از تعليق مشاركت در گفت و گوهاي ملي فلسطين خبر داد و از محمود عباس خواست تا هرچه سريعتر براي بررسي اوضاع بحراني به فلسطين بازگردد. عباس در حال حاضر جهت شركت در كنفرانس داووس در سوئيس به سر مي برد.حماس همچنين از تمامي شخصيت هاي فلسطيني خواست تا در جهت جلوگيري از تشديد در گيري ها تلاش كنند.
از سوي ديگر به رغم اينكه حماس اعلام داشت كه در شرايط فعلي شركت خود در گفت و گو هاي ملي فلسطين را به حالت تعليق در مي آورد اما اسماعيل هنيه نخست وزير فلسطين ديروز گفت كه تصميم راسخ دارد كه به گفت و گوهاي ملي ادامه دهد. وي در عين حال گفت كه حتماً سرنخ هاي اين درگيري ها و كساني كه پشت سر آن قرار دارند را شناسايي و معرفي خواهد كرد.
اسماعيل هنيه همچنين در گفت وگو با روزنامه الحيات- چاپ لندن- تاكيد كرد:  دولت آمريكا به نتايج انتخابات دموكراتيك در فلسطين احترام نمي گذارد و با اعمال تحريم عليه دولت فلسطين اين موضوع را اثبات كرده است. وي بار ديگر از دولت جرج بوش، رئيس جمهور آمريكا خواست تا در برخورد خود با دولت حماس تجديدنظر كند.
وي راهكار مناسب جهت خروج از بحران كنوني در فلسطين و تشكيل دولت متحد ملي را احترام به اجماع ملي فلسطينيان با استناد به سند ملي فلسطين و پايبندي به منافع عالي مردم فلسطين و عدم چشم پوشي از آنها به دليل اعمال فشارهاي خارجي دانست.
وي در اين مصاحبه بار ديگر مخالفت خود را با انجام انتخابات زودهنگام پارلماني و رياست تشكيلات خودگردان در فلسطين اعلام كرد.
هنيه در پاسخ به اين سؤال الحيات كه آيا جانبداري محمود عباس، رئيس تشكيلات خودگردان از دولت حماس از ابتداي امر مي توانست مانع تحريم جامعه بين المللي عليه فلسطينيان شود، بيان داشت: اگر اين جانبداري از دولت حماس صورت مي گرفت حداقل امر اين بود كه مردم فلسطين گرفتار اين تحريم ظالمانه نمي شدند. من بارها به ابومازن گفته ام اگر شما دست در دست ما مي گذاشتيد چنين تحريمي  اعمال نمي شد.]]>
</TEXT>
</DOC>
<DOC>
<DOCID>HAM2-851108-082</DOCID>
<DOCNO>HAM2-851108-082</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[يديعوت آحارونوت:بوش دستور پيگرد
فعالان حزب الله لبنان را صادر كرد
ايسنا: روزنامه  يديعوت آحارونوت نوشت: بوش به عناصر اطلاعاتي آمريكا دستور داده تا فعالان حزب الله لبنان را به طور محرمانه تحت پيگرد قرار دهند.
اين روزنامه  عبري نوشته است كه جورج بوش، رئيس جمهور آمريكا از عناصر وزارت اطلاعات اين كشور خواسته است تا فعالان حزب الله لبنان را به طور محرمانه تحت پيگرد قرار دهند. آحارونوت با متهم كردن ايران به حمايت مالي از حزب الله لبنان و گروه هاي فلسطيني در گزارش خود آورده است: تصميم گيري جديد بوش در راستاي سياست هاي جديدش مبني بر جلوگيري از حمايت هاي مالي ايران از حزب الله لبنان و گروه هاي فلسطيني به ويژه جنبش حماس صورت مي گيرد.
يديعوت آحارونوت هم چنين اعلام كرد: بوش تصميم گرفته همزمان با افزايش نفوذ ايران در خاورميانه به سياست هاي خود شدت ببخشد و در همين راستا از وزارت اطلاعات آمريكا خواسته تا به طور محرمانه فعاليت فعالان حزب الله لبنان را تحت نظر قرار دهند.
دبيركل جديد سازمان ملل فهرست دارايي هايش را منتشر كرد
گروه بين الملل - بان كي مون دبيركل جديد سازمان ملل براي اولين بار در تاريخ اين سازمان دارايي هاي خود و همسرش را در آغاز دوره مسئوليت اعلام كرد. بر اساس گزارش مالي كه دبيركل جديد جمعه شب منتشر كرد، دارايي او و همسرش بين 2/1 تا 5/2 ميليون دلار است. او همچنين اعلام كرد كه حقوقش به عنوان وزير خارجه كره جنوبي سال گذشته 100 هزار دلار بوده است. بان در ژانويه سال 2004 وزير خارجه كره جنوبي شد اما در نوامبر سال 2006 از اين سمت كنار رفت تا جانشين كوفي عنان به عنوان دبيركل سازمان ملل شود.
در سازمان ملل او در سال 403958 دلار حقوق دريافت خواهد كرد. بان كي مون به صورت رايگان و بدون پرداخت هزينه در خانه مخصوص دبيركل اقامت خواهد داشت. بعد از آنكه تحقيقات درباره برنامه نفت دربرابر غذاي سازمان ملل در عراق نشان داد كه تخلفات گسترده اي در اين برنامه صورت گرفته و فساد بعضي مقامات سازمان ملل در آن ديده شده است، بحث درباره شفافيت فعاليت مالي سازمان ملل بالا گرفت. البته اين تحقيقات و شفاف سازي شامل دبيركل نمي شود. سال گذشته از كوفي عنان خواسته شد به صورت داوطلبانه گزارش مالي از خود ارائه كند. او ابتدا از اين كار سرباز زد اما بعد از مدتي قبول كرد و اين گزارش را ارائه نمود.
طالبان، مظنون انفجار اخير اسلام آباد
گروه بين الملل- بازرسان مسئول رسيدگي به پرونده  بمب گذاري انتحاري در هتلي در پايتخت پاكستان اعلام كردند كه مشغول انجام تحقيقات در خصوص احتمال دست داشتن افراط گرايان حامي  طالبان در اين حمله هستند.
به گزارش خبرگزاري فرانسه، پليس پاكستان نيز اعلام كرد كه در حال بررسي باقي مانده جسد به جاي مانده از بمب گذار انتحاري است كه پس از مشاهده  مخالفت ماموران هتل ماريوت پاكستان در اسلام آباد از ورود وي به ساختمان اقدام به منفجر كردن مواد منفجره اي كه به كمر خود بسته بود، كرد و بر اثر آن يك نگهبان كشته شد.
جاويد چيما، رئيس اداره مديريت بحران وزارت كشور پاكستان اظهار داشت: كارشناسان در حال بررسي اجزاي بدن بمب گذار انتحاري براي شناسايي وي هستند.
چيما هم چنين گفت كه تصوير كلي صورت فرد بمب گذار به كمك شاهدان ترسيم شده است.
يك مقام ارشد امنيتي پاكستان كه خواست نامش فاش نشود، اظهار داشت: ما به شبه نظامياني كه مخالف اقدامات دولت عليه عناصر طالبان در منطقه هستند، مظنونيم.
وي افزود: به نظر مي رسد فرد بمب گذار به درستي آموزش نظامي  نديده و از اطلاعات دقيقي تغذيه نشده بود. همين مسئله بيانگر آن است كه وي احتمالاً از طرف گروه هاي قبيله اي در شمال غرب كشور ماموريت داشته تا يك گروه كاملاً مجهز و سازمان يافته.]]>
</TEXT>
</DOC>
<DOC>
<DOCID>HAM2-851108-083</DOCID>
<DOCNO>HAM2-851108-083</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گيتس از طرح بوش براي فرستادن نيروهاي بيشتر به عراق پشتيباني كرد]]>
</TITLE>
<TEXT>
<IMAGE>/1385/851108/news/012204.jpg</IMAGE>
<![CDATA[
گروه بين الملل- رابرت گيتس وزير دفاع آمريكا در نخستين نشست خبري خود گفت كه تصويب قطعنامه بر ضد طرح بوش براي فرستادن نيروي بيشتر به عراق به نفع دشمنان آمريكا است.
كميسيون امور خارجه سناي آمريكا هفته گذشته اين طرح را تصويب كرد ولي گيتس گفت كه مخالفان اين فرستادن نيرو به عراق بايد بدانند كه اين مخالفت در تضاد با منافع آمريكا است. به گزارش خبر گزاري فرانسه از واشنگتن،وي تأكيد كرد كه فرماندهان آمريكايي مستقر در عراق بايد تجهيزات و امكانهاي كافي در اختيار داشته باشند.
وي در ادامه افزود كه مخالفت با طرح رئيس جمهور آمريكا تنها موجب افزايش توان و تقويت مواضع دشمنان و رقيبان آمريكا خواهد شد.
فرمانده تازه نيروهاي آمريكايي در عراق داويد پيترايوس نيز در كميسيون نيروهاي مسلح سناي آمريكا اعتراف كرد كه اوضاع در عراق بسيار نگران كننده است.وي گفت كه بدون ترديد نيروهاي نظامي آمريكا در عراق روزهاي دشواري را در پيش دارند.
واكنش بوش به مصوبه سنا:
تصميم گيرنده من هستم
جرج بوش رئيس جمهوري آمريكا در واكنش به مصوبه سنا كه او را از اعزام سربازان بيشتر به عراق منع كرده بود، گفت كه تصميم گيرنده من هستم.
دريك نشست مطبوعاتي از بوش پرسيده شد، چرا فكر مي كنيد كه بدون حمايت كنگره مي توانيد به طرح خود ادامه دهيد؟
بوش جواب داد: يكي از مسائلي كه اكثراً در كنگره ابراز كردند فاجعه در صورت شكست آمريكا است، در اين زمينه من تصميم گيرنده هستم و بايد راهي براي جلوگيري از فاجعه پيدا مي كردم.خبرگزاري ايرنا از واشنگتن در خبري اضافه مي كند كه بوش گفته است: مجبور بودم كه راهي براي جلوگيري از اين فاجعه پيدا كنم و به عبارت ديگر بايد راهي را كه فكر مي كردم كارساز مي شود طراحي كنم، به همين دليل با ارتش و گيتس وزير دفاع همكاري كردم تا راهي كه به نظر موفق مي رسد، ارائه دهيم و مجري اين طرح ژنرال پترائوس است.
رئيس جمهوري آمريكا گفت: تقاضاي من از كنگره اين است كه مي دانم كه بدبيني و نگراني وجود دارد و عده اي حتي قبل از اين كه اجازه كار به اين طرح بدهند آن را محكوم مي كنند ولي آنها مسئوليت جدي و تعهد دارند كه طرحي را كه كارساز باشد، ارائه دهند.
بوش افزود: به صحبتهاي بسياري از اعضاي كنگره گوش داده ام، پيشنهادهاي آنها را شنيده ام و طرحي كه احتمال موفقيت آن بيشتر از ديگر طرحهاست، انتخاب كردم چرا كه من هم مانند بسياري در كنگره متوجه هستم موفقيت نقش خيلي مهمي در امنيت اين كشور دارد.
در اين نشست از بوش پرسيده شد: سياست مقابله با ايرانيان در عراق ممكن است به عنوان اقدام تحريك آميز در منطقه تلقي شود آيا اين موجب نگراني شما نمي شود؟
رئيس جمهوري آمريكا جواب داد: برخي سعي دارند بگويند حال كه ما قصد متوقف كردن نفوذ خارجي در عراق را داريم، پس اين به معني گسترش عمليات به ماوراي مرزهاي عراق است، اما اين فرض نادرست است.
بوش گفت: ما معتقديم كه مشكلات خود را با ايران مي توانيم از طريق ديپلماتيك حل كنيم و در اين زمينه مشغول كار هستيم و در واقع ما در اين جبهه پيشرفتهاي خوبي داشتيم.]]>
</TEXT>
</DOC>
<DOC>
<DOCID>HAM2-851108-084</DOCID>
<DOCNO>HAM2-851108-084</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رهبر اخوان المسلمين مصر: تكفير شيعيان رامحكوم  مي كنم]]>
</TITLE>
<TEXT>
<![CDATA[مهر: رهبر اخوان المسلمين مصر با دعوت از همه مراجع شيعه و اهل تسنن به وحدت، به شدت تكفير شيعيان از سوي برخي شخصيت هاي متحجرو متعصب را محكوم كرد.
به گزارش روزنامه السفير، محمد مهدي عاكف با محكوم كردن تكفيرشيعيان، علماي شيعه و اهل تسنن را به تلاش براي توقف خشونت هاي طايفه اي درعراق دعوت كرد.
رهبر اخوان المسلمين مصر همچنين هشدار داد كه واشنگتن از اختلاف شيعه و سني به عنوان مقدمه اي براي تهاجم و دشمن ستيزي عليه تهران استفاده مي كند.
عاكف درپيام هفتگي اش با عنوان شيعه و سني، برادران مسلمان و دسيسه هاي دشمنان تاكيد كرد: اسلام ديني است كه پيروان خود اعم از شيعه و سني را به ارتباط قوي و محكم فرا مي خواند.
مقام مذهبي اخوان المسلمين با اشاره به اين مسئله خاطرنشان كرد: دسيسه هاي اشغالگران مسئول همه تفرقه هايي است كه بين شيعيان و اهل تسنن دركشورهاي اسلامي به وجود مي آيد و همين اشغالگران به دنبال راه هاي ايجاد تفرقه و به دنبال پررنگ كردن نقاط اختلاف هستند و همچنين درصدد هستند احساس نفرت را بين برادران ديني وملي با شعار تفرقه بينداز و حكومت كن بر  انگيزند.
عاكف دراين پيام خود اظهارداشت: اي مسلمانان، پيش از اين علما و مراجع اهل تسنن از جمله شيخ حارث الضاري و مراجع شيعيان از جمله آيت الله علي سيستاني را دعوت كردم و امروزهمه ائمه و مراجع از جمله درايران و عراق را به(وحدت)دعوت مي كنم.
وي درادامه گفت: اينها مي توانند احساس برادري را بين مسلمانان شيعه و سني احيا كنند وهمچنين براي نجات اسلام و مسلمين از كشتار وحشيانه ونجات عراق از تقسيم و اشغالگري و نجات ايران از دشمن ستيزي و نجات مسلمانان از سياست صهيونيست ها و آمريكايي ها و نجات فلسطينيان از فراموشي،از علماي اهل تسنن مي خواهم كه تكفير شيعيان را محكوم كنند و همه اهل تسنن را از ورود به اين مسئله هشدار مي دهم.]]>
</TEXT>
</DOC>
<DOC>
<DOCID>HAM2-851108-085</DOCID>
<DOCNO>HAM2-851108-085</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در گفت و گوي پلوسي با طالباني و مالكي عنوان شد
حمايت رئيس كنگره آمريكا از انتقال امور امنيتي به عراقي ها]]>
</TITLE>
<TEXT>
<![CDATA[گروه بين الملل - نانسي پلوسي رهبر اكثريت دموكرات و رئيس كنگره آمريكا در سفر غير مترقبه خود به بغداد طي ديدار با نوري  مالكي، نخست وزير و جلال طالباني، رئيس جمهور عراق حمايت خود را از انتقال كامل امور امنيتي در اين كشور به مسئولان عراقي اعلام كرد. وي همچنين در ديدار با مالكي خواستار تداوم گفت و گو ميان گروه هاي عراقي و تحقق طرح آشتي ملي در اين كشور شد.
حمايت صدر
از طرح جديد امنيتي
يك منبع موثق در دفتر مقتدا صدر در گفت و گو با واحد مركزي خبر از حمايت مقتدا صدر از طرح امنيتي بغداد خبر داد. اين منبع كه نامي از وي برده نشده اظهار داشت كه نيروهاي صدر آماده همكاري در اين خصوص هستند. اين خبر در حالي منتشر مي شود كه هواداران صدر در شهرك صدر بغداد بار  ها با نيرو هاي آمريكايي درگير شده و هم اكنون افزون بر 600 عضو اين گروه به ويژه فرماندهان ارتش المهدي- بازوي نظامي گروه مقتدا صدر در زندان هاي آمريكايي ها به سر مي برند.
بر اساس طرح امنيتي جديد بغداد 85 هزار نيروي نظامي شامل 50 هزار نيروي پليس و سرباز عراقي و 35 هزار نيروي  آمريكايي در بغداد مستقر مي شوند. موافقت صدر با طرح جديد امنيتي در بغداد در شرايطي اعلام مي شود كه اهل تسنن عراق به شدت مخالف  آن هستند.
ديروز همچنين اعلام شد كه كميته مبارزه با فساد در عراق حكم جلب110 تن از مسئولان عراقي را صادر كرده است. اين افراد شامل 20 وزير پيشين20، معاون وزير و 70 مدير كل است.
ديروز همچنين در تداوم خشونت ها در عراق بر اثر انفجار بمب كارگذاشته شده در يك خودرو در شرق بغداد 13 نفر كشته و 40 تن ديگر زخمي شدند.]]>
</TEXT>
</DOC>
<DOC>
<DOCID>HAM2-851108-086</DOCID>
<DOCNO>HAM2-851108-086</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تأكيد قاهره بر توليد سوخت هسته اي در مصر]]>
</TITLE>
<TEXT>
<![CDATA[ايرنا: دانشمندان  علوم  هسته اي  مصر ضمن  تأكيد بر توليد سوخت  هسته اي  در داخل  اين  كشور اعلام  كردند كه  مصر در آينده  نزديك  با كمبود شديد انرژي  روبه رو خواهد شد.اين  دانشمندان  سياست هاي  وابستگي  انرژي  هسته اي  به  كشورهاي  بيگانه  را رد كرده  و خواستار اجراي  مراحل  توليد سوخت  هسته اي  در كشور خود شدند.
روزنامه هاي  مصري  به  نقل  از اين  دانشمندان  كه  در همايشي  درباره  انرژي  هسته اي  در قاهره  شركت  كرده  بودند نوشت  كه  آنان  خواستار تأمين  امنيت  جاني  خود شدند.به  گفته  آنان  بسياري  از دانشمندان  هسته اي  عراق  به  عناوين  مختلفي  كشته  و يا ناپديد شده اند.
طارق  محمد النمر استاد علوم  فيزيك  دانشگاه  طنطاي  مصر با تأكيد بر استفاده  صلح آميز از انرژي  هسته اي  گفت ، وجه تمايز كشورها در قرن  بيست  و يكم  تنها ميزان  برخورداري  آنها از دانش  هسته اي  خواهد بود.
وي  افزود، برخورداري  از دانش  هسته اي  باعث  شكوفايي  اقتصادي  و سياسي  كشورها مي شود.]]>
</TEXT>
</DOC>
<DOC>
<DOCID>HAM2-851108-087</DOCID>
<DOCNO>HAM2-851108-087</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هانس بيليكس:
واشنگتن تلاش كرد از من به عنوان ماشه جنگ عراق  استفاده كند]]>
</TITLE>
<TEXT>
<![CDATA[گروه بين الملل- هانس بيليكس رئيس پيشين بازرسان تسليحات هسته اي سازمان ملل متحد، بار ديگر از تهاجم نظامي آمريكا به عراق به بهانه كشف سلاح كشتار جمعي ابراز تاسف كرد و گفت: آمريكا تلاش هاي بسياري كرد تا از ما(بازرسان سازمان ملل)به عنوان ماشه جنگ عراق استفاده كند. به گزارش خبرگزاري جمهوري اسلامي از پكن، اين مقام سابق بازرسان سازمان ملل در مصاحبه اختصاصي با نشريه چيني زبان گلوبال تايمز چاپ چين، گفت: از زمان وقوع جنگ عراق حدود چهار سال مي گذرد اما من هنوز، شروع تهاجم نظامي به عراق را بزرگترين تأسف خود مي دانم.
وي افزود: در آن زمان(قبل از شروع جنگ آمريكا عليه عراق)من گفتم كه سلاحهاي كشتار جمعي در عراق كشف نشده است.
بيلكس?? ساله كه در استكهلم پايتخت سوئد به پرسش خبرنگار گلوبال تايمز پاسخ مي داد، با اشاره به  فشارهاي جرج بوش به بازرسان تسليحاتي سازمان ملل، گفت: فشارهاي آمريكا به بازرسان سازمان ملل در آن زمان بسيار زياد بود.
وي با بيان اين مطلب كه آنها(دولت جرج بوش)مي خواستند من به صورت ماشه اسلحه جنگ عراق درآيم خاطرنشان كرد: دولت آمريكا از گزارش ارايه شده توسط بازرسان در فوريه سال???? ميلادي، ناخرسند بود چرا كه ما در گزارش خود به صراحت اعلام كرده بوديم كه در عراق سلاح كشتار جمعي پيدا نشده است.
هانس بيليكس به فشارهاي آمريكا براي تجديد نظر در گزارش ياد شده اشاره كرد و گفت: به دنبال فشارهاي آمريكا براي تجديد نظر در اين گزارش به آنها گفتم كه گزارش ما همانند پيشگويي وضعيت هواست. همه قضاوت هاي ما مبتني بر حقايق است و نمي توانيم در صورتي كه ابرها را نمي بينيم پيش بيني كنيم كه باران خواهد آمد.
وي گفت: من به صراحت به آنها گفتم كه ما در خدمت سازمان ملل هستيم و كارمندان دولت آمريكا نيستيم بنابراين نبايد در انتظار باشيد كه من بر اساس خواست و مطالبات يك كشور(آمريكا)، حقايق را تحريف نمايم.
بيليكس كه پس از حدود سه ماه از آغاز تهاجم نظامي آمريكا به عراق از سمت خود استعفا داد، در پاسخ به پرسشي در ارتباط با بحث انرژي هسته اي اضافه كرد: من خواهان رشد و پيشرفت دانش هسته اي هستم و خواستار بحران هسته اي نيستم.
وي در پاسخ به پرسشي در خصوص گسترش برنامه هسته اي از سوي كشورهاي مختلف، گفت تا زماني كه كشورهاي مختلف داراي برنامه هسته اي هستند طبيعي است كه كشورهاي ديگري نيز به اين سمت گام برمي دارند. وي با بيان اين نكته كه برخي مي خواهند با سلاح هسته اي امنيت خود را تضمين كنند، به برنامه هاي هسته اي كره شمالي اشاره كرد و گفت: كره شمالي نمي خواهد به عراق دوم تبديل شود. وي همچنين به  همسويي رسانه هاي غربي با آمريكا براي تهاجم نظامي اين كشور به عراق اشاره كرد و گفت: در ابتدا شايد بسياري از افكار عمومي توسط رسانه هاي غربي براي تهاجم نظامي آمريكا به عراق، آماده شده بودند اما اكنون بسياري از مردم(آمريكا)پشيمان هستند.]]>
</TEXT>
</DOC>
<DOC>
<DOCID>HAM2-851108-088</DOCID>
<DOCNO>HAM2-851108-088</DOCNO>
<ORIGINALFILE>/1385/851108/news/_kharj.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[توافق درباره افزايش نيروي ناتو در افغانستان به بعد موكول شد]]>
</TITLE>
<TEXT>
<![CDATA[خبرگزاري فرانسه: وزراي امور خارجه كشورهاي عضو سازمان پيمان آتلانتيك شمالي ناتو در نشست خود در بلژيك با افزايش تلاش هاي اقتصادي و نظامي براي مقابله با شبه نظاميان در افغانستان موافقت كردند، اما هيچ توافق مشخصي درباره افزايش شمار نيروها در افغانستان و يا بيشتر شدن منابع مالي كمك  هاي خارجي در اين كشور صورت نگرفت. در اين نشست وزير امور خارجه آمريكا نيز خواستار حملات جديد عليه مهاجمان طالبان شد.
همزمان با نشست وزيران خارجه  ناتو در بروكسل آمريكا از آمادگي خود براي تخصيص مبلغ 6/ 10ميليارد دلار بودجه در افغانستان و تمديد مهلت ماموريت بيش از 3 هزار سرباز آمريكايي براي چهار ماه ديگر در اين كشور خبر داد.
ياپ دي هوپ شفر، دبير كل ناتو در پايان مذاكرات وزيران خارجه اين سازمان گفت:  پيام صريح و روشني وجود دارد مبني بر اينكه جامعه  بين الملل درصدد پيشبرد برنامه هاي خود در افغانستان است. شفر افزود: اين پيام، يعني تلاش هاي مضاعف در زمينه  بازسازي و ما شاهد آنيم كه كشورهاي بيشتري در حوزه ي بازسازي و توسعه ي افغانستان مشاركت مي كنند.
وي در ادامه گفت كه بحث افزايش شمار سربازان ناتو در افغانستان احتمالا در نشست وزيران دفاع اين سازمان در تاريخ 8 تا 9 فوريه در سويل اسپانيا مورد بررسي قرار مي گيرد.
از سوي ديگر كاندوليزا رايس، وزير امور خارجه  آمريكا در بحبوحه ي پيش بيني ها در خصوص احتمال افزايش حملات طالبان به موازات سپري شدن فصل سرما اظهار داشت كه هم پيمانان ناتو بايد مبارزات گسترده اي را در سراسر افغانستان آغاز كنند.
وي در حضور وزيران خارجه  ساير كشورهاي عضو ناتو تصريح كرد:  اگر قرار باشد در بهار حملاتي صورت پذيرد اين حملات بايد از جانب ما( نيروهاي ناتو)باشد. اين مبارزه بايد سياسي، اقتصادي و ديپلماتيك باشد و بلكه بايد يك مبارزه ي نظامي باشد.
رايس هم چنين جزئيات برنامه  مالي آمريكا براي دو سال آينده در افغانستان - تخصيص 6/ 10 ميليارد دلار بودجه -را ارايه كرد.
اين در حالي است كه عمليات ها و برنامه هاي آمريكا در افغانستان از سال 2001 تا كنون مجموعا 14/1 ميليارد دلار هزينه براي واشنگتن در برداشته است.]]>
</TEXT>
</DOC>
<DOC>
<DOCID>HAM2-851108-089</DOCID>
<DOCNO>HAM2-851108-089</DOCNO>
<ORIGINALFILE>/1385/851108/news/_learning.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[حاشيه اي بر همايش آخرين دستاوردهاي كاوش هاي باستانشناسي تنگه بلاغي
هنوز بايد پژوهش كرد!]]>
</TITLE>
<TEXT>
<IMAGE>/1385/851108/news/012024.jpg</IMAGE>
<IMAGE>/1385/851108/news/012027.jpg</IMAGE>
<![CDATA[
 گروه علمي فرهنگي- شنبه سي ام دي ماه، همايش آخرين دستاوردهاي كاوش هاي باستانشناسي تنگ بلاغي در دانشگاه تربيت مدرس برگزار شد. آن طور كه پيش از اين از سوي معاونت سازمان ميراث فرهنگي و صنايع دستي و گردشگري و رئيس پژوهشگاه آن، دكتر طه هاشمي عنوان شده بود اين همايش علاوه بر اعلام نتايج كاوش هاي باستانشناسان در تنگه بلاغي قرار بود به اين پرسش پاسخ دهد كه آيا از نظر باستانشناسان، كاري در تنگه بلاغي باقي مانده است يا خير؟ تا با بازتاب آن نظر از سوي سازمان به وزارت نيرو تكليف آبگيري سد سيوند مشخص شود.
گفتني است بر پايه  توافقي كه ميان وزارت نيرو و سازمان ميراث فرهنگي بسته شده است، براي نخستين بار در تاريخ ساخت وسازهاي عمراني كشور، يكي از كارفرمايان بزرگ دولتي، براي گشايش طرحي نيازمند اجازه  مسئولان سازمان ميراث فرهنگي است. اين فرصت طلايي كه در پي فشار گسترده  افكار عمومي نصيب سازمان مذكور شده، آن سازمان را در موقعيتي سرنوشت ساز و خطير قرار داده است.
از مدتي پيش، هر چند اين شايعه قوت گرفته بود كه سازمان موافقت خود با آبگيري را به آگاهي وزارت نيرو رسانده است و سخنان غيررسمي مسئولان بلندپايه  سازمان هم اين نظر را تأييد مي كرد، ولي همايش يادشده اين فرصت را به علاقه مندان داد تا در فضايي رسمي و كارشناسي پيگير موضوع باشند. اين همايش براي سازمان aزمين باستانشناسان بيندازد؛ چرا كه اگر در آينده از سازمان انتقادي مي شد، مسئولان به نظر كارشناسي باستانشناسان استناد مي كردند و خود را تبرئه مي كردند. اما:
1 - در همايش يادشده، برخي از باستانشناسان ايراني - مستقيم و غيرمستقيم - به كارهاي ناتمام اشاره كردند. در اين باره سخن آخر را مطرح ترين باستانشناس حاضر در جمع، آقاي رمي بوشارلاي فرانسوي - كه بالطبع درگير تعارفات و محذورات با سازمان ميراث فرهنگي نبود - عنوان كرد كه بسياري از سايت ها كاوش نشده باقي مانده و نياز به پژوهش بيشتري است. از اين رو اين سخن مسئولان سازمان پس از همايش كه بر اتمام كار همه  هيأت هاي باستانشناسي اصرار دارند(اسفنديار رحيم مشايي، رييس سازمان ميراث فرهنگي در برنامه  نگاه و دكتر فاضلي، رييس پژوهشكده  باستانشناسي سازمان در برنامه  صبح به خير ايران كه در شب شنبه و صبح يكشنبه سي ام دي ماه و يكم بهمن ماه از شبكه  يك سيما پخش شدند)، نمي تواند با واقعيات همخوان باشد.
2 - حضور گروهي از جوانان مخالف آبگيري سد سيوند، از جمله نمايندگان 47 سازمان مردم نهاد(go)از شهرهاي گوناگون ايران، مصداقي بود بر اين سخنان دكتر فاضلي، دبير همايش كه در آغاز همايش بر معيار بودن نظر ملت ايران در تصميم گيري سازمان تأكيد كرده بود. در عرف جهاني، سازمان هاي غيردولتي و مردم نهاد، نمايندگان مردم به شمار مي روند.
3 - بر خلاف وعده هاي داده شده در پيش از برگزاري همايش و حتي در آغاز آن، بخش ميزگرد و اعلام نتيجه گيري از همايش، به سخنان شماري از پيشكسوتان رشته  باستانشناسي و مسئولان سازمان محدود شد و دكتر فاضلي با عنوان كردن اين كه گروهي از باستانشناسان در اين همايش غايب هستند(كدام باستانشناسان؟)، نتيجه گيري را به آينده موكول كرد.
4 - اما نكته اي كه بسيار مهم است و از سوي مسئولان سازمان ناديده گرفته شده و مي شود، اين است كه مسئله  كاوش ها در تنگه بلاغي تنها يكي از چندين آسيب ناشي از آبگيري سد سيوند است و ديگر آسيب ها ناديده گرفته شده، آن هم در شرايطي كه متولي ديگري وجود ندارد. براي نمونه آيا مسئولان سازمان همان طور كه به فكر وزارت نيرو و رفع مشكل آب هستند و حساب هزينه هايي را دارند كه براي ساخت سد پرداخت شده، نبايد به فكر نابودي جنگل ها، مراتع، گنجينه هاي ژنتيكي و زمين هاي كشاورزي منطقه هم باشند؟ بر اساس نظر گياه شناسان به علت بكر بودن تنگه بلاغ، گياهان در اين منطقه وجود دارد كه علاوه بر اين كه يك گنجينه  ژنتيكي غني هستند در صورت انجام مطالعات كامل بر رو آنها، م توان به نوع گل ها، درختان و پوشش گياه كه در باغ ها پاسارگاد وجود داشته، پي برد ولي با آبگيري سد سيوند اين پوشش گياهي نادر به زير آب خواهد رفت. از سوي ديگر بر پايه  نظر كارشناسي دكتر پيمان يوسفي آذري، مديركل دفتر جنگل هاي خارج از شمال سازمان جنگل ها و مراتع، با آبگيري سد سيوند حداقل 8 هزار اصله درخت 500 ساله و هزاران هكتار مرتع و زمين مرغوب كشاورزي نابود مي شود. اين درختان به دليل واقع  شدن در ناحيه رويش ايراني - توراني از نظر تنوع و ذخيره  گاه ژنتيكي، منحصر به  فرد و داراي اهميت ويژه اي هستند و تخريب اين جنگل ها به معناي فنا و نابودي كامل طبيعت منطقه است و حتي با صرف ميلياردها دلار هم امكان احياي اين جنگل ها وجود ندارد، چرا كه خاك منطقه آن قدر فقير و خشك است كه رويشگاه توان بازسازي خود را ندارد، زيرا شكل گيري جنگل در حوزه هاي خشك ايران بر اثر يك فرايند تكامل يافته چندين هزارساله است و از آن جا كه پديده آلودگي هوا اقليم هاي خشك را خشك تر مي كند براي جايگزيني اين درخت ها چند صد سال زمان نياز است، با اين شرط كه اقليم تغيير نكند. بر اين اساس حفظ و ارزش جنگل هاي ايراني ـ توراني اين منطقه به همان درجه و حتي شايد مهم تر از جنگل هاي شمال باشد.
اما آن چه بيش از هر چيزي مايه  نگراني است آن كه مسئولان استان فارس تلاش مي كنند تا موافقت سازمان جنگل ها و مراتع و آبخيزداري كشور را براي قطع 8 هزار اصله درخت موجود در محدوده  آبگيري سد سيوند جلب كنند؛ موافقتي كه مي تواند سنگ بناي مخربي در كشور گذارده شود كه حتي تصورش براي دلسوزان محيط  زيست و منابع طبيعي غيرممكن است. بدعت ناگوار و مخربي كه روند رو به تخريب منابع طبيعي را سرعت خواهد بخشيد، چرا كه از اين پس هر سازمان يا نهادي با استناد به چنين عملكردي، براي اجراي پروژه هاي خود درخواست مجوز قطع درخت خواهد كرد و ديگر هيچ سازماني نمي تواند مانع از اين روند تخريب شود. حداقل سازمان جنگل ها، مراتع و آبخيزداري قدرت مقابله با آن را نخواهد داشت.
بر بنيان نظرات كارشناسي و بر خلاف نظر مجريان سد، آبگيري سد سيوند بر كشاورزي منطقه نيز اثرات مخربي دارد و هزاران هكتار مرتع و زمين مرغوب زراعتي و خاك زير آب دفن مي شود، در حالي كه توليد علوفه فقط يك چهارم ارزش مراتع است و سه چهارم ارزش آن مربوط به حفاظت خاك و جلوگيري از فرسايش و ميزان نفوذ پذيري آب است.
همچنين تنگه بلاغي به دليل عبور عشاير منطقه و مسير تاريخي عبور كاروان از اهميت به سزاي برخوردار است. بسته شدن مسير كوچ عشاير و به زير آب رفتن يكي از استقرارگاه هاي كوچ نشينان در منطقه، از ديگر نتايج آبگيري سد سيوند است. با آبگيري سد سيوند، مراتع عشاير كه يكي از جاذبه هاي گردشگري ايران به شمار مي رود نيز نابود مي شود.
مختار نجفي كشكولي، مدير كل امور عشاير استان فارس با تأييد اين مطلب و ضمن تقسيم عشاير به دو دسته مرتع دار و كوچ نشين، مي افزايد: اين سد براي مرتع داران كه از طايفه  باصري هستند خطر بيشتري دارد؛ چرا كه مراتع و چراگاه هاي آنها زير آب مي رود.
درست است كه مسئولان سازمان مي توانند مدعي شوند كه زيست بوم منطقه ربطي به آنها ندارد و خودش متولي دارد، ولي هنگامي كه آنها بارها و بارها در سخنانشان به دفاع از وزارت نيرو برخاستند، نمي توان از آنها انتظار توجه به ديگر مسائل را هم داشت، كما اين كه اين فرصت تاريخي تنها به سازمان ميراث فرهنگي داده شده كه بتواند آبگيري سد را به تأخير بيندازد و نه هيچ سازمان ديگري.
5 - غير از اهميت باستانشناسي تنگه بلاغي آسيب هاي ديگري هم از آبگيري سد سيوند ناشي مي شود كه در رابطه  مستقيم با وظايف سازمان ميراث فرهنگي است؛ وظايفي كه به شدت نسبت به آنها بي توجهي مي شود. به واسطه  آبرفت و سست بودن خاك منطقه با بالا آمدن ميزان آب زيرزميني، زمينه برا آسيب رسان به پ سازه ها دشت پاسارگاد(اعم از كاخ بارعام، كاخ دروازه، كاخ اختصاص، گور كمبوجيه، تل تخت و به ويژه آرامگاه كوروش كه نزديك ترين اثر به سد است)آماده خواهد شد. از سوي ديگر، افزايش رطوبت پس از آبگير سد و تشكيل درياچه  پشت آن در درازمدت باعث تغيير اقليم و آب و هوا(اكوسيستم)شده و آثار سنگ پاسارگاد را - كه از جنس سنگ ها آهك و جذب كننده  رطوبت هستند- از بين خواهد برد. رطوبت، اثر مستقيم بر اين آثار داشته و مسائل چون رويش گياهان در لابه لا سنگ ها را به دنبال دارد. آثار پاسارگاد فرسوده تر از تخت جمشيد هستند و ارتفاع نسبت به دشت ندارند و به همين دليل آسيب پذير آنها بسيار بالا است. پيش از اين تصور م شد كه بتوان با استفاده از فناور از آسيب هاي ناشي از رطوبت جلوگيري كرد، اما اكنون مشخص شده كه اين امكان وجود ندارد و ضرر ناش از رطوبت بر رو سازه ها پاسارگاد در درازمدت قطع است. فراموش نشود در بيشتر مواقع جريان باد از سمت دره و كوهستان بلاغ به سمت پاسارگاد مي وزد و در صورت ايجاد درياچه ا در آنجا باد كه از آن سو م وزد رطوبت دره و درياچه را به پاسارگاد منتقل خواهد كرد. با افزايش رطوبت رو زميني و زير زميني بر ميزان رشد گلسنگ ها كه يك از عوامل فرسايش سازه ها سنگ است، افزوده خواهد شد. فراموش نشود وسعت اين سد و آبگير آن به گونه ا است كه آب آن تا?? سال آينده تخليه نم شود.
همچنين درياچه  ايجادشده به عنوان يك مكان تفريح محسوب خواهد شد و رفت وآمد ماشين ها و افراد سبب آلودگ م شود. كوهستان بودن منطقه و بارش باران، آلودگ ها را به بسيار از مناطق ديگر منتقل م كند كه اين پديده از عوامل تخريب آثار به حساب م آيد(بلايي كه بر سر سنگ نگاره  بيستون آمد و در عرض چند دهه به اندازه  چند هزاره آسيب ديد).
البته دكتر فاضلي، رييس پژوهشكده باستانشناسي سازمان ميراث فرهنگي در سخنانش در برنامه  صبح به خير ايران، اطمينان داد كه رطوبت هيچ تأثير مستقيمي بر پاسارگاد نخواهد داشت و اگر هم تأثير غيرمستقيم آن افزايش يابد تيم كارشناسي سازمان كه به صورت تخصصي بر روي گلسنگ هاي آرامگاه كورش كار مي كند(موردي كه تا امروز خبرش در هيچ جا درج نشده بود و خود ايشان هم در روز همايش از آن بي اطلاع بود تا منعكسش كند!)با دستگاه هاي پيشرفته  رطوبت سنج(كه گفته مي شود آنها را وزارت نيرو خريداري كرده است؛ وزارتي كه هنوز بر خلاف ادعاهايش هيچ هزينه اي براي كاوش هاي منطقه نپرداخته است)متوجه شده و نسبت به كاهش آن اقدام خواهد كرد(چگونه اش را هم بايد از خود ايشان پرسيد ولي تجربه نشان مي دهد كه اگر پس از مدتي خطر رطوبت جدي بود - كه كارشناسان آن را از هم اكنون قطعي مي داننددرصد امكان تخليه  سد از آب و متوقف كردن فعاليت آن چيزي در حد صفر است. كما اين كه ممكن است تعريف نمايندگان - به ويژه سازمان هاي دولتي - از ميزان جدي بودن خطر براي آثار، بسيار متفاوت از آنچه متخصصان غيردولتي مي انديشند باشد. علاوه بر اين ها به گمان ما نمي توان با اثري به مهمي پاسارگاد با آزمون و خطا برخورد كرد). پيش از اين هم دكتر طالبيان، رياست بنياد پژوهش پارسه و پاسارگاد عنوان كرده بود كه با پايين آوردن ميزان آبگير، مي توانيم ميزان رطوبت را كاهش دهيم، در حالي كه كارشناسان محيط زيست اين راهكار را مفيد نم دانند و معتقدند كاهش ميزان آب، تأثير در اندازه  سطح آب و در نتيجه در ميزان تبخير آن ندارد.
به هر روي اكنون در شرايطي قرار داريم كه سازمان مي تواند به ياري افكار عمومي خواهان عقب انداختن يك ساله  آبگيري باشد تا بتوان در فضايي كارشناسي تر و با رفع همه  نگراني هاي ناشي از آبگيري(نه فقط اتمام پژوهش در تنگه بلاغي)، درباره  لزوم آن به سخن گفتن پرداخت. گمان مي رود، راهي ميانه است كه بارِ اجراي آن اكنون بر دوش سازمان ميراث فرهنگي است و آن سازمان با ارائه  اين درخواست به وزارت نيرو مي تواند خود را همراه با همه  دوستداران ميراث فرهنگي قرار دهد.]]>
</TEXT>
</DOC>
<DOC>
<DOCID>HAM2-851108-090</DOCID>
<DOCNO>HAM2-851108-090</DOCNO>
<ORIGINALFILE>/1385/851108/news/_learning.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[10 روز فرصت باقي است
جهان نما هنوز كوتاه نيامده است]]>
</TITLE>
<TEXT>
<IMAGE>/1385/851108/news/012021.jpg</IMAGE>
<![CDATA[
گروه علمي فرهنگي- در فاصله 10 روزي كه به فرصت يونسكو باقي مانده، جهان نما هنوز كوتاه نيامده است تا ميدان امام خميني(ره)از فهرست آثار جهاني حذف شود.
در چنين شرايطي سعيد بكتاش رئيس سازمان ميراث فرهنگي و گردشگري استان اصفهان از ورود هيات كارشناسان يونسكو به ايران با هدف بازديد از روند تعديل جهان نما خبر داد.
هيات كارشناسان يونسكو كه به ايران سفر كرده بودند، قرار بود از برج جهان نما بازديد كنند و از نزديك، روند تعديل اين برج را مورد بررسي قرار دهند.
رئيس سازمان ميراث فرهنگي و گردشگري استان اصفهان، صبح سوم بهمن ماه در ملاقاتي كه با اين هيات خارجي انجام داده، دلايل خود را درباره  تعديل جهان نما به كارشناسان يونسكو ارائه كرد. البته قرار بود، اين كارشناسان بلافاصله به اصفهان سفر كنند كه به دليل بدي هوا، اين سفر خوشبختانه لغو شد.
سعيد بكتاش با اشاره به اين كه اقدامات مهمي درباره  تخريب طبقه هاي فوقاني جهان نما صورت نگرفته است، لغو سفر هيات كارشناسي يونسكو را لطف الهي دانست و اظهار داشت: چنا نچه آنها متوجه مي شدند كه جهان نما به چه ميزان تخريب شده است، شايد قضيه به شكل ديگري دنبال مي شد.
به گفته  او نظر نهايي كارشناسان يونسكو پس از بازديد از جهان نما، طي يك هفته  آينده اعلام خواهد شد.
رئيس سازمان ميراث فرهنگي و گردشگري استان اصفهان، با اعلام اين كه خطر حذف ميدان نقش جهان از فهرست آثار يونسكو بسيار جدي است، گفت: هرچند تعديل دو طبقه ديگر جهان نما آغاز شده است، اما از روند تعديل اين برج رضايت ندارم.
وي ادامه داد: اميدوارم مديريت شهري اصفهان همت ويژه اي به خرج دهد و در فرصت باقي مانده تعديل دو طبقه  ديگر برج جهان نما را سرعت بخشد.
او بيان كرد: طبق توافق هاي صورت گرفته ميان دولت و استانداري اصفهان در تامين بودجه  تخريب طبقه هاي فوقاني جهان نما، هيچ گونه مشكلي وجود ندارد؛ اما مهم اين است كه تعديل جهان نما صورت گيرد و اين تعديل ناشي از اراده  دولت است و بحث پول اصلا مطرح نيست.
بكتاش افزود: دولت تاكنون 500 ميليون تومان به شهرداري اصفهان براي تعديل دو طبقه از جهان نما پرداخت كرده است و قطعا خسارت تعديل طبقه هاي ديگر نيز داده خواهد شد.
وي اظهار داشت: اميدواريم اقداماتي كه درباره  تعديل جهان نما صورت گرفته اند، به گونه اي باشند كه نظر كارشناسان يونسكو را تامين كنند؛ در غير اين صورت، هم سرمايه  ملي به هدر خواهد رفت و هم نتيجه اي از اين تخريب ها نخواهيم گرفت.
او درباره  حذف احتمالي ميدان نقش جهان از فهرست يونسكو و مقصران چنين اتفاقي، تاكيد كرد: بايد كمك كنيم، به هر قيمتي كه شده است، چنين اتفاقي نيافتد؛ چراكه حفظ ميدان نقش جهان از فهرست يونسكو براي حيثيت نظام، كشور و بخصوص شهر فرهنگي اصفهان با اين قدمت و هويت ملي و فرهنگي مهم است و آيندگان قطعا بايد درباره  مشكلاتي كه در اين زمينه وجود داشته ، قضاوت كنند.
او با بيان اين كه پرونده  ثبت الحاق هاي محور تاريخي فرهنگي اصفهان به ميدان نقش جهان آماده شده است و سال آينده در اجلاس يونسكو ارايه مي شود، تصريح كرد: ثبت محور تاريخي ـ فرهنگي اصفهان در فهرست آثار جهاني براي كشور ما بسيار مهم است؛ اما چنان چه جهان نما به موقع تعديل نشود و ميدان نقش جهان از فهرست يونسكو خارج شود، در ثبت اين پرونده مشكل به وجود مي آيد؛ اما ما همچنان اميدواريم كه شهرداري در فرصت باقي مانده تعديل جهان نما را انجام دهد، تا با ارايه  طرح مديريت جديد اين مشكل را براي هميشه بتوانيم حل كنيم.
در شرايطي كه مسئله حذف جهان نما از فهرست ميراث جهاني با شدت دنبال مي شد توافقي بين سازمان ميراث فرهنگي و گردشگري با شهرداري، استانداري و شوراي شهر اصفهان درباره  تعديل دو طبقه  ديگر از برج جهان نما صورت گرفت. اما هنوز تعديل جهان نما به طور كامل صورت نگرفته است و در اين فرصت اندك باقي مانده اگر به صورت شبانه روزي عمليات تخريب طبقه هاي فوقاني جهان نما انجام شود؛ باز هم در عمل تخريب اين ميزان تا قبل از 12 بهمن ماه غيرممكن به نظر مي رسد
سعيد بكتاش از جلسه اي با اعضاي شوراي شهر اصفهان، نماينده  استانداري و شهرداري خبر داده است كه بر اساس آن مقرر شد، طي فرصت باقي مانده(تا اول فوريه)شهرداري علاوه بر دو طبقه  جهان نما كه تاكنون تخريب شده اند، دو طبقه  ديگر را نيز در دستور كار خود قرار دهد، تا ناهمگوني اين برج از ميان برود.
طي جدول زمان بندي كه در اين جلسه مشخص شد، هشت متر از ارتفاع جهان نما بايد كوتاه شود كه با درنظر گرفتن چهار متري كه قبلا كوتاه شده بود، در واقع 12 متر از كل اين برج بايد تخريب مي شد.
يونسكو در اجلاس دوربان آفريقاي جنوبي، ارتفاع جهان نما را 12 متر در ضلع شرقي و 23 متر در ضلع غربي تصويب كرده بود.زماني كه تعديل 12 و 24 متر مطرح بود، بحث الحاق محور فرهنگي _ تاريخي مشخص نبود؛ اما براساس آن چه دولت به استانداري اصفهان ابلاغ كرده، رعايت مصوبه دوربان مورد تاكيد قرار گرفته است. اكنون تعديل دو طبقه  ديگر برج در دستور كار است، تا زماني كه كميته  يونسكو براي بازديد از روند تخريب جهان نما به اصفهان مي آيد، شاهد تخريب اين برج باشد.
رئيس سازمان ميراث فرهنگي و گردشگري استان اصفهان توضيح داده كه اجراي مصوبه  يونسكو درباره  تعديل جهان نما در عمل امكان پذير نيست.براساس آن چه يونسكو مد نظر دارد، علاوه بر تخريب دو طبقه، شش طبقه  ديگر برج نيز بايد كوتاه شود كه در واقع غيرممكن است؛ اما ما معتقديم عمليات تخريب بايد صورت گيرد، تا ببينيم چه مي شود. رئيس سازمان ميراث فرهنگي و گردشگري استان اصفهان با بيان اين كه هزينه اي را كه دولت براي تخريب طبقات فوقاني جهان نما به تصويب رسانده، به استانداري تحويل داده شده است، گفت: با پي گيري هايي كه انجام گرفت، اين ميزان هزينه پرداخت شده و 500 ميليون تومان به عنوان علي الحساب تخريب داده شده است؛ اما اين كه اين مبلغ براي تخريب چند طبقه كافي است، در تصميم دولت مشخص نيست.]]>
</TEXT>
</DOC>
<DOC>
<DOCID>HAM2-851108-091</DOCID>
<DOCNO>HAM2-851108-091</DOCNO>
<ORIGINALFILE>/1385/851108/news/_learning.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[ايران زيبا]]>
</TITLE>
<TEXT>
<![CDATA[غار افسانه اي سهولان در مهاباد
]]>
<IMAGE>/1385/851108/news/012033.jpg</IMAGE>
<![CDATA[
در 35 كيلومتري شهرستان مهاباد- بوكان در استان آذربايجان غربي يك غار شگفت انگيز به نام سهولان كه به زبان محلي به معناي يخبندان است، وجود دارد كه مردم محل نام آن را غار كونه كوتر يعني خانه كبوتر ناميده اند.
غار سهولان يكي از مهم ترين غارهاي آبي- خشكي است كه علاوه برداشتن حوضچه هاي متعدد بزرگ با مناظر بسيار ديدني، دالان هاي مملو از آب، قنديل هاي زيبا، يك مدخل پله بندي شده و يك راه خروجي خشكي با دالان هاي طولاني دارد.
اين غار در سال 1890 ميلادي توسط يك غارشناس فرانسوي به نام ژاك  دومورگان كشف شده و همزمان با وقوع جنگ جهاني دوم از سوي يك هيأت انگليسي مورد مطالعه قرار گرفت و بالاخره در سال 1375 گروه غار نورد استان آذربايجان غربي آن را به طور كامل شناسايي كرد و به دنبال آن اقداماتي براي بهره برداري و ديدار مردم از اين غار باشكوه آغاز شد.
منبع آب غار از خودش سرچشمه مي گيرد و به همين سبب در سال هاي خشكسالي آب غار كاهش زيادي ندارد. بافت  غار از نوع آهك است و پرندگاني از نوع كبوتر و خفاش در داخل آن لانه دارند(شايد به همين دليل اهالي محل نام آن را كونه كوتر به معني لانه كبوتر گذاشته اند.)
هنگام عبور با قايق تماشاي سنگ هاي بستر در عمق چندمتري به علت صافي و زلالي سفره هاي آبي غار و نيز قنديل هاي بسيار زيبا با نقش هاي استالاكتيت و استالاگميت براي هر شخصي لذت بخش و فرح انگيز است.
بازديدكنندگان از غار هنگام ورود سوار قايق مي شوند و پس از طي مسير آبي از قايق پياده شده و دالان هاي بخش خشكي را كه به دهانه غار به نام كونه مالان(منزلگاه)منتهي مي شود، پياده و قدم زنان مي پيمايند و از در غار خارج مي شوند.
سقف غار از سطح آب 50 متر است و عمق آب تا بيش از 30 متر هم مي رسد، به گفته باستان شناسان دالان هاي واقع شده در بخش خشكي غار در دوران هاي مختلف مورد سكونت انسان هاي اوليه و در هزاره هاي اول و دوم پيش از ميلاد مورد سكونت  پارتي ها بوده است. مسافراني كه از اروميه براي ديدن غار سهولان سفر مي كنند پس از گذر از 110 كيلومتر فاصله اروميه- مهاباد حدود 30 كيلومتر به طرف بوكان مي روند و پس از گذشتي از روستاي عيسي كندي و نرسيده به روستاي سهولان، در كنار جاده به غار سهولان مي رسند.
مسجد جامع مرند
]]>
<IMAGE>/1385/851108/news/012030.jpg</IMAGE>
<![CDATA[
شهرستان مرند در مسير تبريز به جلفا، يكي از شهرهاي زيباي استان آذربايجان شرقي است. باغ هاي پردرخت با ميوه هاي فراوان به مسافران خوشامد مي گويند.
سابقه تاريخي شهر مرند به چند قرن پيش از ميلاد مسيح مي رسد و در دوره هاي آشور و كلده اقوام بسياري در اين شهر سكونت داشته اند. بر اساس نوشته هاي تورات، مادر حضرت نوح(ع)در شهر مرند دفن شده و در روايتي احتمال دفن حضرت نوح نيز در اين شهر آمده است.
مسجد جامع مرند يك بناي تاريخي و ارزشمند است كه ماجراهاي زيادي در دل خود دارد. در روزگار ساساني آتشكده معروفي بوده كه با سكونت ارامنه در اين منطقه كليسا شده و در قرن سوم هجري قمري با گرويدن مردم به دين اسلام آتشكده و كليسا به مسجد تبديل شده است. احداث كليسا در شهر مرند با توجه به فرار ترسايان و نسطوريان در قرن پنجم ميلادي از ستم امپراتوري روم شرقي و كشيشان متعصب مسيحي به اين منطقه، باوركردني است.
بر بالاي محراب بسيار زيباي مسجد سنگ نوشته اي با اين كلمه ها قرار دارد: السلطان الاعظم مالك الرقاب الامم ابوسعيد خلدالله ملكه 731 ه.ق عرض محراب 75/2 و ارتفاع آن 6 متر است كه با آيات قرآني به خط كوفي و گچ بري هاي بديع زينت يافته است. ميراث فرهنگي  آذربايجان شرقي به مرمت و بازسازي مسجد جامع همت گمارده است.
گفتني است اگر مسافران هنگامي به در مسجد برسند و مسجد بسته باشد، نگران نشوند. خانه كربلايي معصوم، خادم مسجد را همه مي شناسند و اين مرد دوست داشتني در يك چشم به هم زدن خود را به مسجد مي رساند.
حميد دهقان]]>
</TEXT>
</DOC>
<DOC>
<DOCID>HAM2-851108-092</DOCID>
<DOCNO>HAM2-851108-092</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هواي تهران امروز در وضعيت هشدار
آلودگي هوا درشهر مشهد نيز تشديد شد]]>
</TITLE>
<TEXT>
<IMAGE>/1385/851108/news/012222.jpg</IMAGE>
<![CDATA[
گروه شهري تشديد آلودگي هوا در تهران و قرارگرفتن غلظت آلاينده مونوكسيدكربن در شرايط هشدار موجب شده است تا كارشناسان و مسئولان زيست محيطي از شهروندان بخواهند تا درصورت امكان از تردد در نقاط مركزي شهر خودداري كنند.
تداوم سكون هوا، نبود بارندگي و وجود پديده وارونگي دما در فصول سرد در پايتخت موجب افزايش آلودگي هوا در تهران شده است به طوري كه بنابر اعلام شركت كنترل كيفيت هواي تهران، اين شهر در دي ماه تنها يك روز پاك را سپري كرد.
بقيه از صفحه اول
طي ماه هاي گذشته مسئولان ستاد كاهش آلودگي هواي تهران بارها اعلام كردند كه برنامه هاي اين ستاد به دليل بي توجهي دولت و تخصيص پيدانكردن بودجه عملا متوقف شده است. روز گذشته سيدقوا م الدين بزرگيان، مديركل محيط زيست استان تهران درمورد آخرين وضعيت هواي تهران به ايسنا گفت: براساس آخرين اطلاعات ايستگاه هاي سنجش آلودگي هوا غلظت آلاينده مونوكسيدكربن به عنوان اصلي ترين آلاينده در تهران در ايستگاه آزادي در شرايط خطرناك قرار گرفته است.
همچنين پس از اين پرديسان در شرايط بسيار ناسالم قرار دارد.وي اضافه كرد: آلودگي هوا در ايستگاه هاي ژئوفيزيك، تجريش، قلهك، فاطمي، بهمن و مهرآباد در شرايط ناسالم قرار دارند.
وي با اشاره به پيش بيني سازمان هواشناسي كشور مبني بر آسماني صاف و غبارآلود در روز يكشنبه براي تهران گفت: به اين ترتيب انتظار مي رود شاخص كيفيت هوا در شرايط ناسالم باقي بماند.
مديركل محيط زيست استان تهران با تاكيد بر اين كه تا اطلاع ثانوي كودكان، بزرگسالان و بيماران تنفسي و ريوي بايد از ورود به مناطق پرتردد و آلوده شهر خودداري كنند، افزود: شهروندان همچنين حتي المقدور از وسايط نقليه همگاني استفاده كرده و با ماموران راهنمايي و رانندگي جهت رعايت ورود وسايل نقليه در محدوده هاي طرح ترافيك همكاري لازم را به عمل آورند. وي با اشاره به اين كه نمي توان در موضوع آلودگي هوا به باد تكيه كرد، به ايسنا گفت: وضعيت آلودگي هواي پايتخت اگر وزش باد و بارندگي امسال را در نظر نگيريم، بحراني بوده است. مديركل محيط زيست استان تهران با تاكيد بر اين كه آلودگي هوا يك بحران ملي است، گفت: اين بحران همپاي زلزله خطرناك است و خسارات آن بيش از آن چيزي است كه ما تصور مي كنيم.
مدير كل محيط زيست استان تهران خاطرنشان كرد: بايد نگاه، برنامه ريزي و متولي آلودگي هوا تغيير كند. از سوي ديگر كاهش آلودگي هواي تهران نيازمند اعتبارات ويژه است.
از سوي ديگر يوسف رشيدي، مديرعامل شركت كنترل كيفيت هواي تهران نيز با اشاره به اين كه درحال حاضر آلودگي اكثر مناطق در شرايط ناسالم است، اضافه كرد: ميزان غلظت آلودگي خصوصا در مناطق نزديك به بزرگراه ها دوبرابر حد مجاز و در شرايط خطرناك است.وي با تاكيد بر اينكه آلودگي هوا در تهران به اشباع رسيده است گفت:  درصورتي كه وزش باد نداشته باشيم شاهد روند صعودي آلودگي هوا خواهيم بود.
به دنبال تشديد  آلودگي هواي تهران وزارت بهداشت توصيه هاي بهداشتي و پيشگيرانه اي به شهروندان تهراني كرده است. وزارت بهداشت توصيه كرده است كه شهروندان از هرگونه فعاليتي كه موجب افزايش آلودگي هوا شود خودداري كنند، بيماران مبتلا به آسم و بيماري هاي قلبي فعاليت خود را در فضاهاي باز و اماكن عمومي آلوده كاهش دهند، كودكان و سالمندان از تردد در نقاط آلوده شهر خودداري كنند و شهروندان درصورت امكان از سفرهاي غيرضروري خودداري كرده و درصورت تردد در شهر از وسايل حمل و نقل عمومي استفاده كنند.
تشديد آلودگي هوا در مشهد
ايرنا: معاون محيط انساني اداره كل محيط زيست خراسان رضوي گفت: طي چند روز اخير اوج ترافيك شهري در ساعات اوليه روز و اوايل شب سبب افزايش آلاينده ها در شهر مشهد شده است.
محمدحسين قادري گفت: عوامل آلوده كننده هواي مشهد به سه گروه خانگي، كارگاهي و صنعتي و متفرقه مربوط مي شود اما??درصد منابع آلوده كننده هواي اين شهر وسايل نقليه موتوري هستند.
او با اشاره به افزايش آلاينده هاي هواي مشهد طي روزهاي اخير گفت: ميزان بار آلودگي هوا در ساعات ترافيكي طي ساعات 7 تا? صبح و در مواردي ساعت?? افزايش و ميزان مونواكسيد كربن و ذرات معلق در هوا بالا مي رود. وي اظهار داشت: اين شرايط نزديك ظهر افت شديدي دارد اما در ساعات اوليه شب مجدداً همراه با افزايش بار ترافيكي و تردد در سطح شهر شاهد افزايش مجدد آلاينده ها هستيم.
معاون اداره كل محيط زيست خراسان رضوي گفت: بيشترين حجم آلاينده ها، ذرات معلق و مونواكسيد كربن در هوا است كه از محل وسايل نقليه موتوري و نيز خشكي زمين و گرد و غبار ناشي از آن ايجاد مي شود.
وي اظهار داشت: بخش اعظمي از مونواكسيد كربن به دليل سوخت ناقص وسايل نقليه موتوري در شهر است. وي در خصوص وضعيت فعلي هواي شهر گفت: شرايط نامتعادلي را در هواي مشهد نداريم و با توجه به خروج از ساعت اوج ترافيك، هواي نسبتاً متعادلي را داريم اما بايد توجه داشت وسايل نقليه در افزايش حجم آلودگي بسيار مؤثر است.
آلايندگي خودروهاي استاندارد
بسيار كمتر است
از سوي ديگر، يك كارشناس و متخصص در زمينه آلودگي هوا نيز گفت: خودروهايي كه با استانداردهاي روز دنيا توليد مي شوند، دو تا?/?گرم به ازاي هر كيلومتر پيمايش آلايندگي منتشر مي كنند. يوسف رشيدي افزود: اين درحالي است كه حداقل آلودگي خودروهاي در حال تردد توليد ماقبل سال????،??گرم به ازاي هر كيلومتر پيمايش است. وي ادامه داد: اگر چه برخي خودروها در تعريف خودروهاي فرسوده جاي نمي گيرند، اما ميزان آلودگي آنها???گرم در هر كيلومتر پيمايش است.
رشيدي سپس با اشاره به طرح تردد زوج وفرد خودروها، گفت: اگر چه اين طرح مقطعي ترافيك را كم مي كند، اما اين نحوه غربالگري براي خودروها درست نيست، چرا كه در نقاط مركزي شهر آلودگي هوا كم  شده، اما اين آلودگي در مناطق حاشيه اي افزايش پيدا كرده است. وي تاكيد كرد: بايد محدوديت ها را نه براساس پلاك، بلكه بر اساس ميزان آلودگي خودروها ايجاد كرد و جلوي تردد خودروهاي آلاينده را گرفت.]]>
</TEXT>
</DOC>
<DOC>
<DOCID>HAM2-851108-093</DOCID>
<DOCNO>HAM2-851108-093</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با اجراي طرح جامع شهر تهران
مشكل قرارگرفتن املاك در طرح ها حل مي شود]]>
</TITLE>
<TEXT>
<![CDATA[گروه شهري- به دنبال آنكه شوراي عالي استانها در سي و هشتمين جلسه خود طرح تامين منابع مالي براي تملك واحدهايي كه در مسير طرحهاي دولتي قراردارند را به تصويب رساند از ابوالقاسم وحدتي اصل قائم مقام معاون شهرسازي شهرداري تهران در مورد تعيين تكليف اينگونه املاك سئوال كرديم، وي گفت: بر اساس قانون اگر تا 5 سال از مدت خريداري املاك واقع در طرح بگذرد شهرداري به مردم اجازه ساخت و ساز مي دهد.
وي ازمشكلات عديده اي كه صاحبان اين گونه املاك با آن دست به گريبان اند سخن گفت و افزود: براساس قانون دستگاه هاي دولتي پس از گذشت 5 سال اگراقدامي بابت خريد املاك واقع در طرح هاي بهداشتي و آموزشي و...نكنند مالك مي تواند با مراجعه به شهرداري تقاضاي پروانه ساخت نمايد.
وي گفت: قبلا بر اساس بخشنامه ابلاغ شده شهرداري تنها اجازه واگذاري 120 درصد تراكم به صاحبان اين گونه املاك راداشت اما اخيرا مقرر شده صاحبان املاك واقع در طرح ها كه سالهاست درسرگرداني به سرمي برند و دولت اقدامي براي تملك املاك آنها نكرده مشمول تراكم مجازهمانند پلاكهاي همجوار خود باشند.
وحدتي اصل همچنين خبر داد: براساس طرح جامع شهر تهران وبه منظور جلوگيري از ضايع شدن حق شهروندان هيچ ملكي در شهر تهران به دليل واقع شدن درطرح دچار مشكل نخواهد شد.وي درتوضيح اين مطلب گفت: براساس طرح جامع، شهرتهران به چهار پهنه مسكوني، كاروفعاليت، حفاظتي و مختلط تقسيم شده است لذا مثلا آموزش و پرورش براي ساخت مراكز آموزشي در پهنه هاي مشخص با اولويتهاي تعيين شده مي توانند اقدام به خريداري املاك نمايند درغير اين صورت اجازه نخواهند داشت هيچ ملكي را دچار مشكل ساخته و دست شهروندان را در هرگونه تحركي اعم از ساخت و ساز، خريد و فروش و يا نقل وانتقال ببندند.]]>
</TEXT>
</DOC>
<DOC>
<DOCID>HAM2-851108-094</DOCID>
<DOCNO>HAM2-851108-094</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تغيير ساعت كار مدارس 16درصد از ترافيك پايتخت را جابجا مي كند]]>
</TITLE>
<TEXT>
<![CDATA[مهر: سهم سفرهاي تحصيلي از سفرهاي درون شهري تهران 16 درصد است و با توجه به اين سهم بزرگ، ايجاد فاصله معنادار بين اين سفرها با پيك ترافيك صبحگاهي قطعا باعث شكسته شدن ساعت اوج ترافيك مي شود.
جعفر تشكري هاشمي با بيان اينكه در روزهايي كه مدارس تعطيل هستند كاهش ترافيك شهر كاملا محسوس است، گفت: امروز بسياري از مدارس در تهران يك شيفته هستند و در اغلب خانواده ها حداقل يك عضو خانواده در كنار فرزندانشان است. بنابراين تغيير ساعت مدارس مشكلي براي خانواده ها ايجاد نمي كند.
معاون حمل و نقل و ترافيك شهرداري تهران با اشاره به اينكه مطالعاتي در اين زمينه در سازمان حمل و نقل و ترافيك شهرداري انجام شده است و نتايج در اختيار وزارت كشور قرار گرفته است، افزود: در جلسه اي كه در شوراي عالي ترافيك داشتيم قرار بر اين شد كه در خصوص موضوعات جديدي كه مورد توجه دولت است كميته اي تشكيل شود و نظرات شهرداري در اين كميته عنوان خواهد شد.]]>
</TEXT>
</DOC>
<DOC>
<DOCID>HAM2-851108-095</DOCID>
<DOCNO>HAM2-851108-095</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مشاور شهردار تهران:
حريم تهران در 50 سال 74 برابر شده است]]>
</TITLE>
<TEXT>
<IMAGE>/1385/851108/news/012231.jpg</IMAGE>
<![CDATA[
ايسنا: مشاور شهردار تهران در امور شهرسازي و مجتمع هاي مسكوني گفت: بر اساس مطالعات انجام شده از سال 1335 تا كنون شهرهاي داخل محدوده حريم تهران و اطراف آن 74 برابر رشد كرده اند.
ولي شريف بيگلي افزود: اين ميزان رشد و توسعه درحالي صورت گرفته كه طي همين مدت توسعه تهران فقط 5 برابر شده است. وي لواسان، شهريار، چهاردانگه، باقرشهر، شهر قدس و... را از جمله شهرهاي ايجاد شده در داخل محدوده حريم شهر تهران و اطراف آن برشمرد و افزود: اين شهرها اغلب نزديك حريم تهران ايجاد و با توجه به اين كه مهاجرپذير بوده اند، روستاهاي اطراف آنها نيز با افزايش جمعيت تبديل به شهر شده اند و 10 شهر نيز ظرف سالهاي اخير شكل گرفته است.
وي افزود: متاسفانه 90 درصد اين شهرها فاقد طرح جامع و تفصيلي هستند و ساخت وسازها نيز بدون رعايت نكات شهرسازي احداث مي شوند.
نماينده شهردار در وزارت مسكن و شهرسازي همچنين رشد جمعيت در شهرهاي ايجاد شده طي دهه هاي اخير را بي سابقه خواند و گفت: به عنوان مثال لواسان واقع در شرق تهران سال،1335 30 هزار نفر جمعيت داشته و اكنون با افزايش 6 برابري، 180 هزار نفر جمعيت دارد و اسلامشهر نيز در مدت مشابه از 100 هزار نفر به 500 هزار نفر و چهاردانگه كه قبلا روستا بوده از 10 هزار نفر به 42 هزار نفر جمعيت رسيده است.
اغلب اين شهرها به عنوان خوابگاه براي ساكنين محسوب مي شوند چرا كه ساكنين آنها روزانه به داخل شهر تهران جهت تامين معاش مهاجرت مي كنند.
شريف بيگلي گفت: روزانه 5/4 تا 5 ميليون نفر از شهرهاي حاشيه تهران كه طي دهه ها و سالهاي اخير شكل گرفته اند، وارد تهران مي شوند كه معضلات جدي را براي شهر تهران به دنبال دارد.
مشاور شهردار تهران افزود: متاسفانه روستاهاي اطراف تهران به دليل رشد مهاجرت و افزايش جمعيت به راحتي تبديل به شهر مي شوند؛ در حالي كه بايد براي آنها طرح تهيه كرد و مانع از گسترش شهرنشيني در حريم تهران شد.]]>
</TEXT>
</DOC>
<DOC>
<DOCID>HAM2-851108-096</DOCID>
<DOCNO>HAM2-851108-096</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بانك جهاني 250 ميليون دلار براي اجراي مرحله دوم طرح فاضلاب تهران اختصاص داد]]>
</TITLE>
<TEXT>
<![CDATA[گروه شهري مرحله دوم طرح بزرگ فاضلاب تهران با اخذ اعتباري معادل 250 ميليون دلار از بانك جهاني به زودي اجرايي مي شود.
محمدرضا اميركمالي مديرعامل اين شركت با اعلام مطلب فوق افزود: مرحله دوم اين طرح براي حدود 20 هزار هكتار تعريف شده كه جمعيتي معادل 2 ميليون و يكصد و هزار نفر را پوشش خواهد داد.
وي افزود: 4 واحد تصفيه خانه براي اين طرح در نظر گرفته شده كه تصفيه خانه ها طبق آخرين روش هاي پيشرفته و روز دنيا به اجرا درآمده اند و ظرفيت اين تصفيه خانه ها حدود 4 ميليون و 200 هزار مترمكعب در روز در نظر گرفته شده است.
امير كمالي برآورد مالي طرح را 550 ميليارد تومان عنوان كرد و گفت: از اين رقم، 250 ميليون دلار از طريق منابع بانك جهاني و بقيه مبلغ از منابع داخلي تهيه مي شود كه براي اين امر به مساعدت و همكاري قاطعانه دولت و سازمان مديريت و برنامه ريزي اميدوار هستيم. مديرعامل شركت فاضلاب تهران در خصوص اخذ وام از بانك جهاني گفت: اين بانك براي اعطاي تسهيلات خود بايد ارزيابي هاي محيط زيستي و اجتماعي منطقه اجراي طرح را انجام دهد كه خوشبختانه مطالعات امكان سنجي مالي و فني طرح توسط شركت دورنيراشنايدر آلمان پايان يافته و منتظر تكميل گزارش نهايي ارزيابي محيطي و اجتماعي هستيم.]]>
</TEXT>
</DOC>
<DOC>
<DOCID>HAM2-851108-097</DOCID>
<DOCNO>HAM2-851108-097</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بيكاران تحصيل كرده، سالانه  13 درصد بيشتر مي شوند]]>
</TITLE>
<TEXT>
<![CDATA[ايسنا: تعداد شاغلان داراي تحصيلات عاليه در طول سال هاي گذشته با رشد قابل توجهي همراه بوده به گونه اي كه كل شاغلان زن و مرد به طور متوسط 3/8 درصد در سال رشد داشته است.
بر اساس نتايج به دست آمده از يك تحقيق، با وجود اينكه نرخ رشد سالانه كشور در طول سال هاي گذشته 52/2 درصد بوده اما ميزان رشد دارندگان تحصيلات عاليه 31/9 درصد رشد كرده است.
در سال 55 تنها 433 هزار نفر از 33 ميليون و 709 هزار نفر از جمعيت كشور داراي تحصيلات عاليه دانشگاهي بودند در حالي كه اين رقم در سال 83 به پنج ميليون و 241 هزار نفر تحصيل كرده به ازاي 67 ميليون و 700 هزار نفر جمعيت تبديل شد كه بيشترين ميزان رشد در ميزان دارندگان تحصيلات عالي در بين زنان روستايي با 29/17 درصد رشد سالانه بوده است.
تعداد افراد داراي تحصيلات دانشگاهي به ازاي هر هزار نفر يكي از شاخص هاي اساسي براي ارزيابي كيفيت نيروي انساني است كه اين شاخص از سال 55 تا سال 83، 6 برابر افزايش يافته است
همچنين نرخ اشتغال نسبت شاغلان به جمعيت فعال دارندگان تحصيلات عالي در سال هاي گذشته نه تنها روند افزايشي را تجربه نكرده بلكه اين شاخص پس از سال 75 روند كاهش را طي كرده است به طوري كه نرخ رشد سالانه بيكاران با تحصيلات عالي سالانه 71/13 درصد رشد داشته اما اين رقم براي رشد سالانه شاغلان با تحصيلات عاليه 32/8 درصد بوده است، كه اين امر موجب شده نرخ بيكاري تحصيل كردگان كشور در سال 83 به 2/14 درصد برسد در حالي كه اين رقم در سال 75، تنها 4 درصد بوده است.]]>
</TEXT>
</DOC>
<DOC>
<DOCID>HAM2-851108-098</DOCID>
<DOCNO>HAM2-851108-098</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تسهيلات ترافيكي و بهداشتي در ايام عزاداري امام حسين ع]]>
</TITLE>
<TEXT>
<IMAGE>/1385/851108/news/012225.jpg</IMAGE>
<![CDATA[
ايسنا: پليس راهنمايي و رانندگي تهران بزرگ تسهيلات ويژه اي را در ايام عزاداري سيد و سالار شهيدان حضرت امام حسين(ع)ارايه مي كند.
پليس راهنمايي و رانندگي تهران بزرگ اعلام كرد: جهت تسهيل عبور هيات هاي عزاداري در مراسم پرشكوه تاسوعا و عاشوراي حسيني نكات زير را به آگاهي شهروندان مي رساند:
1 - كليه مناطق راهنمايي و رانندگي تهران بزرگ آمادگي دارند، نسبت به برقراري امنيت ترافيكي دستجات عزاداري همكاري كنند، لذا از مسؤولان محترم مساجد و تكايا درخواست مي شود قبل از حركت، مراتب را با مناطق مربوطه هماهنگ كنند تا اقدامات ترافيكي جهت سهولت حركت كاروانهاي عزادار به عمل آيد.
2 - بنا بر سنت حسنه، عموم شهروندان از البسه تيره استفاده مي كنند، لذا به رانندگان توصيه مي شود به خصوص در هنگام شب، مراقب عابران پياده باشند تا شاهد وقوع تصادفات بين وسايل نقليه و عابران نباشيم.
3 - موتورسواران در ايام سوگواري كه سطح معابر شهري شلوغ و تردد فردي و جمعي مردم عزادار بيشتر از بقيه ليالي سال است، مقررات را كاملا رعايت نموده و از ارتكاب تخلفات مهم و حادثه ساز، از جمله سوار كردن اشخاص بيشتر از ظرفيت قانوني، سرعت و سبقت غير مجاز، حركات سريع و مارپيچ خودداري نموده و از كلاه ايمني حتما استفاده كنند.
4 - استفاده ازوانت و كاميونت جهت جابجايي افراد بر خلاف مقررات بوده و سوار كردن آنان در قسمت بار خطر آفرين است، لذا توصيه و تاكيد مي شود به منظور حمل و نقل اشخاص از وسائل نقليه ايمن نظير اتوبوس و ميني بوس استفاده شود.
5 - حركت دستجات پياده در بزرگراه هاي حاشيه اي ممنوع بوده و توصيه مي شود مسؤولان هيأتها در اين مورد همكاري كنند تا خطري متوجه اعضاي كاروانها نشود.
6 - رانندگان مقررات پارك وسايل نقليه را كاملا رعايت كرده و از تردد در محل هاي غيرمجاز و پارك دوبله در اطراف مساجد، تكايا و حسينيه ها كه منجر به سد معبر مي شود خودداري كنند.
7 - به مسؤولان كاروانهاي عزاداري كه شبها در معابر فاقد روشنايي قصد حركت دارند يادآوري مي شود با قراردادن چراغ و علائم مشخص كننده در انتهاي ستون، ايمني لازم را تامين تا رانندگان قادر به رويت لازم و جلوگيري از برخورد وسايل نقليه با عبور كنندگان باشند.
8 - از خانواده ها درخواست مي شود مراقب اطفال خردسال باشند و آنان را كنترل كنند تا خطر برخورد با وسايل نقليه در اين شبهاي پرفيض جان آنها را تهديد نكند.
از سوي ديگرمديرعامل شركت بهره برداري راه آهن شهري تهران و حومه نيز اعلام كرد كه ساعت كار قطارهاي مترو در شب هاي محرم همچون ديگر شب ها خواهد بود و تغيير نخواهد داشت.
فعاليت پايگاه هاي بهداشتي و درماني شهرداري در تاسوعا و عاشورا
شهرداري تهران در ايام عاشورا وتاسوعا 52 پايگاه خدمات رساني بهداشتي و دارو درماني در سطح مناطق 22گانه شهرداري تهران فعال خواهد ساخت.
اين اقدام از آن رو در دستور كار شهرداري تهران قرارگرفته است كه بسياري از مراكز درماني و مطب هاي پزشكان در روزهاي عاشورا و تاسوعا درحالت تعطيلي به سر مي برند.
عباس تقي زاده مديركل سلامت شهرداري تهران گفت: اين پايگاهها با حضور يك پزشك و يك پرستار در ساختمانهاي متعلق به شهرداري هاي مناطق 22 گانه فعال و در اسرع وقت آماده ارائه خدمات اورژانس به آن دسته از شهروندان تهراني است كه به هردليل در اين ايام دچارمشكلات اورژانسي خواهند شد.تقي زاده ادامه داد: بسيج جامعه پزشكي به همراه صدها اتومبيل اورژانس مشتركا شهرداري تهران را در اين مسير همياري مي كنند.
پايگاه هاي شهرداري تهران از ساعت 8 صبح تا 17 روزهاي عاشورا و تاسوعا فعال خواهند بود.
همچنين دو دستگاه اتوبوس سيار در مناطق شلوغي نظير چهار راه نظام آباد و سبزه ميدان با انواع لوازم پزشكي به منظور امدادرساني به هياتهاي عزاداري در آماده باش كامل به سر مي برند.]]>
</TEXT>
</DOC>
<DOC>
<DOCID>HAM2-851108-099</DOCID>
<DOCNO>HAM2-851108-099</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شركت توسعه فضاهاي فرهنگي شهرداري تهران اعلام كرد:
طراحي و ساخت بيش از 20 مسجد در مناطق مختلف پايتخت]]>
</TITLE>
<TEXT>
<IMAGE>/1385/851108/news/012228.jpg</IMAGE>
<![CDATA[
سما: مدير عامل شركت توسعه فضاهاي فرهنگي شهرداري تهران از طراحي و ساخت بيش از 20 مسجد در مناطق مختلف تهران، به ويژه در مناطقي كه با وجود جمعيت زياد دچار كمبود مسجد هستند خبر داد.
اكبري تشكرنيا مدير عامل شركت توسعه فضاهاي فرهنگي شهرداري تهران با اعلام اين خبر گفت: طراحي و ساخت مساجد از سال گذشته در مناطق تهران آغاز شده بود كه از ابتداي سال جاري و با تاكيد شهردار تهران اين كار جدي تر از گذشته، در زمينه جانمايي، طراحي، اختصاص زمين و ساخت مساجد به ويژه در مناطقي كه با وجود جمعيت فراوان دچار كمبود مساجد و مراكز فرهنگي هستند دنبال مي شود.
وي افزود: ساخت و ساز و طراحي مساجد در مناطقي مانند 2 و 5 آغاز كه كلنگ مسجد پرواز در منطقه 2 زده شده و ساخت مسجد پيامبر در منطقه 5 نيز به پايان رسيده است.
تشكري نيا در ادامه اظهار كرد: در برخي از ساخت و سازها، شهرداري در زمينه طراحي و تأمين مصالح همكاري دارد و ساخت مسجد را هيأت امناي آن مسجد به عهده مي گيرند كه اين كار در منطقه 18 در حال انجام است.
وي با اشاره به آغاز فعاليت كميته ساماندهي مساجد در شهرداري تهران در مورد اين كميته گفت: كميته ساماندهي مساجد به منظور ساماندهي در ساخت و مساجد شهر تهران تشكيل شده است كه دبيرخانه آن در شركت توسعه فضاهاي فرهنگي و متولي آن معاونت شهرسازي و معماري شهرداري تهران است و مجموعه اي از مهندسان و مشاوران مجرب در آن فعاليت دارند.]]>
</TEXT>
</DOC>
<DOC>
<DOCID>HAM2-851108-100</DOCID>
<DOCNO>HAM2-851108-100</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[امروز انجام مي شود:
تجديد ميثاق جوانان با آرمانهاي انقلاب]]>
</TITLE>
<TEXT>
<![CDATA[گروه سياسي- تجديد ميثاق قشرهاي مختلف مردم با آرمان هاي انقلاب امروز انجام مي شود. كميته ارتباطات و اطلاع رساني ستاد دهه فجر انقلاب اسلامي با صدور اطلاعيه اي كه خبر آن را مهر منتشر كرد، اعلام كرد: امروز صبح مرقد مطهر بنيانگذار جمهوري اسلامي ايران حضرت امام خميني(ره)شاهد حضور سبز جوانان و دانش آموزان، اين آينده سازان جامعه فردا به همراه مسئولين و مديران ارشد سازمان آموزش و پرورش تهران و شهرستانهاي تابعه استان تهران است.مراسم اهداء نثار گل به حرم مطهر از سوي فرزانگان امروز و آينده سازان فردا، ساعت 9 الي 10 صبح انجام مي شود.
برنامه هاي نيروهاي مسلح در دهه فجر
مسئول كميته نيروهاي مسلح و معاون فرهنگي و تبليغات ستاد كل نيروهاي مسلح پيش از ظهر ديروز در نشست خبري خود با خبرنگاران اهم برنامه هاي ستاد كل نيروهاي مسلح را در ايام دهه فجر اعلام كرد.
سردار عليرضا افشار در اين نشست خبري علاوه بر اعلام برنامه هاي نيروهاي مسلح در دهه فجر، در پاسخ به سؤالي درباره هجمه هاي تبليغاتي غرب بر ضد ايران كه اين روزها شدت بيشتري يافته گفت: ما در جهت افشاي ماهيت حركتهاي رواني و تبليغي دشمن به خصوص در جهت خنثي كردن اين مسئله كه ايران مقتدر تهديدي براي كشورهاي منطقه محسوب مي شود اقدامات خوبي را انجام داده ايم و سفر مقامات مسئول به كشورهاي همسايه و آشنايي آنها با اهداف جمهوري اسلامي و علت بالا بردن توان نظامي كاملاً مؤثر واقع شده است.افشار تصريح كرد: امروز مسئولين كشورهاي منطقه متوجه شده اند كه توان نظامي ايران نه تنها تهديدي براي آنان محسوب نمي شود بلكه به امنيت منطقه كمك خواهد كرد.
حلقه بسيجيان در اطراف تأسيسات هسته اي
جانشين نيروي مقاومت بسيج از تشكيل حلقه هاي انساني توسط بسيجيان در اطراف مراكز هسته اي اصفهان، هرمزگان، بوشهر و مركزي خبر داد. مجيد ميراحمدي مسئول كميته بسيج ستاد دهه فجر در نشستي خبري كه آن هم صبح ديروز در محل شوراي هماهنگي تبليغات اسلامي برگزار شد، با تسليت فرارسيدن سالروز شهادت سيدالشهداء، اظهار داشت: دهه فجر فرصت مغتنمي براي مقايسه آنچه كه بوديم با آنچه كه هستيم، است. وي در خصوص برنامه هاي بسيج در طول دهه فجر نيز گفت: بسيج داراي فعاليت هاي متنوع و اثربخشي در اين روزهاست كه از جمله آن در روز 12 بهمن برگزاري صبحگاه سراسري در 40 هزار مدرسه توسط بسيج دانش آموزي، حضور 5 هزار بسيجي در حرم مطهر امام(ره)، آغاز اردوهاي راهيان نور كه مجموعاً 1 ميليون نفر به اين مناطق اعزام خواهند شد، آغاز درمان رايگان مردم در مراكز درماني بسيج و اعزام 60 تيم پزشكي به مناطق محروم كشور مانند سيستان و بلوچستان و بوشهر از جمله اين اقدامات است.]]>
</TEXT>
</DOC>
<DOC>
<DOCID>HAM2-851108-101</DOCID>
<DOCNO>HAM2-851108-101</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مدير عامل سازمان تاكسيراني شهر تهران:
رانندگان تاكسي حق اجاره دادن تاكسي خود را به افراد عادي ندارند]]>
</TITLE>
<TEXT>
<![CDATA[سما: مدير عامل سازمان تاكسيراني شهر تهران با تاكيد بر اينكه اجاره تاكسي به افراد عادي مگر در موارد خاص و با مجوز سازمان تاكسيراني ممنوع است، گفت: رانندگان تاكسي حق اجاره دادن تاكسي خود به افراد عادي را ندارند و سازمان تاكسيراني در صورت رويت اين موارد با رانندگان متخلف برخورد جدي خواهد كرد.
حسين تيموري كرماني با بيان اينكه رانندگان تاكسي فقط در شرايط خاص حق اجاره تاكسي خود به افراد داراي صلاحيت آن هم با دريافت مجوز از سازمان تاكسيراني را دارند، گفت: برخي از رانندگان تاكسي به دليل بيماري و كهولت سن اين امكان را كه خودشان بتوانند بر روي تاكسي خود كار كنند ندارند، به همين دليل با اعلام به سازمان تاكسيراني و مطرح كردن اين وضعيت و تعيين فرد با صلاحيت مي توانند از سازمان تاكسيراني مجوز گرفته و تاكسي خود را به فرد قابل اعتماد و اميني براي كار واگذار كنند.
.وي با تاكيد بر اينكه واگذاري تاكسي به افراد ديگر براي كار فقط با مجوز سازمان تاكسيراني و تاييد صلاحيت اين سازمان امكان پذير است، تصريح كرد: هرگونه اقدامي در اين زمينه بدون مجوز سازمان تاكسيراني، غير قانوني بوده و واحدهاي گشت در صورت برخورد با افرادي كه بدون مجوز سازمان تاكسيراني بر روي تاكسي كه متعلق به يك راننده تاكسي است كار مي كنند، به طور جدي برخورد خواهند كرد.]]>
</TEXT>
</DOC>
<DOC>
<DOCID>HAM2-851108-102</DOCID>
<DOCNO>HAM2-851108-102</DOCNO>
<ORIGINALFILE>/1385/851108/news/_shari.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[خط  كشي بزرگراه ها در نوروز]]>
</TITLE>
<TEXT>
<![CDATA[قرار است تمام بزرگراه هاي تهران در تعطيلات نوروزي خط كشي شوند، مي دانيد چرا؟ چون نوروز تنها زماني است كه مي توان اين برنامه را پياده كرد. دليل آن هم اين است كه آنقدر بعضي از بزرگراه ها در 13 روز نوروز خلوت هستند كه در بعضي از آنها مي شود گل كوچك بازي كرد.
اين را هم بايد بگويم كه امسال تا حالا بيش از 9 ميليون متر خط كشي محوري در خيابان هاي تهران انجام شده است.
تعيين تكليف گورستان هاي متروكه؛ سال آينده
ظاهرا تا تكليف گورستان هاي متروكه تعيين نشود بعضي ها دست از دفن اموات در اين 140 گورستان برنمي دارند. از سال 73 دفن در 140 گورستان متروكه شهر تهران ممنوع شده است اما باوجود اين جسته و گريخته دفن هايي در برخي از اين گورستان ها صورت گرفته است. درهمين حال مديرعامل سازمان بهشت زهرا مي گويد كه قرار است تكليف اين گورستان ها تا پايان سال آينده معلوم شود. به گفته رضاييان قرار است يك گورستان در غرب و يكي هم در شرق تهران احداث شود.]]>
</TEXT>
</DOC>
<DOC>
<DOCID>HAM2-851108-103</DOCID>
<DOCNO>HAM2-851108-103</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبير شوراي امنيت روسيه در تهران]]>
</TITLE>
<TEXT>
<![CDATA[گروه سياسي - ايگور ايوانف، دبير شوراي امنيت ملي روسيه روزگذشته به منظورمذاكره با مقامات كشورمان وارد تهران شد.
منوچهر متكي وزيرخارجه كشورمان دركنفرانس خبري مشترك با وزيرخارجه بلاروس اظهار داشت: اين رفت و آمدها براي ادامه گفتگوها و حل و فصل مسأله هسته اي از طريق مذاكره است. در عين حال ما معتقديم امكان نيل به يك فرمول جامع الاطراف وجود دارد و هر پيشنهادي را در اين زمينه مورد بررسي قرار مي دهيم. ايوانف پيش از اين درسفري يك روزه وبه منظور مذاكره با مقامات ايران درباره برنامه هسته اي كشورمان خردادماه سال جاري به تهران سفركرده بود.
دبيرشوراي امنيت ملي عربستان نيزكه پس از سفر علي لاريجاني به عربستان،به كشورمان سفر كرده بود،پنجشنبه گذشته تهران راترك كرد.]]>
</TEXT>
</DOC>
<DOC>
<DOCID>HAM2-851108-104</DOCID>
<DOCNO>HAM2-851108-104</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[هشدار دبير كل اتحاديه عرب به آمريكا:
حمله به ايران تمام خاورميانه را به جهنم تبديل مي كند]]>
</TITLE>
<TEXT>
<![CDATA[گروه بين الملل - عمرو موسي دبير كل اتحاديه عرب كه براي شركت در كنفرانس داووس به سوئيس سفر كرده است به آمريكا در مورد هر نوع ماجراجويي در خصوص ايران هشدار داد و گفت كه حمله به ايران، خاورميانه را به جهنم تبديل خواهد كرد.
به گزارش خبرگزاري مهر، عمروموسي خاطرنشان كرد: گفته بودم كه جنگ عراق درها را به سوي جهنم باز مي كند و اين گونه نيز شد؛ دراين زمان،اين اقدام(حمله به ايران )تمام خاورميانه را به داخل جهنم مي برد.
وي افزود: هر اقدام نظامي كه هم اكنون در هر جاي خاورميانه انجام شود؛ دلسرد كننده خواهد بود.
اين اظهارات، انعكاسي از اظهارات محمد البرادعي مدير كل آژانس بين المللي انرژي اتمي است كه جمعه گفت: اقدام نظامي عليه ايران سبك سرانه است.
دبير كل اتحاديه عرب همچنين خواستار اعمال ضرب الاجلي شش ماهه براي حل و فصل در گيري اسرائيل و فلسطيني ها شد و تأكيد كرد كه سال 2007 يك سال سرنوشت ساز براي مذاكرات صلح خاورميانه است.
وي در اين باره خاطرنشان كرد: بايد زمان محدود و پايان كاري وجود داشته باشد؛ همه بايد موافقت كنند كه به خودمان شش ماه فرصت دهيم و اين امر بايد در سال جاري باشد.
عمرو موسي گفت: سال 2007، سالي حياتي است و به خاطر اين كه انتخابات رياست جمهوري آمريكا در سال 2008 برگزارمي شود؛ دخالت آمريكا در اين درگيري تضعيف خواهد شد.
دبير كل اتحاديه عرب كه براي شركت در مجمع جهاني اقتصاد به داووس سوئيس سفر كرده است، روز گذشته اعلام كرد: تهديد آمريكا براي اقدام عليه ايران بسيار جدي است و اين مسئله درگيري هاي فرقه اي و قومي را در سراسر خاورميانه گسترش خواهد داد.]]>
</TEXT>
</DOC>
<DOC>
<DOCID>HAM2-851108-105</DOCID>
<DOCNO>HAM2-851108-105</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير خارجه روسيه:
آمريكا بايد دلايل افزايش توان نظامي خود را در خاورميانه توضيح دهد]]>
</TITLE>
<TEXT>
<![CDATA[مهر : وزير خارجه روسيه اعلام كرد كه كشورش از آمريكا مي خواهد تا در خصوص افزايش توان نظامي خود در خاورميانه توضيح دهد.
به گزارش ريانووستي، سرگئي لاوروف اعلام كرد كه در جريان ديدار كميته چهارجانبه روند صلح خاورميانه و تماس هاي دوجانبه با طرف آمريكايي، مسكو انتظار دارد كه واشنگتن درباره افزايش حضور نظامي خود در منطقه خاورميانه توضيحاتي را ارائه دهد.
كميته چهارجانبه روند صلح خاورميانه موسوم به گروه چهار متشكل از آمريكا، روسيه، اتحاديه اروپا و سازمان ملل مي باشد كه درصدد احياي روند سازش درخاورميانه بين اسرائيل و فلسطيني ها هستند.
لاوروف با اشاره به اينكه اظهار نظرهاي مقامهاي آمريكايي هيچ تغييري در مواضع آنها نشان نمي دهد به خبرنگاران روسي گفت: عملكرد افزايش حضور نظامي در منطقه ادامه دارد. اين هم يكي از مسائلي خواهد بود كه مطرح مي شود و قصد داريم تا واشنگتن روشن نمايد كه چه چيز پشت سر آن وجود دارد و علت اين اقدام چيست .]]>
</TEXT>
</DOC>
<DOC>
<DOCID>HAM2-851108-106</DOCID>
<DOCNO>HAM2-851108-106</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[احمدي  نژاد: ايران حامي استقلال و پيشرفت بلاروس است]]>
</TITLE>
<TEXT>
<![CDATA[ايرنا: دكتر محمود احمدي نژاد رئيس جمهوري با تاكيد بر نقش مهم جمهوري اسلامي ايران و بلاروس به عنوان دو كشور مستقل در دو نقطه راهبردي از جهان گفت: ايران حامي استقلال و پيشرفت بلاروس است.
احمدي نژاد در ديدار سرگئي ماركينوف وزير امور خارجه بلاروس و پس از دريافت پيام كتبي الكساندر لوكاشنكو رئيس جمهوري اين كشور، افزود: دو كشور بايد با تلاش بيشتر، موانع معدود موجود در راه توسعه و تحكيم مناسبات دوجانبه را برطرف كنند.
وي با بيان اينكه جمهوري اسلامي ايران علاقه مند به گسترش مناسبات برادرانه و عادلانه با همه كشورها بويژه كشورهاي مستقل است، اظهار داشت:
ايران از پيشرفتهاي بلاروس در زمينه هاي مختلف حمايت مي كند و در اين راستا از هرگونه همكاري و تبادل تجربيات با اين كشور فروگذار نخواهد كرد.
احمدي نژاد بر لزوم معرفي و شناسايي متقابل توانمنديهاي مختلف دو كشور ايران و بلاروس در عرصه هاي مختلف تأكيد كرد و گفت: گسترش و توسعه روابط تهران - مينسك در بخش هاي گوناگون نيازمند اقدامات پايه اي به ويژه برگزاري روابط بانكي و گمركي است كه بايد با كار، تلاش و پشتكار بيشتر مسئولان دو كشور اجرايي شود.
سرگئي ماركينوف وزير امور خارجه بلاروس نيز در اين ديدار نقش و جايگاه ايران و بلاروس در عرصه هاي منطقه اي و بين المللي را مهم دانست و گفت: مينسك خواستار افزايش مناسبات و همكاري با تهران در همه زمينه ها است.
وزير امورخارجه بلاروس ضمن ارائه گزارشي از آخرين تحولات منطقه اروپاي شرقي، با اشاره به روابط دوستانه دو كشور افزود: انرژي به ويژه نفت و گاز، كشاورزي، معدن، همكاري چندجانبه و ايجاد بازارهاي مشترك و روابط مالي در قالب صندوقهاي پولي چندجانبه از جمله زمينه هاي مناسب براي گسترش و توسعه روابط دوجانبه است.
ماركينوف بار ديگر دعوت رسمي الكساندر لوكاشنكو رئيس جمهوري بلاروس از دكتر احمدي نژاد براي سفر به مينسك را اعلام و رئيس جمهوري كشورمان ابراز اميدواري كرد اين سفر در فرصت مناسب براي گسترش هرچه بيشتر روابط تهران - مينسك انجام شود.]]>
</TEXT>
</DOC>
<DOC>
<DOCID>HAM2-851108-107</DOCID>
<DOCNO>HAM2-851108-107</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:
دشمنان مي خواهند با فضاسازي ملت ايران را نگران كنند]]>
</TITLE>
<TEXT>
<IMAGE>/1385/851108/news/012174.jpg</IMAGE>
<![CDATA[
گروه سياسي رئيس جمهوري گفت:دشمنان با فضاسازي و استفاده از عناصر زبون بلندگو به راه انداخته اند تا ملت ايران را نگران كنند و در سايه نگراني خواسته هاي ناحق خود را به ملت ايران تحميل نمايند.
محمود احمدي نژاد كه جمعه شب در مراسم عزاداري سالار و سرور شهيدان، حضرت امام حسين(ع)در مسجد ارك تهران حاضر شده بود، طي سخناني، با بيان اين كه عاشورا مكتب زندگي است، اظهار داشت:همه زيبايي ها و خوبي هاي عالم در مكتب حسيني جمع شده و تنها راه رستگاري و نجات بشريت، مكتب امام حسين(ع)و عاشوراست.
وي با تاكيد بر اين كه امام حسين(ع)كانون همه خوبي ها، عزت، سرافرازي، عشق به انسانها،كمال بشريت، عزت و كرامت انسانها تا آخرت است،گفت:امام حسين(ع)تبلور مظلوميت،انسان كامل و رحمت الهي براي همه عالم بشريت است. احمدي نژاد اظهارداشت:امروز همه دشمنان انقلاب دست در دست هم مي خواهند در مقابل ملت ايران بايستند، اما به لطف الهي و عنايت امام زمان(عج)اين آرزو را كه با جنگ رواني و شايعه منتشر مي كنند به گور خواهند برد.
رئيس جمهوري با تاكيد بر اين كه امروز كانون اين جوشش، هدايت و بيداري در ايران عزيز است، گفت: دشمنان عاشورا، معنويت و خداپرستي همه به خيال خود بسيج شده اند تا نور الهي را خاموش كنند، اما غافل از آنكه هر كس در برابر اين نور بايستد بدون ترديد نابود خواهد شد.
احمدي نژاد با بيان اين كه امام خميني(ره)آمد و انقلاب را بر پا كرد تا صف بندي ها مشخص شود، تصريح كرد:اكنون رهبر معظم انقلاب ستون خيمه ارزشها، حركت حسيني و مكتب عاشوراست و در مقابل ايشان پشت در پشت قدرت طلبان صف كشيده اند. رئيس جمهوري با بيان اين كه دشمنان ملت ايران آرزوهاي پوشالي خود را به صورت يك جنگ رواني و تير هاي زهرآگين شايعه به سمت انقلاب و ملت ايران نشانه رفته اند، گفت: چيزي جز شرمندگي و شكست نصيب دشمنان ملت ايران نخواهد شد.
احمدي نژاد در پايان تاكيد كرد:با اين عشق حسيني و دلهاي پاك و ايستادگي، به فضل الهي به زودي شاهد سقوط رژيم صهيونيستي و اضمحلال آمريكا خواهيم بود.]]>
</TEXT>
</DOC>
<DOC>
<DOCID>HAM2-851108-108</DOCID>
<DOCNO>HAM2-851108-108</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[انتقاد سخنگوي شوراي نگهبان از مصوبه تجميع انتخابات در مجلس]]>
</TITLE>
<TEXT>
<IMAGE>/1385/851108/news/012171.jpg</IMAGE>
<![CDATA[
گروه سياسي - سخنگوي شوراي نگهبان روز گذشته به صراحت از مصوبه اخير نمايندگان در مورد تجميع انتخابات رياست جمهوري و مجلس به دليل مغايرت با قانون اساسي انتقاد كرد و از نمايندگان خواست مصوبه اي را تصويب نكنند كه موجب وهن نظام و مجلس شوراي اسلامي شود. عباسعلي كدخدايي كه در جلسه هفتگي خود با خبرنگاران سخن مي گفت با اعلام اين خبر كه طرح تجميع هنوز در جلسه رسمي شوراي نگهبان بررسي نشده است گفت: آن بخش از طرح كه مغايرت با اصول قانون اساسي داشته باشد مورد ايراد شورا قرار خواهد گرفت چرا كه اجراي طرح مستلزم افزايش عمر اين دوره مجلس و كاهش دوره قبلي رياست جمهوري است كه مسلما مغاير قانون اساسي است.
كدخدايي همچنين پيش بيني كرد: در صورتي كه اين طرح به مجمع تشخيص مصلحت نيز راه يابد، بعيد است كه با نظر مساعد مواجه و تاييد شود.
ايراد به قانون شوراها
وي همچنين از ايراد شوراي نگهبان به لايحه اصلاح موادي از قانون شوراها به دليل در نظرگرفتن وظايف تقنيني و اجرايي براي شوراهاي اسلامي شهر و روستا خبر داد و گفت: بررسي لايحه مذكور هنوز در شوراي نگهبان نهايي نشده و با توجه به استمهال از مجلس همچنان ادامه دارد. لايحه اصلاح ماده 18 اصلاحي قانون تشكيل دادگاه هاي عمومي و انقلاب، طرح اصلا ح بند 4 ماده 28 قانون انتخابات مجلس شوراي اسلامي مصوب 1378 و الحاق يك بند به آن نيز از ديگر مصوبات مجلس بودند كه سخنگوي شوراي نگهبان از تاييد آنها خبر داد.
صلاحيت تفسير مجمع تشخيص
كدخدايي همچنين گفت: طرح دوفوريتي استفساريه جزء 3 بند ب ماده واحده، قانون اصلاح تبصره 2 الحاقي ماده 76 قانون اصلاح مواد 72 و 77 و تبصره ماده 76 قانون تامين اجتماعي مصوب 1354 و الحاق دو تبصره به ماده 76 مصوب 1371 مصوب 27 دي ماه سال جاري نيز در اين شورا مورد بحث و بررسي قرار گرفت. وي ادامه داد:  نظر به اين كه ماده واحده اتفساريه جزء 3 بند ب ماده واحده، قانون اصلاح تبصره 2 ماده 76 قانون اصلاح مواد 72 و 77 و تبصره ماده 76 قانون تامين اجتماعي مصوب مجمع تشخيص مي باشد و تفسير مصوبات آن مجمع بر عهده خود مجمع است لذا مصوبه مذكور مغاير با اصل 112 قانون اساسي تشخيص داده شد. اين مصوبه درباره افزايش و برقراري مستمري بازنشستگي نسبت به كساني بود كه پيش از تاريخ اصلاحيه جديد قراردادهايي را با تامين اجتماعي داشتند كه در اين رابطه از مجلس سئوال شد و مجلس پاسخ خود را ارائه داد. كدخدايي تصريح كرد: البته شوراي نگهبان به دليل اشكال شكلي وارد محتوا شد و هرگونه تغييري بر عهده اين مجمع خواهد بود.]]>
</TEXT>
</DOC>
<DOC>
<DOCID>HAM2-851108-109</DOCID>
<DOCNO>HAM2-851108-109</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[محمد جواد لاريجاني:
بايد با همه دنيا مذاكره كنيم]]>
</TITLE>
<TEXT>
<![CDATA[ايرنا:محمدجواد لاريجاني گفت: بايد با همه دنيا مذاكره كنيم. حتي با دشمن ترين دشمنان مان كه آمريكاست به عنوان ايران اتمي مذاكره كنيم و با كلوپ هسته اي وارد تعهدات متقابلي شويم كه قابليت راستي آزمايي داشته باشند.
اين ديپلمات و تحليلگر مسايل بين المللي اظهار داشت: اگرچه در حوزه تكنولوژي هسته اي، فعاليت هاي ديگري نيز وجود دارد اما توانمندي غني سازي اورانيوم، شاخص ورود به كلوپ هسته اي دنيا است. وي با اشاره به قطعنامه 1737شوراي امنيت، تصويب آن را نوعي بداخلاقي و عصبانيت از ايران هسته اي دانست و گفت: كسي براي ورود ايران به كلوپ هسته اي خوشامد نمي گويد، بايد از ديوار به داخل اين كلوپ پريد.
رئيس مركز پژوهش هاي بنيادين تصريح كرد: ايران مي خواهد با شيوه جديدي وارد كلوپ هسته اي شود يعني در چارچوب معاهده ان.پي.تي و بدون آنكه ترقه هسته اي داشته باشد، قصد ورود به كلوپ هسته اي دنيا را دارد.
لاريجاني با اشاره به اثر سوء بروز دودستگي در بين مسئولان و مردم در پي صدور قطعنامه شوراي امنيت تاكيد كرد: بوش به طور رسمي اعلام كرد، وقتي به ايران سخت بگيريم، اين اتحاد از هم پاشيده مي شود اين منفي ترين آثار قطعنامه است و مقابله با اين مهمتر است.
وي تصريح كرد: به اعتقاد من، صرف نظر از اختلاف نظرهايي كه در پيشبرد ديپلماسي هسته اي داريم همه بايد پشت سر رئيس جمهوري، در دفاع از حق هسته اي بايستيم. اين ديپلمات باسابقه گفت: انشعاب بد نيست اما نبايد در مورد سياست هاي دولت در امر هسته اي دوگانگي داشته باشيم. اين ديپلمات باسابقه به نويسندگان و سياستمداران كشور توصيه كرد: مناقشات بر سر اتخاذ راهكارها در مسئله هسته اي را درون خانواده اي كنند تا از اين معارضه بزرگ عبور كنيم. رئيس مركز پژوهش هاي بنيادين افزود: ايده ايران پست اتمي  پايه يك ديپلماسي محتوايي است كه بايد ايده هاي نو را با تكنيك هاي نو به پيش ببريم. اين كارشناس مسايل سياسي گفت: به اعتقاد من، جايي كه مي خواهيم قاطع باشيم، بايد حرف هاي نرم و نازك بزنيم تا بتوانيم كارمان را پيش ببريم و در جاهايي كه نمي خواهيم كار سنگيني انجام دهيم، بايد حرف هاي درشت و كلفت بزنيم.]]>
</TEXT>
</DOC>
<DOC>
<DOCID>HAM2-851108-110</DOCID>
<DOCNO>HAM2-851108-110</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[سياست خارجي: سيد محمد خاتمي اظهارات منتسب به وي در خصوص كنفرانس هولوكاست در تهران را كه در يك روزنامه  صهيونيستي منتشر شده است،  تكذيب كرد. خبرگزاري فرانسه گزارش داد: محمد خاتمي، رئيس جمهوري سابق ايران روز جمعه گفت و گو با يك روزنامه  اسرائيلي كه در آن به نقل از وي برگزاري كنفرانس هولوكاست در تهران محكوم شده است را تكذيب كرد. روزنامه صهيونيستي يديعوت آحارونوت روز جمعه مصاحبه اي را به نقل از خاتمي منتشر كرده و به نقل از وي نوشته بود: من به شدت برگزاري كنفرانس(هولوكاست در تهران )را محكوم مي كنم. اين روزنامه مدعي است كه در حاشيه  اجلاس مجمع اقتصاد جهاني در داووس با رئيس جمهوري سابق ايران مصاحبه كرده است.
مجلس:جلسه  فشرده  مجمع نمايندگان تهران امروز جهت بررسي بودجه 86 با حضور مسئولاني از سازمان مديريت و برنامه ريزي برگزار مي شود. پرويز سروري دبير مجمع نمايندگان تهران در گفت وگو با ايسنا، با اعلام خبر فوق، اظهار داشت: در اين جلسه از شهردار، شوراي شهر و برخي ديگر از مسئولان تهران جهت حضور دعوت كرده ايم، هم چنين بناست مركز پژوهش ها گزارشي را در مورد بودجه 86 ارائه كند. به گفته وي، قرار است در اين جلسه مسئولان و نمايندگان تهران پيشنهادات خود را در مورد بودجه 86 ارائه كنند تا با ارائه آنها به كميسيون هاي مجلس در بررسي لايحه بودجه به مجلس كمك كرده باشد.
حوزه علميه: آيت الله ناصر مكارم شيرازي اظهار داشت: اهداف واقعه عاشورا در طول تاريخ بشريت ثابت است و تكرار عزاداري ها در هر سال ناشي از اهداف جاويدان اين حماسه است. اين مرجع تقليد تصريح كرد: كساني كه با فرهنگ عاشورا آشنايي درستي ندارند و به اقامه عزاي حسيني توسط شيعيان در هر سال ايراد مي گيرند، بايد بدانند كه اهداف امام حسين(ع)در عاشورا با گذشت زمان تمام شدني نيست. وي اصلاح امت را از اهداف قيام سيدالشهدا(ع)برشمرد و خاطرنشان كرد: هر امتي نيازمند اصلاح است و اين چيزي نيست كه با گذشت زمان از اعتبار ساقط شود.
قوه قضائيه:قربانعلي دري نجف آبادي دادستان كل كشور، در جلسه  ستاد امر به معروف و نهي از منكر شهر ري با عنوان اين كه فلسفه  نهضت حسيني احياي فريضه امر به معروف و نهي از منكر است، بر ضرورت تبيين و تعظيم اين فريضه پربركت ديني تاكيد كرد. به گزارش ايسنا دادستان كل كشور، شناخت معروف و منكر را مقدم بر امر به معروف و نهي از منكر دانست و اظهار داشت: بايد سطح بينش و آگاهي جامعه را نسبت به معروف ها و مصاديق منكرها ارتقا بخشيم و به عنوان يك رسالت همگاني در جهت بسط و احياي معروف و امحاي منكر اهتمام ورزيم. وي گفت: اگر مي خواهيم به عزت و عظمت دست يابيم و فاتح قله هاي بلند آباداني مادي و معنوي شويم بايد امر به معروف و نهي از منكر را به مثابه يك نظام سالم برخاسته از متن مردم، فراگير و همگاني كنيم. اگر مي خواهيم زندان و دعوي و اطاله دادرسي و آسيب پذيري نداشته باشيم بايد جامعه را به سمت سلامت و معنويت هدايت كنيم.
سپاه پاسداران: سپاه پاسداران انقلاب اسلامي با صدور اطلاعيه اي با تسليت فرارسيدن تاسوعا و عاشوراي حسيني(ع)، تلاقي اين ايام را با دهه فجر عاشورايي انقلاب خميني(ره)گرامي داشت. در بخشي ازاين اطلاعيه كه روابط عمومي سپاه آن را منتشر كرد، با تكريم و تعظيم ياد و خاطره شهيدان گلگون كفن انقلاب اسلامي و حماسه آفرينان نهضت امام خميني(ره)آمده است: پاسداران انقلاب و بسيجيان سلحشور همراه با ملت بزرگ ايران، با شركت گسترده در مراسم سوگواري و عزاداري سيد و سالار شهيدان حضرت اباعبدالله الحسين(ع)و ياران باوفايش و حضور پرشور و باشكوه در راهپيمايي 22 بهمن ماه 86، ضمن تجديد ميثاق با آرمان هاي جاودان حضرت امام خميني(ره)و بيعت مجدد با رهبر حكيم و فرزانه انقلاب اسلامي - حضرت آيت الله العظمي خامنه اي(مدظله العالي)دگر بار نماد وحدت و همبستگي ملي و عزم و اراده پايان ناپذير و عاشورايي خود را در پاسداشت فرهنگ كربلا و دفاع فداكارانه از دستاوردهاي ارزشمند انقلاب اسلامي و منافع ملي و حمايت همه جانبه از تصميم دولت خدمتگزار در تكميل و استفاده از فن آوري صلح آميز هسته اي به رخ بدخواهان و دشمنان ايران اسلامي خواهند كشيد.
سياست خارجي: سفارت جمهوري اسلامي ايران در واتيكان خبر يك خبرگزاري ايتاليايي به نقل از سفير كشورمان مبني بر دعوت از پاپ براي سفر به تهران را تكذيب كرد. خبرگزاري آپي كام جمعه ادعا كرد كه پاپ بنديكت شانزدهم احتمالا در آينده نه چندان دور از ايران ديدار خواهد كرد.]]>
</TEXT>
</DOC>
<DOC>
<DOCID>HAM2-851108-111</DOCID>
<DOCNO>HAM2-851108-111</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تا پايان سال 85به پايان مي رسد
بررسي موارد اختلافي مجلس و شوراي نگهبان در مجمع تشخيص مصلحت]]>
</TITLE>
<TEXT>
<IMAGE>/1385/851108/news/012168.jpg</IMAGE>
<![CDATA[
گروه سياسي - دبير مجمع تشخيص مصلحت نظام پس از تشكيل جلسه روز گذشته مجمع اعلام كرد كه در چند جلسه  اخير و همچنين تا پايان سال جلسات مجمع درباره  موارد اختلافي شوراي نگهبان و مجلس خواهد بود و مجمع تلاش دارد تا پايان سال اين موارد اختلافي را تمام كند.
در جلسه ديروز مجمع تشخيص مصلحت نظام كه خبر آن را روابط عمومي مجمع تشخيص مصلحت نظام منتشر كرد، طرح جلوگيري از خرد شدن اراضي كشاورزي و ايجاد قطعات مناسب فني مصوب مجلس شوراي اسلامي كه مورد ايراد شوراي نگهبان قانون اساسي قرار گرفته بود، در اين جلسه مورد بحث و بررسي قرار گرفت. در اين جلسه علاوه بر سران قوا و اكثريت اعضاء، وزير جهاد كشاورزي و فقهاي شوراي نگهبان حضور داشتند، پس از طرح موضوع و بحث و استدلال دولت، مجلس شوراي اسلامي و شوراي نگهبان، بدليل اهميت ولزوم بررسي هاي همه جانبه و جامع تر، تصميم گيري در اين خصوص را به جلسات آتي مجمع موكول كرد.
نيازي به مجمع نيست
به گزارش ايسنا،محسن رضايي در جمع خبرنگاران اظهار اميدواري كرد كه موارد اختلافي بودجه  سال 86 بين مجلس و شوراي نگهبان حل و فصل شود و نيازي به مجمع تشخيص نباشد.
دست كم گرفتن دشمن اشتباه است
دبير مجمع تشخيص مصلحت نظام درباره  اظهارات اخير خود درباره  مباحث مربوط به سياست خارجي، گفت: به نظر من ايران توانايي بازدارندگي و خنثي كردن تهديدها را دارد و مي تواند از بسياري از حوادث جلوگيري كند. اروپايي ها هم اكنون از ما مي خواهند كه در لبنان به آن ها كمك كنيم، آمريكايي ها هم خواهان همكاري ما براي امنيت عراق هستند. مهم هوشياري ماست كه بتوانيم از اين توانايي ها استفاده كنيم. هر نوع بي خيالي و نگراني باعث مي شود كه نتوانيم از توانايي هاي خود استفاده كنيم. دست كم گرفتن دشمن و اهميت ندادن به آن و از سوي ديگر ايجاد نگراني، اشتباه و انحراف از اهداف است.
رضايي در ادامه در پاسخ به سوال خبرنگار ديگري درباره  ارائه  گزارش درباره  اصل 44 قانون اساسي گفت: گزارش هاي مربوط به همايش اصل 44 را آماده كرده  و براي مقام معظم رهبري ارسال كرده ايم. ايشان با دقت اصل 44 را دنبال و آن را پيگيري مي كنند و براي آن اهميت قائل هستند، ما هم به طور مستمر گزارش هاي رسيده در اين باره را به ايشان ارسال مي كنيم.]]>
</TEXT>
</DOC>
<DOC>
<DOCID>HAM2-851108-112</DOCID>
<DOCNO>HAM2-851108-112</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پادشاه عربستان:
رياض با هيچ كشوري برضدتهران متحد نمي شود]]>
</TITLE>
<TEXT>
<![CDATA[ايرنا: پادشاه عربستان سعودي گفت كه كشورش هيچ خصومتي با جمهوري اسلامي ايران ندارد.
ملك عبدالله به شماره روز گذشته روزنامه السياسه، چاپ كويت گفت: در ديدار اخير با علي لاريجاني فرستاده ايران به عربستان به وي توضيح دادم كه عربستان با هيچ كشوري برضد ايران متحد نمي شود، در امور هيچ كشوري دخالت نمي كند و به هيچ كشوري براي مخاصمه با ايران كمك نمي كند.
وي افزود: ما همچنين نمي خواهيم هيچ كشوري با ما، برادران مان در شوراي همكاري خليج فارس و يا هر كشور عرب ديگر دشمني و يا موضعي خصمانه داشته باشد.
پادشاه عربستان در بخشي ديگر از اين مصاحبه با اشاره تلويحي به تلاشهاي غرب به ويژه آمريكا براي شعله ور كردن آتش اختلافات مذهبي در كشورهاي اسلامي از جمله عراق اظهار داشت: ما تلاش هايي را كه براي دامن زدن به اختلافات عقيدتي ميان سني و شيعه در جريان است به دقت زير نظر داريم، اما آن را يك خطر نمي دانيم.
عبدالله افزود: اگرراه برخورد با اين مشكل را بدانيم، خطري ما را تهديد نخواهد كرد اما اگر در برخورد با آن شكست بخوريم با خطرات بزرگي مواجه خواهيم شد.]]>
</TEXT>
</DOC>
<DOC>
<DOCID>HAM2-851108-113</DOCID>
<DOCNO>HAM2-851108-113</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيشنهاد البرادعي درباره برنامه هسته اي ايران]]>
</TITLE>
<TEXT>
<![CDATA[گروه سياسي- دبيركل آژانس بين المللي انرژي اتمي خواستار تعليق متقابل برنامه غني سازي اورانيوم ازسوي ايران و تعليق تحريم ها ازسوي شوراي امنيت براي پايان بحران برنامه هسته اي ايران شد.
محمدالبرادعي كه اين  پيشنهاد  را در حاشيه نشست مجمع جهاني اقتصاد در داووس سوئيس مطرح مي كرد باتأكيدبراينكه لازم است مسيركنوني برنامه هسته اي ايران تغييركند به صراحت حق قانوني ايران در استفاده صلح آميز از انرژي هسته اي را ناديده گرفت. وي همچنين بارديگر ايده بكارگيري راه حل نظامي در قبال برنامه هسته اي ايران را رد كرد و آن را ديوانگي خواند. به گزارش ايسنا البرادعي در شرايطي اين سخنان را بيان مي كند كه مقامات سازمان ملل تأييد كرده اند ايران قصد دارد ماه آينده  ميلادي كار بر روي تاسيسات غني سازي اورانيوم نطنز را به عنوان بخشي از طرح خود براي ايجاد شبكه اي از ده ها هزار سانتريفيوژآغاز كند.
درهمين حال نيكلاس برنز، معاون وزيرخارجه  آمريكا دراين باره مدعي شد: اگر ايران اين كار را انجام دهد با مخالفت جهاني روبرو خواهد شد. وي افزود: اگر ايران تصور مي كند مي تواند 3000 سانتريفيوژ را بدور از تصويب يك قطعنامه  ديگر در شوراي امنيت  و فارغ از فشار بين المللي بيشتر پشت سر بگذارد، اشتباه مي كند.همچنين شان مك كورمك، سخنگوي  وزارت خارجه آمريكا در مورد ممنوعيت ورود برخي بازرسان آژانس به ايران مدعي شد: اين اقدامات، نامعقول و نشانه  بي اعتنايي مستمر ايران به خواست جامعه بين المللي است.
بازرسان آژانس درايران
ايرنا گزارش داد: 3 نفر از بازرسان آژانس بين المللي انرژي اتمي براي بازرسي از تاسيسات اصفهان و نطنز وارد ايران شدند. اين بازرسان حدود يك هفته در ايران حضور خواهند داشت تا بازرسيهاي عادي خود از تاسيسات هسته اي را انجام دهند. پيش از اين ايران از آژانس خواسته بود از اعزام كريس شارليه بازرس بلژيكي و سرپرست بازرسان آژانس انرژي اتمي در ايران كه به گفته برخي منابع اخبار محرمانه ايران را در اختيار كشورهاي بيگانه و منابع رسانه اي آنها قرار مي دهد، خودداري كند.
تكذيبيه كره شمالي
درهمين حال كره  شمالي شايعات منتشرشده مبني بر همكاري هسته اي اين كشور با ايران را تكذيب كرد.
ايسنا گزارش داد، وزارت امور خارجه  كره شمالي در بيانيه اي در خصوص ادعاي رسانه هاي غربي مبني بر همكاري هسته اي تهران - پيونگ يانگ اعلام كرد: اين خبر كذب و ساختگي است و هدف از آن خدشه دار كردن چهره  كره شمالي به اتهام اشاعه سلاح هاي هسته اي است.
روزنامه انگليسي ديلي تلگراف اخيرا در گزارشي ادعا كرده بود كه دو كشور ايران و كره شمالي با يكديگر همكاري هسته اي دارند و پيونگ يانگ درصدد كمك به ايران براي انجام آزمايش هسته اي است.]]>
</TEXT>
</DOC>
<DOC>
<DOCID>HAM2-851108-114</DOCID>
<DOCNO>HAM2-851108-114</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
درس هاي سياسي از عاشورا حجت الاسلام والمسلين سيدمهدي طباطبايي]]>
</TITLE>
<TEXT>
<![CDATA[قيام سيد الشهداء عليه السلام نقش مهمي در بقاء دين و ديانت كه هويت هر بشري منوط به آن است داشته است، زيرا اساساً هيچ دسته يا گروهي پيدا نمي شود كه بگويد من هيچ اعتقادي ندارم حتي نيست انگاران خود را مقيد و پايبند به نه مي دانند و اين خود نوعي اعتقاد به شمار مي رود. اما بايد ديد كه در ميان همه اعتقادات و پايبندي ها كدام اصلح و انفع براي زيست بشر در طول تاريخ بوده و هست.
به اعتقاد ما اعتقاد برتر اسلام است اما اسلام واقعي و نه اسلام ساختگي، لذا سيد الشهداء(ع)از بيت و نسل اسلام به طور طبيعي تفسير واقعي و روشن اين روايت است كه بقاء دين پيامبر(ص)با حسين(ع)است چرا كه شهادت ايشان نقش مهمي را در بقاء اسلام ايفا كرد. و اما آنچه بايد از اين شهادت بياموزيم: به نظر من  در هر زمان از اعصار تاريخي قسمتي از آثار قيام و رفتار و شهادت سيد الشهداء(ع)بر ما عيان مي شود. در مقطع كنوني بايد مسلمين از دشمن نهراسند. زيرا دشمن هيچ گاه براي ما دلسوز نبوده و نمي تواند باشد. بالاترين نقش در يك انسان براي بقاء خودش مقاومت و پايداري است و ملت ايران تاكنون از نهضت امام خميني(ره)تا پيروزي و از پيروزي انقلاب تا امروز اين قدرت حسيني را از خود نشان داده و پيروزي ما نيز از عاشورا به دست آمده است و بقاي آن نيز از عاشوراست.
مقاومت امروز ملت ما در مقابل آمريكا و همه مرتجعين عرب و همه افرادي كه براي مطامع دنيا از حيثيت خود مي گذرند در واقع برگرفته از عاشوراست.
مرتجعين عرب بدانند كه در واقع اول به حيثيت خود هم لطمه مي زنند و اگر دشمنان به ما رحم نكنند به آنها نيز رحم نخواهند كرد. لذا اميدواريم بر سر عقل آمده و از عاشوراي حسيني و قيام امام حسين(ع)درس بگيرند چرا كه ايشان فرزند پيامبر است و شخصيتي منحصر به شيعيان نيست. به اميد روزي كه پيروزي اسلام بر كفر جهاني ميسر گردد.
* نماينده تهران]]>
</TEXT>
</DOC>
<DOC>
<DOCID>HAM2-851108-115</DOCID>
<DOCNO>HAM2-851108-115</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيام رئيس جمهور بلاروس براي احمدي نژاد]]>
</TITLE>
<TEXT>
<IMAGE>/1385/851108/news/012165.jpg</IMAGE>
<![CDATA[
ايسنا: وزيرامورخارجه بلاروس روزگذشته به منظور ابلاغ پيام رئيس جمهور كشورش به رئيس جمهوري ايران وهمچنين دعوت از وي براي سفر به بلاروس وارد تهران شد.
سرگئي مارتينوف، ظهرديروز در كنفرانس خبري مشترك با منوچهرمتكي اظهار داشت: حامل پيامي از سوي رئيس جمهوري كشورم براي رئيس جمهور محترم ايران هستم و در اين سفر از ايشان براي سفر به بلاروس دعوت خواهم كرد.
منوچهر متكي، وزير امور خارجه كشورمان پس از ديدار و گفتگو با سرگئي مارتينوف، در اين نشست خبري اظهار داشت: درجريان مذاكرات توافق شد زمان سفر رئيس جمهوري كشورمان به بلاروس نيمه اول سال جديد ميلادي باشد.
متكي درپاسخ به سوالي درمورد درخواست آژانس از ايران براي تجديدنظردر تصميم خود مبني برممنوعيت ورود 38 نفراز بازرسان آژانس انرژي اتمي، گفت: روابط ايران با آژانس بر اساس مقررات حاكم بر همكاري هاي طرفين صورت مي گيرد و ما اين مقررات را همواره بر اساس حقوقي كه در چارچوب ان.پي.تي براي اعضا در نظر گرفته شده است رعايت مي كنيم. وي افزود: در خصوص نوع همكاري هايمان با آژانس تصميم گيري هاي خاص خود را داريم و اين تصميمات كاملا قانوني در روابط ايران و آژانس مشكلي را ايجاد نخواهد كرد.
متكي  درواكنش به مجوز بوش مبني بركشتن و يا دستگيري ايرانيان در عراق كه مشكوك به فعاليت هاي امنيتي و نظامي باشند،گفت: ايران بخشي از راه حل مشكل عراق است، نه ايجادكننده مشكل درعراق و به همين دليل سياست ايران در چهار سال گذشته حمايت از روند توسعه سياسي و دولت سازي در عراق بوده است.
وزيرامورخارجه كشورمان در پاسخ به سوالي مبني براينكه برخي كارشناسان معتقدند ايران مي تواند در 22 بهمن با توجه به تثبيت فناوري هسته اي در كشور اعلام كند كه سانتريفيوژ هايش را بدون تزريق گاز uf6 آماده نگه مي دارد تا به اين شكل حسن نيتش را يكبار ديگر به دنيا نشان دهد، گفت: ايران به فعاليت هاي خود ادامه مي دهد، در عين حال كه با همه طرف هاي درگير در مساله هسته اي رايزني هايش را دنبال مي كند.
وي افزود: اين مساله كه برخي كارشناسان مبني بر نگه داشتن سانتريفيوژها در حالت گرم مطرح مي كنند را تاييدنمي كنم، هرچند ما از راه كارهايي كه صلح آميز بودن مساله هسته اي ايران و حقمان براي داشتن چرخه سوخت هسته اي را تاييد كند استقبال مي كنيم.
متكي با اشاره به روابط تجاري ايران و بلاروس خاطر نشان كرد: طبق تفاهمات صورت گرفته قرار است حجم روابط تجاري ايران و بلاروس از حدود 40 تا 50 ميليون دلار به 500 ميليون دلار ارتقا يابد.
وي با اشاره به پروژه هاي مشترك دو كشور گفت: توليد سمند، ايجاد نيروگاه هاي برق، توليد كاميون و تراكتور، همكاري ها در زمينه تجهيزات پزشكي و در سطح سياسي همكاري هاي گروه هاي دوستي پارلماني از اين جمله هستند.
وزير امور خارجه بلاروس در خصوص مساله هسته اي ايران و نگاه كشورش به اين موضوع تصريح كرد:  ايران حق دارد مثل هر كشور ديگري كه عضو ان.پي.تي است از فعاليت هاي صلح آميز هسته اي استفاده كند و هر مشكلي در اين خصوص بايد از طريق مذاكره حل و فصل شود.]]>
</TEXT>
</DOC>
<DOC>
<DOCID>HAM2-851108-116</DOCID>
<DOCNO>HAM2-851108-116</DOCNO>
<ORIGINALFILE>/1385/851108/news/_siasi.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير دفاع:
راهبرد آمريكا در منطقه، ايجاد نزاع هاي مذهبي است]]>
</TITLE>
<TEXT>
<![CDATA[گروه سياسي سردار سرتيپ مصطفي محمد نجار وزير دفاع و پشتيباني نيروهاي مسلح به مناسبت ماه محرم در جمع كاركنان وزارت دفاع طي سخناني اظهار داشت: آمريكا براي جبران شكست هاي خود در منطقه، ايجاد و تشديد نزاع هاي مذهبي و قومي را در دستور كار خود قرار داده است.
سردار نجار، نحوة محاكمه و اعدام صدام بطوري كه القاء كند اعدام صدام فقط خواست و اراده شيعيان بوده است، دستگيري ديپلمات هاي ايراني در عراق بطوري كه القاء كند ناامني در عراق توسط ايران شيعي دامن زده مي شود، را در همين راستا ارزيابي كرد.
وي افزود: ايجاد اختلاف بين شيعه و سني در عراق و دخالت و فتنه  انگيزي مقامات آمريكا در امور داخلي لبنان و درخواست از دولت لبنان براي سركوب مردم اين كشور از ديگر نمونه هاي سياست تنش زا و تشنج آفرين آمريكا در منطقه است.
وزير دفاع در پايان تصريح كرد: امنيت، ثبات، آرامش و صلح در منطقه با همكاري، همگرايي، پرهيز از تنش و درگيري، گفتگو و تعامل سازنده و خروج هر چه سريع تر بيگانگان از منطقه تحقق خواهد يافت و حركات و تلاش هاي مذبوحانه آمريكا جز افزايش تنش و منفورتر شدن چهره اين كشور در نزد ملت ها و دولت هاي منطقه ثمر ديگري نخواهد داشت.]]>
</TEXT>
</DOC>
<DOC>
<DOCID>HAM2-851108-117</DOCID>
<DOCNO>HAM2-851108-117</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[خرده فرهنگ هاي شهري احيا مي شوند
روح فرهنگ ايران در كالبد تهران]]>
</TITLE>
<TEXT>
<IMAGE>/1385/851108/news/012117.jpg</IMAGE>
<![CDATA[
گروه شهري - اغراق نكرده ايم اگر بگوييم كلان شهر 10 ميليوني تهران نمايندگاني از چهار گوشه ايران زمين را در خود جاي داده است كه هر يك فرهنگ و خرده فرهنگ خاص خود را دارند. ويژگي هاي خاص هر نقطه، در سفر به نقاط مختلف ايران، به خوبي ديده مي شود. گذشته از تفاوت هاي فرهنگي ياد شده، گروه هاي سني مختلف، علاقمندان به فعاليت هاي مختلف و... نيز هر يك خرده فرهنگ خاص خود را دارند كه در مديريت فرهنگي شهر بايد به آنها توجه شود. اين ويژگي ها با گرد آمدن نمايندگان فرهنگ هاي مختلف در تهران، در تعامل با هم، بر يكديگر تأثير مي گذارند و برآيند آنها جامعه اي چندفرهنگي است كه حاصل آن فرهنگ خاص تهران است و همه آنهاست اما هيچ كدام نيست!
جايگاه خرده فرهنگ هاي محلي كجاست؟
شهرداري تهران در سياست گذاري هاي فرهنگي سال آينده زنده كردن خرده فرهنگ هاي محلي را در دستور كار قرار مي دهد.
مديرعامل موسسه آموزش شهر در گفت و گو با ميراث خبر با تاكيد بر اينكه يكي از دغدغه هاي كنوني شهر تهران و مديران فرهنگي پايتخت بي توجهي به دغدغه هاي فرهنگي پايتخت است، از برنامه هاي جديد در سياست گذاري هاي فرهنگي تهران خبر داد كه بر اساس آن خرده فرهنگ هاي تهران تا حدودي جايگاه گذشته خود را بازمي يابند.
محمدهادي طباطبايي در مورد دلايل اتخاذ اين تصميم هم مي گويد: در ابتداي كار لازم بود به مسايلي بپردازيم كه در ميان خرده فرهنگ هاي مختلف، دغدغه ها و در عين حال ويژگيهاي مشترك تمام شهروندان تهراني باشد. به عبارتي تاكنون آنچه به طور جدي به آن پرداخته شده دست يابي به زبان مشترك شهر است؛ زباني كه در عين سادگي به ترويج اهداف فرهنگي مديران فرهنگي شهر هم كمك كند. اما از اين پس نياز به توجه بيشتر به خرده فرهنگ ها را هم داريم.
به گفته او يكي از سخت ترين مراحل تدوين سياست هاي فرهنگي تهران يافتن نقاط مشترك و به تبع آن زبان مشترك ميان فرهنگ هاي مختلف شهري است.
طباطبايي از اين رويكرد به عنوان توجه به متن كلي جامعه ياد مي كند و در عين حال تاكيد دارد كه هم اكنون پس از گذر از اين دوره زمان آن فرا رسيده كه سراغ خرده فرهنگ هاي محلي برويم: در سال 86 به سراغ آموزش هاي فرهنگي اقشار مختلف متناسب با مقتضيات هر قشر مي رويم. علاوه بر خرده فرهنگ ها در نظر داريم در سال آينده برنامه هاي فرهنگي از كلاس هاي آموزشي گرفته تا كتابهاي فرهنگي را براي هر قشر و گروه سني به طور ويژه اختصاص دهيم.
نمونه هاي اين دسته بندي هم جالب هست. مثلا كتاب هاي ويژه تماشاگراني كه به تماشاي مسابقات ورزشي مي روند؛ اين جمع از ويژگي ها و به تبع آن فرهنگ ويژه اي برخوردار هستند و حال براي آموزش فرهنگ مطلوب در اين فضاها و حتي حق و حقوق مطرح در اين فضاها اين قابليت وجود دارد كه در قالب بحثي مجزا به آن پرداخته شود. بانوان و دانش آموزان دوره هاي مختلف، دختران و پسران و حتي اهالي مناطق مختلف از جنوب تا شمال هر كدام نيازها، تمايلات، ايده ها و تفكرات مجزايي دارند كه مديران شهري موظف هستند براي بالا بردن فرهنگ آن ها و رفع نقايص كنوني برنامه هاي جداگانه اي در قالب كتاب و آموزش حضوري برايشان لحاظ كنند.
حلقه هاي مكشوفه مديريت فرهنگي
امان الله قرايي مقدم، جامعه شناس هم معتقد است: جامعه كنوني از ژخرده ژفرهنگ هاي بسياري تشكيل يافته كه در عين} }تنوع، يك نوع هويت فرهنگي ژمنسجم را براي ژشهر به ارمغان دارند و در اين ميان بايد} }مديران شهر با استناد به ژهمين خرده فرهنگ ها و ژبررسي آن ها در كنار ترويج فرهنگژ} }شهرنشيني، اين گونه ژهويت هاي كوچك و خرد محله اي ژرا هم تقويت كنندژ}.}
به گفته قرايي مقدم در سالهاي گذشته درژ} }بسياري از كلان شهرها فرهنگهاي ژمختلف ژجايي براي خود باز كرده اند و با وجودژ} }برخوردهايي كه گاه بين اين نوع فرهنگ هاي ملي رخ ژداده، هيچ گاه از سوي مديران شهري} }تلاشي براي استفاده از اين ژسرمايه و فرصت نهفته و ژتبديل آن به يك موقعيت مطلوب نشدهژ} }است و به نظر مي ژرسد مديران كنوني شهرداري ژتهران پس از سالها اين طلسم را شكستهژ} }اند و به ژاين موضوع پي برده اند كه شهر  بي ژفرهنگ، در نهايت شهر  بي هويت مي شود وژ} پيش از هر چيز دود اين بي هويتي به چشم ژمسئولان شهر مي رودژ}.}
به اعتقاد قرايي مقدم قرنها پيش حاكمانژ} }شهرها به اين نتيجه رسيده بودند كه ژيكي از ژالزامات اوليه هر نوع محل سكونتي ترويجژ} }اخلاق در ميان ساكنانش است: ژدر دوره كنوني ژاحساس نياز به ترويج اخلاق شهروندي بيش} }از گذشته احساس مي ژشود و بايد ورود ژشهرداري تهران به اين مقوله را به فال نيك گرفتژ} تا شايد بتوان در ژسايه فعاليتهاي ژفرهنگي، اخلاق شهرنشيني را هم ارتقاژ} }داد}.
رييس مركز آموزش سازمان فرهنگي هنري شهرداري تهران نحوه ورودژ} }به اين مقوله ها را اين طور بيان مي ژكند: يكي از ژدغدغه هاي تهراني ها  ترافيك} }است. البته شايد بتوان گفت كه ترافيك ژبهانه اي شده براي ژناراحت بودن شهروندان. مردم} شاد نداريم، اين ناراحتي و نبود ژشادي هم ريشه در بسياري از ژفرهنگ ها و اخلاق هايي} }دارد كه سالهاست از ژجامعه رخت بربسته و به همين دليل هر روز ژشاهد رنگ باختن بيشتر} }شادي در پايتخت ژهستيم}.
چاره چيست؟
طباطبايي معتقد است كه بايد} }مشكلات را ريشه اي رفع كرد. به عنوان نمونه ژاگر در ژميان شهروندان بتوان ويژگيهاي} }مثبت اخلاقي مانند فروتني، تواضع، راست گويي و خوش ژخلقي را رواج داد، بتدريج ازژ} }ميزان عصبي بودن تهراني ها كاسته مي ژشود و در يك دوره ژطولاني مدت مي توان شادي راژ} }به زير پوست شهر تزريق كردژ}.}اينها جزو مباحث جدي بوده كه از سوي} }شهرداري تهران در اولويت موضوعات كتابژهاي ژفرهنگ شهروندي كه در شهر توزيع رايگان} }شده، قرار گرفته است.
چشم انداز
در سالهاي گذشته درژ} }بسياري از كلان شهرها فرهنگهاي ژمختلف ژجايي براي خود باز كرده اند و با وجودژ} }برخوردهايي كه گاه بين اين نوع فرهنگ هاي ملي رخ ژداده، هيچ گاه از سوي مديران شهري} }تلاشي براي استفاده از اين ژسرمايه و فرصت نهفته و ژتبديل آن به يك موقعيت مطلوب نشدهژ} }است و به نظر مي ژرسد مديران كنوني شهرداري ژتهران پس از سالها اين طلسم را شكستهژ} }اند و به ژاين موضوع پي برده اند كه شهر  بي ژفرهنگ، در نهايت شهر  بي هويت مي شود وژ} پيش از هر چيز دود اين بي هويتي به چشم ژمسئولان شهر مي رودژ}.}]]>
</TEXT>
</DOC>
<DOC>
<DOCID>HAM2-851108-118</DOCID>
<DOCNO>HAM2-851108-118</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[آغاز سرشماريپرندگان مهاجر در سيستان]]>
</TITLE>
<TEXT>
<IMAGE>/1385/851108/news/012120.jpg</IMAGE>
<![CDATA[
گروه شهري - سرشماري پرندگان مهاجر به سواحل جنوبي استان سيستان و بلوچستان آغاز شد.
پرويز آرامنش، مديركل اداره حفاظت محيط زيست سيستان و بلوچستان، با بيان اين مطلب به ايرنا گفت: سرشماري پرندگان مهاجر با همكاري كارشناسان حفاظت محيط زيست سيستان و بلوچستان و دو كارشناس از كشور هلند در حوزه استحفاظي چابهار انجام مي شود.
به گفته وي پليكان، فلامينگو، گيلانشاه حنايي، چاخ لق هندي و حواصيل از جمله پرندگان مهاجر به سواحل چابهار هستند.
آرامنش ادامه داد: پارسال??هزار نوع پرنده از گونه هاي مختلف در چابهار سرشماري
شده بود.
تالاب بين المللي هامون در حوزه شهرستان زابل واقع در شمال سيستان و بلوچستان نيز قبل از بروز خشكسالي? ساله مأمن و زيستگاه مناسبي براي پرندگان مهاجر از مناطق سيبري به شمار مي رفت.
پيش از خشكسالي بيش از??? گونه پرنده به اين منبع آبي مهاجرت مي كردند.]]>
</TEXT>
</DOC>
<DOC>
<DOCID>HAM2-851108-119</DOCID>
<DOCNO>HAM2-851108-119</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[آتش سوزي جنگلهاي تالش]]>
</TITLE>
<TEXT>
<IMAGE>/1385/851108/news/012129.jpg</IMAGE>
<![CDATA[
ايسنا: يكهزار مترمربع از جنگلهاي روستاي خرجگيل شهرستان تالش به دليلي نامعلوم طعمه حريق شد.
به گزارش ايسنا، با تلاش ماموران آتش نشاني و اهالي محلي، حريق بدون تلفات جاني مهار شد.
گفتني است ميزان خسارت وارده و علت آتش سوزي تحت بررسي است.]]>
</TEXT>
</DOC>
<DOC>
<DOCID>HAM2-851108-120</DOCID>
<DOCNO>HAM2-851108-120</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[راه اندازي اسكله تفريحي كيش]]>
</TITLE>
<TEXT>
<IMAGE>/1385/851108/news/012126.jpg</IMAGE>
<![CDATA[
ايسنا: مدير عامل شركت خدمات گردشگري كيش گفت: فاز اول اسكله  تفريحي جزيره  كيش به صورت آزمايشي راه اندازي شد.
مصطفي ملك زاده با بيان اينكه اسكله  كيش با كاربري تفريحي بهره برداري شده است، اظهار كرد: اسكله  قديمي اين جزيره به دليل فرسودگي تعطيل شده است، همچنين اين اولين اسكله  كيش بود كه قايق ها در كنار آن پهلو مي گرفتند و سازه اي كوچك داشت كه از نظر هزينه، بازسازي اين اسكله قديمي  به صرفه نبود، بنابراين با فعاليت اسكله  تفريحي جديد، اسكله  قديم تعطيل شده است.
وي افزود:  در اطراف اسكله  تفريحي چهار اقمار وجود دارد كه جهت كاربري رستوران غذاهاي دريايي و فست فوت در صورت دريافت طرحي مناسب و تصويب در كميته  راهبردي تفريحات سالم و ورزش، واگذار مي شود.
مدير عامل شركت خدمات گردشگري كيش، افزود: اين اسكله به نوعي قطب تفريحي و قايق سواري جزيره مي شود كه در اين جهت امكاناتي فراهم خواهد شد تا كشتي هاي آكواريومي  از اين قسمت، مسافر سوار كنند.
وي اظهاركرد: مسئله  اعطاي وام به صاحبان كشتي هاي آكواريومي  جهت بازسازي پيگيري مي شود كه بايد منبعي براي دريافت اين وام ها باشد. ملك زاده افزود: هر كشتي آكواريومي  به دو تا سه ميليون تومان نياز دارد تا بازسازي شود، بنابراين معاونت گردشگري منطقه  آزاد كيش تلاش مي كند تا اين منبع اخذ وام را فراهم كند.
مدير عامل شركت خدمات گردشگري كيش ادامه داد: طرح اسكله سرپوشيده پس از تبديل اقمار ها به رستوران، اجرا مي شود كه به سرمايه گذار در اين بخش نياز است. وي خاطرنشان كرد: اسكله  تفريحي كيش 420 متر طول و 18 متر عرض دارد كه بايد طرح هاي توريستي مناسبي در آن اجرا شود كه طرح هاي خوبي ارائه شده و در كميته  راهبردي تفريحات سالم و ورزش اين منطقه در حال بررسي است. ملك زاده در پايان اظهار كرد:  رستوران هاي قديمي شيشه اي، درخت سبز و كلبه  هور از نمادهاي كيش محسوب مي شوند كه هر يك جذابيت هاي خاص خود را دارد بنابر اين بايد اين مكان هاي از كار افتاده دوباره فعال شود كه به دنبال جذب سرمايه گذار در اين بخش از طريق مزايده هستيم.]]>
</TEXT>
</DOC>
<DOC>
<DOCID>HAM2-851108-121</DOCID>
<DOCNO>HAM2-851108-121</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[ميزان آلايندگي خودروهاي فرسوده
50 برابر خودروهاي استاندارد است]]>
</TITLE>
<TEXT>
<![CDATA[ايرنا: مديرعامل شركت كنترل كيفيت هوا گفت: خودروهايي كه با استانداردهاي روز دنيا توليد مي شوند، دو تا 2/0گرم به ازاي هر كيلومتر پيمايش آلايندگي منتشر مي كنند.
دكتر يوسف رشيدي، افزود: اين درحالي است كه حداقل آلودگي خودروهاي در حال تردد توليد ماقبل سال1379.30 گرم به ازاي هر كيلومتر پيمايش است.
وي ادامه داد: اگر چه برخي خودروها در تعريف خودروهاي فرسوده جاي نمي گيرند، اما ميزان آلودگي آنها 100 گرم در هر كيلومتر پيمايش است.
رشيدي سپس با اشاره به طرح تردد زوج وفرد خودروها، گفت: اگر چه اين طرح مقطعي ترافيك را كم مي كند، اما اين نحوه غربالگري براي خودروها درست نيست، چرا كه در نقاط مركزي شهرآلودگي هوا كم شده،اما اين آلودگي در مناطق حاشيه اي افزايش پيداكرده است.
وي تاكيد كرد: بايد محدوديت ها را نه براساس پلاك، بلكه بر اساس ميزان آلودگي خودروها ايجاد كرد و جلوي تردد خودروهاي آلاينده را گرفت.
اين كارشناس افزود: مقبوليت سفر با خودروهاي شخصي بايد بوسيله عوارض سوخت، ماليات و توليد خودروهاي عمومي پاك كم شود و مردم خود بين استفاده از خودروهاي شخصي و عمومي انتخاب كنند.
وي ادامه داد: هم اكنون ميزان آلودگي هواي تهران به وضعيت اشباع رسيده و از رده خارج كردن خودروهاي فرسوده بعنوان يكي از راههاي مناسب براي كاهش آلودگي هواي تهران، اجتناب ناپذير است.
مدير عامل شركت كنترل كيفيت هوا، گفت: آلاينده منوكسيدكربن و ذرات معلق مهمترين آلاينده هاي هوا هستند كه منجر به حملات قلبي و ايجاد خطر براي گروههاي آسيب پذير مانند كودكان و سالمندان مي شود.
وي تاكيدكرد: براي حل بحران آلودگي هوا بايد با اقدام منسجم، خودروها را براساس سطح آلودگي اجازه تردد داد و دولت و مجلس اين موضوع را كه با سلامت و سرمايه هاي جامعه سر وكار دارد، جدي تر پي گيري كنند.]]>
</TEXT>
</DOC>
<DOC>
<DOCID>HAM2-851108-122</DOCID>
<DOCNO>HAM2-851108-122</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[منطقه حفاظت شده مراكانبزرگترين ذخيره گاه قوچ و ميش ارمني]]>
</TITLE>
<TEXT>
<![CDATA[ايسنا: رئيس اداره محيط زيست شهرستان خوي گفت: منطقه حفاظت شده مراكان با يكهزار و 800 راس قوچ و ميش ارمني از بزرگترين ذخيره گاههاي اين قوچ در كشور محسوب مي شود.
مهندس عليرضا لطفي افزود: بر اساس سرشماري سال 84 حدود 2 هزار و 800 راس كل و بز در اين زيستگاه زندگي مي كنند و حفاظت مي شوند.
وي با بيان اين كه 5 هزار از گونه هاي مختلف پستانداران در زيستگاه حفاظت شده مراكان زندگي مي كنند، گفت: پلنگ، گربه وحشي، سياه گوش، كبك دري، گرگ، شغال و روباه و گونه هاي ديگر حيات وحش در اين منطقه وجود دارند.
لطفي تصريح كرد: اين منطقه داراي 6 پاسگاه سرمحيط باني است و به صورت شبانه روزي توسط كادر اجرايي اداره محيط زيست حفاظت مي شوند.
وي ادامه داد: امسال با توجه به بارندگي هاي برف نسبت به خريد علوفه اقدام و در مناطق امن جهت استفاده حيوانات وحشي گياهخوار پخش شد.
رئيس اداره محيط زيست خوي با بيان اين كه منطقه شكار ممنوع زرآباد اين شهرستان منطقه ميان بر جهت گدار قوچ و ميش وحشي ارمني منطقه مراكان به منطقه الند محسوب مي شود، تصريح كرد: براي حفاظت از اين گونه اين منطقه، منطقه شكار ممنوع اعلام شده است و تعدادي قوچ و ميش ارمني از جزيره كبودان به لحاظ احياي اين منطقه در آنجا رهاسازي شده است.
وي افزود: منطقه زرآباد قبلا زيستگاه قوچ و ميش ارمني بوده است ولي به علت شكار بي رويه و تخريب محيط زيست از بين رفته اند. لطفي با بيان اين كه در 9 ماهه سال جاري 17 نفر شكارچي غيرمجاز دستگير شده اند، تصريح كرد: 6 قبضه اسلحه جنگي از دستگير شدگان كشف و ضبط شده و 10 فقره پرونده قضايي در اين راستا تشكيل شده است. هم چنين 3 لاشه كل و بز وحشي 3 قطعه كبك و يكهزار و 656 قطعه ماهي در 9 ماهه سال جاري از شكارچيان غيرمجاز كشف و ضبط شده است.
لطفي عملكرد گشت و كنترل نيروهاي حفاظت محيط زيست را بيش از 15 هزار نفر در ساعت اعلام كرد و گفت: در 6 ماهه سال جاري 51 پروانه صيد ماهي، 5 پروانه ساچمه زني و دو پروانه گلوله زني براي جلوگيري از شكار غيرمجاز و تخريب مراتع صادر شده است.]]>
</TEXT>
</DOC>
<DOC>
<DOCID>HAM2-851108-123</DOCID>
<DOCNO>HAM2-851108-123</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[اثر نامطلوب شيرابه زباله ها بر تنفس آبزيان تالاب انزلي]]>
</TITLE>
<TEXT>
<IMAGE>/1385/851108/news/012123.jpg</IMAGE>
<![CDATA[
ايلنا: شيرابه حاصل از دفن زباله اثر نامطلوبي را بر تنفس آبزيان تالاب انزلي داشته است.
براساس اين گزارش، شعله رزمجو، كارشناس محيط زيست، در خصوص اثرات كمي و كيفي دفن زباله رشت، بر كيفيت رسوب حوزه آبخيز تالاب انزلي گفت: نگراني مهم در محيط زيست شمال، دفع انواع پسماندهاي شهري و بيمارستاني در حوزه ژهاي ساحلي درياي خزر است، اين در حالي است كه روند رو به گسترش توليد زباله و دفن آن در شمال مشكلي خطرناك است كه اگر به درستي به آن پرداخته نشود، آلودگي ژهاي برگشت ناپذيري را موجب خواهد شد.
وي افزود: مطالعه اثرات كمي و كيفي دفن زباله ژهاي رشت مورد توجه قرار گرفته، اين در حالي است كه محل دفن زباله در ارتفاع 300 متري حوزه سياه ژرود در انزلي قرار گرفته و بارش سالانه حدود يك هزار و 400 ميلي ژمتر در ارتفاعات اين حوزه شيرابه حاصله از تجزيه زباله را به راحتي وارد شبكه ژهاي زهكشي مي ژكند و از اين طريق به ساير محيط ژهاي آبي و خاكي انتقال داده كه اين امر علاوه بر آلودگي اين محيط ژها سبب آلودگي زيرزميني مي ژشود.
وي تصريح كرد: به منظور مطالعه اثرات اين آلودگي ژها بر آب و رسوب در بالادست و پايين ژدست محل دفن زباله چهارايستگاه انتخاب و با روش ژهاي استاندارد نمونه ژبرداري در چهار فصل شده است كه به اين ترتيب ميانگين غلظت اكسيژن محلول 8 ميلي ژگرم در ليتر، كربن آلي15 ميلي ژگرم در ليتر، نيترات 5/2 ميلي ژگرم در ليتر، آمونياك 3/4 ميلي ژگرم در ليتر و فسفر 6/2 ميلي ژگرم در ليتر تعيين شده است.
وي اظهار داشت: شيرابه حاصل از محل دفن زباله عامل اصلي كاهش اكسيژن و بالا بودن آمونيوم و فسفر در آب اين بخش از رودخانه كه مورد مطالعه قرارگرفته، عوارض بسيار نامطلوبي را بر تنفس آبزيان غيرهوازي محيط آبي در رودخانه دارد.
اين كارشناس محيط زيست گفت: بررسي منابعي كه باعث كاهش كيفيت آب و رسوبات مي ژشود، اهميت زيادي در مديريت دقيق منابع آب و خاك داشته و علل نابود شدن تالاب انزلي را روشن مي ژكند.
آلودگي نفت و ساخت و ساز ساحلي، عامل نابودي آبسنگ هاي مرجاني است
آلودگي نفت و ساخت و ساز ساحلي عاملان اصلي نابودي آبسنگ ژهاي مرجاني هستند.
دكتر محمدباقر نبوي، مديركل محيط زيست دريايي سازمان محيط زيست، به ايلنا گفت: ميزان توليدات دريايي، ناشي از فتوسنتز فيتوپلانگتون ژها و جلبك ژها بوده كه اولين توليدات دريا را تشكيل مي ژدهند، اين در حالي است كه برخي گروه ژهاي جانوري به ترتيب از اين توليدات اوليه استفاده مي ژكنند.
وي با اشاره به اهميت آبسنگ ژهاي مرجاني گفت: آب ژهاي اقيانوسي علي ژرغم شفافيت و آلودگي كم،به عنوان كم توليدترين بخش دريا محسوب شده و  90درصد آب ژهاي جهاني را تشكيل مي ژدهند، ضمن اينكه سالانه 18 تا 50 گرم در متر مربع مواد كربني توليد مي ژكنند.
نبوي گفت: آبسنگ ژهاي مرجاني اكوسيستم ژهاي غني بوده و يك هزار و 500 تا 3 هزار گرم در سال مواد اوليه توليد مي ژكنند و علي ژرغم تنوع زيستي فراواني شاخص پاك بودن آب نيز محسوب مي ژشوند.
وي افزود: اكوسيستم مرجاني طي 2 دهه اخير در خليج فارس از بين رفته و صدمات وارده به آن نيز روبه افزايش است.
وي تصريح كرد: فعاليت ژهاي انساني در طول سواحل، در كنار آلودگي ژهاي نفت در حاشيه خليج فارس مهم ژترين عامل نابودي آبسنگ ژهاي مرجاني هستند.]]>
</TEXT>
</DOC>
<DOC>
<DOCID>HAM2-851108-124</DOCID>
<DOCNO>HAM2-851108-124</DOCNO>
<ORIGINALFILE>/1385/851108/news/_theatre.htm</ORIGINALFILE>
<ISSUE>يكشنبه 8 بهمن 1385 - سال چهاردهم - شماره4194 - Jan 28, 2007</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نگاه دوم
توريسم درماني؛ قابليت هاي بي نظير ايران]]>
</TITLE>
<TEXT>
<![CDATA[گروه شهري- ايران در برخي علوم نظير سلولهاي بنيادي و ترميم ضايعات نخاعي جزو برترين هاي دنيا است و همچنين در مباحثي نظير ناباروري، پيوند كليه و...، قادر به رقابت با كشورهاي پيشرفته جهان است كه همين امر مي تواند زمينه هاي توسعه "توريسم درماني" در كشورمان را فراهم سازد كه علاوه بر جذب گردشگر و درآمدزايي، امكان شناخت قابليت هاي بي نظير ايران براي جهانيان نيز ترسيم خواهد شد.
در حالي كه عنوان مي شود ظرفيت پذيرش سالانه 50 هزار خارجي براي توريسم درماني در كشور وجود دارد، نماينده تام  الاختيار وزير بهداشت در گردشگري سلامت، از برنامه  ريزي هاي صورت گرفته جهت صدور كالا، دارو و تجهيزات به ساير كشورها خبر مي دهد.
محمد جهانگيري در گفت و گو با مهر، با بيان اينكه بخش گردشگري سلامت از سال 1990 به فراخور نياز دنيا رونق بيشتري يافته است، مي افزايد: سهل  الوصول شدن مسافرت ها و هزينه بالاي درماني در كشور هاي غربي باعث شده تا بيماران براي گرفتن خدمت با هزينه كمتر به ساير كشورها عزيمت كنند.
جهاني شدن آزاد سازي تجارت از سويي و بحران هاي مالي از سوي ديگر، عاملي است كه دولت ها به فكر كسب منابع جديد باشند و گردشگري و توريسم از جمله اين منابع به شمار مي رود و پايين بودن هزينه  هاي درماني تمام شده و بهبود تجهيزات پزشكي، به صنعت توريسم رونق بيشتري داده است. در گذشته به علت عدم وجود تخصص هاي لازم غالب مسافرت ها از كشورهاي آسيايي به غربي بوده است، حال آن كه هم اكنون يك ميليون توريسم براي دريافت خدمات پزشكي به آسيا سفر مي كنند.
نماينده تام  الاختيار وزير بهداشت در توريسم درماني، با اشاره به اينكه برنامه چهارم توسعه به مقوله توريسم درماني اذعان دارد، مي گويد: با هدف بهينه  سازي و با توجه به مذاكرات صورت گرفته، تدابيري اتخاذ شده تا ضمن سرآمدي علمي و حفظ عزت و اقتدار ملي به مقوله توريسم درماني نيز پرداخته شود.
ايران هم اكنون در برخي علوم نظير سلولهاي بنيادي و ترميم ضايعات نخاعي جزو برترين هاي دنياست. اين در حالي است كه در مباحثي نظير ناباروري و مباحث تهاجمي راديولوژي، پيوند كليه و كبد، قادر به رقابت با كشورهاي پيشرفته جهان است. البته؛ با توجه به رقابت هاي تجاري موجود در دنيا، بحث درآمدزايي بايد به همراه اتخاذ تدابير مناسب صورت گيرد.
دكتر كامران باقري لنكراني، وزير بهداشت در مورد توريسم درماني چنين اظهار نظر مي كند: نبايد انتظار داشت كه توريسم درماني را بخش دولتي انجام دهد اما در بخش غير دولتي نيز فقط موسساتي اجازه كار دارند كه از كيفيت مناسبي برخوردار باشند چون در غير اين صورت انعكاس نامناسبي در ساير كشورها خواهد داشت بنابراين هيچ كس حق ندارد به خاطر مقدار كمي دلار، شهرت كشور را دچار خدشه كند.
نماينده تام  الاختيار وزير بهداشت در توريسم درماني با بيان اينكه مراكز درماني كه از وزارت بهداشت پروانه و مجوز لازم را اخذ كرده باشد و با تعرفه  هاي اعلام شده از قبل مجاز به درمان بيماري خارجي خواهد بود، مي گويد: اين مراكز از طريق سايت معرفي مي شوند.
محمد شريف ملك زاده، معاون گردشگري سازمان ميراث فرهنگي، صنايع دستي و گردشگري با انتقاد به اين موضوع كه بهترين آبهاي معدني كشور با موثرترين آثار درماني به حال خود رها شده اند و كوچك ترين اطلاعي از تركيبات و خواص درماني آبهاي معدني در دست نيست، مي گويد: در زمينه استفاده و ساماندهي آبهاي معدني كشور، شركت توسعه گردشگري با اساتيد وزارت بهداشت همكاري گسترده اي را آغاز كرده است.
ملك زاده به خواص رواني، جسمي، روحي، اجتماعي و معنوي استفاده از آبهاي گرم براي استفاده گردشگران اشاره و خاطر نشان كرد: تاكنون آمار دقيقي از ورود توريسم به داخل كشور جهت دريافت مداوا وجود ندارد و همچنين درمان ناقص و بدون اعمال هر كنترلي بر روي بيماران خارجي نوعي ضد تبليغ براي ايران محسوب مي شود واين درحاليست كه ما مي توانيم با استفاده از پتانسيل هاي موجود در حوزه درماني توان ناشناخته را شناسايي و در جهت ارتقاي سلامت استفاده كنيم.
نماينده تام  الاختيار وزير بهداشت در توريسم درماني با تاكيد بر اينكه صرفا مراكزي معرفي مي  شوند كه صلاحيت علمي آنان براي ما احراز شده باشد، مي افزايد: ما ايران را يك شهر فرضي سلامت مي  پنداريم كه بيماران خارجي مي توانند از خدمات درماني آن بهره  مند شوند.
جهانگيري با اشاره به اين كه تعرفه توريسم درماني تعرفه اي آزاد است، مي گويد: تعرفه واقعي همان ارزش خدمات تمام شده است كه مي  تواند براي مراكز مختلف متفاوت باشد لذا هر مركزي بايد تعرفه خود را اعلام تا جهت معرفي و اطلاع  رساني بر روي سايت قرار گيرد و بيمار خارجي به فراخور نياز مركزي را براي مراجعه انتخاب كند.
بيمار براي دريافت خدمات درماني نظير اعمال جراحي با هزينه كمتر به كشوري مسافرت مي كند در بسياري از مواقع فرد با هدف گردشگري به كشوري ديگر عزيمت مي  كند و با پتانسيل  هاي درماني آن آشنا مي  شود و جهت درمان مراجعه مي  كنند. با توجه به پتانسيل منابع طبيعي نظير آبهاي معدني با آثار درماني، تاكنون از اين منابع استفاده علمي نشده است اين در حالي است كه ايران با ويژگي آب و هوايي از پتانسيل بالايي برخوردار است و حتي مي  توان از اثرات درماني نور آفتاب نيز استفاده كرد.
جهانگيري همچنين با تاكيد بر اينكه پرداختن به بحث توريسم درماني بهانه  اي براي ارتقاي سطح خدمات خواهد شد، مي گويد: قرار نيست با پرداختن به مقوله توريسم درماني از توجه به بيماران خود باز بمانيم.]]>
</TEXT>
</DOC>
<DOC>
<DOCID>HAM2-851108-125</DOCID>
<DOCNO>HAM2-851108-125</DOCNO>
<ORIGINALFILE>/1385/851108/world/_artw.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[بحثي در ممنوعيت انتشار شمايل اهل بيت در هيأت ها
راه رفتن بر لبه تيغ]]>
</TITLE>
<TEXT>
<IMAGE>/1385/851108/world/009597.jpg</IMAGE>
<![CDATA[
عكس: محمد توكلي
در سال هاي اخير كه روند پرشتاب تحولات، طبقات و قشرهاي اجتماعي ايران را تحت تأثير قرار داده است شكل هاي عزاداري ايام محرم به شكل فاحشي تغيير شكل داده اند.
پديده هاي نوظهور زيادي در اين زمينه مشاهده مي شود. از تحميل سيطره موسيقي پاپ بر ملودي هاي عزاداري گرفته تا رواج اشعاري شبيه ترانه هاي عاشقانه امروزي در هيأت ها تا رواج تعجب انگيز شمايل هاي اهل بيت و قهرمانان عاشورا. اين تغييرات، واكنش هاي متفاوتي را برانگيخته است كه آخرين آنها واكنش وزارت فرهنگ و ارشاد اسلامي در ممنوع كردن صنعت چاپ از انتشار شمايل هاي اهل بيت بوده است.
نگراني ها از تأثيرات احتمالي اين ممنوعيت و اصلاً امكان نظارت بر رعايت اين منع قانوني، موضوع گفتگوي ما با كارشناسان فرهنگي شد.
]]>
<IMAGE>/1385/851108/world/009606.jpg</IMAGE>
<![CDATA[
محسن حسام مظاهري: هيأت هاي مذهبي عامه پسند يك پديده شهري و به گونه اي باز توليد همان رويكرد دين داري عوام در هيأت هاي سنتي پيش از انقلاب است، جوانان مخاطب اين هيأت ها خودشان به ادبيات جديدي دست يافته اند كه در تقابل با قرائت سنتي و از طرف ديگر با قرائت انقلابي قرار مي گيرد.
]]>
<IMAGE>/1385/851108/world/009609.jpg</IMAGE>
<![CDATA[
دكتر محمدرضا سنگري:وقتي ما در سريال هاي تلويزيون، انبياء و اوليايي مثل حضرت زكريا، حضرت مريم يا حضرت ايوب را به شكل روشن نشان مي دهيم چگونه مي توانيم به مردم بگوييم مطلقاً شمايلي براي اهل بيت نكشند و استفاده نكنند؟ بالاخره آنها هم معصومند.
زهير توكلي
بسياري از صاحب نظران معتقدند هيچ تصويري از اهل بيت كه مورد تأييد سلسله راويان و محققان تاريخ اسلام باشد وجود ندارد، مهمترين اشكال اين تصاوير كه در هيأت ها استفاده مي شود همين است كه به مرور، در ناخودآگاه مردم، چهره اي تثبيت شده از آن بزرگواران ترسيم مي كند كه اصلاً معلوم نيست چهره آنها باشد. اين كارشناسان فرهنگي، پس زمينه چهره شناسي شمايل هاي ترسيم شده را متأثر از تصاوير اساطيري كه در فرهنگ مسيحيت از حضرت مسيح وجود دارد يا نقاشي هاي قهوه خانه اي شاهنامه مي دانند و مي گويند چهره هاي ترسيم شده از اهل بيت گاهي ما را به ياد نژاد مردم هند و شبه قاره مي اندازد نه يك چهره اصيل عربي.
برخي از كارشناسان وزارت ارشاد اسلامي نقش سودجوياني را كه از چاپ و توزيع اين پوسترها و تابلوها در مقياس عظيم تقاضاي مردمي در ايام عاشورا سوءاستفاده مي كنند در رواج اين پديده در سال هاي اخير دخيل مي دانند و معتقدند كه بخشنامه وزارت فرهنگ و ارشاد اسلامي مطلقاً خطاب به هيأت هاي مذهبي نيست بلكه خطاب به صنف چاپ است و در چارچوب وظيفه قانوني اين وزارت براي اعمال نظارت بر اقلام توليدي در چاپخانه ها است. مسئولان ارشاد تصريح مي كنند كه مراسم عاشورا مردمي است و دولت  حق دخالت مستقيم در اين مراسم ندارند اما نقش آموزشي و تربيتي را بايد ايفا كند.
به همين خاطر در كنار منع چاپخانه ها از چاپ شمايل اهل بيت، اين وزارت خانه قول داد گروهي از هنرمندان كشور با تلاش حبيب صادقي آثاري را خلق كنند تا ميان هيأت ها توزيع شود، اما اين اتفاق رخ نداد و تنها صورت شمايل هاي نصب شده در خيابان ها را با پارچه پوشاندند.
مشكل از منبرها شروع شده است
وحيد جليلي، سردبير ماهنامه سوره، نشريه اي كه در سه سال اخير به طور خاص بر روي آسيب شناسي فرهنگ و هنر انقلاب كاركرده است، شمايل نگاري را زيرمجموعه  از روش هاي عزاداري مي داند كه در سال هاي اخير رايج شده اند و به نوعي پيش از اين هم به شكل هاي ديگري بوده اند و مجموع آنها را مي توان به رويكرد عوامانه به دين مرتبط دانست. جليلي به دو منظر براي تحليل اين پديده اشاره مي كند: از يك جهت مي توان به نقش عوامل پنهان استعمار براي منحرف كردن نيروي عظيم فرهنگي وقايعي مثل عاشورا پرداخت. به خصوص انگليسي ها كه يد طولايي در چالش با عزاداري امام حسين(ع)دارند اينها تلاش مي كنند كه نقاط قوت را به نقاط ضعف بدل كنند و به قول شهيد مطهري: فساد در جامعه از بعضي از حق ها شروع مي شود. چرا كه كسي جرأت ندارد به انحراف از مسير اعتراض كند چون سريع انگشت اتهام به سويش دراز مي شود كه مثلاً فلاني با امام حسين(ع)مشكل دارد. و كم كم شكل هاي جديد و بدعت ها با روح چنين آيين هايي زاويه پيدا مي كند.
جليلي، دولت ها را صاحب حق دخالت در مسائل فرهنگي مي داند و حتي موضع سلبي را هم در برخي از موارد حاد، وظيفه دولت مي شمارد چرا كه عرصه، عرصه اي مقدس است و در مقابل بدعت هاست. به همان دليل گفته شده، نيروي مقتدري لازم است كه از بالا دخالت كند والا آدم هاي عادي معمولاً جرأت اعتراض ندارند. در عين حال، اين كارشناس ارشد رشته الهيات، منظر فرهنگي را در ترميم آسيب هاي عزاداري حسيني، اصل مي داند. به اعتقاد وي واقعيت بزرگ آن است كه مديريت فرهنگي ما درباره عاشورا در اين بيست و هفت سال ضعيف كار كرده است. اين ضعف هم در قسمت نظري است و هم در قسمت اجرايي و نظارتي. سردبير سوره، بر گسست عميق بين هنرمندان مسلمان و نهادهاي توليد فكر ديني به خصوص حوزه علميه قم، انگشت مي نهد و مي گويد: مگر مي شود مدعي حكومت ديني باشيم و در قبال مسائل هنري صرفاً به بحث هاي فقهي اكتفا كنيم. اين بحث درباره هنرمندان مسلمان هم از آن طرف صادق است مثلاً آيت الله جوادي آملي، نكات نغزي در لابلاي مباحث خود درباره مبادي اسلامي هنر ايراد كرده اند اما عطش و خواهشي كه شايد و بايد، از اين طرف از جانب هنرمندان و نويسندگان متعهد ما براي اينكه مباحث شكل مبسوط و تفصيلي پيدا كند، نشان نداده اند. البته اين يك مثال است.
جليلي، وظيفه نظارتي و هدايتي دستگاه هاي فرهنگي را كلان تر از امور جزيي مثل شمايل نگاري مي داند و چنين سؤالي را از متوليان اين دستگاه ها مي پرسد: اگر مي بينيم كه عرصه عزاداري هاي ما به يك رويكرد عوامانه از دين مي رسد، آيا نهادهاي فرهنگي ما روي سخنرانان يا مداحان نظارت و هدايتي دارند كه هر چيزي را بالاي منبر پيغمبر نگويند؟ وقتي كه روي منبر، تنها بعد معنوي و عرفاني دين ترسيم مي شود و ناخواسته با عدم توجه به مباحث اجتماعي، تاريخي و فرهنگي دين، شكل فردي و سكولاري از دين ارائه مي شود، طبيعي است كه در پايين منبر، مداح هم، صوفي بازي در بياورد و اين روند همين طور اثر مي گذارد تا برسد به دم در حسينيه و شمايل ها.
هيأت هاي مذهبي عامه پسند
ظهور سبك زندگي شهري
محسن حسام مظاهري، دانشجوي دوره كارشناسي ارشد دانشگاه تهران در رشته جامعه شناسي است كه تحقيق مبسوطي در زمينه عامه پسندي هيأت هاي مذهبي انجام داده است.
هيأت هاي مذهبي عامه پسند: دين داري، جوانان و سبك زندگي شهري عنوان سخنراني تخصصي او بود كه چندي پيش در دانشكده علوم اجتماعي دانشگاه تهران عرضه شد.
مظاهري، تبيين جامعه شناسانه و علمي چنين پديده هايي را مقدم بر رويكرد آسيب شناسي مي داند. وي با تقسيم دين داري به دو گونه دين داري عوام و خواص در اين باره مي گويد: دين داري عوام، عاطفه محور و مناسك گرا است، از جنبه هاي انتراعي فاصله دارد و تا حدودي موروثي و با تظاهرات محسوس منتقل مي شود در حالي كه در دين داري خواص حداقل ادعا را دارد و دين داري مبتني بر عقلانيت است.
مظاهري با تاكيد بر اينكه آيين هاي عزاداري جزو گوهر دين نيست و در طول تاريخ و در متن فرهنگ عمومي جامعه شكل گرفته، معتقد است: در دهه 50 و سال هاي اول پس از پيروزي انقلاب رويكرد عقلاني به آيين هاي عزاداري تحت تأثير اسلام انقلابي و احياگرانه شكل گرفته بود، بايد ديد چه اتفاقي در متن جامعه افتاده است كه دوباره اين رويكرد رو به افول رفته است.
اين كارشناس جامعه شناسي ادامه مي دهد: اين موضوع شايد گونه اي باز توليد همان رويكرد دين داري عوام در هيأت هاي سنتي پيش از انقلاب در شكل امروزي آن باشد، مخاطب اين هيأت ها بيشتر جوانان هستند. اينها خودشان به ادبيات جديدي در هيأت هايشان دست يافته اند كه در تقابل با قرائت سنتي و از طرف ديگر با قرائت انقلابي قرار مي گيرد. از طرف ديگر وقتي حكومت مرجعيت هنجاري خود را رو به كمرنگ شدن مي بيند مجبور مي شود كه چرخش به سمت رويكرد عوامانه داشته باشد.
محسن حسام مظاهري رويكرد علماي شيعه را در قبال آيين هاي عزاداري به سه دسته تقسيم مي كند: يك رويكرد، رويكرد كساني مثل آيت الله سيدمحسن امين عاملي يا آيت الله سيدابوالحسن اصفهاني بود كه فتوايي صريح در حرمت برخي از اين آيين ها داشتند، رويكرد دوم نقطه مقابل رويكرد اول و از آن كساني چون ميرزاي نائيني و آيت الله شيخ جعفر كاشف الغطاء بوده است كه نائيني در آن فتواي معروفش برخي از آيين ها مثل شبيه خواني و قمه زني را مجاز دانسته است. رويكرد سوم رويكرد كساني مثل مرحوم آيت الله شيخ جعفر شوشتري است. ايشان باني حذف تعزيه خواني هاي عروسي قاسم در دوره قاجار بود كه طي نامه اي به صدر اعظم وقت(اگر اشتباه نكنم عين الدوله)تذكر داده بود كه چنين مسأله اي مجعول است و خواستار كنار گذاشتن آن از تعزيه ها شده بود و به اين طريق خود را مستقيماً در مقابل توده هاي مردم قرار نداده بود.
حسام مظاهري، با اشاره به فتواي مراجع درباره عدم حرمت شمايل نگاري از اهل بيت(به شرط اينكه بي حرمتي نباشد)نگراني خود را از احساس تناقض مردم بين فتاواي مراجع و حتي رهبر انقلاب با منع حكومتي اعلام مي دارد و مي افزايد: تجربه نشان داده است كه چنين پديده هايي را با كار بخشنامه اي نمي شود اصلاح كرد و نياز به كار ريشه اي دارد.
برخي نهادها اصالت ندارند
دكتر محمدرضا سنگري، صاحب تأليفات متعدد پژوهشي و ادبي درباره فرهنگ و تاريخ عاشورا، ديگر كارشناسي است كه به سراغش مي رويم، او از منظري ديگر ردّ اين بحث را مي گيرد و ابتدا به ماهيت كلي پديده شمايل نگاري و سپس به بحث خاص درباره آن مي پردازد. دكتر سنگري دين را به چهار ساحت باورها، ارزش ها، كنش ها و نمادها تقسيم مي كند و مي گويد:در هر دين ساحت اول ساحت مباني است، از حوزه دوم هم با عنوان اخلاق ياد مي كنيم حوزه سوم هم چيزي است كه ما آن را به عنوان احكام مي شناسيم. اما حوزه چهارم، حوزه نمادها و نشانه هاي دين است. مثلاً كعبه يا گلدسته مسجد يك نماد است. كربلا هم براي تشيع هويت ساز و مهم ترين حادثه تاريخ شيعه است و دقيقاً در همين چهار ساحت قابل بررسي است.مدير مركز خصوصي پژوهش و نشر فرهنگ عاشورا، با جاي دادن شمايل نگاري در ساحت نمادها و نشانه ها، مي گويد:  از گذشته تاكنون مجموعه اي از نشانه ها و نمادها حول كربلا شكل گرفته است. مثلاً مشك نشانه اي از تشنه كامي آل الله و نمادي از سقاي كربلا، حضرت ابوالفضل(ع)است يا تشت كه در تغزيه هاي اردبيل گذاشته مي شود، نماد فرات است يا چيزهاي ديگري از اين قبيل. حتي سينه زدن هم نمادي از سوگواري  است اما برخي نمادها اصالت ندارند. مثل علامت كه يك نماد بي هويت است و اصلاً يادآور صليب است كه در عصر صفويه از اروپا به ايران منتقل شد.
صاحب كتاب دو جلدي آيينه داران آفتاب درباره تاريخ اصحاب امام حسين(ع)مسأله ترسيم و تجسم اهل بيت را در دو حوزه شمايل نگاري و تعزيه تشريح مي كند و هر دو مسأله را داراي اصالت تاريخي مي داند و مي گويد: شمايل و شمايل نگاري سابقه تاريخي دارد. سابقه اش هم به طور مشخص در فرهنگ عاشورا به پرده خواني برمي گردد كه با استفاده از تصويرهاي بزرگي كه پرسپكتيو نداشت، دشمنان و دوستان امام حسين(ع)، اهل بيت(ع)، فرماندهان لشكر عمر سعد و حتي صحنه رزم، همه را با هم روي يك تابلوي بزرگ نشان مي داد. هم چنين از نظر تجسم، آيين آشناي ديگري هم هست كه به نوعي ديگر در كار تجسم اهل بيت بوده است و آن هم اصالت فرهنگي دارد. تعزيه تحت تأثير سوگ سياوش بوده كه از پيش از اسلام در ايران اجرا مي شد. البته مي گويند در عصر شاه عباس، ارمني هاي جلفاي اصفهان نوعي تئاتر داشته اند، شاه عباس از اين تئاتر خوشش مي آيد و با ميل شاه عباس، از برخي عناصر آن براي عزاداري امام حسين(ع)استفاده مي كنند.
در تعزيه هم به نوعي تجسم اهل بيت ديده مي شود كه البته براي حفظ حرمت با نقاب اين كار را مي كردند و مي كنند. فتاواي علماي اسلام معمولاً اين بوده است كه اگر بي حرمتي به اهل بيت نشود و مسايل جانبي حرام در بر نداشته باشد، اين كار اشكالي ندارد. دكتر سنگري، ضمن پذيرش اصل مسأله شمايل نگاري، شروطي را براي بايستگي بيشتر آن برمي شمارد: در روزگار ما امكانات جديدي به ميدان آمده است. ما از اين امكانات جديد مي توانيم براي خلق نمادهاي جديد استفاده كنيم، اما شروطي دارد كه مهم ترين آن همان حفظ اصالت هاست. براي خلق شمايل يك شرط اين است كه باعث وهن اهل بيت نشود و شرط ديگر آن است كه تصوير آن بزرگواران خيلي شفاف نشان داده نشود؛ به طوري كه برداشت شود واقعاً تصوير امام حسين(ع)همين بوده است.
اين پژوهشگر، درباره حركت هاي اصلاحي حكومت، در مورد آيين هاي عاشورا مي گويد: تجربه نشان داده است كه مقاومت مستقيم در برابر سليقه مردم چندان موفقيت آميز نيست. بايد راه حل و جهت دهي مناسب در كنار منع صورت گيرد. اگر اين چيزها را بخواهيد از مردم بگيريد و جايگزين نداشته باشيد، مردم مقاومت مي كنند. اين كارشناس پيش از دولت، علما را در اصلاح اين ماجرا مؤثر مي داند و اضافه مي كند:پيشنهادم اين است كه خود آقايان علما به طور روشن و مشخص و با ذكر حدود و ثغور، حرمت و حليت اين قضيه را روشن كنند. سنگري سخنانش را با اين سؤال به پايان مي برد: وقتي ما در سريال هاي تلويزيون، انبياء و اوليايي مثل حضرت زكريا، حضرت مريم يا حضرت ايوب را به شكل روشن نشان مي دهيم چگونه مي توانيم به مردم بگوييم مطلقاً شمايلي براي اهل بيت نكشند و استفاده نكنند؟ بالاخره آنها هم معصومند.]]>
</TEXT>
</DOC>
<DOC>
<DOCID>HAM2-851108-126</DOCID>
<DOCNO>HAM2-851108-126</DOCNO>
<ORIGINALFILE>/1385/851108/world/_artw.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[كاظم چليپا، نقاش و عضو هيات علمي دانشگاه شاهد:
شمايل هاي امروزي متأثر از سريال هاي تلويزيوني اند]]>
</TITLE>
<TEXT>
<IMAGE>/1385/851108/world/009603.jpg</IMAGE>
<![CDATA[
يكي از نقاشي هاي كاظم چليپا با موضوع معصومين
]]>
<IMAGE>/1385/851108/world/009600.jpg</IMAGE>
<![CDATA[
كاظم چليپا فوق ليسانس نقاشي و عضو هيأت علمي دانشگاه شاهد است. او نقاشي را پيش پدرش ، حسن اسماعيل زاده يكي از نقاشان قهوه خانه اي و از اساتيد دانشگاه فرا گرفته و دو سال هم شاگرد استاد فرشچيان بوده است. در ميان آثار چليپا كه به نوعي تلفيق هنر سنتي و مدرن هستند، تعدادي شمايل هم وجود دارد كه هم اكنون در موزه امام علي نگهداري مي شود. به اين بهانه با او درباره تاريخچه شمايل نگاري در ايران و تغييراتي كه در اين هنر مذهبي طي ساليان صورت گرفته به گفت وگو نشستيم.اين مصاحبه را به نقل از ميراث خبر مي خوانيد:
* براي ورود به اين بحث ابتدا شمايل نگاري را براي ما تعريف كنيد و بعد از سابقه آن در ايران بگوييد؟
- شمايل نگاري در يك تعريف كلي يعني كشيدن صورت، ولي بيشتر مختص به شخصيت هاي مذهبي است. شمايل سازي در درجه اول يك مسئله اعتقادي و عقيدتي مربوط به تفكر شيعه است و سابقه آن به دوره صفوي بازمي گردد. البته تشيع قبل از دوره صفوي در ايران با روي كار آمدن حكومت هايي مثل آل بويه كه گرايش به اهل بيت و شيعه داشتند، پا گرفته بود. ولي حكومت رسمي ايران به عنوان يك حكومت شيعه در زمان صفويه شكل خودش و حاكميت خودش را پيدا مي كند. قبل از آن حتي در مينياتورهاي دوره تيموري چنين تصاويري متداول نيست. البته كتاب هايي مثل خاورنامه اشاراتي به تصاويري از جنگ هاي حضرت علي(ع)و حضرت محمد(ص)دارد. ولي دليل اصلي رواج شمايل سازي، ارتباط با كشورهاي اروپايي است. در واقع دولت صفوي به دليل مشكلاتي كه با عثماني داشت، ارتباط خود را با كشورهاي اروپايي گسترش مي دهد. مستشرقين و اروپايي ها در مسافرت هاي خود به ايران كالاهاي تجسمي هم مي آورند. مانند تصاويري از حضرت عيسي كه شامل نقاشي هاي دوره بيزانس است. با آمدن ارامنه به منطقه اصفهان و پا گرفتن كليساي وانك و نمايش شمايل هايي از پيامبران و تصاويري از زندگي حضرت مسيح و مصائب حضرت مسيح و داستان هاي عهد عتيق كه زندگي پيامبران است، زمينه براي شمايل نگاري در ايران ايجاد مي شود. گرايش دولت صفوي به شيعه با زدن تكايا و حسينيه ها در رابطه با مراسم عزاداري حضرت سيدالشهدا به نوعي در جا افتادن اين مسئله به عنوان سنت بي تأثير نيست.
* يعني ما تا قبل از اين دوره تصويري از شمايل نگاري نداريم؟
- تصوير معراج حضرت پيغمبر كار سلطان محمد را در خاورنامه داريم. اما صورت حضرت محمد(ص)با برقعي پوشيده شده است و اطرافش را هم فرشته هايي گرفتند، كه پيامبر را در اين معراج همياري مي كنند.
* از آثار دوره صفوي چيزي هم باقي مانده است؟
- نقاشان دوره صفوي افرادي مثل محمد صادق و شاگردهايش اين تصاوير را كشيدند. الان تابلويي در آستان قدس رضوي و در ابعاد 2 در 7 متر است كه روي پارچه ابريشم كارشده و صحنه هايي از واقعه كربلا را تصوير نموده است. شمايل نگاري در دوره زند و قاجار به اوج خودش مي رسد. در دوره قاجار كه اوج اين نقاشي است، تصاوير زيبايي از حضرت علي(ع)و حسنين و حضرت فاطمه(س)و قنبر غلام حضرت علي يا پنج تن به شكل هاي مختلفي تصوير شده است، مانند نقاشي پشت شيشه و رنگ روغن، در آن دوره نقاشي متداول با آبرنگ كار مي شد. در واقع از اواخر صفوي و برپايه همين شمايل نگاري كه در كليساي وانك توسط نقاش هاي مسيحي كار مي شد، به نوعي رنگ روغن متداول مي شود و در دوره قاجاريه اين نوع تكنيك به وسيله رنگ روغن به اوج خود رسيد. يا نقاشي هاي پشت شيشه هم شامل آثاري است كه به وقايع عاشورا اختصاص دارد و در حسينيه ها و تكايا و يا امامزاده ها آويخته مي شدند. تا اواخر قاجار و اوايل پهلوي ما پرتره هايي از حضرت علي(ع)و حضرت محمد(ص)را داريم كه نقاشاني مثل صنيع الملك و مصورالملك و خاندان غفاري آنها را كشيده اند. در دوره پهلوي چاپ متداول مي شود و چاپخانه ها آثاري را به نقاش ها سفارش مي دهند. سفارش ها معمولاً يا همان شمايل است و يا دوازده امام يا درباره صحنه هايي از حضرت علي(ع)و حضرت محمد(ص)كه معمولاً اينها به صورت سياه قلم انجام مي شد. يكي از شمايل هاي معروف اين دوران، كار نقاش شناخته نشده اي مربوط به پنجاه سال پيش به نام يحيي نصيري است. ايشان از شمايل نگاراني است كه تصاوير حضرت علي(ع)كه شير جلوي پايش هست و قنبر كنار دستش نشسته كشيده است. الان هم آثارش در مجموعه هاي خصوصي نگهداري مي شود و دست موزه ها نيست.
* مي توانيد از هنرمندان ديگري هم كه شمايل مي كشيدند نام ببريد؟
- نقاشان قهوه خانه اي كه از دوره قاجار به اين طرف فعال بودند و معمولاً شاگردهاي نقاشان دوره قاجار به شمار مي آيند، خصوصاً محمد مدبر، قوللرآغاسي، حسن اسماعيل زاده، بلوكي فر، فراهاني و همداني اينها نقاشاني هستند كه دستي به شمايل نگاري دارند. اغلب مردم براي قهوه خانه ها يا حسينيه ها و يا نذري كه داشتند شمايلي را به نقاش سفارش مي دادند.
* در ابتدا از چه تكنيكي استفاده مي شد؟
- در شمايل هايي كه كار مي شده، خصوصيات زندگي شخصيت ها مد نظر بوده است. به اين معني كه مثلاً چهره حضرت علي(ع)روحاني و محكم و با هاله نوري اطراف سر نقاشي مي شده است. درباره اين هاله هم بايد بگويم از شمايل هاي بيزانس گرفته شده و رواج يافته است. چرا كه ما قبل از آن در نقاشي هايمان اين هاله نور را به صورت يك سطح طلايي شعله ور و در پشت سر شخصيت هاي مقدس مي بينيم، به ويژه در نقاشي دوره تيموري و صفوي. مثلاً در همان تصوير معراج حضرت رسول، هاله دور سر حضرت رسول دايره وار نيست بلكه به صورت يك سطح شعله و از جنس طلا نشان داده شده است. احتمالاً بعدها تحت تأثير هنر غربي اين هاله گرد مي شود. اوج اين قضيه در نقاشي هاي قهوه خانه اي نمود پيدا مي كند كه ما اين هاله زرد و يا سفيد را مي بينيم كه ديگر طلا نيست. ديگر خصوصيت شمايل نگاري لباس ساده است كه رنگ در آن جنبه نمادين دارد. مثلاً رنگ خاكي عبا، نشانه خاكي بودن است. رنگ سفيد لباس نشانه پاكي است از پوستيني هم كه نشانه بي نيازي است به عنوان زيرانداز استفاده مي شده، شمشير هم كه سلاح دفاعي در برابر باطل است. البته مرور زمان چيزهايي هم به اين تصاوير اضافه شده مثلاً، قنبر، تبرزين و كشكول كه نمادي از ارادت دراويش به قنبر است. يا شخصيت هايي مثل امام حسن(ع)با لباس سبز و امام حسين(ع)با لباس سرخ، عمامه سبز كشيده مي شدند.
* اين نقاشي به كدام شيوه هنري نزديك است؟
- شيوه هاي كار نزديك به نقاشي هاي روي كاشي است، يعني رنگ ها تخت است و دورگيري هاي خطي وجود دارد و گاهي هم صورت عمق نمايي و طبيعت گرايي است كه همه اينها به تكنيك هر نقاشي بستگي دارد. اما در تمام اين كارها تا دوره قاجار يك نوع اصالتي وجود داشت. در حالي كه اين اواخر شمايل ها به نوعي از تصاوير سينمايي و سريال هاي تلويزيوني تأثير گرفته اند. چهره ها اغلب يادآور شخصيت فيلم هاي هندي است، در حال حاضر شمايل نگاري به نوعي ابتذال دچار شده است. البته در اين ميان يكي دو تصوير هم هستند كه نبايد در مورد آنها بي انصافي كرد. مثل كاري كه آقاي تجويدي برروي چهره امام حسين(ع)انجام داده است.
* شمايل هاي امروزي چه تكنيكي دارند؟
- رنگ روغن و گواش و كلاژ عكس است كه با تكنيك هاي كامپيوتري كار مي شود، بعد هم تبديل به پلاكارد هايي مثل پلاكاردهاي سينمايي مي شود كه سردر حسينيه و... نصب مي شوند. به گمان من بايد يك نظارت كارشناسي روي اين كارها بشود، چون اگر همين روال ادامه پيدا كند به يك نوع تقدس شكني منجر مي شود.
* فكر مي كنيد نقاشان قهوه خانه اي بتوانند اين هنر را از ابتذال دور كنند؟
- نقاشان قهوه خانه اي كارخودشان را انجام مي دهند. اما بايد يك جايي سفارش بدهد تا اين كارها كشيده شود. در حال حاضر چاپ مدرن نياز به اين مكان ها را برطرف كرده است و در حسينيه ها و تكايا از همين تصاوير استفاده مي كنند. يكي ديگر از مشكلات سليقه عوامانه اي است كه مبتني بر يك نوع تنوع طلبي است، اين پوسترهاي جديد پاسخ و نياز آنها را برطرف مي كند.
* تحولات تا چه دوره اي ادامه دارد؟
- تا دوره قاجار، يعني از دوره قاجار كه لباس هاي ما غربي مي شود، نوع لباس هاي شمايل ها در اين مقطع تاريخي باقي مي ماند. يعني تا قبل از دوره قاجار هنرمندها لباس هاي دوره خودشان را تن اين شمايل ها مي كردند. نقاشان امروزي اما متأثر از سريال هاي تلويزيوني هستند. مثلاً از لباس مالك اشتر در سريال امام علي(ع)تأثير گرفته اند. اينها تأثيراتي است كه اين سريال ها روي هنرمند مي گذارند، در واقع الگوي لباسي ندارد.
* به جز اينها چه تحولات ديگري روي نقاشي صورت گرفته است؟
- مسلماً تكنيك هم دچار تحول شده است. مثلاً در دوره نقاشان قاجاري نقاشي ها بيشتر با آبرنگ كار مي شد. يك عده اي هم رنگ روغن كار مي كردند. هر چه به اين دوره نزديك تر مي شويم جنبه رئاليستي كار و طبيعت گرايي بيشتر مي شود. مثلاً فرض كنيد ما در شمايل ها روي چهره ائمه زخمي نداريم. ولي در شمايل هاي اين اواخر چهره حضرت ابوالفضل را با زخمي در چهره مي بينيم. ما در دوره هاي قبل از حضرت ابوالفضل تصويري كه مربوط به واقعه آب آوردن او از لب رود فرات است. پرچم نصرمن الله دستش است و چهره اش نوراني و لطيف تصوير شده است. اما تصويرهايي كه امروزه كار مي شود، زخمي بر پيشاني مي گذارند تا قلب بيننده را بيشتر جريحه دار كنند.]]>
</TEXT>
</DOC>
<DOC>
<DOCID>HAM2-851108-127</DOCID>
<DOCNO>HAM2-851108-127</DOCNO>
<ORIGINALFILE>/1385/851108/world/_asib.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[گراميداشت پايمردي هاي شهداي كربلا در بسياري ازكشورها
عاشورا در جهان
عزاداري سالار شهيدان در كانون توحيد لندن]]>
</TITLE>
<TEXT>
<IMAGE>/1385/851108/world/009585.jpg</IMAGE>
<![CDATA[
محمد مهدي سيفي
بي ترديد يكي از مهم ترين وقايع تاريخ اسلام، عاشوراست كه پس از گذشت يكهزار و 400 سال هنوز به عنوان حماسه اي جاويد مطرح است و در صفحات حجيم تاريخ بشر به بوته فراموشي سپرده نشده است و نوشتن و سخن گفتن در مورد اين حماسه عظيم همچنان براي نويسندگان، سخنرانان و رهبران نهضت هاي اسلامي در جمله پرمعناي كل يوم عاشورا و كل ارض كربلا تجلي يافته است.
در همين زمينه نحوه عزاداري و بزرگداشت اين حماسه ماندگار تاريخ را در برخي كشورها مرور كرده ايم كه در ادامه از نظرتان مي گذرد.
***
محرم در روماني
روماني يكي از كشورهاي اروپايي است كه مدتي تحت سلطه پادشاه عثماني قرار داشت و از آن زمان جمعيتي از مسلمانان در اين كشور زندگي مي كنند و در ميان آنان شيعيان ايراني، لبناني، پاكستاني و عراقي هستند كه از ششم محرم هر سال مراسم سخنراني و مداحي را در مدرسه اي برگزار مي كنند و از مبلغان و مداحان ايراني جهت انجام برنامه هاي مذهبي دعوت به عمل  مي آورند.
عاشورا در آلمان
با پايان يافتن جنگ جهاني اول، گروهي از سربازان و افسران مسلمان ارتش هاي درگير در آلمان باقي ماندند، همچنين پس از جنگ دوم جهاني نيز حدود 5هزار مسلمان از مناطق مسلمان نشين روسيه به اين كشور مهاجرت كردند و بنابر منابع آماري كشور آلمان، در حال حاضر بيشتر مسلمانان در شهرهاي فرانكفورت، مونيخ، آخن، هانوفر و هامبورگ زندگي مي كنند. در شهر هامبورگ حدود 15هزار ايراني زندگي مي كنند و محل عبادت آنها مسجدي در كنار درياچه استر است. ساخت اين مسجد در سال 1332 شمسي بنا به تقاضاي جمعي از شيعيان ايراني مقيم هامبورگ به دستور آيت الله بروجردي آغاز شد و در سال 1338 به پايان رسيد و بعدها اين مسجد به مركز اسلامي هامبورگ معروف شد. برنامه هاي عزاداري در مسجدهاي هامبورگ در ايام و ليالي محرم به ويژه تاسوعا و عاشورا با تلاوت قرآن و سپس سخنراني آغاز و با سينه زني به پايان مي رسد. شيعيان ايراني، پاكستاني و افغاني بيشترين عزاداران را تشكيل مي دهند. برخي از آنان از شهرهاي اطراف آلمان - كه تا 400 كيلومتر با مركز اسلامي هامبورگ فاصله دارد- در مراسم شركت مي كنند و تا صبح در آنجا به عزاداري مي پردازند. در اين مركز، روز عاشورا بعد از قرائت زيارت عاشورا و عزاداري، از جمعيتي قريب به 2هزار نفر پذيرايي مي شود.
عزاداري در كلمبيا
در كشور كلمبيا، شيعيان نسبت به جامعه اهل سنت در اقليت هستند، اما فعاليت هاي مذهبي غالبا به ابتكار آنها و با شركت موثر آنان در مراسم هاي مذهبي صورت مي گيرد. مراسم عزاداري ماه محرم به صورت سنتي اجرا مي شود. از طرفي شيعيان در اين كشور فاقد حسينيه و يا فاطميه هستند، ولي با امكانات محدود، عزاداري باشكوهي برگزار مي كنند، البته تنها مكان تجمع مسلمانان، مسجد شهر مايكائو است.
محرم در بلژيك
در كشور اروپايي بلژيك، مراسم عاشورا به صورت كاملاً طبيعي و بدون خرافه اجرا مي شود. برخي از شيعيان بلژيك در مسجد الرضا و برخي ديگر با اجاره مكان هاي مختلف تحت عنوان حسينيه گردهم مي آيند و به سينه زني و نوحه خواني مي پردازند. به طور كلي فرهنگ عاشورا و گراميداشت آن در بين شيعيان بلژيك، روح تازه اي دميده و خصوصاً در سال هاي اخير عزاداري آنها به سبك عزاداري و نوحه سرايي اعراب ايراني الاصل است.
عزاداري در كانادا
مسلمانان مقيم كشور كانادا قريب به 300 هزار نفر هستند كه حدود يك سوم آنها را شيعيان تشكيل مي دهند. برگزاري مراسم دهه محرم و عاشورا از جمله نمودهاي فرهنگي شيعه است. شاخص ترين ويژگي مراسم عزاداري در بين جامعه شيعيان مقيم كانادا، تشكيل مجالس سخنراني است. آنها با دعوت از روحانيون از كشورهاي عراق، لبنان، هند، پاكستان و ايران از آنها استفاده مي كنند. سخنرانان اين محافل، از كشورهاي عراق، لبنان، هند، پاكستان و ايران بيشتر به وجهه تاريخي و علمي عاشورا و محرم و نهضت كربلا مي پردازند. اجراي مراسم عزاداري شيعيان در مكان هاي استيجاري سرپوشيده كه به عنوان حسينيه است، توأم با سينه زني و زنجيرزني است. در سال 93 ميلادي برخي از شيعيان در شهر تورنتو براي مطرح كردن شيعه به عنوان يك جمعيت قابل توجه در آن كشور، اقدام به برگزاري راهپيمايي به صورت دسته هاي عزاداري كردند كه اين موضوع در مطبوعات كانادا نيز منعكس شد. اين گروه از شيعيان به صورت كاملاً سنتي به عزاداري ماه محرم مي پردازند و در پايان مراسم نيز، پرچمي را به ياد امام حسين(ع)در برابر شهرداري تورنتو به اهتزاز درمي آورند.
از ديگر اقدامات شيعيان كانادا، تهيه و نصب پوسترهايي در معرفي امام حسين(ع)و قيام عاشورا در وسايل نقليه عمومي است. همچنين شيعيان پاكستاني در اتاوا در مسجد اهل تسنن اين شهر مراسمي به نام hissain day برگزار مي كنند و از استادان دانشگاه كانادا و آمريكا دعوت به عمل مي آورند تا به بررسي قيام عاشورا بپردازند.
عزاداري در يونان
در شمال كشور يونان، 130 هزار مسلمان زندگي مي كنند كه اكثريت داراي نژاد ترك هستند. در اين كشور پادشاهي، اجازه ساخت مسجد و حسينيه جديد داده نمي شود، لذا مراسم عاشورا به وسيله شيعيان پاكستاني در منازلشان و توسط سفارت ايران در محل سفارتخانه برگزار مي شود.
عاشورا در دانمارك
در كشور پادشاهي دانمارك، حدود 40 هزار شيعه زندگي مي كنند كه پس از سال 1974 از كشورهاي ايران، عراق، لبنان، پاكستان و افغانستان به اين شبه جزيره مهاجرت كرده اند. اين كشور برخلاف كشورهاي ديگر، تشويق كننده مؤسسان مراكز فرهنگي است و 70 درصد هزينه احداث مدرسه، كتابخانه، مراكز آموزشي، مسجد و حسينيه را مي پردازد كه از جمله مراكز مذهبي اين كشور، دارالحسين، مؤسسه دارالحسين، حسينيه ايرانيان، حسينيه شهيدصدر، مركز فرهنگي لبناني ها، حسينيه مركز جعفري، حسينيه مصلي الايمان، حسينيه شيرازي و حسينيه افاغنه هستند كه مسلمانان در اين اماكن مذهبي به اقامه عزاداري و تجمع مذهبي مي پردازند.
عزاداري در پرتغال
مسلمانان در كشور پرتغال در انجام فرايض ديني خود آزادند و شيعيان همه ساله مراسم تاسوعا و عاشورا و شام غريبان را در محل محفل شيعيان امام زمان(عج)در شهر آلمادا واقع در ليسبون برگزار مي كنند. در اين مراسم پس از مداحي، سينه زني، نوحه خواني و سخنراني، نماز جماعت برگزار مي شود و در پايان، حاضران اطعام مي شوند.
محرم و عاشورا در انگليس
در كشور انگلستان، حسينيه امام حسين(ع)به عنوان تنها مركز محل تجمع مسلمانان به شمار مي رود كه شيعيان به عزاداري سيد و سالارشهيدان در ماه محرم مي پردازند.
مرحوم دكتر كليم صديقي- رئيس سابق پارلمان مسلمانان انگليس- با الهام از قيام عاشورا مي گويد: در نزد اهل تشيع، نخستين گام موثر در جهت صحيح در همان اوايل تاريخ اسلام برداشته شد و در قالب رد و نفي هر گونه سازشي با نظام هاي موجود متجلي شد و ريشه هاي آن به رد حاكميت يزيد از سوي امام حسين(ع)و متعاقب آن شهادت ايشان در كربلا برمي گردد.
محرم در هند
بزرگ ترين جمعيت تشيع در جهان در شبه قاره هند و پاكستان است. شيعيان هند در ماه محرم، مراسم باعظمتي را برگزار مي كنند. در اين مراسم به سخنراني و بيان وقايع كربلا و سينه زني پرداخته مي شود. آنان علم هايي كه معروف به بيرق حضرت ابوالفضل(ع)است در اماكن متبركه خود به نام امام باره نگهداري مي كنند و در روز عاشورا، طي مراسمي دسته جمعي بيرون مي آورند. شور مصيبت امام حسين(ع)تاثير فراواني بر زنان آن ديار باقي مي گذارد به طوري كه النگوهاي خود را مي شكنند، سر خود را شانه نمي كنند، جواهرات بر خويشتن نمي آويزند و از پوشيدني هايي به رنگ روشن خودداري مي كنند. در برخي از شهرهاي هندوستان مثل شهر لكنهو بناهاي مختلفي وجود دارد كه مربوط به پيشوايان شيعه به خصوص شهداي كربلاست و به شكل ها و اندازه هاي مختلف ساخته اند. آنان در مراسم عزاداري با كوبيدن بر سينه هايشان و زدن زنجيرهاي تيغ دار بر پشت و سينه هاي برهنه خود و عبور از روي زغال گداخته، مجالس عزا را برگزار مي كنند. همچنين در خانه هاي شيعيان به تعداد افراد خانواده، ماكت هايي شبيه حرم مطهر ائمه اطهار وجود دارد و آنان با روشن كردن شمع يا عود در كنار آنها حماسه كربلا را در قلب هايشان زنده نگه مي دارند. علاوه بر اين در هر خانه اي فرش عزا گسترده مي شود و ميز و صندلي و تخت و مبلمان كنار مي رود.
عزاداري در پاكستان
در كشور پاكستان، مسلمانان با تأسي از قيام عاشورا در ايام محرم و عاشورا به عزاداري مي پردازند و امام باره ها و ذوالجناح ها - كه نقش عمده اي در فرهنگ عزاداري عاشوراي پاكستان دارند- فعال مي شوند. دولتمردان پاكستان با ايجاد فضايي امن در كشور، پيام هاي تسليتي به مناسبت شهادت امام حسين(ع)و ياران باوفايش صادر مي كنند. آنان در دهه اول محرم ياد شهداي كربلا را گرامي مي دارند و به مراسم قرآن خواني، سينه زني و عزاداري مي پردازند. در روز تاسوعا و عاشورا، سراسر اين كشور تعطيل است و مردم پاكستان فرصت مناسبي براي شركت در مراسم عزاداري دارند.
راديو و تلويزيون پاكستان روزهاي محرم - به ويژه تاسوعا و عاشورا- برنامه هاي عادي خود را قطع و يكسره برنامه هاي مخصوص مراسم عزاداري و اخبار اين ايام را پخش مي كنند.
عاشورا در تونس
مردم تونس در ايام محرم از هرگونه مراسم شادي مانند جشن عروسي و ختنه كنان خودداري مي كنند. آنان در صبح روز عاشورا به قبرستان ها مي روند و معتقدند كه همه ارواح در روز عاشورا كنار قبر خود حضور پيدا مي كنند و منتظر ديدار بستگان زنده خود هستند. مردم تونس در روز تاسوعا و عاشورا، تاكيد بر خوردن گوشت مرغ و غذايي شبيه ماكاروني دارند. آنان شب عاشورا با آتش زدن علف هاي خشك و شعله ور كردن آنها كه به اجيجه شهرت دارد، گلوله هايي شليك مي كنند و بر اين اعتقادند كه اين عمل موجب شادماني اطفال كربلا مي شود.
منابع:
1 - مجموعه مقالات همايش امام حسين(ع)جلد دوم، تهران، مجمع جهاني اهل بيت، 1381
2 - عاشورا در سرزمين ها، عبدالكريم بي آزار شيرازي
3 - مجله پاسدار اسلام، سال چهاردهم
4 - نهضت هاي اسلامي و انقلاب اسلامي]]>
</TEXT>
</DOC>
<DOC>
<DOCID>HAM2-851108-128</DOCID>
<DOCNO>HAM2-851108-128</DOCNO>
<ORIGINALFILE>/1385/851108/world/_asib.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجرههمراه با جوانان سوگوار در ميدان مادر تهران
حكايتي ديگر از عاشورا]]>
</TITLE>
<TEXT>
<![CDATA[شيلا توكلي
يك سال از ويژه  برنامه جوانان دانشجو در ميدان محسني تهران به مناسبت ايام محرم مي گذرد؛ برنامه اي خودجوش كه بدون كمك هاي مرسوم و معمول دولتي و با همت عالي جوانان برپا شد تا وامدار جايي و كسي نباشند و حق انتخاب و استقلال خود را پاس دارند. اين برنامه حكايتي ديگر از عاشورا داشت؛ حكايتي كه به اميد تكرار آن در امسال و اين ايام براي بارديگر نيز خواندني و شنيدني است.
***
اهالي ميدان مادر ناگهان در يك صبح با خبري تازه روبرو شدند با كسي كه در يك صبح تازه زنگ ها را به صدا درآورد و با يك صداي گرم و دلنشين در عين حال عجيب گفت: با عرض تسليت به مناسبت ايام حسيني از شما دعوت مي كنيم تا در ويژه برنامه متفاوتي كه به مناسبت اين ايام براي اهالي اين محل در نظر گرفته شده به تالار نگاه واقع در ميدان محسني تشريف بياوريد تا شاهد يك ويژگي جديد و حرفي تازه باشيد.
براي اين مراسم كارت دعوتي نيز در نظر گرفته شده بود، كارتي شامل يك پاكت نامه و داخل آن كاغذي با اين مضمون:
انتخاب...
آزموني پيش روي همه ماست...
وقتي دقيق و درست باشد، گوهر انسانيت ما جلوه خواهد كرد. براي انتخاب درست است كه به ما خواهند باليد... با ويژه برنامه انتخاب حكايتي ديگر از عاشورا را مرور خواهيد كرد. دعوتنامه بوي آشتي مي داد، حس حكايتي ديگر،  لمس انتخابي تازه كه باعث شد تا بيشتر اهالي محل را در موعد مقرر يعني ساعت 7بعدازظهر روز تاسوعا و عاشورا به سوي خود بكشاند. اهالي گروه گروه به نوبت وارد تالار مي شدند، در ابتداي مجلس ضمن خوشامدگويي از ميهمانان پذيرايي شد و سپس توضيح داده شد كه اين برنامه به شكل يك نمايشگاه در نظر گرفته شده كه با عبور از غرفه هاي آن مي توان به پيام نهايي آن پي برد، بنابراين همه به سمت غرفه هاي تالار هدايت شدند.
در تالار نخست دانشجوي جواني با عنوا ن حسين عليه السلام، محبوب دلها سخن را آغاز كرد و گفت: امام حسين عليه السلام از افتخارات شيعه و جهان اسلام است كه داراي شخصيتي است كه هر كس از هر ملتي با بخشي از آراستگي هاي او آشنا مي شود، بدان مهر مي ورزد و اين اندوه جامعه نيز نشانگر تاسفي است بر پاس نداشتن قدرچنين شخصيتي كه از سوي ناجوانمردان در حق وي صورت گرفته است.
در تالار دوم دانشجوي ديگري با عنوان انتخاب محبوب به كمك پخش تصاوير ويدئويي اينگونه سخن گفت كه دوست داشتن امام حسين(ع)كافي نيست بلكه بايد بتوانيم او را علاوه بر اينكه دوست داريم، انتخاب كنيم و خود را در صف او قرار دهيم و بايد بتوانيم هزينه اين انتخاب را بپردازيم. دانستن اين اصل به ما كمك مي كند كه در تحليل ماجراي كربلاي سال61 هجري دچار سردرگمي نشويم و درك كنيم كه چطور كوفيان كه امام رادوست داشتند و براي او دعوتنامه فرستاده بودند، در برابر او شمشير كشيدند و چگونه بود كه به تعبير فرز دق، شاعر بنام عرب، دل هايشان با حسين بود و شمشيرشان با بني اميه. آنها مي دانستند حسين دوست داشتني است ولي نخواستند او را انتخاب كنند، زيرا مي ديدند كه بهاي اين انتخاب سنگين است.
در همين تالار با بهره گيري از ابزار كمك آموزشي و نقشه خواني گزارشي فشرده از حركت امام حسين از مدينه به مكه و از مكه به سمت كوفه نيز ارائه گرديد و بر ضرورت عدم اكتفا به محبت امام حسين عليه السلام تاكيد شد.
در سومين تالار جوان دانشجوي ديگري با عنوان ما و انتخاب به حر بن  يزيد رياحي،  به عنوان كسي كه سرانجام توانست انتخابي درست انجام دهد و هزينه آن را نيز پرداخت اشاره كرد و گفت: حر به عنوان الگويي براي غلبه بر نفس و يك انتخاب جاودانه، راهنمايي آرماني براي ماست كه بايد بتوانيم همچون او به نداري دل خويش درباره راستي و درستي پاسخ دهيم.
حر سرانجام به امام زمان خويش پيوست و در بستر عنايت و عفو او توانست به ما بگويد: خاندان پيامبر شايسته برگزيدگان و دل سپردن اند.
اگر ما نيز بتوانيم با تمام كاستي هاي خود، همچون حر با امام زمان خويش پيوند بگيريم، خواهيم توانست با امداد و پذيرشي كه از ناحيه پرمهر او دريافت مي كنيم، هزينه اين انتخاب را بپردازيم و از سرمايه جان و دل خويش براي خوشبختي ابدي بهره بگيريم. و سرانجام در اين تالار به سرگذشت يكي از مردان خدا در سده نهم هجري به نام شيخ حسن عراقي اشاره شد كه در جواني اهل عيش و نوش بوده ولي با پاسخ دادن به نداي حق جوي خويش توانست از سرچشمه عنايت و تربيت حضرت مهدي(عج)بهره مند گردد، طوري كه عبدالوهاب شعراني عارف بزرگ اهل سنت از او به عنوان يكي از اولياء الله و استاد خويش ياد كرده و مقام بلند او را ناشي از عنايات حضرت مهدي(عج)به او دانسته است. آنچه در اين برنامه مهم به نظر مي رسيد اين بود كه تمامي مدعوين كه بيشتر آنان را جوانان تشكيل مي دادند در كمال متانت و آرامش و به دور از هرگونه هيجان و اضطرابي به سخنان سخنرانان گوش دادند و در نهايت احترام مجلس را ترك گفتند. اين كه اين جوانان  چه شد كه يكباره در كمال رضايت به اين مجلس آمدند و پربار بازگشتند، تنها دليل آن را مي توان در حق انتخابي دانست كه اين بار براي آنان در نظر گرفته بودند، حقي كه ريشه در فطرت هر انسان خداجويي دارد.]]>
</TEXT>
</DOC>
<DOC>
<DOCID>HAM2-851108-129</DOCID>
<DOCNO>HAM2-851108-129</DOCNO>
<ORIGINALFILE>/1385/851108/world/_asib.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)275]]>
</TITLE>
<TEXT>
<IMAGE>/1385/851108/world/009573.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851108-130</DOCID>
<DOCNO>HAM2-851108-130</DOCNO>
<ORIGINALFILE>/1385/851108/world/_econw.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ديدگاه هاي متفاوت مسئولين در مورد تعيين قيمت و زمان عرضه ال 90( تندر)
ال 90؛ ابهام در عرضه و قيمت]]>
</TITLE>
<TEXT>
<IMAGE>/1385/851108/world/009594.jpg</IMAGE>
<![CDATA[
 عكس:گلناز بهشتي
با خروج پيكان از چرخه توليد خودروهاي ساخت داخل و پس از امضاي قرارداد توليد ال90 با مشاركت خودرو سازان داخلي و شركت رنوي فرانسه، به نظر مي رسيد با توجه به حساسيت هاي مجلس و دولت در اين قرارداد و تعيين قيمت پايه ال،90 خودرويي با قيمت و كيفيت نسبي مناسب جايگزين پيكان خواهد شد.
با وجود گذشت چندين ماه از نهايي شدن اين قرارداد و امضاي الحاقيه اي به قرارداد مذكور در تير ماه سال جاري كه به در خواست وزارت صنايع و معادن، مركز پژوهش ها و نمايندگان مجلس شوراي اسلامي صورت گرفت و در شرايطي كه قرار است اين خودرو تا پيش از پايان سال جاري به بازار عرضه شود،ديدگاه هاي متفاوتي در زمينه نحوه قيمت گذاري و زمان عرضه اين خودرو به بازار مطرح مي شود. برخي تعيين قيمت اين خودرو بر مبناي يورو را با توجه به ساخت 60درصد داخل آن و تغييرات نرخ يورو ناكار آمد تلقي كرده و آن را عاملي در افزايش قيمت اين خودرو خصوصاً در مدل هاي فول مي دانند، گرچه در مورد قيمت پايه اين خودرو در مدل ساده نيز تاكنون افزايش نرخ يورو موجب افزايش قيمت تمام شده اين خودرو از 8 به8 ميليون و200 هزار تومان شده است .
علي ابراهيمي
در شرايطي كه هنوز اظهار نظر قطعي در مورد زمان عرضه و قيمت مدل هاي هفت   گانه ال 90(تندر)از سوي خودروسازان، وزارت صنايع و سازمان گسترش صورت نگرفته است ، نمايندگان مجلس بر عرضه اين خودرو در مدل فول به قيمت كمتر از 10 ميليون تومان تاكيد دارند. گرچه براي تعيين دقيق زمان عرضه و قيمت اين خودرو بايد منتظر ماند و سياست هاي خودروسازان را نظاره كرد.
قيمت مدل فول كمتر از 10 ميليون
در حاشيه نخستين نمايشگاه بين المللي قطعات خودرو و ششمين نمايشگاه لوازم خانگي در حالي كه وزير صنايع خبرنگاران رسانه ها را از پرسش در زمينه مباحث ديگر به جز خودرو منع كرده بود، ديدگاه هاي متفاوتي در زمينه محاسبه قيمت و زمان عرضه ال 90 مطرح شد.
در اين مراسم وزير صنايع و معادن با بيان اين كه ال90 خودرو خارق العاده اي نيست در مورد زمان عرضه و قيمت اين خودرو، گفت: براساس برنامه ريزي هاي صورت گرفته زمان پيش فروش اين خودرو اعلام مي شود و اميدواريم تا پايان امسال به بازار عرضه شود، در مورد قيمت ال 90 نيز تقريباً هر ماه يك بار قيمت اين خودرو را به ميزان 6 هزارو 750 يورو اعلام كرده ام و هم اكنون نيز همين قيمت را اعلام مي كنم.
عليرضا طهماسبي با بيان اين كه اين خودرو نيز يك خودرو دركلاس متوسط جهاني است، گفت:قيمت خودروي ال90 به علت 60 درصد ساخت داخل آن نبايد به ريال تعيين شود و براي مديريت قيمت، قيمت اين خودرو براساس يورو تعيين مي شود. همچنين در توافقات اوليه صورت گرفته هم تعيين قيمت براساس يورو بوده است.
وي با رد ادعاي عرضه ال90 به قيمت پيكان، گفت:به هيچ وجه اين امر صحت ندارد و قيمت مدل فول اين خودرو در حدود 8 تا 8هزارو 200 يورو(9ميليون و 840 هزارتومان)خواهد بود. ال90 بايد در بازار داخلي با خودروهاي ديگر رقابت كند و به طور حتم ساير خودروهاي ساخت داخل از جمله سمند به خوبي با اين خودرو رقابت نموده و به محض فروكش كردن تب خودروي ال90 در كشور مردم در انتخاب خودروي مورد نظر خود قضاوت خواهند كرد.
تعيين قيمت بر مبناي يورو
از سوي ديگر مدير عامل سازمان گسترش در زمينه تعيين قيمت ال90 به خبرنگار ما، گفت: تعيين قيمت ال 90 تابع قيمت هاي حسابداري صنعتي است. به هر حال خودرويي كه 40 درصد آن وارداتي است نمي تواند فارغ از نرخ يورو باشد. وقتي قيمت ها دقيقاً محاسبه شد آن را اعلام خواهيم كرد.
مهدي مفيدي، افزود: در زمينه قيمت ها كار مي كنيم و معتقديم هنوز براي تعيين قيمت فول
ال 90 دير نشده است هر زمان كه اين بررسي به پايان رسيد و خودرو آماده عرضه بود، قيمت ها را اعلام مي كنيم.
وي در زمينه احتمال افزايش قيمت پايه ال 90 به بيش از 8 ميليون تومان،گفت: نمي دانيم قيمت يورو تا 2 ماه آينده چگونه خواهد بود. وقتي قطعات از خارج تأمين مي شود تعيين نرخ نيز بر مبناي يورو خواهد بود. تنها 54 درصد قطعات اين خودرو ساخت داخل خواهد بود، گرچه قصد داريم اين سهم را به 60 درصد برسانيم اما وقتي 40 درصد خودرو وارداتي باشد نمي تواند وابستگي به نرخ ارز نداشته باشد،با چانه زني منطق تغييري نمي كند. از سوي ديگر در مدل هاي فول وابستگي به خارج بيشتر است گرچه تلاش مي كنيم قيمت صفر را در ابتداي كار در حد 8 ميليون نگه داريم اما قيمت فول اين خودرو بر مبناي آبشن هاي اضافي محاسبه خواهد شد.
مفيدي، افزود: برآورد ما آن است كه قيمت مدل فول اين خودرو حدود 10 ميليون تومان خواهد بود، اما قيمت اصلي را پس از برآورد هاي كارشناسي كه حتماً قبل از پايان سال خواهد بود، اعلام مي كنيم همانطور كه قبلاً اعلام كرده بوديم اين خودرو در اسفندماه عرضه مي شود و اين گونه نيز خواهد شد.
تعيين قيمت بر مبناي ريال
اين در حالي است كه مديرعامل ايران خودرو در گفت وگو با خبرنگار ما در زمينه نحوه تعيين قيمت ال90 مي گويد: بحث اوليه در تعيين قيمت ال 90 قيمت گذاري بر مبناي يورو بوده است اما زماني كه 60 تا 80 در صد قطعات اين خودرو داخلي باشد، بايد در مبناي تعيين قيمت اين خودرو تجديد نظر شده و بر مبناي واحد پولي كشورمان اين قيمت تعيين شود.
منوچهر منطقي افزود: هنوز در ابتداي راه هستيم و ال90 به بازار عرضه نشده است، اما با سازمان گسترش و وزارت صنايع براي تعيين قيمت مدل هاي ديگر ال90 در حال مذاكره هستيم. قيمت پايه اين خودرو 6هزارو 750 يورو خواهد بود اما اين دليل نمي شود كه تا پايان نرخ ها بر مبناي يورو باشد. وي در زمينه زمان عرضه ال90 توسط ايران خودرو گفت: در عرضه ال90 عوامل متعددي دخيل هستند، در دهه فجر خط توليد اين خودرو در ايران خودرو افتتاح خواهد شد، اما بعد از توليد، اين خودرو بايد تجاري سازي شده و قابليت عرضه به بازار را داشته باشد از سوي ديگر قطعه رساني به موقع براي دستيابي به تيراژ مد نظر حايز اهميت است.
منطقي، گفت: براي عرضه اين محصول 4 مرحله از سوي رنو در نظر گرفته شده كه ايران خودرو در مراحل دوم و سوم پروژه است و بر اساس زمانبندي مشخص و تاييد رنو و توانمندي ايران خودرو زمان عرضه مشخص خواهد شد. با اين وجود مديرعامل ايران خودرو از پاسخ به خبرنگار ما در زمينه اينكه آيا ال 90 توسط اين شركت تا پيش از پايان سال جاري به بازار عرضه خواهد شد، خودداري كرد.
قيمت مدل فول 10 ميليون و 500 هزار تومان
اين در حالي است كه مديرعامل پارس خودرو در گفت وگو با خبرنگار ما در زمان عرضه و قيمت ال90 مي گويد: با توليد 150 خودروي ال90 در بهمن ماه و در صورت تاييد كيفيت خودروها امكان توليد و عرضه 2 هزار خودروي تندر تا پايان اسفندماه وجود دارد. با مجوز چندي پيش شركت رنو به پارس خودرو بر اساس ظرفيت هاي خطوط توليد امكان توليد 20 دستگاه ال90 در هر ساعت در اين شركت وجود داشته و تا پايان اسفندماه 2 هزار تندر در اين شركت توليد خواهد شد كه امكان عرضه محدود اين خودرو در سايپا را فراهم مي سازد. در حالي كه پيش از اين قائم مقام ايران خودرو خبر از اعلام شرايط ثبت نام اين خودرو در دهه فجر داده بود، سيد حسين اميري در اين زمينه مي گويد: امكان عرضه اين خودرو در اسفندماه و پيش از فروش آن در گروه سايپا در همه مدل ها در بهمن ماه وجود دارد اما در زمينه زمان عرضه اين خودرو از سوي ايران خودرو بايد با احتياط اظهار نظر كرد و احتمال عرضه توليدات اين شركت در اوايل سال 86 وجود دارد.وي در زمينه برخي اظهارنظرها در مورد قيمت 12 ميليون توماني مدل فول اين خودرو مي  گويد: اگرچه در متن قرارداد تنها قيمت پايه اين خودرو 6 هزار و 750 يورو با نرخ امروز 8 ميليون و 100 هزار تومان ذكر شده و براي قيمت فول اين خودرو قيمتي ذكر نشده، اما معتقدم قيمت مدل فول(اي2)اين خودرو بيش از 10 ميليون و 500 هزار تومان نخواهد بود. همچنين در مدل ساده قبلاً وجود ايربك الزامي نبوده كه اكنون ايربك سمت راننده الزامي شده و بر قيمت پايه مي افزايد.
وي مي افزايد: اين خودرو در سه مدل اصل اي0-1و2 و در مجموع در 7 مدل عرضه خواهد شد و اگر چه هنوز قيمت ساير مدل هاي آن تعيين نشده اما اين آبشن ها به قيمت پايه خودرو افزوده خواهد شد. حساسيت بر روي قيمت پايه اين خودرو وجود دارد و در مورد ساير مدل ها هنوز قيمت، نهايي نشده است.اميري در مورد امكان عرضه اين خودرو با حجم موتور 1600 سي.سي و قيمت 12 ميليون تومان مي گويد: حجم موتور يكي از عوامل مؤثر در تعيين قيمت خودرو است و به طور نمونه اكنون مزدا با موتور 1600 به قيمت 20 ميليون تومان عرضه مي شود.
مجلس بر قيمت ال90 نظارت مي كند
از سوي ديگر، مخبر كميسيون صنايع مجلس با بيان اينكه در قرارداد پيش بيني شده تا قيمت ال90 از 8 تا حداكثر 10 ميليون تومان باشد، مي گويد: با توجه به حجم موتور و اندازه شاسي، اين خودرو در حدي نيست كه بتوان آن را با قيمت بيش از 10 ميليون تومان به بازار عرضه كرد. همچنين تعيين قيمت ال90 بر مبناي يورو با توجه به نوسانات نرخ ارز و ساخت 60 درصد داخل اين خودرو، چندان مطلوب نيست. ولي ملكي مي افزايد: اگر خودروسازان ال90 را در مدل فول به قيمت بيش از 10 ميليون تومان عرضه كنند، كميسيون صنايع و معادن مجلس در مورد اين انحراف از مسئولان قرارداد سؤال خواهد كرد. البته توليد اين خودرو آغاز و بايد تا اسفندماه به بازار عرضه شود گرچه بعيد مي دانم خودروسازان در عرضه اين خودرو از قيمت تعيين شده، تخلف كنند.]]>
</TEXT>
</DOC>
<DOC>
<DOCID>HAM2-851108-131</DOCID>
<DOCNO>HAM2-851108-131</DOCNO>
<ORIGINALFILE>/1385/851108/world/_econw.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن اقتصاد]]>
</TITLE>
<TEXT>
<![CDATA[جوابيه شركت ارگ ديزل
پيرو مطلب چاپ شده در صفحه 14 روزنامه همشهري مورخه 27/10/85 تحت عنوان ركورد در صنعت اتوبوس سازي شركت ارگ ديزل جوابيه اي ارسال كرده كه در اين جوابيه آمده است،  به نظر مي رسد اطلاعات واصله به آن روزنامه محترم صحيح نبوده و مطالب مندرج داراي نواقص و ايرادهايي مي باشد كه بدان اشاره مي گردد.
1 - سازمان محترم شهرداري ها و دهياري هاي وزارت كشور با شركت صنايع ارگ ديزل وابسته به صنايع خودروسازي كرمان به منظور توليد و تأمين اتوبوس هاي مورد نياز به تعداد 650 دستگاه اتوبوس درون شهري تك كابين و دو كابين كه از جديدترين مدلهاي اروپايي به صورت صد در صد نو(با تجهيزات كولر)و با نام تجاري ايكاروس مي باشد، عقد قرارداد نموده كه در گزارش آن روزنامه هم نام شركت و هم تعداد مندرج اشتباهاً  چاپ گرديده است.2 - در متن چاپ شده مطلبي تحت عنوان در حدود 12سال پيش نيز تعداد زيادي اتوبوس دست دوم از كشورهاي اروپايي و از مدلهاي ايكاروس و ولوو وارد ايران شده بود آمده كه كاملاً  نادرست مي باشد. در واقع 16 سال پيش 1300 دستگاه اتوبوس ايكاروس از كشور مجارستان به صورت صد در صد نو(نه به صورت دست دوم!)خريداري و وارد ايران شد. سالها است كه اين اتوبوس ها در ناوگان حمل و نقل كشور فعاليت داشته و بهترين خدمات را به شهروندان و شركت واحد اتوبوسراني كشور ارائه داده اند. همين امر باعث گرديده تا مسئولين محترم تبصره 13 در راستاي اجراي اين تبصره و بهبود بخشيدن به حمل و نقل شهري، اتوبوس هاي اين شركت را مجدداً با آخرين دستاوردهاي تكنولوژي روز و بر اساس نيازهاي كشور انتخاب نموده و با اين شركت قرارداد توليد منعقد نمايد و از طرفي با توجه به رسالتي كه شركت صنايع ارگ ديزل بر دوش خود مي داند، اين شركت جهت انتقال تكنولوژي توليد اتوبوس هاي فوق به منظور ايجاد 2000 فرصت شغلي در منطقه آسيب ديده بم و افزايش ظرفيت ساخت و رفع نياز داخلي و نيز صادرات به كشورهاي منطقه و بازارهاي هدف كارخانه اي را در منطقه مذكور احداث نموده است.
تعيين محدوده منطقه اقتصادي پارس
گروه اقتصادي- هيئت وزيران محدوده منطقه اقتصادي انرژي پارس را در حدود اربعه شمال،جنوب، شرق و غرب تعيين كرد. به گزارش دبيرخانه شوراي اطلاع رساني دولت، هيئت وزيران بنا به پيشنهاد وزارت نفت محدوده منطقه ويژه اقتصادي انرژي پارس را از شمال به رشته كوه زاگرس، از جنوب به خليج فارس( منتهي به حد نهايي آب هاي قلمرو انحصاري ايران )، از شرق به محدوده روستاهاي چاه مبارك، كنارخيمه، بنود، زيار، بساطين و هاله،  و از غرب به مجاورت روستاي نخل غانم تعيين كرد. وسعت تقريبي اين محدوده كه پارك ملي ناي بند به موجب مصوبه شوراي عالي حفاظت محيط زيست از آن استثنا شده، سي هزار هكتار است. اين تصميم به استناد تبصره اول ماده(1)قانون تشكيل و اداره مناطق ويژه اقتصادي جمهوري اسلامي ايران - مصوب 1384 - از تصويب هيئت وزيران گذشت.]]>
</TEXT>
</DOC>
<DOC>
<DOCID>HAM2-851108-132</DOCID>
<DOCNO>HAM2-851108-132</DOCNO>
<ORIGINALFILE>/1385/851108/world/_idea.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ر
شگفتا عزايي كه نامير است]]>
</TITLE>
<TEXT>
<IMAGE>/1385/851108/world/009621.jpg</IMAGE>
<![CDATA[
جواد خرّميان
1. درآمد
خدايا! اين كيست؟ اين ايستاده بر كرانه ابديت؛ اين روح شكوهمند آرام؛ اين شب ستيز سراپا نور؛ اين آينه صاف خدايي؛ اين نشسته بر شط خون؛ اين غريب؛ اين تنها امام؟ او كيست كه با طلوع ماه محرمِ هر سال، دل ها به غروب غم او مي نشيند، و اين نه از ديروز و امروز و نه من و تو را به چنين پيچ و تاب مي كشد كه سال ها و قرن هاست كه قصه غصه فرزندان آدم است. اين ماجراي بهت آور، عزاي ناميراي حسين(ع)است.
كم يا بيش همه ما، به گونه اي، تلخي ها و ناگواري هاي روزگار را چشيده ايم؛ تجربه تلخ از دست دادن عزيزان، تجربه اي همگاني است. چه بسيار در اندوه دوستان گريستيم و يا در فراق عزيزان دست به گريبان برديم. اما همه اين سختي ها با گذر روزگار ـ اگرچه كوتاه ـ كم رنگ و كم اثر مي شود و آدمي، خواه ناخواه، در چرخه روزگار به شكلي با دشواري ها سازگار مي شود. سبب اين سازگاري عواملي است: گذر زمان، فراموش كاري انسان، دلمشغولي ها، باور پنهان دروني به ابدي بودن، اميد به جبران كاستي ها، جايگزيني عوامل همسان، ايمان به خداي جاودان و دلبستگي هاي نو و شيرين. برآيند اين عوامل از آدمي موجودي به ظاهر صبور و پايدار مي سازد. در مرگ پدر ـ اگر چه بس بزرگ و جانكاه ـ مي سوزد، ولي ديرزماني نگذشته كه آن التهاب فرومي كاهد. مصيبت اگرچه سهمگين باشد، اما روزي فراموش مي شود و تنها تصويري مبهم در گنجينه خاطرات باقي مي ماند. اين، ويژگي هر مصيبت ميرا است.
اما شگفتا عزايي كه ناميراست! مصيبتي كه آتش آن خاموش نمي شود و دردي كه با گذشت زمان، جانكاه تر مي شود. عاشوراي حسين(ع)هر سال دل سوزتر و اشك ريزان تر از سال پيش است. چرا چنين است؟ اين دلدادگي كه سري در ازل و پايي در ابد دارد، از كجا مايه گرفته است؟ برخي آيات كتاب خداوند و روايات امامان معصوم(ع)و نيز پاره اي گزارش هاي تاريخي، گشاينده اين راز است كه به برخي از آنها اشاره مي كنيم.
2. عاشورا؛ آينه حقيقت مطلق
شب، هنگامي كه شب پرستان حقيقت روز را محاصره كردند و حسين(ع)با تني چند از ياوران يكدل و خاندان پاك خويش در خيمه اي به وسعت بيكران، گرد هم بودند، امام قبيله نور به ياران خود اجازه بازگشت داد و در آن شب چنين گفت: از اين فرصت شبانه استفاده كنيد و هريك به جايگاه امن خود باز گرديد كه اين گروه خون آشام با من سر ستيز دارند، فقط با من.
مسلم فرزند عوسجه، ايستاده در برابر مراد و امام خود، تمامي وفاداري را در كلماتي اين گونه به نمايش گذاشت: آيا تو را، اي حسين، تنها رها كنيم؟ چگونه نزد خداوند عذر ياري نكردن تو را آوريم؟ نه، به خدا سوگند! تا جان خود در پيشگاهت فدا نكنيم از تو جدا نمي شويم و اين مرگ، تنها يك بار است و پس از آن كرامتي است كه پايان پذير نيست.(1)
مسلم چه زيبا رمز جاودانگي امام حسين(ع)و ياران او را بيان مي كند. اينان با شهادت خود به كرامتي دست يافتند كه برتر از آن كرامتي نيست. هر زمان و در هر كجا از شهادت، عدالت، مظلوميت و حقانيت سخن رود، از اين گروه اندك شمار نيز سخن رفته است. مگر شهادت، بدون نام حسين(ع)تفسيرپذير است؟ مگر حق، بي ياد او به خاطر مي نشيند؟ مرگ در راه خدا، كرامتي ارجمند است كه به جاودانگي حق، جاويدان است. تاريخ نيز كه گاه گاه، گنگ و گيج، پاره اي حقايق را پوشانده است، نتوانسته اين حقيقت سترگ را مكتوم سازد. پيوند عاشورا با حقيقت مطلق، راز ماندگاري آن در ذهن انسان است.
3. عاشورا؛ جلوه اراده الهي بر جاودانگي حق
قافله اسيران عاشورايي به شام مي رسد و دختر اميرمومنان ـ درود خدا بر او باد ـ در برابر شرك مجسم، يزيد، پرده از اسرار كربلا مي گشايد. زينب ـ عليهاالسلام ـ اهداف پوچ و انديشه هاي شيطاني يزيد را آشكار مي كند و در چشم اندازي روشن، هلاكت خاندان اموي و بزرگي و جاودانگي خاندان رسول خدا(ص)را نمايش مي دهد: اي يزيد! هر آنچه مي تواني حيله گري كن و هرچه در توان داري بكوش و تمامي قدرتت را به كار گير، ولي به خدا سوگند نمي تواني ياد و نام ما را محو كني. نخواهي توانست وحي خداوند(كتاب حق)را نابود كني. ياراي آن نداري كه پايان كار ما را رقم زني....(2)
يزيد بر آن بود كه، به پيروي از معاويه، اسم و رسمي از اسلام باقي نگذارد و هر آنچه را كه سد راه سلطنت خاندان بني اميه است نابود كند؛ اگرچه قرآن و اهل بيت پيامبر(ص)باشد. اما هشدار زينب(س)خواب را از چشمان باطل بينان ربود و دانستند آن كه رفتني است يزيد و يزيديان است و آن كه ماندني است حسين(ع)است و ماجراي كربلاي او. اين همان اراده خداوند بر جاودانگي حق است.
4. عاشورا؛ جاودانه چنان قرآن
رسول خدا(ص)بارها مي فرمود: من در ميان شما مردم دو چيز گران بها وامي نهم: يكي كتاب خدا و ديگري خاندانم و اين هر دو هرگز از هم جدا نخواهند شد....(3)اين كلام بلند نبوي نيز رازگشاي جاودانگي حسين(ع)است. او فرزند پيامبر خدا و از عترت پاك اوست كه جانش آكنده از حقايق گران است و قرآن كتاب ماندگار خداوند است و حسين(ع)جلوه گوياي كتاب خداست و هر دو ماندگارند.
5. حسين(ع)؛ وجه الله
كلام الهي، بيانگر راز ديگري از رازهاي ماندگاري امام حسين(ع)است؛ آن جا كه مي فرمايد: كافران مي خواهند نور خدا را با دهان خويش خاموش كنند، ولي او كامل كننده نور خود است.(4)
و حسين(ع)نور خداست، چراغ هدايت است و كدامين دهان تواناي كشتن اين نور است؟ ياد امام حسين(ع)همواره در دل ها، و نام او هميشه بر زبان هاست تا آن كه حقيقت حق بر جايگاه خويش استوار شود. از ديدگاهي ديگر پيامبر(ص)و امامان معصوم(ع)وجه الله هستند و قرآن همه چيز را فاني و  هالك مي داند مگر وجه خود را: كل شيء هالك الا وجهه.(5)
وجه هرچيز، جنبه اي از آن است كه ديگران در مواجهه با او به واسطه آن جنبه، آن را مي شناسند؛ مثلا وجه آدمي همان صورت ظاهري اوست كه شناسايي آدمي با آن امكان پذير است. وجه خداوند نيز حقيقتي از اوست كه او را نمايش مي دهد و راه شناسايي خداوند از طريق آن ممكن است.
برابر روايات فراوان، پيامبر(ص)و امامان معصوم(ع)وجه خداوند هستند. آن كس كه خواهان شناخت خداست، از طريق ايمان به معرفت نائل خواهد شد و حسين(ع)كه از اين قبيله نور و هدايت است، وجه گويا و نماياي خداوند است و همين است كه به بقاي او باقي است و به مانايي حق ماندگار است. و چه زيباست كه سالار شهيدان در شب عاشورا، همين آيه از قرآن را مايه دلارامي زينب(ع)قرار مي دهد و با ترنم كل شيء هالك الاّ وجه الله الذي خلق الخلق...(6)او را به شكيبايي
فرا مي خواند.
6. حسين(ع)و دوستي اهل ايمان
اما حديث دلدادگي به حسين، حديث غريبي است. ماجراي عشق به او رازي ديگر از بي مرگي داستان حسين(ع)است. اين شورش بي پايان كه در جان آدميان جاي گرفته است از كجاست؟ اين عشق بي زوال از كدام سرچشمه فوران مي كند؟ كدامين شراب هستي سوز، كام دل دادگان حسيني را براي هميشه عطشناك عشق او كرده است؟
سر اين حقيقت پنهان در اين كلام بلند معصوم(ع)نهفته است كه: براي حسين(ع)در دل هاي مومنان حرارتي است كه هيچ گاه سرد نمي شود. اين آتش ناميراي حسيني(ع)، دل هاي مومنان را فروزان مي كند و در هر زمان به گونه اي جلوه گر مي شود. امام سجاد(ع)هنگامي كه خطبه خواند، ابتدا به شناسايي خود و خاندان پيامبر(ص)پرداخت و آن گاه به پاره اي از فضايل خاندان خويش اشاره كرد: خداوند به ما دانش و شكيبايي، شجاعت و سخاوت و دوستي مومنان را اعطا كرده است.(7)از بركت همين اراده و دهش خداوندي است كه دل هاي همه خداپرستان كانون محبت حسين(ع)است و اين محبت، ياد آن امام نور را زنده نگه داشته است.
7. حسين(ع)؛ مَثل اعلاي الهي
ذات بي همانند خداوندي داراي نام ها و وصفت هاي ارجمندي است كه به اقتضاي ذاتي خود هريك از آن نام ها خواهان مظهر و مجلايي براي نمايش خويشتن هستند؛ آن گونه كه در حديث قدسي كنز مخفي آمده است: من گنجينه اي پنهان بودم و دوست داشتم كه شناخته شوم، پس هستي را آفريدم تا شناخته شوم.(8)
خداوند بر اساس عشق ذاتي خويش دست به آفرينش زد و خلايق را آينه صفات خود ساخت و مثال هايي براي خود برگزيد: ولله المثل الاعلي(9)تا خويش را در آنان به نمايش گذارد.
برابر روايات روشنگر اسلامي، رسول خدا(ص)و امامان(ع)مثال  هاي والاي خداوندي هستند؛ اينان، به صورت و سيرت، بيانگر جلوه هاي زيباي خداوند سبحان اند. و در اين ميان حسين(ع)جلوه تام و تمام و مثال شكوهمند خدايي است و اين شكوه پايدار، به ماندگاري ذات حق ـ سبحانه و تعالي ـ هميشگي و جاودان است؛ چرا كه خدا پايدار است.
8. حسين(ع)؛ جاودانه چنان اسلام
حديث ناميرايي حسين(ع)را ديگر بار از زبان فرزند او، امام سجاد(ع)، بشنويم آن گاه كه خود و خاندان خود را مي شناساند: منم فرزند مكه و منا، منم فرزند زمزم و صفا،....(10)
آري! فرزند حقيقي اسلام و زاييده از دامان پاك دختر پيامبر اسلام، به جاودانگي اسلام، جاودانه است. مگر مي شود از مكه نام آورد و يا حاجي به طواف كعبه رود و ياد سفر كرده اي را كه از مكه به كربلا هجرت كرد به خاطر نياورد؟ مگر مي توان از چشمه گواراي زمزم آشاميد ولي از عطش جانكاه فرزند زمزم و كودكان او ياد نكرد؟ و در يك كلمه: حسين(ع)با حقيقت اسلام و آداب و احكام آن پيوند ناگسستني دارد و از آن جا كه اسلام ديني پابرجاست، حسين نيز، كه فرزندان راستين آن و منادي حقيقي آن است، هميشگي است.
پي نوشت ها
1. نفس المهموم، شيخ عباس قمي، ص115. 2. همان، ص256. 3. بحارالانوار، ج،25 ص215. 4. صف.8. 5. قصص.88. 6. نفس المهموم، ص118.7. همان، ص261.8. جامع الاسرار و منبع الانوار، سيد حيدر آملي، ص102.9. نحل‎/ 10.60. نفس المهموم، ص261.]]>
</TEXT>
</DOC>
<DOC>
<DOCID>HAM2-851108-133</DOCID>
<DOCNO>HAM2-851108-133</DOCNO>
<ORIGINALFILE>/1385/851108/world/_idea.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه امروز
ميعاد با عاشورا]]>
</TITLE>
<TEXT>
<![CDATA[جواد محدثي
عاشوراي حسيني جلوه سرخ فريضه امر به معروف و نهي از منكر است. چگونه مي توان در سايه ايام عزاي حسيني در انجام اين فريضه موفق شد؟ اگر روش درست باشد، راه ما را براي رسيدن به هدف، كوتاه مي كند و تاثيري افزون مي گذارد و عمل به اين فريضه، كه همان پيروي از پيام سيدالشهدا است، در جامعه اسلامي فراگير مي شود. آن چه ابزار كار آمران به معروف و ناهيان از منكر است، عبارت است از: دلسوزي و خيرخواهي، عطوفت و مهرباني، ايثار و فداكاري، پرهيز از خودنمايي و تندخويي و انتقام گيري و شكستن غرور ديگران. امر به معروف دميدن روح تعهد در اندام جامعه و تزريق خون آگاهي و غيرت و خيرخواهي در رگ هاي مردم است تا حيات طيبه قرآني را لمس كنند. نهي از منكر نيز خشكاندن باتلاق حشره خيز گناه و پيشگيري از رشد مفاسد و جرايم است تا فضاي جامعه از آلودگي هاي رذيلت پاك شود.
تذكر زباني يكي از مراتب ساده، همگاني بي خرج و بي خطر اما مؤثر در انجام اين وظيفه عاشورايي است؛ نشانه زنده بودن دين در پيكره امت اسلامي است. يكي از عمده ترين عوامل تاثيرگذار در اين راه عمل است. ما بيش از حرف، از عمل ديگران تاثير مي پذيريم. ديگران نيز بيش از آن كه از سخن ما تاثير بپذيرند، تحت تاثير عمل ما قرار مي گيرند. اين كه امامان فرموده اند: دعوتگر ديگران باشيد ولي با كردارتان توجه دادن به همين نكته مهم است و راهكار توفيق در عمل به اين فرضيه به شمار مي رود.
دعوت عملي اثر گذارتر از دعوت زباني است. آن چه امر به معروف و نهي از منكر را اثر بخش مي سازد، پشتوانه عملي رفتار شخص است. زبان عمل را همه مي فهمند و نيازي به ترجمه و شرح و توضيح هم ندارند. در تذكر هاي لساني هم نمونه هاي موفق و موثر را در مواردي مي توان يافت كه سلوك شايسته و تعهد و عمل آمر به معروف و نهي از منكر و صداقت در گفتار و كردار و هماهنگي ميان قول و فعل او پشتوانه حرف ها و دعوت هايش باشد و مردم صداقت او را در آينه اعمالش تماشا كند. باري، محرم هنگامه حماسه و عزت است و فصل همدلي و همراهي با پاكان كربلا. عاشورا موسم يادآوري درس هاي كربلا و رهنمودهاي فرزند علي است. پيام عاشورا ايمان، ايثار، وفا، شجاعت، توكل، صبر، باطل ستيزي، عدالت خواهي، شهادت  طلبي، اخلاص، امر به معروف، نهي از منكر، عزت و ديانت، دعوت مردم به پاكي و نيكي و حضور در صحنه دفاع از حق و حمايت از مظلوم و ستيز با ظالم است. انقلاب اسلامي ايران و نظام ولايي جامعه ما ريشه در آموزه هاي عاشورا دارد. شهيدان ما نيز درس آموختگان دانشگاه كربلا و مكتب جهاد و شهادت بودند و پيامشان به ما تداوم اين راه و حفظ دستاوردهاي خون شهيدان و سپردن اين پرچم ها به دست صاحب اصلي اش حضرت بقيه الله است. خدايا! ما را در سايه ولايت و مرجعيت و در مسير وفاداري به آرمان عاشورائيان شهيد ثابت قدم بدار. هرگز مباد كه مديون شهيدان باشيم و هرگز مباد كه راه امام را فراموش كنيم.]]>
</TEXT>
</DOC>
<DOC>
<DOCID>HAM2-851108-134</DOCID>
<DOCNO>HAM2-851108-134</DOCNO>
<ORIGINALFILE>/1385/851108/world/_idea.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كساني كه مرگ را مي ميرانند]]>
</TITLE>
<TEXT>
<IMAGE>/1385/851108/world/009582.jpg</IMAGE>
<![CDATA[
عباس محمودعقاد:حسين در روز عاشورا به ظاهر شكست خورد و پيروانش دچار مصائب شدند، ولي دعوتي به جاي گذاشت كه قيام ها و دولت هاي شيعي را پديدار ساخت؛ دعوتي كه ساليان متمادي ملوك و امراي عرب و فارس و هند زير  سايه اش رخت كشيدند؛ دعوتي كه پيش چشم مردم در حله اي از نور كه پرتوش ديده ها را خيره مي كند، نمايان است
سهند صادقي بهمني
كل يوم عاشورا و كل ارض كربلا، هر روزي عاشورا و هر سرزميني كربلا است.
آيا معناي محصلي مي تواني براي اين جمله يافت؟ هر روزي عاشوراست آيا به اين معناست كه تمامي روزها از ويژگي هاي عاشورا برخوردار است؟ اين برخورداري بالفعل است يا بالقوه؟ احتمالا شق دوم صحيح است. در اين صورت اين ويژگي ها چيستند كه اينچنين قابليت انطباق بر ديگر ايام را نيز دارا هستند. چيزي كه مي توانيم از آن با عنوان فراگيري ياد كنيم. اين سئوالات و مشابه اينها را مي توان در مورد شق دوم نيز مطرح ساخت.
اين نگرش به پديده كربلا ما را به اين امر متفطن مي سازد كه عاشورا حادثه اي ذوابعاد است و تاكنون به ابعاد حماسي آن بسيار پرداخته شده است.در اين مقاله به برخي از مظاهر تربيتي، اخلاقي و عرفاني اين حادثه عظيم اشاره خواهد شد.
***
تمامي انبيا و اولياي الهي در سير و سلوك معنوي انسان، به سوي هدايت و كمال - در راستاي توحيد و يكتاپرستي- انسان ها را به هدف مشتركي فرا مي خواندند و در اين مقصد با يكديگر تفاوتي نداشتند و آن ستارگان فروزان در جهت تحقق اين آرمان مقدس به رسالت مبعوث شدند. مهمترين هدف عاشورا نيز اعتلاي توحيد و محو آثار هرگونه شرك و نفاق بود. بنابراين نبايد به عاشورا به عنوان حادثه اي صرفا تاريخي نگريست. اخلاق و تربيت و عرفان و معنويت ديني نيز مبتني بر دين است. ديني كه سنگ اساسش توحيد و يگانه پرستي است. عاشورا ، عالي ترين راه و رسم زندگي را براي جهانيان ترسيم مي كند و اين حركت مقدس مثل اعتلاي جهاد اكبر و مبارزه با نفس است و از اين رهگذر درس درست زيستن، رسيدن به حيات معنوي، كسب مقامات عالي عرفان و درجات معنوي را در عرصه عملي، به مشتاقان كمالات ملكوتي آموخته و در اين راستا هيچ ابهامي براي پويندگان طريق حق و عاشقان عدالت باقي نگذاشته است.
عباس محمودعقاد مي نويسد: حسين در روز عاشورا به ظاهر شكست خورد و پيروانش دچار مصائب شدند، ولي دعوتي به جاي گذاشت كه پس از آن قيام ها و دولت هاي شيعي را پديدار ساخت؛ دعوتي كه ساليان متمادي ملوك و امراي عرب و فارس و هند زير  سايه اش رخت كشيدند؛ دعوتي كه پيش چشم مردم در حله اي از نور كه پرتوش ديده ها را خيره مي كند، نمايان است.
عبادت يكي از ابعاد حادثه عاشورا است. عشق به عبادت و مقيد بودن به آن در سيره نظري و عملي حضرت امام حسين(ع)، همچون انبيا و اولياي ديگر، به وضوح قابل مشاهده است.
بنابر نقل طبري عصر پنجشنبه(نهم محرم)عمر سعد فرمان حمله داد. حضرت ابوالفضل از سوي حضرت امام حسين مامور شد تا شب عاشورا از جفاكاران مهلت گيرد و جنگ به روز بعد موكول شود. چرا كه سومين فروغ امامت مي خواهد آن شب را تا به صبح به عبادت بپردازد.
امام به ابوالفضل مي گويد: اي برادرم به سوي آنان بازگرد و اگر توانستي همين امشب را مهلت بگير و جنگ را به فردا موكول كن تا ما امشب را به نماز و استغفار و مناجات با خدايمان بپردازيم زيرا خداوند خودش مي داند كه من به نماز، تلاوت قرآن و طلب مغفرت و مناجات با او اشتياقي شديد دارم.
از اين درخواست امام مي توان به اهميت عبادت در زندگي آن حضرت پي برد، زير اين موضوع براي آن حضرت آنقدر با اهميت است كه از دشمن استمهال مي كند تا شبي را به عبادت بگذراند. و البته امام براي احياي عبادت و شعائر توحيدي قيام كرده بود و به همين دليل است كه در زيارتنامه امام حسين مي خوانيم: و اشهد انك قد اقمت الصلوه و... و شهادت مي دهم كه تو نماز را برپا داشته اي.
نماز ظهر عاشوراي امام تجلي حقيقي عشق امام به خداست. آن حضرت بدون توجه به تيرباران دشمن با آن گرفتاري و به رغم اينكه دشمن حاضر نمي شود حتي براي لحظاتي هجوم وحشيانه خود را تعطيل كند، نماز ظهر عاشورا را در حاليكه دو نفر از يارانش به نام هاي زهير بن تين بجلي و سعيد بن عبدالله حنفي پيش روي امام ايستاده بودند و سينه را سپر كرده بودند به جماعت برگزار كرد. وقتي نماز به پايان رسيد سعيد بن عبدالله با بدني خون آلود در حالي كه به خاك غلطيده بود چشمان خويش را به سوي امام نمود و عرض كرد: اي فرزند رسول خدا(ص)
آيا تكليف و وظيفه خويش را انجام دادم؟! حضرت در پاسخ فرمود: نعم. انت أمامي في الجنه آري. تو در بهشت پيشاپيش من هستي!عنصر ديگري كه در عاشورا حضور تاثيرگذاري دارد و از عناصر معنوي حادثه محسوب مي شود، ايثار است به عشقي ملكوتي كه از رحمت الهي سرچشمه مي گيرد، بر تعلقات وجودي فايق مي آيد و رشادت و فداكاري خلق مي كند.
آدمي هنگامي  كه دعاي عرفه را - كه از نمودهاي عالي بندگي روح حسيني است- مي خواند متوجه اين نكته مي شود كه آن حضرت چگونه زمينه فداكاري را در وجود خويش فراهم آورده تا بهنگام، دست به آن زد. هنگام خروج از مدينه به برخي از خواص بني هاشم نوشت: هر كس در اين مسير به من بپيوندد به شهادت مي رسد و آنكه چنين نكند، پيروزي را در آغوش نخواهد گرفت. اين روحيه در حضرت كاملا ناشي از مقام رضا و مقام توكل ايشان است. مقام رضا از والاترين مراتب اخلاص و عبوديت نسبت به خداوند است، يعني به آنچه او
بپسندد و راضي باشد، راضي بودن، جز رضاي الهي نجستن و رضاي مخلوق را در راه رضاي خالق فدا كردن.
امام هنگام خروج از مكه به عراق در ضمن خطبه اي اشتياق و رضاي خويش را به شهادت اينگونه بيان مي كند: رضاي خدا رضا ما اهل بيت است، به بلا و آزمايش او صبر مي كنيم و او به ما پاداش صابران را كامل عطا مي كند. در سخن ديگري، به آنچه اراده خدا باشد، چه پيروزي، چه شهادت، راضي بود و آن را خير از جانب خدا مي دانست: اميدوارم آنچه خدا براي ما خواسته است، خير باشد، چه كشته شويم، چه پيروز گرديم.
در زيارت آن حضرت نيز مي خوانيم: سلام بر تو كه رضايتش از رضايت حضرت رحمان است و خشمش نيز چنين است.
در وداع آخر روز عاشورا، امام حسين، اهل بيت و خواهر خود را به رضا به قضاي الهي و تسليم در برابر تقدير پروردگار دعوت فرمود و به دخترش سكينه فرمود: بر قضاي الهي صبور باش و زبان به شكايت مگشاي كه دنيا فاني است و آخرت باقي. در نقل ديگر آمده است كه به آنان چنين توصيه كرد: آماده بلا باشيد... خداوند در عوض اين بلا، به شما انواع نعمت ها و كرامت ها را مي بخشد. پس شكايت مكنيد و با زبانتان چيزي مگوييد كه قدر و ارزش شما را كم كند.
انگيزه اخلاص الهي، ارزش دهنده به اعمال است. يكي از مهمترين عوامل بقا و جاودانگي نهضت امام حسين(ع)، اخلاص سيدالشهدا و ياران او بود. ايشان جز رضاي الهي هدف ديگري نداشت. در طول راه وقتي امام از تغيير اوضاع كوفه و وضعيت مسلم بن عقيل باخبر شد ذره اي اثر در ايشان حاصل نشد. حال  آنكه  عده اي از همراهان ايشان كه با نيت غنايم و كسب قدرت با ايشان مصاحب گشته بودند از گردشان متفرق شدند.
هركس خون خود را در راه ما نثار مي كند و خود را براي شهادت و ديدار خدا آماده كرده است، با ما حركت كند.
در حديثي انگيزه حركت عاشورا را اينگونه بيان مي دارند: خدايا مي داني آنچه كه از ما انجام گرفت، براي كشمكش براي قدرت يا كسب متاع دنيا نبود، بلكه براي آن بود كه معالم دين را نشان دهيم و اصلاح در شهرها را آشكار كنيم.
تكيه داشتن تام و تمام بر خدا و اميد به نصرت و عنايت او، عامل تقويت روحي در مبارزه و ثبات قدم در ميدان جنگ و يكي از نشانه هاي ايمان والاست. از اين خصلت مي توان با عنوان توكل نام برد كه پيشتر از آن ياد شد. امام اگرچه مبناي حركت خويش را بر نامه هاي كوفيان نهاد ولي توكلش بر خدا بود. از اين رو وقتي خبر پيمان شكني و نقض بيعت كوفيان را شنيد در عزمش خللي حاصل نشد. مناجات صبح عاشوراي ابا عبدالله اين نكات را به خوبي بارز مي كند: خدايا، در هر گرفتاري تو تكيه گاه مني، و در هر شدت تو اميد مني و در هر چه پيش آيد، تو تكيه گاه و نيرو و ساز و برگ مني، چه بسا اندوهي كه دل را سست و انسان را درمانده مي سازد. دوست، انسان را وا مي گذارد و دشمن زبان شماتت مي گشايد. من همه را با تو در ميان گذاشته و به تو شكايت كرده ام، به خاطر عشقي كه به تو دارم نه جز تو؛ تو هم آن اندوه را برطرف ساخته اي، پس تو ولي هر نعمت و صاحب هر نيكي و نهايت هر خواسته اي.
توكل حضرت را حتي مي توان از نامه ايشان به امير مكه استشمام كرد. آنگاه كه امام براي پيشگيري از ريختن خونش در حرم الهي تصميم گرفت مكه را ترك كند، از سوي امير مكه عمرو بن سعيد نامه اي به دست او رسيد كه مضمونش نهي حضرت از رفتن و كشته شدن و درخواست ماندن و برخورداري از امان بود. حضرت در پاسخ اين جمله را نوشت: و خيرالامان، امان الله و بهترين امان، امان الهي است.
در باب عنصر نماز به عشق امام نسبت به خدا اشاره شد ولي بحث ذكر به تنهايي مي تواند به نحو ويژه در عناصر معنوي كربلا مورد توجه قرار گيرد. ياد خدا چه در دل و چه بر زبان، عامل تقويت روحي و زاينده يأس و غفلت و غرور است. امام حسين(ع)در طول راه، در شب و روز عاشورا، قبل از جنگ، هنگام جنگ و در آخرين لحظات حيات دنيايي به ياد خدا بود. زبانش دائم به ياد خدا مي چرخيد. حتي در خطابه هاي حماسي هم ياد خدا را محور قرار مي داد.
وقتي، پس از شهادت تمامي ياران و همراهان تنها مانده بود و خيمه هاي اصحاب را خالي مي ديد زياد اين ذكر را بر زبان مبارك جاري مي كرد:
لاحول و لاقوه الا بالله العلي العظيم.
در خطبه اي كه در شب عاشورا در جمع اصحاب ايراد فرمود به حمد و ثناي الهي و شكر و ستايش و ياد او پرداخت و حمد را در سراء و ضراء از آن خدا دانست. نامه هاي حضرت به بزرگان كوفه و خواص بني هاشم، اغلب حاوي ذكر خدا و اوصاف پروردگار است. در طول راه، با شنيدن خبرهاي ناگوار از داخل كوفه، باز هم ذكر خدا را مايه سكون نفس خويش قرار مي داد و با ذكر انالله و انااليه راجعون و الحمدلله رب العالمين توجه به معبود داشت.
امام به همراهان نيز مايه آرامش بودن ياد خدا را متذكر مي شدند. شب عاشورا وقتي زينب كبري را دل پريشان و آشفته حال ديد، او را متوجه بقا و جاودانگي خدا ساخت تا بداند جز ذات الهي همگي رفتني هستند.
در روز عاشورا وقتي تير بر قلب آن حضرت نشست و خون جاري شد سر به آسمان بلند كرد و با خدا چنين زمزمه كرد: خدايا تو مي بيني آنچه را كه با فرزند پيامبرت مي كنند!
در قتلگاه هم با مناجاتي عارفانه، ذكر خدا را در واپسين لحظات حيات بر لب داشت: صبراً علي قضائك.... از اين جاست كه مي توان به يكي ديگر از ويژگي هاي عاشورا پي برد. آميختگي عرفان و حماسه يا دليري و فروتني!
عموما مردم اينگونه اند كه اگر اهل عرفان و سير و سلوك معنوي اند، روح حماسه و مبارزه ندارند و اغلب گوشه گير و منزوي اند. و اگر مبارز انقلابي اند، از حالات روحي بالا و از عرفان و معنويت فاصله دارند؛ اما اولياي دين و پيامبر و دودمان او، هم اهل عرفانند، هم سلاح. عرفان و حماسه را با هم دارند و شيران روزند و زاهدان شب زهاد الليل و اسودالنهار، در سيد الشهدا و ياران او، جمع حالت عرفاني و حماسي را مي توان ديد و اين هم يكي از عناصر معنوي عاشوراست.
اصحاب آن حضرت، چنان دلاور و پرشور و انقلابي بودند كه در هر حمله تعدادي از افراد دشمن را مي كشتند و سپاه دشمن از هماوردي با آنان ناتوان بودند و از جلوي آنان مي گريختند. گاهي عمرسعد به سپاه خويش دستور مي داد تا اصحاب امام را كه سلحشورانه در ميدان مي جنگيدند، دسته جمعي سنگباران كنند. اينها همگي نشان دهنده بعد حماسي عاشوراييان است.در كنار اينها، ايشان عرفان ناب و مجسم هم بودند. بهشت خويش را در چند قدمي خويش مي ديدند، شب عاشورا را با ذكر و دعا و تلاوت قرآن و مناجات با پروردگار سپري مي كردند.
امام بينش ناب عرفاني را به ياران خويش دائما متذكر مي شد. شب عاشورا در يكي از گفتگوهايي كه با اصحاب داشت، فرمود: خداوند منزلگاه هاي والاي بهشتي را به بندگان در مقابل تحمل شدائد مي بخشد. خداوند به من و اهل بيت شهيدم كراماتي عطا كرده كه با وجود آنها، تحمل ناگواري ها برايم آسان مي شود. شما نيز، سهمي از اين كرامات الهي داريد. بدانيد كه تلخ و شيرين دنيا خوابي بيش نيست و بيداري و هوشياري واقعي در آخرت است. رستگار كسي است كه به فوز آخرت برسد و بدبخت كسي است كه در آخرت به شقاوت بيفتد.
اصحاب آن حضرت چون مي بينند كه به زودي شهيد خواهند شد، احساس شادماني مي كنند.
حبيب بن مظاهر نزد همراهان خويش مي خندد و شوخي مي كند. يزيدبن حصين به او اعتراض مي كند كه الان چه وقت خنده است؟ حبيب با ايماني بالا مي گويد: چه موقيعتي بهتر از حالا براي شادماني؟!
چنين گفتگويي ميان برير و عبدالرحمان انصاري نيز انجام مي گيرد. اين ايمان و عرفان والاست كه اصحاب امام را در آستانه شهادت، اينگونه به شعف و شادي مي كشد. در يك كلام مي توان نتيجه گرفت: ياران شهادت طلب امام، مرگ را به بازيچه گرفته بودند.
تلفات سپاه عمرسعد كه زياد شد، عمربن حجاج كه از سران سپاه عمرسعد بود، ديد كه اگر اوضاع اينگونه ادامه يابد همه لشكريان كشته خواهند شد، آنان را از مبارزه تن به تن با ياران امام منع كرد و خطاب به سپاه كوفه گفت: اي بي خردان، مي دانيد با چه كساني مي جنگيد؟ شما با تك سواران و شهادت طلباني مي جنگيد كه مرگ را مي ميرانند! هر كس تن به جنگ با اينان دهد، كشته مي شود. اگر اينها را سنگباران نكنيد همه شما را خواهند كشت.
عناصر معنوي كربلا گرچه محدود به عناصر مذكور نيست ولي شايد مهمترين عناصر معنوي همين عناويني باشد كه از آنها ياد شد. تمامي عناصر ياد شده باعث ايجاد نوعي زندگي مي شوند كه مي توان از آن با عنوان حيات طيبه نام برد.
امام حسين(ع)به خاطر دست يافتن به چنين حيات برتر و جاودانه اي پذيراي شهادت شد و از بيعت با يزيد امتناع ورزيد و چنان مرگي را عزت ناميد. من به سوي مرگ خواهم رفت كه مرگ براي جوانمرد ننگ نيست، آنگاه كه او معتقد به اسلام و هدفش حق باشد و بخواهد با ايثار جانش از مردان نيك حمايت و با جنايتكاران مخالفت كرده و از دشمن خدا دوري گزيند.(مقتل الحسين، مقرم، ص199)]]>
</TEXT>
</DOC>
<DOC>
<DOCID>HAM2-851108-135</DOCID>
<DOCNO>HAM2-851108-135</DOCNO>
<ORIGINALFILE>/1385/851108/world/_idea.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
عاشورا و زندگي]]>
</TITLE>
<TEXT>
<![CDATA[سيدحسن ميرباقري
آناني كه خواستار موفقيت و خوشبختي هستند، مي  توانند تكنيك هاي كسب موفقيت  و پيروزي را از حماسه عظيم عاشورا بياموزند و در صحنه زندگي خويش براي ايجاد زندگي ايده آل و موفق آن نكات را اعمال كنند.
1 -توكل به خداي مهربان
يك از مشهودترين نكات آموزنده حادثه عاشورا كه از آفرينندگان اين تابلوي زيباي تاريخ مي  توان آموخت اتكاي واقعي به خداي مهربان است.
انسان هايي كه خواهان موفقيت و خوشبختي هستند معمولا از نيروي عظيم خداوند غافل نبوده و در راه رسيدن به اهداف متعالي همواره از آن ياري جسته اند. بي ترديد الگوبرداري رهبران بزرگي چون امام خميني(ره)در ايران و گاندي در هند از آموزه هاي ديني، قيام عاشورا و روزه سياسي از اين دست است.
2 -بخشيدن ديگران
انسان هاي موفق به راحتي ديگران را مي  بخشند و به دنبال بهانه اي مي  گردند تا عذر ديگران را در قبال كوتاهي ها و تقصيرها بپذيرند، زيرا بخشش زيباترين هديه آرامش بخش براي آنان تلقي مي  شود. هنگامي كه راه بخشش را برمي گزينيم، راه تغيير بر روي ديگران باز مي  شود. آنها هم شروع به تغيير رفتار خود كرده و گويي در همان لحظه اي كه تصميم به تغيير زاويه ديد خود مي  گيريم، ديگران هم به انتظارات تغيير يافته ما پاسخ مثبت مي  دهند. در واقعه كربلا بخشيدن يكي از فرماندهان سپاه دشمن، همان كسي كه آب را بر اهل بيت بسته بود نمونه اي از درس هاي آموختني صحنه كربلا است و آنجايي كه اباعبدالله الحسين(ع)، حر  بن يزيد رياحي را مي  بخشد، قلب او را تسخير مي  كند تا جايي كه جانش را براي دفاع از اهل بيت تقديم مي  كند و به درجه رفيع شهادت نائل مي  شود.
3 -مثبت نگري
لحظه هاي زندگي مجموعه اي از زيبايي ها و ناملايمات است كه اگر نگاه ما به زندگي مثبت باشد، سختي ها را نيز فرصتي براي رشد و كمال مي  يابيم و از مشكلات به عنوان نعمات الهي استقبال مي  كنيم. از نظر كسي كه مثبت فكر مي  كند يك مشكل صرفا موقعيتي تازه براي آموختن است و به قول يكي از بزرگان مشكلات دامنه ذهن ما را وسعت مي  بخشد و بدبختي، نبوغ را نمايان مي  سازد و خوشبختي آن را مي  پوشاند.
در حادثه كربلا وقتي از حضرت زينب(س)مي  پرسند كه اين واقعه را چگونه ديدي، با نگاهي سرشار از موفقيت و پيروزي مي  فرمايند: ما رايت الا جميلا به جز زيبايي چيزي نديدم. اين در حالي است كه عزيزترين افراد خانواده  ايشان در اين واقعه به شهادت رسيده اند ولي به دليل نگاه متعالي آن حضرت، اين حادثه به ظاهر تلخ بسيار زيبا و قابل تحسين است. بنابراين همه چيز بستگي به نگاه و طرز برداشت ما از زندگي دارد. بهتر است در مواجهه با مشكلات و مسائل زندگي اين سئوال طلايي را از خود بپرسيم كه اين رويداد و مسئله چه پيام مثبتي براي من داشته است؟ در اين زمان است كه ما در هر لحظه از زندگي خود درس ها و تجربيات تازه اي مي  آموزيم و با اقتدار به سمت اهداف متعالي خود حركت مي  كنيم.
4 -اعتماد به نفس
موفقيت يك انسان بدون داشتن اعتماد به نفس بي معناست. همه انسان هايي كه در طول تاريخ كارهاي بزرگ كردند داراي اعتماد به نفسي بالا بودند. براي كسب اعتماد به نفس بايد انسان در ابتدا خود را بشناسد و وقتي به عظمت وجود خود و جايگاه متعالي خويش پي برد مي  تواند استعدادها و قابليت هاي خود را بروز دهد. انسان هاي با ايمان معمولا داراي اعتماد به نفس عالي هستند. چرا كه در هر لحظه وجود خداي مهربان و قدرتمند را در درون خويش احساس مي  كنند و در هر صحنه از زندگي با توكل و اعتماد به او قدم برمي دارند و به موفقيت و پيروزي مي  رسند. در واقعه عاشورا امام حسين(ع)و يارانش با اعتماد به نفسي بي نظير پا در عرصه ميدان نبرد گذاشتند و با وجودي كه مي  دانستند به شهادت مي  رسند ولي چون داراي هدفي متعالي بودند در اين راه لحظه اي درنگ نكردند و شايد اين نكته نيز جالب باشد كه خداوند وقتي مي  خواهد خطاب كند به بندگان شايسته خويش كه به بهشت زيباي او وارد شوند، اينگونه مي  فرمايد:
يا ايتها النفس المطمئنه ارجعي الي ربك راضيه مرضيه فادخلي في عبادي و ادخلي جنتي اي نفس آرام و مطمئن برگرد به سوي پروردگارت در حالي كه هم خدا از تو خشنود است و هم تو از خدا خشنود، پس داخل شو در ميان بندگان خوب من و داخل شو در بهشت من.
5 - اقدام به تكليف
انسان هاي موفق پس از تدبير و برنامه ريزي براي رسيدن به اهداف خود زمان را از دست نمي دهند و با اقدام به موقع، به سمت موفقيت هاي بزرگ حركت مي  كنند.
خداي مهربان در قرآن فرموده اند: دستاورد انسان چيزي جز سعي و تلاش او نيست پس بايد به آنچه كه تدبير و يا تكليف مي  شود عمل كرد و از مشكلات و موانع در مسير نهراسيد و اين گونه بود كه اباعبدالله الحسين(ع)نيز وقتي تكليف الهي مشخص شد بدون هيچ درنگي اقدام نمود و براي خلق پيروزي حادثه كربلا و اهتزاز پرچم زيباي اسلام با اقتدار و شهامت وارد صحنه شد.]]>
</TEXT>
</DOC>
<DOC>
<DOCID>HAM2-851108-136</DOCID>
<DOCNO>HAM2-851108-136</DOCNO>
<ORIGINALFILE>/1385/851108/world/_mycity.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در چهاردهمين نشست تخصصي مديريت دانش شهري تهران بررسي شد؛
رفع مشكلات روسازي معابر]]>
</TITLE>
<TEXT>
<IMAGE>/1385/851108/world/009615.jpg</IMAGE>
<![CDATA[
عكس: عليرضا بني علي
امروزه مشخص شده كه يكي از منابع اصلي آلودگي صوتي در معابر شهري آسفالت و برخورد تاير ماشين با آن است؛ يعني 40 الي 50درصد. در گذشته از ديواره در بزرگراه ها براي كاهش صدا استفاده مي شد اما در دانمارك از آسفالت جديدي به نام(متخلخل)استفاده مي كنند
قطعا معابر تهران كه از 120 ميليون متر مربع طول برخوردار است بايد از سيستم مديريت نگهداري منسجمي برخوردار باشد، از سوي ديگر هر ساله هزينه هاي زيادي در اين زمينه در نظر گرفته مي شود كه مي توان با تربيت پيمانكاران متخصص در اجراي آسفالت بزرگراه ها و معابر درون شهري در هزينه هاي اين موضوع صرفه جويي كرد.
بررسي راهكارهاي رفع مشكلات روسازي معابر شهر تهران با تأكيد بر عدم پيمانكار حرفه اي و سيستم مديريت نگهداري معابر موضوعي بود كه در چهاردهمين نشست تخصصي مديريت دانش شهري توسط سه تن از اساتيد دانشگاه بررسي شد.
نبود نيروي پيمانكار متخصص آسفالت، معابر شهري و بزرگراه ها كه توسط آسفالت كاران پشت بامي انجام مي شود مشكلات ديگري را به دنبال دارد كه در اين نشست بررسي شد.
مهندس اصغر نادري رئيس موسسه قير و آسفالت مي گويد: در ايران تكنولوژي را به(فناوري)ترجمه كرده اند، بهره جستن از علوم و فنون در طول يك پروسه معين براي رسيدن به يك سري اهداف و توليد محصولاتي بر يك مبناي مشخص منحي فناوري. در حال حاضر در ايران سه گونه فناوري پيشرفته، بهينه و سنتي مطرح كرده است، انتخاب نوع فناوري يكي از مهمترين مسايل انجام هر پروژه اي است، من هم با فناوري پيشرفته و قابليت هاي آن چون سرعت بالا و دقت موافقم اما ما بايد توجه كنيم كه آيا مشكل ما در انجام پروژه تنها فناوري است، فناوري پيشرفته هميشه نيازمند نيروي متخصص است.
او ادامه مي دهد: مثلا نمي توان انتظار داشت كه كارخانه اي با 5/1ميليارد تومان قيمت، اپراتوري 400 هزار توماني داشته باشد، اساسا چنين فناوري از قدرت او خارج است، فناوري سنتي هم كه ديگر جوابگو نيست پس بهترين انتخاب فناوري بهينه است كه حتي با شرايط و موقعيت جغرافيايي و آب و هوايي مي تواند متغير باشد، در قبال انجام هر پروژه اي بايد پكيج كامل آن را داشته باشيم.
نادري در ادامه به بررسي دو منبع توليد آسفالت تهران در شرق و غرب اشاره مي كند: آسفالتي كه در شرق تهران توليد مي شود داراي كارايي، مقاومت و كيفيت بهتري است، همين آسفالت كه درغرب تهران نيز توسط گروهي متخصص استفاده شده 13 سال عمر كرده و حتي مي توان آن را به 15 سال رساند اما سئوال اينجاست كه چرا عمر آسفالت هاي ما 2 الي 3 سال است؟ كه دلايل متعددي دارد اما مهمترين دليل آن نبود نيروي متخصص آسفالت معابر شهري است.
نيروي انساني متخصص يكي از مهمترين مشكلات مديريت شهري در اين زمينه است و متاسفانه بايد بگوييم كه حتي آسفالت هاي بزرگراه ها، توسط پيمانكاران آسفالت هاي پشت بامي انجام مي شود كه دليل اصلي آن اين است كه تا به حال هيچ نيروي متخصصي در اين حوزه تربيت نشده است.
در بحث مرمت كه يكي از مهمترين بخش هاي آسفالت است حتي پيمانكار و نيروي مشخصي نيست كه به اين كار معروف و مشغول باشند، از اين رو شهرداري تهران مي تواند در يكي از گام هاي مهم خود به تربيت اين دو نيرو اقدام كند.
رئيس موسسه قير و آسفالت؛ در خصوص حمل آسفالت گفت: بسياري بر اين اعتقادند كه مبدأ توليد آسفالت تا مقصد نبايد بيشتر از 50 كيلومتر باشد اما مشكل اصلي ما در نبود سيستم ويژه حمل آسفالت است، چون در كشورهاي ديگر به دليل وجود اين سيستم حمل تا 90 كيلومتر هم بدون مشكل انجام مي شود.
برخي از پيمانكاران مصالح آسفالت را به دليل سرد شدن در مسافت دورتر جدا مي كنند و در مقصد مخلوط مي كنند كه يكي از مشكلات مهم در پائين آوردن عمر مفيد و بهينه آسفالت است.
امروزه مشخص شده كه يكي از منابع اصلي آلودگي صوتي در معابر شهري آسفالت و برخورد تاير ماشين با آن است يعني 40 الي 50درصد، در گذشته از ديواره در بزرگراه ها براي كاهش صدا استفاده مي شد اما در دانمارك از آسفالت جديدي به نام(متخلخل)استفاده مي كنند كه كاهش خوب صدا را به همراه داشته، اما چنين سيستمي در ايران نمي تواند اجرا شود، دليل آن هم نگهداري، محافظت دقيق و پاكسازي منفذهاي آن در فاصله هاي زماني كوتاه مدت است؛ كاري كه در ايران نيازمند پروسه طولاني مدت فرهنگسازي آن هستيم.
از سوي ديگر اگر به نگهداري معابر اهميتي ندهيم، تهران سالانه نيازمند 4 ميليون آسفالت است.
  دكتر محمودرضا كي منش معاون پژوهشكده حمل و نقل با اشاره به مساحت بزرگراه هاي تهران در اين زمينه گفت: مساحت معابر تهران 120ميليون مترمربع است. اگر هر 5 سال يكبار معابر را ترميم و دوباره آسفالت كنيم نيازمند 4ميليون تن آسفالت خواهيم بود، در سال گذشته با وجود سيستم مديريتي جديد شهرداري تهران كه تمام امكانات را فراهم كردند ما توانستيم 2 ميليون تن آسفالت در تهران توليد كنيم و از اين بيشتر هم توان توليد نداريم.
پس با اين توليد هر خيابان 10سال يكبار دو باره نوبت آسفالتش مي شود، اين به معناي محدود بودن منابع و بودجه ها است، در حالي كه اگر ما بتوانيم عمر آسفالت را به 15 سال(عمر مفيد آسفالت)برسانيم و سيستم امروزي و مدرن نگهداري معابر شهري را به خوبي و با دقت اجرا كنيم حتي نيازمند توليدي كمتر از 2 تن خواهيم شد.
اين استاد دانشگاه به اهميت سيستم نگهداري معابر شهري تاكيد كرده و ادامه مي دهد: جلوگيري از اتلاف سرمايه، مواد خام اوليه در طبيعت، كمتر شدن مزاحمت هاي شهري براي شهروندان و... از مهمترين نكات برجسته سيستم مديريت نگهداري است.
خوشبختانه مديريت جديد شهرداري تهران در يك سال گذشته توجه خوبي به اين مسئله كرده و توانستيم برنامه ريزي اوليه و تعريف ساختار چنين مديريتي را عملي كنيم.
به گفته كي منش در حال حاضر در حال تهيه مشخصات اصلي معابر تهران هستيم كه با تكيه بر اين داده ها و تحليل آماري كار درستي را انجام دهيم، بعد از اين مرحله به اولويت بندي مسايل حفاظتي خواهيم پرداخت و راهكار مناسب براي معابر شهر تهران از دل چنين داده هايي بيرون خواهد آمد.
او مشكل پيچيده تعدد متوليان معابر شهري در تهران و ايران را يكي از موانع كار اصولي در مورد آسفالت مي داند و مي گويد: متاسفانه يكي از مهمترين مشكلات اصلي در مديريت نگهداري معابر تهران، وجود متوليان زياد معابر شهري است در حقيقت شهرداري براي اجراي پروژه اي جداي از مجاب كردن مديران شهرداري ناچار است مديران بيروني را نيز توجيه كند.
البته نبايد اين موضوع را نيز فراموش كرد كه يكي از دلايل اينكه مردم نمي توانند متولي خرابي هاي معابر را پيدا كنند همين تنوع مسئوليت هاست، كه از نظر كي منش براي معابر شهري نيز نيازمند برنامه ريزي جامع از سوي يك نهاد هستيم تا مانند ديگر شهرهاي مدرن دنيا شهرداري متولي و جوابگوي معابر شهري باشد.
با تمام اين موانع و مشكلات نمي توان مصايب ناشي از آسفالت نامناسب را ناديده گرفت، اين موضوع تا حدودي مربوط به تهران است، به طوري كه در بسياري از نقاط كشور شاهد هستيم آسفالت هاي 30 سال پيش هنوز مستحكم هستند، آسفالت هايي كه با تكنولوژي 30 سال پيش انجام شدند، پس مشكل ما در كوتاه بودن عمر آسفالت معابر،مديريتي است.
دكتر فريدون مقدس نژاد، استاد دانشگاه صنعتي اميركبير با بيان اين مطلب گفت: چرا آسفالتي كه 30 سال پيش انجام شده هنوز مستحكم است اما شاهد هستيم كه آسفالت هاي تازه، تنها سه چهار سال عمر مي كنند؟
از نظر اين استاد دانشگاه مشكلات در اين حوزه بسيار زياد است، در اين مورد تكنولوژي روز از اهميت كمتري برخوردار است، به تمامي اين مشكلات اگر به دقت نگاه كنيم، به مشكل مديريت و پيمانكار كه انتخاب مي شوند باز مي گردد، براي مثال به راحتي مي توان فهميد كه قبل از پهن كردن آسفالت هيچ تستي روي آن انجام نمي شود، چون بي شك در همان تست اوليه مي توان تخمين زد كه عمر آن چقدر خواهد بود.
اين استاد دانشگاه مي گويد: زيرسازي از ديگر مشكلات اصلي آسفالت در تهران است، متاسفانه عدم انجام زيرسازي قوي و مستحكم به مديريت چندگانه بر مي گردد. اين نكته كه براي مديران اين بخش روسازي و ظاهر معابر از اهميت بيشتري برخوردار است، غير قابل انكار است.
دكتر مقدس نژاد توجه نكردن به ضريب تخريبي نفوذ آب در آسفالت را يكي ديگر از مشكلات اصلي آسفالت دانست و گفت: در همه جاي دنيا آب، برف و يخ زدن سطح معابر يكي از مشكلات اساسي است كه توجه ويژه اي را مي طلبد.
برف روبي در زمستان با ماشين آلات بسيار سنگين، صدمه هاي زيادي را به آسفالت وارد مي كند، در حقيقت ضريب تخريبي آسفالت به دليل حركت بار اضافي روي آن چهار برابر مي شود.
مشكلات در حوزه معابر شهري بسيار زياد است و معابر تهران گوياي همه اين نواقص است كه نيازمند توجه و بررسي علمي و كارشناسي  است كه از نظر كارشناسان و استادان دانشگاه ايجاد پايگاه مديريت شهري و تداوم آن براي بررسي مشكلات شهري با چنين تركيبي از كارشناسان، يكي از كارهاي خوب شهرداري تهران است.]]>
</TEXT>
</DOC>
<DOC>
<DOCID>HAM2-851108-137</DOCID>
<DOCNO>HAM2-851108-137</DOCNO>
<ORIGINALFILE>/1385/851108/world/_mycity.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جهاني شدن و مشكلات كلان شهرها]]>
</TITLE>
<TEXT>
<IMAGE>/1385/851108/world/009612.jpg</IMAGE>
<![CDATA[
 گروه شهري- هزاران سال است كه شهرها كانون فرهنگ و انديشه، تعامل اجتماعي انسان ها و جايگاه بالندگي شهرنشيني هستند، گرچه از هنگام پيدايش انسان در كره زمين اكثريت افراد در محله ها، دهكده ها و شهرك ها و بافت هاي جمعي مي زيسته اند اما با فرا رسيدن سال 2000 و بويژه دو دهه پاياني قرن بيستم ميلادي زمان وقوع دو رخداد جهاني و مهم در سالنامه حيات بشري است.
يكي از اين دو رخداد شهري شدن جهان و ديگر ظهور شهرهاي جهاني است. امروز نيمي از جمعيت شش ميلياردي جهان ساكن شهرهايند. اكثريت جهان و زمين رفته رفته به شهر تبديل مي شود.
در سال 1800 تنها سه درصد جمعيت جهان در شهرها مي زيستند، در سال 1950 اين ميزان به 29درصد رسيد و در سال 2000 اين ميزان به پنجاه درصد رسيده است، اين در حالي است كه سازمان ملل متحد هشتاد درصد رشد جمعيت دهه آينده را مربوط به شهرها مي داند نه روستاها. مسلماً آنچه درخصوص توسعه و گسترش شهر و شهرنشيني اتفاق افتاده در طول تاريخ بشر بي سابقه بوده  است.
در حال حاضر 23 شهر جهان 15 ميليون نفري هستند. از اين تعداد 18 شهر در كشورهاي رو به توسعه قرار دارند و جمعيت اين گونه شهرها از حدود 100 كشور كنوني عضو سازمان ملل بيشتر است. برپايه برنامه توسعه سازمان ملل متحد در سال 1960 تنها 9 شهر با جمعيت بيش از 4 ميليون نفر در كشورهاي رو به توسعه وجود داشته كه در سال 1980 به 35 شهر رسيد و در سال 2000 به 50 شهر و در سال 2025 به 114 شهر خواهد رسيد.
براساس آمار در سال 1985 در كشورهاي رو به توسعه 146 شهر با جمعيت بيش از يك ميليون نفر وجود داشته است . اين روند و جهش بي سابقه يعني اجتماعي بشري حكايت از تبديل شدن روستاها به شهرها و تبديل شهرها به كلان شهرها است. به هر حال روند شهري شدن اجتماع بشري به علاوه جهاني شدن اقتصاد، پديده كلان شهرها را پيش آورد كه خود اين پديده در مسير تحولات هزاره سوم داراي چالش ها و بحران هاي جدي باشد. افزايش فقر در شهرها، دسترسي ناكافي به مسكن و خدمات اصلي شهري، گسترش زاغه نشيني و مسكن هاي غيرقانوني، سيستم حمل و نقل ناكافي، بيگانگي شهروندان، رقابت شغلي و اقتصادي نابرابر، نارسايي امكانات اصلي شهر، ويراني محيط زيست، آلودگي هوا، تراكم جمعيت، ناكافي بودن خدمات بهداشتي اصلي و آب و بحران هاي اجتماعي از جمله مواد مخدر و... از چالش هاي پيش روي كلان شهرها هستند.
امروزه هر شهر جهان اولي در دل خود يك شهر جهان سومي دارد كه با مشكلات آلودگي محيط زيست،بيكاري، ازدحام جمعيت، گرسنگي، بيماري، سوءتغذيه و مرگ و مير كودكان به ميزان زياد دست به گريبان است.
از طرف ديگر در هر شهر جهان سومي يك شهر جهان اولي و پيشرفته كه داراي كلاس جهاني ارتباطات و تكنولوژي باشد وجود دارد و اين حكايت از شكاف بزرگ و چالش اساسي است كه ميان اين دو جهان وجود دارد.
امروزه در روند شهري شدن دنيا به علت سرعت روند شهرنشيني در آفريقا، آسيا و آمريكاي لاتين بيشتر شهرداري ها فاقد منابع مالي و سازماني براي ارائه خدمات اصلي شهري اند و سرمايه گذاري بيشتر به محله هاي پردرآمد و متوسط اختصاص داده شده است.
اين در حالي است كه فقرا به حال خود رها شده و براي ادامه حيات خود به مكانيسم هاي غيررسمي رو مي آورند و خارج از قوانين و ضوابط و استانداردها براي خود سرپناهي و زاغه هايي مي سازند. براساس برآوردهاي رسمي 30 تا 50 درصد سكنه بيشتر شهرهاي بزرگ آسيا در چنين شرايطي زندگي مي كنند. در هر صورت علاوه بر چالش هاي برشمرده در بالا مي توان موارد ذيل را نيز به عنوان نگراني ها و چالش هاي كلان شهرها برشمرد.
1 - حفظ و توسعه بهداشت انسان و رسيدگي به مشكلات بهداشت شهري
2 - كنترل بيماري هاي مسري
3 - حفاظت از گروه هاي آسيب پذير
4 - فقر و بررسي راه هاي مبارزه با فقر شهروندان
5 - تهيه منابع مالي مكفي براي اداره شهر
6 - چالش هاي اجتماعي
7 - بحران زيست محيطي و آلودگي هوا
8 - تداركات سرپناه و بهبود مديريت اسكان شهروندان
9 - تسهيل حمل و نقل عمومي و درون شهري
10 - مديريت و توسعه هماهنگ منابع آب
11 - تغيير الگوي مصرف شهري
12 - سيستم روان و فني حمل و نقل درون شهري
13 - پايداري كالبدي- اقتصادي- اجتماعي و حمل و نقل
كلان شهرها براي كسب جايگاه رفيع خود در فرآيند جهاني شدن و زنده ماندن در برابر تحولات پرشتاب قرن 21 راهي جز تكيه بر مشاركت آگاهانه شهروندان و به ويژه تشكل هاي غيردولتي و داوطلب ندارند. فرآيندي كه در آن شهروندان با سهيم شدن در تصميمات اثر گذار بر زندگي خود و جامعه شهري و با درك حقوق شهروندي و با شناخت و فهم از مسئوليت پذيري جمعي و گروهي، هزينه هاي اداره شهر را كاهش و بر توانايي هاي مديريت كلان شهر خواهند افزود.
اين بدان معني است كه مديريت كلان شهرها بر محور سياست تمركز زدايي و ايجاد دموكراسي در مديريت امكان پذير است. تمركز زدايي و معطوف شدن به انرژي پايان ناپذير شهروندان و پذيرش سازمان هاي غيردولتي به عنوان شريك و نه رقيب از جمله استراتژي هاي ضروري و انكار ناپذير براي مديريت شهري آينده است.
علاوه بر اين جايگاه آموزش مستمر و جريان دانايي و به هنگام بودن پيكر مديريت شهري به دانش و درك جديد و بكارگيري نخبگان و دانشگاهيان يك ضرورت حياتي و اجتناب ناپذير است.]]>
</TEXT>
</DOC>
<DOC>
<DOCID>HAM2-851108-138</DOCID>
<DOCNO>HAM2-851108-138</DOCNO>
<ORIGINALFILE>/1385/851108/world/_mycity.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از شهر
شهر در استخدام شهروندان]]>
</TITLE>
<TEXT>
<IMAGE>/1385/851108/world/009618.jpg</IMAGE>
<![CDATA[
گروه شهري- احتمالا شما همه از اينكه مدام در مورد يك موضوع بشنويد و بخوانيد، خسته مي شويد اما نمي توان از تكرار برخي از موضوعات چشم پوشي كرد، دلايل آن هم كاملا مشخص است؛ اين مطالب كه شايد گفتن و نوشتن و خواندن در مورد آنها براي شما ملال آور شده از اهميت ويژه اي برخوردار است كه نيازمند تكرار است از طرفي اين تكرار علاوه بر اينكه باعث مي شود آنها را از ياد نبريم در هر بار نكته تازه اي در آن به ما نشان مي دهد.
يكي از اين موضوعات طرح جامع تهران است كه هم اكنون با هدف ارتقاي فرهنگي و معنوي شهروندان در رأس سياست هاي شهرداري مراحل تصويب خود را طي مي كند.
در تازه ترين خبر در مورد اين طرح از سوي مديريت شهري، و در سياست كلان مديريت شهري دور جديد، شهر به استخدام شهروندان در مي آيد؛ بنابراين پايداري فرهنگي شهر و استفاده عادلانه شهروندان از امكانات از سياست هاي كلان مديريت شهري بوده و مديريت شهري اميدوار است اين اقدام به بخشي از نيازهاي شهروندان پاسخ دهد.
پس، از خواندن مطلب در مورد طرح جامع ناراحت نشويد چون بايد بدانيد كه با تصويب نهايي و به نتيجه رسيدن آن شهر با مديريت شهروندان اداره مي شود.]]>
</TEXT>
</DOC>
<DOC>
<DOCID>HAM2-851108-139</DOCID>
<DOCNO>HAM2-851108-139</DOCNO>
<ORIGINALFILE>/1385/851108/world/_mycity.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
خطوط ويژه جولانگاه موتورسواران]]>
</TITLE>
<TEXT>
<![CDATA[گروه شهري- احتمال دارد زماني كه در ايستگاه اتوبوس منتظر يك دستگاه اتوبوس نه چندان خلوت هستيد، چيزي با سرعت نور از كنار شما عبور كند، رعب و ترس را در دل شما ايجاد كند يا زماني كه باعجله خود را از يك سمت خيابان به ميله هاي وسط خيابان كه خط ويژه  را مشخص مي كند، مي رسانيد و تصميم داريد با عجله سوار اتوبوس شويد، يك دستگاه موتورسيكلت جلوي شما سبز شود و سرعت شما را در سوارشدن سريع تر به اتوبوس بگيرد و اتوبوس را از دست بدهيد.
موضوع خطوط ويژه اتوبوس و تردد ساير وسايل نقليه در اين خطوط، يكي از موارد بارز نقض حقوق شهروندي و شهري است كه در حقيقت با تردد وسايل شخصي و به خصوص موتورسواران در اين خطوط، يكي از مهمترين وظايف خطوط ويژه به مخاطره مي افتد.
خطوط ويژه، يكي از ابزارهاي مهم در كاهش بار ترافيكي پايتخت و بالابردن ميزان استفاده از ناوگان حمل ونقل عمومي است. در حقيقت در خيابان ها و به تازگي ها بزرگراه هايي كه از خطوط ويژه برخوردارند، تمايل شهروندان به استفاده از حمل ونقل عمومي، بسيار بالاتر از ساير خيابان هاست.
احداث هر كيلومتر خط ويژه، معادل ورود 20 اتوبوس به ناوگان حمل ونقل عمومي است و آغاز احداث 5/18كيلومتر خط ويژه جديد اتوبوس مي تواند در حل بسياري از مشكلات كارساز باشد، اما زماني كه ورود ساير وسايل نقليه كه مجاز به تردد در اين قسمت ها نيستند، به ميان كشيده مي شود به راحتي مي توان به مشكل ناشي از زيرپاگذاشتن حق شهروندي در اين زمينه پي  برد.
از مجموع 105 خط ويژه پيشنهادي به شوراي عالي ترافيك كشور، تاكنون با احداث 5/18كيلومتر به طور صددرصد موافقت شده است كه حدود 200ميليون تومان اعتبار نيز براي احداث اين خطوط توسط شهرداري تهران تخصيص يافته است.
خط ويژه بزرگراهي
از آنجا كه تردد وسايل حمل ونقل عمومي در خطوط ويژه از سرعت بالاتري برخوردار است، در ماه هاي گذشته خطوط ويژه بزرگراهي در معابر شرياني تهران، به عنوان اصلي ترين راهكار براي گسترش حمل ونقل عمومي راه اندازي شده  است.
احداث خط ويژه در بزرگراه هاي شهر، يكي از راهكارهاي موفقيت آميز كشورهاي جهان در حل مشكل حمل ونقل عمومي شهر است.
توسعه استفاده از حمل ونقل عمومي و كاهش تردد وسايل نقليه شخصي، از اهداف احداث خط ويژه اتوبوس در بزرگراه چمران و ايجاد زمينه براي اجراي طرح يكپارچه سازي حمل ونقل عمومي در سطح شهر است، اما زماني كه اين خطوط از امنيت در رفت وآمد برخوردار نباشد، قطعاً در گرايش مردم به استفاده از حمل ونقل عمومي تاثير داشته و آن را كاهش مي دهد.
تغيير الگوي استفاده يك جانبه توسط خودروهاي تك سرنشين به منظور استفاده عادلانه شهروندان از تسهيلات شهري، از ديگر رويكردهاي مورد نظر است كه در اين طرح دنبال مي شود.
به همين دليل براي اجراي مطلوب اين طرح تعداد 7دستگاه دوربين كنترل مسير ويژه، 24عدد تابلوي مسير ويژه اتوبوس و20عدد نوشتار مسير ويژه در دو طرف بزرگراه شهيد چمران نصب شده است.
همچنين 20 ايستگاه اتوبوس موجود در طول اين مسير، براي ساماندهي تردد شهروندان در بزرگراه شهيد چمران بهينه سازي شده و ضمن انتقال ايستگاه از سطح سواره رو به پهلوگاه، نسبت به نوسازي سرپناه ها نيز اقدام شده است.
از سوي ديگر براي حل مشكلات ترافيكي مي توان از شركت هاي خودروساز خارجي استفاده و از مصرف بيش  از  حد بنزين و گازوئيل نيز جلوگيري كرد.
عمده ترين عامل عدم احداث خطوط ويژه طي 2سال گذشته به عنوان يكي از برنامه هاي به تعويق  افتاده معاونت حمل ونقل و ترافيك شهرداري تهران، كمبود بودجه بوده است. متوسط سرعت حركت اتوبوس ها در خطوط ويژه با احتساب كليه توقف ها در ايستگاه ها، چراغ هاي قرمز و تقاطع ها 12كيلومتر  بر ساعت است.
اما اين كه آيا احداث خطوط جديد باعث تنگ شدن عرض معابر و افزايش ترافيك در خيابان هايي كه اين خطوط احداث مي شوند، سؤالي بود كه بارها مطرح شد اما نبايد از خاطر برد اولويت حركت با حمل ونقل عمومي به دليل تاثيرات مثبت آن است و خودروهاي شخصي مي توانند از خيابان هاي موازي حركت كنند؛ ضمن آن كه اجراي اين طرح در كاهش عرض پياده روها تاثيري نخواهد داشت.
پيش از اين، اعلام شده بود براي كاهش معضل آلودگي هواي تهران تا پايان برنامه چهارم توسعه، 8500 دستگاه اتوبوس به ناوگان حمل ونقل عمومي اين شهر افزوده خواهد شد.
در سال جاري با اختصاص اعتبار ويژه توسط دولت، تاكنون 700 دستگاه اتوبوس وارد ناوگان حمل ونقل عمومي شهر تهران شده اما اين تعداد نمي تواند مشكل آلودگي هواي تهران را كاهش دهد؛ اين موضوع باعث شده تا بحث گسترش خطوط بزرگراهي در تهران با تعلل روبه رو شود. از سوي ديگر به نظر مي رسد با ورود اولين شبكه حمل ونقل تعاوني به ناوگان اتوبوس راني تهران، استفاده از ناوگان حمل ونقل عمومي روند سريع تري به خود بگيرد. در مهرماه نيز شهردار تهران از ورود 700دستگاه اتوبوس به ناوگان حمل ونقل عمومي خبر داد تا علاوه بر كاهش بار ترافيكي شهر به خاطر شرايط ايستادگي و پايداري هوا امسال آلودگي هوايي كه بيشتر از سال گذشته است مقابله شود.
ترافيك، مهمترين معضل شهروندان تهراني است و تنها با احداث اتوبان، پل و جاده نمي توان مشكل ترافيك را در تهران برطرف كرد و براي رفع اين مشكل علاوه بر همكاري سازمان هاي مربوط در اين زمينه بايد فرهنگ استفاده از اتوبوس افزايش يابد.
البته اگر به عنصر انسان به عنوان مهمترين ركن در برنامه ريزي هاي شهري توجه شود، بسياري از مشكلات شهر و شهروندان تهراني برطرف مي شود؛ شهر تهران در عرصه فرهنگ ترافيك و انتظامات ترافيك دچار مشكلات فراواني است كه با توجه به عنصر انساني و بالابردن فرهنگ آنها مي توان اين مشكل را حل كرد.]]>
</TEXT>
</DOC>
<DOC>
<DOCID>HAM2-851108-140</DOCID>
<DOCNO>HAM2-851108-140</DOCNO>
<ORIGINALFILE>/1385/851108/world/_sciew.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[از 30 ژانويه، ويستا در دسترس همگان قرار مي گيرد
خداحافظي با موس و كي بورد!]]>
</TITLE>
<TEXT>
<IMAGE>/1385/851108/world/009588.jpg</IMAGE>
<![CDATA[
مرتضي اسلام زاده
آيا بايد با كي برد يا صفحه كليد و موشواره يا ماوس خداحافظي كرد؟ آيا با آمدن ويندوز ويستا به يك باره دنياي علوم رايانه دگرگون مي شود؟ آيا بايد با دنياي حروفچيني يا تايپ خداحافظي كرد؟ با آمدن ويندوز ويستا چه سرانجامي براي شركت هاي سازنده نرم افزارهاي گرافيكي پديد خواهد آمد؟ اين سؤال ها و بسياري سؤال هاي ديگر تا چند روز ديگر و در نهايت روز سي ام ماه ژانويه، يعني با به بازار آمدن ويندوز ويستا مشخص خواهد شد. مطلبي در اين ارتباط فراهم شده است كه در پي مي آيد.
* * *
حدود 5 سال پيش بود كه شركت معظم مايكروسافت، خبر از آمدن ويندوزي جديد به نام ويندوز ايكس پي را به جهانيان اعلام كرد.
دوستداران علوم رايانه اي به استقبال اين ويندوز رفتند، اما ويندوز xp مشكلات عديده اي داشت كه ابتدا با sp1(سرويس پك يك)و سپس با sp2(سرويس پك دو)اين مشكلات تا حدودي برطرف شد. اما همچنان مشكلاتي از نوع امنيتي، در آن حادث مي گشت و نياز به برچسب هايي براي اصلاح آن لازم بوده و هست و هر از چند گاهي به دليل بعضي اختلالات، نصب دوباره ويندوز الزامي مي نمود. اما بالاخره ويندوز ويستا به جهانيان معرفي شد كه به گفته برخي از متخصصان رايانه اي، ويستا شاهكار محصول شركت مايكروسافت است و اگر گفته شود يك سر و گردن از تمامي محصولات همرده خودش بالاتر است، اغراق نخواهد بود. البته ويستا يك بار در سال 2005 به طور رسمي معرفي شد، اما ديگر خبري از آن نشد. همچنين در سال 2005 با نام مستعار و به صورت رمز به نام شاخ بلند يا long horn معرفي شد. اما سرانجام در ماه نوامبر سال2006 ساخت و توليد آن آماده گرديد و حالا آماده عرضه به بازار است.
ممكن است بسياري سؤال كنند كه از لحاظ ظاهري چه تفاوتي بين xp و ويستا وجود دارد؟
از حدود 5 سال پيش كه xp به بازار آمد، تاكنون انتقادها و پيشنهادهاي زيادي راجع به آن مطرح شد كه تمامي اين موارد در ويستا به انجام رسيده است. آقاي گيتس هم گفته است كه ويستا يك محصول كاملاً جديد است و اين طور نيست كه تغيير يافته سطحي xp باشد. چرا كه در درجه اول ويندوز ويستا از رنج 32 خارج شده و در رنج 64 كار مي كند و يك تغيير عمده ديگر اين كه، افراد مي توانند از برنامه هايي كه زياد استفاده مي كنند، به طور ميانبر و به راحتي استفاده كنند و يا اين كه يك تقويم و يا يك ساعت بزرگ كه هميشه جلوي چشم كاربر قرار دارد و با يك نگاه ساده قابل تشخيص است. اما بزرگترين رمز موفقيت ويندوز ويستا معرفي aero يا(authentic energetic reflective & open)قابل اعتماد- پرانرژي- انعكاسي و باز است كه اين، در واقع روش ارتباط كاربر با ويندوز است. در واقع آيكون هاي كوچكي كه ما در آن مي بينيم به نام اينترفيس ويندوز ويستا معروف هستند كه روش ارتباط كاربر با رايانه را برقرار مي سازند. تغيير ديگر از لحاظ گرافيكي است كه بسيار بهتر از گذشته و جالب توجه است. به عنوان مثال صفحات در xp به صورت يك تصوير خيلي ساده باز مي شد، اما در ويستا تصويرها را در كنار هم و به صورت اريب مشاهده مي كنيم. ديگر اين كه دسترسي به فايل هاي مختلف بسيار ساده تر شده است و جستجو براي يك فايل بسيار بهتر شده كه جزو ضعف هاي ويندوز xp بود.
ديگر اين كه توانايي كپي كردن dvd هم روي ويستا اضافه شده است.
همچنين راه اندازي شبكه هاي خانگي يعني اتصال چند رايانه  به هم نيز بسيار راحت تر از گذشته شده است. ديگر اين كه نرم افزار اينترنت اكسپلورر ورژن 1/7 كه آخرين ورژن ie است، روي آن مهيا شده است. همچنين سيستم كنفرانس اينترنتي از طريق ويدئو ياnet meeting نيز تغييرات شگرفي را شاهد بوده است.
اما يكي از تغييرات بسيار جالب و در واقع نقطه عطف ويستا، استفاده از فرمان هاي صوتي است كه مي توان گفت استفاده از ماوس و كي برد را تقريباً بي اثر مي كند و كاربر مي تواند روبه روي رايانه نشسته و به رايانه بگويد كه چه كاري انجام دهد. به عنوان مثال بگويد: اين پنجره را باز كن، برو به اين قسمت، اين كار را انجام بده و يا حتي مي تواند دستور كشيدن نقاشي را بدهد.اين نرم افزار كه نام voice command يا همان فرمان صوتي را به خود گرفته، به قدري قدرتمند است كه مي تواند هر كاري را در رايانه انجام دهد.
البته لازم به توضيح است كه ويستا فقط توانايي شنيدن زبان انگليسي را دارد. اما نكته جالب آن است كه لهجه، تأثير آنچناني در كيفيت و كارايي آن ندارد؛ حتي اگر لهجه غليظ باشد، فرمان ها عمل مي كند. البته فرمان ها نيز بسيار ساده اند. براي مثال: open window يعني پنجره را باز كن، close window پنجره را ببند و يا go to address براي استفاده از اينترنت و يا گفتن يك آدرس با عنوان www دات و سپس نام آدرس وب سايت مورد نظر و يا به عنوان مثال براي جستجوي اخبار.
ويستا افرادي را كه توانايي كار با رايانه  را ندارند نيز به خود جلب خواهد كرد. همچنين افراد معلولي كه توانايي كار با كي بورد و موس را ندارند، با استفاده از فرامين صوتي مي توانند از رايانه استفاده كنند.
يكي از بزرگ ترين و در واقع خارق العاده ترين كارها در ويستا تايپ است. يعني كاربر مي تواند متن مورد نظر خود را بخواند و ويستا آنها را تايپ مي كند و از اين پس رايانه ها ديگر نيازي به افراد حروفچيني كننده نخواهد داشت( البته فقط انگليسي). نكته اي كه در اينجا ذكر آن مفيد است، اين كه كاربران گرافيك كار همواره تمايل به كار در سيستم هاي اپل دارند، چرا كه به راستي توانايي گرافيكي اپل قابل مقايسه با هيچ سيستمي نيست. اما متأسفانه ديده شده كه در بعضي شركت ها افراد به علت عدم شناخت از سيستم اپل، سيستم ها را تعويض نموده و از سيستم ويندوز استفاده مي كنند. ويندوز ويستا و يا به عبارتي شركت مايكروسافت، پس از سال ها تلاش و ساخت ويستا اين ادعا را كرده كه ويستا توانايي گرافيكي همچون اپل را دارد(بايد در عمل ديد)و مي توان نتيجه گرفت كه از سيستم اپل كپي برداري كرده است. چرا كه سال ها شركت  مايكروسافت در مقابل انتقادهايي كه سيستم گرافيكي اپل را برتر از ويندوز مي دانستند، مقاومت مي كرد. اما حال پس از سال ها به سيستمي مشابه سيستم گرافيكي اپل روي آورده است به عنوان مثال سه بعدي ديدن تصاوير و قابليت  حركت دادن آن. مقامات مايكروسافت مي گويند يك نرم افزار بسيار بسيار قدرتمند گرافيكي را در داخل ويستا آماده كرده اند كه نياز به ديگر نرم افزارهاي گرافيكي را برطرف مي كند. از طرفي از اين نرم افزار براي آموزش كودكان نيز استفاده خواهد شد. البته فقط سيستم هاي گرافيكي نيستند كه ويندوز از آنها كپي برداري كرده، سيستم جستجوي اپل هم گويا مورد توجه مايكروسافت بوده كه ويستا همچون اپل جستجو مي كند.
البته مقامات مايكروسافت سعي كرده اند از هر چيزي بهترين را انتخاب و در ويستا قرار دهند و به عبارتي ويستا تركيبي است از بهترين سيستم هاي موجود در بازار.
قيمت يك بسته ويندوز ويستا يك صد و پنجاه دلار است و از روز سي ام ژانويه براي همگان قابل خريداري است.]]>
</TEXT>
</DOC>
<DOC>
<DOCID>HAM2-851108-141</DOCID>
<DOCNO>HAM2-851108-141</DOCNO>
<ORIGINALFILE>/1385/851108/world/_sciew.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[دنياي مجازي وبلاگ]]>
</TITLE>
<TEXT>
<IMAGE>/1385/851108/world/009591.jpg</IMAGE>
<![CDATA[
سيد محمد تقي رسولي
وبلاگ ها از زمان به وجود آمدنشان تا كنون توانسته اند با به وجود آوردن دنياي مجازي خاص، اجتماعات بسياري را پديد آورند كه در بسياري از موارد مي تواند كاربردهاي مفيد و سودمندي را براي كاربران داشته باشد.
بلاگ، نرم افزار اجتماعي و شبكه اجتماعي
بلاگ در واقع يك نرم افزار اجتماعي و يك شبكه اجتماعي است خيلي از بلاگرها اين احساس را بيان كرده اند. در واقع بلاگر مي تواند نظر خود را در مورد يك موضوع خاص بيان كند و سايرين با ملاحظه آن، نظر و اصطلاحاً comment خود را در مورد آن موضوع بيان كنند كه همين سبب مي شود بلاگر نظر جامعه همفكر را نسبت به خود بداند. براي شبكه، شما به هر جفت آنها احتياج داريد(موضوع و خواننده). ولي به هر حال باز هم محدوديت هايي براي بلاگ كردن وجود دارد، به ويژه براي كاربرهاي متخصص. از زماني كه بلاگ ها قابل دسترسي شده اند، بسياري از ابزارهاي اينترنتي امكان بلاگ كردن را مي دهند و هر bloger جديد و تازه كار مي تواند با مراجعه به سايتهاي سرويس دهنده و ايجاد يك وبلاگ كه معمولا بدون هزينه هم است، كار خود را آغاز كند. ولي به راستي چه تعداد از آنها مي دانند كه چه گونه و به چه شكل از وبلاگ استفاده كنند و حتي به طور شايسته و اخلاقي استفاده كنند يا از نصب كردن موضوع ها يا موارد متفاوت و مناسب در بلاگ ها براي جنجال و تبليغ استفاده كنند. اصل پست كردن مطالب، فايل و عكس به اندازه كافي آسان است كه هر كاربر تازه كاري نيز با يك بار امتحان كردن آن را فرا مي گيرد، ولي مواردي كه وبلاگ ها را قادر به مفيد بودن به عنوان يك شبكه اجتماعي مي كند به اين راحتي نبوده و نيازمند فرهنگ و آموزش خاص است.
بديهي است و بلاگ ها يكسان نيستند و بسياري از آنها از روشهاي مختلف براي بسط شبكه علمي يا اجتماعي خود استفاده مي كنند. به عنوان مثال بسياري با پست كردن مطالب و موضوع هاي خاص ورزشي يا اجتماعي كه مورد توجه عموم است، سعي در اين كار دارند. بحث و گفت وگو در مورد يك حادثه نظير حوادث جنايي، يك مسابقه ورزشي مهم يا يك حادثه سياسي خاص مي تواند نظر بسياري را جلب كرده و ناخواسته آنها را نيز وارد شبكه شما كند.
بعضي نيز با روي آوردن به مسائل غيراخلاقي و جنسي، قصد جلب جوانان را به سمت خود دارند كه با توجه به سنين خاص جواني،  تنها با آموزش و فرهنگ سازي در مدارس و دانشگاهها، مي توان اين نوع افراد و وبلاگ هايشان را تنها و بدون مراجعه كننده گذاشت.
در كشور ما نيز تاكنون وبلاگ ها حضوري غيرمعمول داشته اند، زيرا عموم مردم وقتي نام وبلاگ را مي شنوند، ناخودآگاه به ياد مسائل سياسي مي افتند. ولي وبلاگ دنياي مجازي بسيار وسيعي است كه سياست نيز مي تواند بخش كوچكي از آن باشد. با رويكرد بسياري از متخصصان رشته هاي مختلف علمي و مذهبي به سمت وبلاگ، روند استفاده از وبلاگ ها در حال تغيير بوده و به سمت تخصصي شدن پيش مي رود. وبلاگ هاي تخصصي كه مي توانند اين پديده ديجيتال روز را به سمت استفاده بهينه و شايسته سوق دهند، روز به روز در حال شكل گرفتن است و افراد بسياري با راه اندازي وبلاگ، علاوه بر نمايش شخصيت و فرهنگ خود و برقراري ارتباط با افراد هم فكر و همسو با خود، مي توانند داشته هاي خود را با همنوعان خود به اشتراك بگذارند.
شايد بسياري در اين مرحله، تفاوت وبلاگ و شبكه هاي موجود نظير ياهو، aol و... كه داراي اتاق ها و گروه هاي كاري گوناگون هستند، متوجه نشوند. در اين نوع شبكه ها شخص با قرار دادن پروفايل خود بر روي شبكه، مي تواند به اتاق هاي مختلف وارد شود و يا عضو گروه ها شود. اين نوع شبكه ها، شخصيت حقوقي و اجتماعي نداشته و نمي توان به آن ها اطمينان كرد و اطلاعات موجود در آنها قابل استناد نخواهد بود. در حالي كه وبلاگ ها داراي شخصيت حقوقي بوده و بلاگر مي بايست تمام مسائل اخلاقي، علمي، اجتماعي و... را رعايت كند تا بتواند شبكه و دنياي مجازي خلق شده اش را حفظ كند.
در چنين دنيايي كه بقاي وبلاگ مهم است، طبيعي است تلاش ها براي بالا بردن كيفيت مطالب و مستند بودن پست ها بيشتر و بيشتر شود. تنها چيزي كه در اين ميان بديهي و غير قابل اجتناب است، داشتن وبلاگ، به راحتي گذشته نبوده و بلاگر مي بايست تلاش زيادي را براي ارتقاي آن و داشتن پست هاي جديد به عمل آورد و ناگزير بايد وارد دنياي ارتباطات شده و زمان زيادي را براي اين امر صرف كرد.
چندين راه منحصر به فرد براي افرادي كه از وبلاگ ها استفاده مي كنند وجود دارد كه به 10 مورد عمومي آن اشاره مي كنيم:
1)بلاگ كردن براي ابراز و تصحيح عقايد و خصوصيات شخصي: اين شايد يكي از رايج ترين شكل هاي استفاده از وبلاگ است. اين وبلاگها، شبيه به دفتر خاطرات روزانه يا گزارش روزانه طبيعي است.
2)بلاگ كردن براي ايجاد ارتباط با ديگر بلاگرها: در اصطلاح، بلاگرها مي گويند يكي از دلايلي كه ما بلاگ كردن را آغاز كرديم اين بود كه خواستار ارتباط با دوستان و فاميل بوديم و به جاي e-mail فرستادن(يا دايره پيچ در پيچ mail)فقط بلاگ مي كرديم.
3)بلاگ كردن براي تعامل اجتماعي: صرف نظر از دوستان و آشنايان، مردم نيز مي توانند بوسيله وبلاگها صاحب يك شبكه ارتباطي- اجتماعي خوب شوند حتي اگر بلاگرها در نقاط مختلف كره زمين و كشورهاي گوناگون و با فرهنگ هاي متفاوت باشند، مي توانند مواردي را كه به آنها علاقمند هستند، طراحي و در وبلاگ بگذارند و به طور حتم، افراد بسياري وجود دارند كه به موضوع مطرح شده علاقه داشته باشند.
4)بلاگ كردن به منظور تحصيل: در داخل اين چتر حجيم تحصيلي، مردم مي توانند از وبلاگها براي روشهاي آموزشي نيز استفاده كنند همچنين مربي و معلم مي توانند در پروژه هاي مشترك با دانشجويان و دانش آموزان همكاري كنند و يا براي بر قراري ارتباط با انجمن ها و... از آن استفاده كنند.
5)بلاگ كردن براي جستجوي كار: اين كاركرد هنوز در حد رايج قرار نگرفته ولي بلاگرها مي توانند تجربيات خود را به معرض نمايش همگان بگذارند.
6)بلاگ براي ثبت وقايع يك مسافرت: گزارش مسافرتها هميشه مورد توجه بسياري از مردم بوده است. اين به خاطر آن است كه مسافرين از بلاگها براي ثبت جزئيات و موارد مثبت سفر خود استفاده مي كنند. از وقتي كه كافي نت ها در همه جاي جهان راه اندازي شده اند، بلاگرها مي توانند در طول سفر هم، وبلاگ خود را update كنند.
7)بلاگ براي business يا تجارت: امروزه بسياري از داد و ستدهاي تجاري از طريق وب انجام شود و بسياري از بلاگرها مي توانند از اين طريق درخواست خريد يا فروش محصولات خود را با كمترين هزينه(تقريبا بدون هزينه)در معرض تماشاي ديگران قرار دهند.
8)بلاگ براي امور سياسي: بلاگهاي سياسي تبديل به يك اجبار در رسانه ها و خبرگزاريهاي سياسي دنيا تبديل شده اند و حتي سياستمداران راههايي را براي استفاده از قدرت بلاگ ها براي نبردهاي سياسي و يا در ارتباط ماندن با موكلان خود استفاده مي كنند و حالا مردم عادي هم مي توانند حرف خود را در مورد مطالب سياسي به راحتي بگويند.
9)بلاگ كردن براي اطلاع و آگاهي و اعلاميه هاي دولتي: سازمانها و شركتهايي كه مي خواهند سطح آگاهي مردم را بالا ببرند و خبر هاي دولتي را گسترش بدهند با استفاده از وبلاگ ها منفعت زيادي مي برند. هيأتها، كلوپها، انجمنها، كميته ها و ديگر گروهها مثل موارد ذكر شده مي توانند از بلاگ براي جذب مردم و بر قراري ارتباط استفاده كنند.
10)بلاگ كردن براي سود و منفعت: بسياري از بلاگرها از وبلاگ براي سود و منفعت خود استفاده مي كنند و با راه اندازي شبكه هاي وبلاگي، از اين روش كسب درآمد مي كنند.
rasouli@hamshahri.org]]>
</TEXT>
</DOC>
<DOC>
<DOCID>HAM2-851108-142</DOCID>
<DOCNO>HAM2-851108-142</DOCNO>
<ORIGINALFILE>/1385/851108/world/_sciew.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[همايش]]>
</TITLE>
<TEXT>
<![CDATA[تكنولوژي، آموزش و توسعه
1 - تاريخ برگزاري: 9 -7 مارس2007
2 - مكان برگزاري: اسپانيا‎/ والنيسا
3 - پست الكترونيكي:inted 2007 @ iated.org
4 - صفحه الكترونيكي:http://www.iated.org
5 - نيم نگاه: نشست inted2007 با هدف گفت وگو درباره نكاتي چون: سازماندهي و نحوه بررسي دقيق وضعيت آموزش در مراكز آموزشي، تحصيل شاخصي براي حضور در سطح بين المللي، تحصيل ضرورتي حتمي در ميان طبقه روشنفكر، مديريت مراكز آموزشي ديجيتالي، دانشگاه هاي مجازي و بررسي عملكرد گذشته و برنامه هاي آتي، بين المللي كردن دانشگا ه ها با نگرشي به ارتقاي كيفي مباحث ارايه شده، آموزش از راه دور با بررسي راه كارهاي توسعه و رفع نواقص، وب سايت ها و كاربرد آنها براي ارتقاي سطح آموزش مراكز آموزشي، طرح هاي جديد براي پيشرفت كمي و كيفي آموزش، آموزش و بررسي وضعيت آن در دو بخش تحصيلات مقدماتي و عالي،  مشكلات جديد پيش روي مراكز آموزشي كشورهاي اروپايي، روش هاي جديد آموزش و تقابل دانش آموز و آموزگار، شيوه هاي جديد آموزش - فراگيري، تجهيزات كمك آموزشي و پيشرفت هاي جديد در اين زمينه، بررسي طرح هاي موفق آموزشي ارايه شده توسط مراكز علمي و دانشگاه ها و... برگزار مي شود. تنوع موضوع و بررسي آموزشي در بخش هاي ديگري چون تكنولوژي و صنعت از امتيازات اين گردهمايي است كه با مراجعه به سايت همايش به اطلاعات دقيق تري دست خواهيد يافت.
بررسي dna، بيماري ها
تشخيص، مصرف و ساخت دارو
1 - زمان برگزاري:20 -19 مارس 2007
2 - مكان برگزاري: آمريكا‎/ سانديه گو
3 - پست الكترونيكي:reg @ healthtech.com
4 - صفحه الكترونيكي:http://www.healthtech.com/2007/epg/index.asp
5 - نيم نگاه: نشست  chi با هدف بحث و گفت وگو درباره تغييرات اپي ژنوم در انواع سرطان ها، شكل گيري تومورهاي سرطاني در انواع سرطان ها و نقش dna در بروز تومورهاي سرطاني، dna و سرطان، برنامه هاي مراكز معتبر جهان جهت يافتن شيوه هاي جديد درمان سرطان ها با نگرشي به تخصيص بودجه و امكانات، طرح هاي اپي ژنتيك براي تمايز سلول ها، كاربرد شناساگرهاي كروماتين در سلول هاي بنيادي جنيني، بررسي مكانيسم مقاومت سلول هاي سرطاني در مقابل شيمي درماني، بررسي سرطان تخمدان با استفاده از شناساگر dna متيلني، سرطان روده بزرگ و بررسي ساختار dna سلول هاي سرطاني اين بخش، بررسي يافته هاي جديد درباره كيفيت روش pcr مورد استفاده براي شناسايي سرطان روده بزرگ و بررسي ساختار ژنتيكي سلول هاي آسيب ديده و... برگزار مي شود.
سيستم هاي محاسبه اي هوشمند
و سيستم هاي كامپيوتري
1 - زمان برگزاري:30 -28 مارس2007
2 - مكان برگزاري: مراكش‎/ اگادير
3 - پست الكترونيكي:trivent @ trivent.hu
4 - صفحه الكترونيكي: http://www.trivent.hu /isciii2007/index.htiml
5 - نيم نگاه: سومين همايش بين المللي isciii با هدف گفت وگو درباره نكاتي مانند: سيستم هاي هوشمند حمل و نقل كامپيوتري، سيستم هاي آموزشي هوشمند كامپيوتري، انسان و ماشين و تداخل عمل بين اين دو، طراحي سيستم خودكار مورد استفاده در بخش هاي مختلف چون صنعت، تكنولوژي، آموزش و... طراحي سيستم هاي هوشمند متحرك، ربات ها و كاربرد آنها، وب سايت ها و انتقال اطلاعات، سيستم هاي مركب هوشمند و طراحي آنها، آموزش استفاده از سيستم هاي هوشمند و خودكار، سخت افزار و نرم افزارهاي كامپيوتري با تمركز روي بررسي يافته هاي جديد، سيستم هاي ارتباطي هوشمند، كنترل اطلاعات و ارايه به مجموعه هاي هوشمند و فعال، كارخانه ها و بررسي جايگاه سيستم هاي هوشمند در كارخانه ها و تاثير آن بر كيفيت و سطح توليد و... برگزار مي شود.
عكاسي - تصويربرداري
1 - زمان برگزاري:19 -18 مه 2007
2 - مكان برگزاري: آمريكا‎/ ادك بروك
3 - پست الكترونيكي:
karen @ cateyes4u.com
4 - صفحه الكترونيكي:
http://www.cateyes 4u.com/expo
5 - نيم نگاه: در همايش و نمايشگاه عكس و تصويربرداري آخرين يافته ها و تجربه ها درباره تنظيم نور براي تصويربرداري با استفاده از پروژكتور و لامپ معمولي، نورپردازي طبيعي، شيوه هاي ارتقاي كيفي نورپردازي تصاوير اعم از فيلم و عكس، آموزش تنظيم و نصب لامپ ها و پروژكتورها براي دستيابي به بهترين نور و شفافيت در تصويربرداري فيلم ها با موضوع هاي مختلف، عكس ويژه مجله هاي لباس و مد، تصويربرداري و نورپردازي فيلم هاي مستند، عكاسي هنري، عكس خبري با نگرشي به اصول و جذابيت ها، عكس شاخص ترين ويژگي يك اطلاع رساني كامل، تفاوت فيلم هاي فيلمبرداري شده با دوربين هاي معمولي و ديجيتالي، كيفيت رنگ، نور، كادر تصويربرداري و... در تصويربرداري با دوربين معمولي و ديجيتالي، عكس ويژه فيلم هاي سينمايي و... به بحث و تبادل نظر گذاشته خواهد شد.
مهتاب خسروشاهي]]>
</TEXT>
</DOC>
<DOC>
<DOCID>HAM2-851108-143</DOCID>
<DOCNO>HAM2-851108-143</DOCNO>
<ORIGINALFILE>/1385/851108/world/_sciew.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[خبر]]>
</TITLE>
<TEXT>
<![CDATA[توليد نانو ذرات پلاتين در ايران
گروه علمي فرهنگي - نانو ذرات پلاتين - رتيم براي استفاده در ساخت نانو كاتاليست ريفورمينك توسط محققان ايراني در پژوهشگاه صنعت نفت ساخته شد.
آقابابايي مسئول پروژه توليد نانو ذرات پلاتين در اين باره گفت: ريفورمينك كاتاليستي فرآيندي كاملا شناخته شده اي در صنعت پالايش نفت است كه براي بهبود كيفيت اكتان بنزين، تهيه اروماتيك ها براي صنايع پتروشيمي و توليد هيدروژن براي مصارف صنعتي مورد استفاده قرار مي گيرد.به گفته وي به دليل استفاده از فلزات گرانبها در ساخت اين كاتاليست ها، توليدكنندگان كاتاليست همواره در پي بهبود و ارتقاي فعاليت، گزينش پذيري و طول عمر بالاي اين كاتاليست ها هستند به همين دليل ساخت نانوكاتاليست ريفورمينك اخيرا مورد توجه قرار گرفته است.وي خاطر نشان كرد: ساخت اين نانو ذرات با استفاده از روش هاي ميكروامولسيون ميسل معكوس و روش حرارتي انجام يافت و نانو ذرات پلاتين، رتيم با استفاده از تكنيك هاي دستگاهي asap و tem آناليز شد.آقا بابايي افزود: نانوذرات سنتز شده با اندازه ذرات مطلوب 5/2 نانومتر، 5/3 نانومتر و پلاتين رتيم با اندازه 5/3 نانومتر و توزيع مناسب اندازه ذرات در مقياس آزمايشگاهي توليد شد.
آمريكا يك اسلحه جديد
ضد شورش را آزمايش كرد
ايرنا: ارتش آمريكا نمونه آزمايشي اسلحه جديدي را به نمايش گذاشته است كه در متفرق كردن جمعيت بدون رساندن آسيب جسماني به آنان قابل استفاده خواهد بود.
به گزارش پايگاه اينترنتي بي بي سي نيوز، به گفته منابع نظامي آمريكا، اين اسلحه كه از آن با نام تفنگ اشعه اي و محافظ خاموش نام برده شده است قادر است با شليك اشعه به سوي جمعيت، آنان را وادار به فرار كند و مي توان آن را براي كنترل جمعيت و مقابله با شورش به كار گرفت بي آنكه باعث تلفات جاني شود. در نمايش نمونه آزمايشي اين اسلحه در پايگاه هوايي مودي در ايالت جورجيا، اين وسيله به شكل بشقابي بر بالاي يك خودرو سبك نظامي نصب شده بود و آزمايش با شركت تعدادي از نظاميان داوطلب صورت گرفت. گفته مي شود كه برد موثر اين اسلحه پانصد متر است، اما تا فاصله يك كيلومتري نيز بر هدف هاي خود تاثير مي گذارد. كساني كه در معرض برخورد اشعه ساطع شده از اين اسلحه قرار گرفتند گفتند كه احساس مي كردند كه بدن آنان آتش مي گيرد. اين اشعه حدود?? درجه سانتيگراد حرارت دارد، اما پس از برخورد با بدن انسان، باعث احساس سوزش شديد در زير پوست مي شود. كارشناسان نظامي آمريكا اين وسيله جديد را به مراتب موثرتر از ساير اسلحه هاي غير كشنده مانند گلوله هاي لاستيكي توصيف كرده و گفته اند مي توان از آن براي مقابله با شورشيان احتمالي استفاده كرد بي آنكه به غيرنظاميان آسيبي برسد. برد اين اسلحه هم 17 برابر برد موثر گلوله هاي لاستيكي است.
انتظار مي رود اين اسلحه جديد تا سه سال ديگر تكميل شود و در اختيار نيروهاي آمريكايي قرار گيرد.
استفاده از لپ تاپ هاي شخصي
در يكي از دانشگاه هاي كانادا
مهر: دانشجويان دانشگاه آكاديا در كانادا از سال 2008 مي توانند به جاي اجاره لپ تاپ از دانشگاه، از نوت بوك هاي شخصي خود استفاده كنند.
اين تصميم به دانشجويان امكان مي دهد تا از لپ تاپ هايي برخوردار از قابليت و كيفيت دلخواه بهره مند شوند. به گفته گيل دينتر گاتليب رئيس اين دانشگاه، 10 سال پيش درصد اندكي از دانشجويان از رايانه هاي شخصي برخوردار بودند، اين در حالي است كه تجهيز كليه دانشجويان به نوت بوك هاي شخصي تنها راهكار لازم براي در دسترس قرار دادن فناوري است. وي افزود: آمار نشان مي دهد در حال حاضر بيش از نيمي از كل دانشجويان اين دانشگاه از نوت بوك هاي شخصي برخوردارند از اين رو نياز بيشتري به اختصاص هزينه براي تهيه رايانه هاي بيشتر در دانشگاه نيست.به دنبال اجراي طرح استفاده از لپ تاپ هاي شخصي هيچ گونه زيان شغلي به كسي وارد نمي شود زيرا خدمات فني و تعميراتي همچنان مورد نياز اين دانشگاه خواهد بود.دانشگاه آكاديا همچنين قصد دارد شهريه دانشجويي و هزينه مخصوص خدمات مختلف را از هم جدا كند تا هزينه هاي متفاوت از هم متمايز شود. اين برنامه به دانشجويان امكان مي دهد تا هزينه هاي مربوط به شهريه را با ديگر مبالغ در نظر گرفته شده قياس كنند.
سفيدترين جانور جهان
شناسايي شد
ايسنا: نتايج يك بررسي حاكي از آن است كه ساختار يك سوسك شگفت انگيز به ساخت مواد بسيار ظريف و نازك و سفيد بسيار درخشان، كمك مي كند.
به گزارش بي بي سي، سوسك سيفوكيلوس كه به اندازه نوك انگشت است و در جنوب شرقي آسيا ديده مي شود، پوسته اي بسيار سفيدتر از ديگر حيواناتي كه در طبيعت يافت مي شوند دارد. بررسي هاي بيشتر نشان داد كه ساختار بيروني بدن اين سوسك بسيار منحصر به فرد بوده و از نوعي پولك تشكيل شده كه 10 برابر نازكتر از موي انسان است. يك گزارش در مجله علمي حاكيست كه شبيه سازي از پولك اين سوسك مي تواند كاربردهاي مفيدي در صنعت داشته باشد. محققان دريافتند كه اين سوسك بسيار سفيدتر و درخشان تر از شير و دندان طبيعي انسان است و پوسته اين سوسك از پولك هايي بسيار نازك كه 5 ميكرومتر معادل يك ميليونيوم متر ضخامت دارند تشكيل شده است. دانشمندان بر اين عقيده اند كه سفيدي فوق العاده اين سوسك مي تواند در صنعت مفيد بوده و در سفيدتر كردن اشياي مركب از مواد مصنوعي مانند كاغذ، پلاستيك و رنگ مؤثر باشد.]]>
</TEXT>
</DOC>
<DOC>
<DOCID>HAM2-851108-144</DOCID>
<DOCNO>HAM2-851108-144</DOCNO>
<ORIGINALFILE>/1385/851108/world/_siasatw.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اعدام صدام و نفاق تاريخي اعراب]]>
</TITLE>
<TEXT>
<IMAGE>/1385/851108/world/009579.jpg</IMAGE>
<IMAGE>/1385/851108/world/009576.jpg</IMAGE>
<![CDATA[
دكتر علي صباغيان
در بين واكنش هايي كه پس از اعدام صدام در برخي كشورهاي عربي بروز كرد، واكنش نخبگان فرهنگي و مدعيان روشنفكري آنها از جهاتي داراي اهميت است.
واكنش اهل فرهنگ و نمايندگان افكار عمومي در برخي از كشورها ي عربي به اعدام صدام براي بسياري از جمله نگارنده اين پرسش را مطرح كرد كه نسبت اين نوع واكنش هاي ارتجاعي به اعدام صدام و آن ادعاهاي روشنفكري در دفاع از ارزش هايي همچون دمكراسي، آزاديخواهي، حقوق بشر چيست؟ قصد داشتم مطلبي در اين خصوص بنويسم كه چندي پيش ديدم يك نويسنده عرب در يادداشتي در بخش يادداشت هاي روزنامه فرا منطقه اي عرب زبان الشرق الاوسط كه در لندن چاپ مي شود و در بسياري از كشورهاي عربي توزيع مي گردد تا حدودي به اين نكته اشاره كرده است.
بنابراين با ديدن اين مقاله كه توسط يك عرب نوشته شده بود از نوشتن مطلب خود منصرف شدم و البته تصميم گرفتم اين مقاله عبد المنعم سعيد، نويسنده الشرق الاوسط را كه با نام جنازه صدام الحاره في القاهره(جنازه گرم صدام در قاهره!)منتشر شده و دسترسي به متن عربي آن هم در سايت الشرق الاوسط ممكن است را ترجمه كنم.البته علاوه بر خود مقاله كامنت هايي كه خوانندگان الشرق الاوسط بر اين مقاله گذاشته اند نيز جالب و تاييد كننده موضوع مطرح در آن است.
اما ترجمه مقاله عبدالمنعم سعيد به شرح زير است:
جنازه گرم صدام در قاهره!
هنگامي كه مورخين بخواهند در آينده اين مرحله از تاريخ امت عربي را بنويسند به شدت از موضعي كه اهل فرهنگ و نمايندگان افكار عمومي عرب در قبال اجراي حكم صدام اتخاذ كرده اند متعجب خواهند شد.
دست كم در طول دو دهه قبل از اعدام صدام، نخبگان عرب به طور عام بر موضوعات دمكراسي،آزادي و حقوق بشر تاكيد داشته اند و حتي برخي از آنها به خاطر ايجاد جمعيت عربي دفاع از حقوق بشر مواخذه شده اند.همچنين شعبه هاي اين انجمن در بسياري از كشورهاي عربي شكل گرفته است.
بعلاوه هنگام ظهور تلويزيون هاي ماهواره اي و شبكه اينترنت و نشريات مهاجر، سخن از نظام هاي ديكتاتوري عربي و عملكرد سركوبگرانه آنها گسترش يافته به طوري كه سخن از اين امور به نشريات مقيم و نشريات پنهان و آشكار كشيده شده است.اين بحث ها براي تشكيل شبكه گسترده اي از انجمن ها، ائتلاف ها و اتحاديه ها ي متخصص در امر جشنواره ها،كنفرانس ها و تجمع ها براي تمجيد و دفاع از حق تعيين سرنوشت، حق مشاركت سياسي و ايستادگي در برابر طاغوت ها به اشكال و الوان مختلف آن كافي بود.
طي سالهاي اخير قاهره به مركز مهمي براي اين انديشه انساني تبديل شد به طوري كه روزي نمي گذشت كه در آن بيانيه يا اعلاميه اي در دفاع از زنداني ناحق يا رثا بر كشته دفاع در راه عدالت صادر نمي شد و اتحاديه روزنامه نگاران مصر و اتحاديه وكلاي اين كشور پيشگام مدافعين آزادي و دمكراسي و حقوق بشر بودند.
همه اين ميراث ناگهان با اعدام صدام سقوط كرد. اتحاديه روزنامه نگاران مصر پس از اعدام صدام بيانيه اي منتشر كرد و به شيوه اي به تمجيد از او پرداخت كه تاكنون هيچ روزنامه نگاري تمجيد نكرده است.اتحاديه وكلاي مصر نيز براي او به عنوان فقيد امت مجلس عزاداري برپا كرد و در آن به ذكر مناقب او پرداخت.
اين اقدام، بيش از آنكه محكوميت زمان اعدام صدام وشيوه اجراي آن و مقدماتي كه به اين نتيجه انجاميد باشد، در واقع تطهير او از تاريخ آلوده به خون قربانيان و ملت ها و بلكه رهانيدن اواز مسئوليتش در قبال تمامي مشكلاتي بود كه از سوي او بر ملت عراق و كل جهان عرب وارد شده است.بنابراين،اين امر زمينه تعجب كامل مورخين در آينده را ايجاد خواهد كرد به طوري كه كل اهل فرهنگ را زير سئوال خواهد برد و دمكراسي طلبي آنها را مورد آزمون قرار خواهد داد.
و البته، قاهره تنها شهري نبود كه اين نفاق تاريخي در آن رخ داد.بلكه ساير پايتخت هاي عربي نيز در اين امرشريك بودند. من هنگامي كه نظرات خوانندگان خبر اعدام صدام در شبكه الجزيره والعربيه و روزنامه الشرق الاوسط و ساير روزنامه هاي عربي را ديدم به شدت نگران شدم چرا كه اكثر اين نظرات از كشور عربستان سعودي و تعدادي از كشورهاي عرب خليج فارس بود.
به علاوه اكثر اين نظرات نه تنها زمان و چگونگي اعدام صدام را محكوم نمي كرد بلكه به صورت ارتجاعي خواستار محاكمه صدام در يك دادگاه بين المللي شده بود و در ضمن صفات شجاعت،از خود گذشتگي و شهادت رابراي او ذكر كرده بود به طوري كه او را در بين قهرمانان يا شهدا و صديقين قرار مي داد.
اما ملت فلسطين، به رغم اشغال سرزمين ودرگيري بين فتح و حماس تظاهرات را برگزار كردند و از او چهره مردي شجاع براي امت عربي ترسيم كردند.
دقت كنيد كه در برابر صدام حسين رئيس جمهور سابق عراق قرار داريم كه ثروت هاي ملت عراق را در توطئه هاي زيانبار نابود كرد، جنگ عليه كويت به راه انداخت، دولت آن كشور را بركنار كرد و اموال و زنان آنها را غصب كرد. اي كاش اهل فرهنگ عرب فيلم مستندي كه در آن صدام شخصا به اعدام دوستانش از رهبران حزب بعث عراق اقدام مي كند را مي ديدند.
واقعيت اين است كه فرهنگيان عرب از قوانين سختي كه صدام به كارمندان عراق تحميل كرد خبر ندارند. آنها از اقدام صدام در قطع زبان و كشيدن ناخن و بريدن گوش و زنده به گور كردن، كشتن با سلاح شيميايي، تبعيد عراقي ها و دفن آنها در گورهاي جمعي در بيابان خبر ندارند.
در چهار دهه گذشته هيچ كنفرانس عربي از بيان حكايات ونوادر سركشي ها و طغيان هايي كه قهرمانان آن صدام،فرزندانش عدي و قصي و ساير اعضاي خانواده اوبودند يا از آنچه در ديدارهاي توهين آميز او با شعرا و ادباي عرب گذشته خالي نبوده است. و چقدر اهل فرهنگ عرب هنگام خواندن روايات صدام و نصيحت هاي غلو آميز او به امت عرب خنديده اند و چقدر جوك در باره مجسمه ها و قصر هاي او منتشر شده است.
در حقيقت هيچ فرهنگي - اعم از بعثي يا ملي گراي عرب- از ميرات صدام و جرائم او غافل نبودند و حتي برخي از آنها كه سرگشته دمكراسي بودند به آخرين انتخابات رياست جمهوري عراق كه در آن صدام با 100 درصد آرا به پيروزي رسيد اعتراض كردند.
اين مسائل از موضوعات آشكار و معلوم است و اطلاعات دستكاري شده كه از سوي سازمان اطلاعات مركزي آمريكا(سيا)دست كاري شده نيست. حتي برخي از اين اطلاعات علني بوده و چه بسا به عمد از سوي خود مقامات عراقي براي تحكيم و تثبيت اركان جمهوري وحشت منتشر شده است.
ترجيحا اين واكنش ها به هيچوجه اعتراض به اشغالگري آمريكا و رغبت در نارضايتي از آن يا اشتياق در رهايي از آن، يا حتي تاييد مقاومت عراقي ها نيست. بلكه اين امر خيانت به مفهوم آزادي و دمكراسي و حقوق ملت هاي عرب در زيستن آزاد و با كرامت است. اگر در اين كشورها اعتقاد اصيلي به اين اصول و مبادي وجود داشت به جاي تمجيد صدام و رژيم او بايد ملت عراق به اين صفات توصيف مي شد و به جاي صدام بايد انسان عراقي مورد تمجيد قرار مي گرفت.
اما سئوال اين است كه چرا چنين شد؟ و چرا چنين بود؟ و چرا جارزنندگان آزادي و دمكراسي عرب در آزمون شكست خوردند؟و چرا اتحاديه روزنامه نگاران مصر به عزاداري براي شخصي برخاست كه نه تنها كمكي به آزادي مطبوعات نكرد بلكه روزنامه نگاران عراقي را تا آن سر دنيا فراري داد و آنان را تا نفس آخر شكنجه نمود؟ و چرا اتحاديه وكلاي مصر مجلس بزرگداشت براي مردي برگزار كرد كه نه تنها هرگز معيار عدالت و مقياس حق نبود بلكه كل تاريخ زندگي او خوار شمردن و توهين به شغل وكالت وقضاوت بود؟ و چرا شهروندان عرب كه هر صبح و شام از كمي آزادي و نبود دمكراسي و نقض حقوق بشر شكايت مي كنند به تمجيد از فردي پرداختند كه از هيچ فرصتي براي نقض و به تعبير بهتر خوار شمردن اين امور فرو گذار نكرده است؟
واقعيت اين است همه اين واكنش ها را نمي توان محكوميت و رد اشغالگري يا طايفه گري تلقي كرد. بلكه اين واكنش ها تمجيد و ديكتاتوري و استبداد به پاكيزه ترين شيوه آن است.
تفسير اين امر چندان سخت نيست.استبداد و ديكتاتوري بلند مدت ملتي را بوجود مي آورد كه معتقد است هر دوي اينها نشانه اي از نشانه هاي مبارزه و شجاعت و قدرت است.و وقتي اين امور بر پايه ايدئولوژي قومي بنا شود به شخص رهبر رسالت دائمي مي دهد كه او را در زمان حيات و مرگ بر جاي خدايگان مي نشاند و دفاع از او بعد از خوار شدنش براي ملت به نوعي دفاع از ذاتي تلقي مي شود كه مدت طولاني فرد با آن خوش و همگام بوده است.
همشهري آنلاين]]>
</TEXT>
</DOC>
<DOC>
<DOCID>HAM2-851108-145</DOCID>
<DOCNO>HAM2-851108-145</DOCNO>
<ORIGINALFILE>/1385/851108/world/_siasatw.htm</ORIGINALFILE>
<ISSUE>يكشنبه 8 بهمن 1385</ISSUE>
<DATE calender="Western">2007-01-28</DATE>
<DATE calender="Persian">1385/11/08</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[صدام را چه مي توان ناميد]]>
</TITLE>
<TEXT>
<![CDATA[علي كدخدازاده
صدام حسين در سال 1978 برابر با ميانه هاي سال 1357 زمام امور عراق را در دست گرفت و سرانجام در روز يكشنبه دهم دي ماه به چوبه دار آويخته شد. طي اين دوران وي كارنامه اي از خود به  جاي گذاشت كه با توجه به آن مي توان او را توصيف كرد.
صدام خود را رهبر مردم عراق  مي ناميد. اما نقش رهبري او براي مردم عراق چه بود.وي در آغاز راه جنگي را عليه ايران راه انداخت كه براي مردم اين كشور جز مرگ و ويراني ساختار هاي اقتصادي چيزي به ارمغان نياورد ودرنهايت نيز ناگزير شد از همه ادعاهاي جاه طلبانه خود در خصوص ايران صرفنظر كرده و تسليم واقعيت شود.
صدام خود را رهبر مردم عراق مي ناميد. اما انبوه ناراضي هاي تبعيدي اين كشور به اقصي نقاط جهان و كشتاري كه از مردم اين كشور كرد باعث شد تا هيچ آزاده  اي اين ادعاي او را باور نكند. وي در حالي خود رافرزند مردم عراق مي ناميد كه به بهانه يك سوء قصد به جانش روستايي را با همه ساكنانش اعم از زن و كودك به كام نيستي فرستادو سرانجام براي همين جنايت به اعدام محكوم شدوي در واقعه انفال گروه عظيمي از مردم كرد را از سرزمين خود آواره ساخت و در واقعه بمباران شيميايي كردستان عراق نام خود را به عنوان بزرگترين جنايت كاري كه مرگ و تباهي براي مردم اش به ارمغان آورد ثبت كرد.
جنايات صدام عليه مردم عراق افزون بر اين موارد است. پس از سرنگوني دولت بعثي خيابان هاي عراق محل فروش انواع فيلم هايي بود كه همگي از شكنجه و اعدام شهروندان عراقي به دست صدام يا مقابل چشمان او حكايت داشت.
صدام خود را رهبر امت عرب مي ناميد اما هرگز نگفت اين چگونه رهبري است كه برخلاف هر اصول بين المللي و اخلاقي به كويت حمله كرد و اين در حالي بود كه كويت از حاميان اصلي صدام در جنگ عليه ايران بود و حتي كويتي ها در مقاطعي نفت خود را به عنوان نفت عراق در بازار  ها به فروش رسانده وپول     آن را وارد خزانه عراق مي كردند.
صدام خود را مبارزي ضد امپرياليسم مي ناميد،اما در همان حال بيشترين مراودات را با آمريكا داشت و اسنادي كه پس از سرنگوني رژيم بعثي منتشر شد حكايت از همكاري او با سازمان سيا در دوران جواني تا رسيدن به رياست جمهوري عراق داشت.صدام مي گفت در آرزوي تحقق آرامش در منطقه خليج فارس است،اما تجاوز وي به ايران و حمله اش به كويت عملا بهانه  اي مناسب براي آمريكا بود كه رزمناو ها و سربازان اش را به اين منطقه گسيل كرده و كار را به جايي رساند كه بسياري از كشور  هاي عربي از ترس وي رسما از آمريكا خواهان حضور در اين منطقه شدند.
صدام در پايان راه براي جلب توجه مردم منطقه با قران وارد جلسات دادگاه مي شد،اما تكثير فليم هاي خصوصي از زندگي وي و رهبري يك حزب كاملا غير ديني(حزب بعث)نشان مي دهد كه اين ادعا فريبي بيش نبوده است.
صدام جاه طلبي بود كه باعث ويراني عراق،كشتار مردم بي گناه اين كشور،مشروعيت ظاهري براي حضور آمريكا در خليج فارس بود.
صدام نه عاشق عراق بود و نه يك ناسيوناليست عرب. صدام نه مسلمان بود و نه دشمن اسرائيل. صدام به واقع ديكتاتوري بود كه براي تحقق ميل استبدادي خود از هر ابزاري براي تحميق توده هاي عرب و كشورش استفاده مي كرد و سرانجام ويراني را براي مردم اين كشور به عاريت گذاشت.]]>
</TEXT>
</DOC>
</HAMSHAHRI2>

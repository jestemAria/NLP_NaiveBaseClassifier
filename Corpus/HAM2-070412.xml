<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860123-001</DOCID>
<DOCNO>HAM2-860123-001</DOCNO>
<ORIGINALFILE>/1386/860123/news/_adabh.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[سنگ كاغذ قيچي، جايگزين خون بازي مي شود]]>
</TITLE>
<TEXT>
<IMAGE>/1386/860123/news/018975.jpg</IMAGE>
<![CDATA[
گروه ادب و هنر - كسنگ، كاغذ، قيچي» به كارگرداني سعيد سهيلي از اواخر ارديبهشت در گروه سينمايي عصر جديد جايگزين كخون بازي» مي شود. كسنگ، كاغذ، قيچي» يك درام اجتماعي است، داستاني كه به رابطه نسل جنگ با جوان هاي امروز مي پردازد. سهيلي پيش از اين در فيلم هاي قبلي اش نيز نشان داده بود كه به موضوع هاي اجتماعي با پس زمينه جنگ علاقه مند است و تلاش مي كند در فيلم هايش روابط و مناسبات جامعه امروز را به  تصوير بكشد.
علي سرتيپي كه پخش اين فيلم را بر عهده دارد از اكران اين فيلم در اواخر ارديبهشت ماه خبر داد.. فيلمنامهك سنگ،كاغذ،قيچي » را سعيد سهيلي نوشته وحميد اعتباريان تهيه كننده اين فيلم است. سعيد سهيلي دو سال وقت صرف نگارش فيلم نامه كرده و بيش از 20بار آن را بازنويسي كرده است
كسنگ، كاغذ، قيچي » در جشنواره سال گذشته به نمايش درآمد.در اين فيلم بازيگراني چون امين حيايي، شهرام حقيقت دوست، انديشه فولادوند، رامتين خداپناهي، قاسم زارع، اصغر نقي  زاده، جمشيد هاشم پور و...حضور دارند. در خلاصه داستان اين فيلم آمده است:جهان به خاطر توطئه هاي محسن زنداني مي شود. او پس از تحمل دو سال حبس و آزادي از زندان به دنبال نامزدش مي گردد. او در اين كاوش با واقعيت تلخي روبه رو شده و تصميم مي گيرد از محسن انتقام بگيرد. او با كمك دوستانش نقشه دزدي از محسن را طراحي مي كنند اما پليس مداخله مي كند و داستان شكل ديگري به خود مي گيرد.
از سويي ديگر برخي شنيده ها حاكي ازآن است كه كرئيس» به كارگرداني مسعود كيميايي در گروه عصر جديد جايگزين كخون بازي» خواهد شد.]]>
</TEXT>
</DOC>
<DOC>
<DOCID>HAM2-860123-002</DOCID>
<DOCNO>HAM2-860123-002</DOCNO>
<ORIGINALFILE>/1386/860123/news/_adabh.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[وضعيت چاپ و نشر سال گذشته، در گفت وگو با برگزيدگان كتاب سال
حال كتاب خوب نيست]]>
</TITLE>
<TEXT>
<![CDATA[گروه ادب و هنر- درست در شرايطي كه مسايل حاشيه اي نمايشگاه كتاب، فضاي نشر كشور را آشفته و نامتعادل ساخته است، آمار و ارقام نيز حكايت از كاهش انتشار كتاب در ايران دارد.
مطابق آمار خانه كتاب، تعداد كل كتاب هاي منتشر شده در سال 85 به نسبت سال 84، حدود 4 درصد كاهش داشته است، هرچند كه اين آمار، هنوز كامل نيست و احتمالاً در روزهاي آينده شرايط بهتري خواهد يافت.
مميزي، همين و تمام
اگر چه مسئله مميزي كتاب، هرگز نمي تواند تمام مسايل و مشكلات اين حوزه را نشان دهد، اما در ادبيات، انگار تمام راه ها، به مميزي ختم مي شوند. حبيب احمدزاده، نامزد نهايي كتاب سال جمهوري اسلامي ايران در اين باره مي گويد: اگر چه مسئله مميزي كتاب، هرگز نمي تواند تمام مسايل و مشكلات اين حوزه را نشان دهد، اما در ادبيات، انگار تمام راه ها، به مميزي ختم مي شوند. حبيب احمدزاده، نامزد نهايي كتاب سال جمهوري اسلامي ايران در اين باره مي گويد: كمتاسفانه اين حس رواني در جامعه به شدت وجود دارد و همه احساس مي كنند شرايط خوبي در حوزه كتاب حاكم نيست.حالا درست يا غلط.»
احمدزاده كه خود آثارش را به نشر كسوره مهر» مي سپارد و هيچ وقت با مسئله مميزي به طور جدي مواجه نشده است، ادامه مي دهد: كنمي دانم واقعاً چرا ارشاد براي رفع اين حس و مشكل، كوشش ريشه اي نمي كند. خوب است مسئولان جلسات باز و رودر رو بگذارند تا مميزي و نويسندگان دور يك ميز بنشينند تا مشكل حل شود.»در حال حاضر، مميزهاي وزارت فرهنگ، چهره هايي ناشناخته اند و معمولاً با معيارهايي كه براي نويسندگان شفاف نيستند، به بررسي كتاب ها مي پردازند. اما علاوه بر نبود معيارهاي روشن و حركت نويسندگان در تاريكي، مدت زمان پاسخگويي نيز، گله بيشتر نويسندگان و ناشران است.
بازهم نمايشگاه كتاب
اما دست كم حالا كه نمايشگاه كتاب از نظر جلب توجه اهالي كتاب از مميزي پيش افتاده است، اين موضوع نيز يكي ديگر از دلايل ركود نسبي در شرايط نشر قلمداد مي شود. نويسنده كاندكي سايه» مي گويد: كهيچ ضرورتي نداشت كه نمايشگاه را دوپاره كنند. مگر تا حالا چه اشكالي داشت؟ مسئولان ارشاد چيزي را كه سال ها جا افتاده بود و همه به آن عادت كرده بودند، برهم زدند و اين باعث شده ناشران، نويسندگان، فروشندگان و... ناراضي شوند و نارضايتي آن ها حتماً بر وضعيت چاپ و نشر اثر نامطلوبي دارد.»
رقيب بيگدلي، نويسنده رمان موفق كشطرنج با ماشين قيامت» و برگزيده جايزه شهيد غني پور نيز در اين موضوع، عقيده اي مشابه دارد. احمدزاده مي گويد: كارشاد نبايد تنهايي تصميم بگيرد. وقتي كسي خواستگاري مي رود، براي عروس هم حق انتخاب مي گذارد، اما اين جا هميشه داماد سالاري حاكم است!»به اعتقاد احمدزاده، همه چيز در ايران سياسي است جز سياست و تمام حاشيه هاي نمايشگاه كتاب امسال، از همين مسئله ناشي مي شود: كحداقل فايده نمايشگاه اين است كه همه دور هم جمع مي شوند. اما ما چون نسبت به يكديگر با ترديد نگاه مي كنيم، رودر روي هم قرار مي گيريم.»احمدزاده كه در زمان برگزاري نمايشگاه، در آبادان است تا جشنواره دانش آموزي فيلم دفاع مقدس را براي بچه هاي مناطق محروم و روستايي برگزار كند، چندان به نتيجه ماجرا اهميت نمي دهد، اما اين موضوع را نيز به عنوان يكي ديگر از عوامل مؤثر بر فضاي نشر، مي پذيرد و تاكيد مي كند: كبه هر حال مهم اين است كه سريع و درست تصميم بگيريم و اين قدر روي هر چيز وقت و انرژي نگذاريم.
ما براي تصميم گيري درباره هر موضوعي مثل عقب و جلو بردن ساعت، رو يا زيرگذاشتن پيراهن، دوپاره يا يك پاره برگزاركردن نمايشگاه و.... روزها و ماه ها وقت مي گذاريم.»و بيگدلي يادآوري مي كند: كخواه ناخواه بسياري از كساني كه با كتاب سرو كار دارند، چشمشان به نمايشگاه است. چنين وضعيتي بايد سروسامان مقبولي پيدا كند تا براي هيچ كس مسئله و نارضايتي باقي نماند.»
فرهنگ كتابخواني
علاوه بر اين ها، احمد بيگدلي به عامل سوم مهم ديگري نيز اشاره دارد؛ مسئله كتاب خواني مردم و عملكرد دولت در اين باره: كمتاسفانه من مي بينم كه بچه ها و جوانان كتاب نمي خوانند و به جاي آن به سرگرمي هاي كاذب روي مي آورند. براي كتابخوان كردن مردم چه اقدامي شده يا مي شود؟»او كه سال هاي سال به عنوان آموزگار در مدارس و آموزشگاه هاي دولتي و خصوصي فعاليت كرده است، مثالي مي زند: كببينيد چه طور دولت براي همه گير كردن كمربند ايمني اقدام كرد. ظرف مدت كوتاهي با تبليغات مستقيم و غيرمستقيم همه جانبه، مسئله را جا انداخت و حالا همه  كمربندشان را مي بندند. طبيعي است كه اگر كتاب خواني هم همين طور مورد توجه قرار گيرد، شمارگان كتاب بسيار تغيير خواهد كرد.»]]>
</TEXT>
</DOC>
<DOC>
<DOCID>HAM2-860123-003</DOCID>
<DOCNO>HAM2-860123-003</DOCNO>
<ORIGINALFILE>/1386/860123/news/_adabh.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<IMAGE>/1386/860123/news/018981.jpg</IMAGE>
<![CDATA[
ترجمه نمايشنامه كمدي: نجف دريابندري يك نمايشنامه  كمدي از جي.ام باري با عنوان احتمالي كرايتن قابل تحسين را منتشر مي كند. شخصيت اصلي نمايشنامه كه فيلمي هم از آن اقتباس شده، برگرفته از كتاب اهميت جدي بودن اسكاروايلد است. اين نمايشنامه  تاكنون بيش از 800 بار به اجرا درآمده است. دريابندري اين روزها روي ترجمه رساله درباره  طبيعت انسان نوشته ديويد هيوم كار مي كند.
]]>
<IMAGE>/1386/860123/news/018969.jpg</IMAGE>
<![CDATA[
نمايش چند اثر منتشر نشده: آثار نقاشي زنده ياد مكرمه قنبري مهمترين نقاش خودآموخته ايراني از 24 فروردين  تا يكم ارديبهشت ماه در نگارخانه دي به نمايش گذاشته مي شود. به گزارش فارس در اين نمايشگاه 40 اثر در ابعاد مختلف از آثار نقاشي مكرمه قنبري به نمايش گذاشته مي شود كه 3 اثر آن تاكنون به نمايش درنيامده است. وي دوم آبام ماه سال 1384 بر اثر سكته مغزي درگذشت.
]]>
<IMAGE>/1386/860123/news/018978.jpg</IMAGE>
<![CDATA[
انتشار دو اثر تازه: عبدالحسين مختاباد 2 اثر با عنوان درخت دوستي و يك قطعه ارمني به آهنگسازي سامان احتشامي منتشر مي كند. درخت دوستي بر روي شعري از حافظ و در دستگاه شور است. همچنين كار ضبط قطعه ارمني با شعري از بامداد جويباري به پايان آمده كه در آواز اصفهان است و به زودي در قالب يك آلبوم كه اين خواننده مشغول جمع آوري و ضبط بقيه آثار با آهنگسازان ديگر است، منتشر مي شود.
]]>
<IMAGE>/1386/860123/news/018984.jpg</IMAGE>
<![CDATA[
براي دومين كارگرداني: رامبد جوان به فارس گفت: يك طرح كمدي عاشقانه در دست دارم كه اميدوارم آن را تابستان 86 به عنوان دومين فيلم بلند خود جلوي دوربين ببرم. داستان اين فيلم، ماجراي مردي است كه براي به دست آوردن زن سابق خود تلاش مي كند. او در حال حاضر در سريال تلويزيوني بزرگمرد كوچك به كارگرداني مسعود رسام بازي مي كند.]]>
</TEXT>
</DOC>
<DOC>
<DOCID>HAM2-860123-004</DOCID>
<DOCNO>HAM2-860123-004</DOCNO>
<ORIGINALFILE>/1386/860123/news/_adabh.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[قاب جادو
سينمايي هاي سيما در پايان هفته]]>
</TITLE>
<TEXT>
<![CDATA[گروه ادب و هنر- تلويزيون براي پايان هفته فيلم هاي مختلف ايراني، اروپايي، هاليوودي و باليوودي را براي پخش در نظر گرفته است.
شبكه 1: امشب در برنامه سينما يك فيلم چهارصد ضربه از سينماي موج نوي فرانسه به كارگرداني فرانسوا تروفو را پخش مي كند كه در سال هاي پاياني دهه 50 ميلادي ساخته شده است. اين فيلم كه در سال 1959 نخل طلايي كن را گرفت، به نوعي زندگي نوجواني كارگردان را روايت مي كند.
همچنين بعدازظهر فردا فيلم جاده اي ديگر از عباس رافعي با نام سايه روشن از اين شبكه پخش مي شود. داستان فيلم درباره يك جشنوار ه  ميراث فرهنگي است كه نفر اول جشنواره در جشن اختتاميه حضور ندارد و يكي از اعضاي هيات انتخاب ماموريت پيدا مي كند تا به جست وجوي صاحب اثر بپردازد اما از طرفي همسر وي مخالف اين سفر است. لاله اسكندري، سياوش طهمورث و امير آقايي از جمله بازيگراني هستند كه در اين فيلم تلويزيوني به ايفاي نقش پرداخته اند.
شبكه 3: فيلم اكشن شهر بي قانون، امشب از شبكه  سه سيما پخش مي شود. اين فيلم كانادايي درباره  يك پليس مخفي است كه وارد تشكيلات گروهي خلافكار و قاچاقچي مي شود. در يك درگيري با پليس، رئيس گروه اسلحه اي را به پليس مخفي مي دهد ولي اسلحه به دست پسر بچه اي مي افتد. پليس مخفي تلاش مي كند تا پسر بچه را پيدا كند و اسلحه را بگيرد تا گروه خلافكار پي به ماهيت اصلي او نبرند.
در ساعت هاي پاياني فردا هم فيلم سينمايي بوي خوش زندگي در قالب برنامه صدفيلم از اين شبكه پخش مي شود. مارتين برست با حضور آل پاچينو، كريس اودانل در سال 1992 اين فيلم را به مدت 157 دقيقه ساخت. اين فيلم آمريكايي با نام اصلي بوي خوش زن بازسازي فيلمي ايتاليايي است. آل پاچينو براي بازي در اين فيلم كه معلوم نيست چه بلايي بر سرش در تدوين مجدد آن مي آ يد، برنده اسكار شد.
شبكه 4: فيلم برنده اسكار ديگري از شبكه 4 پخش مي شود. فيلم سينمايي آميلي محصول مشترك 2001 فرانسه و آلمان به كارگرداني ژان پي ير  ژونه در برنامه سينما چهار پخش مي شود. كمدي رومانتيك آميلي با نام اصلي سرنوشت شگفت انگيز آميلي پولن به مدت اصلي 122 دقيقه ساخته شد. اين فيلم نامزد 5 جايزه اسكار شد. آميلي كودكي نامناسبي داشته است. مادر روانپريش آميلي همواره او را از داشتن دوست در آن دوران محروم كرده و با خودكشي اش بر مصائب دختر افزوده و پدر پزشك او نيز در محبت ورزيدن كوتاهي كرده است. او اكنون در بزرگسالي نيز بدون داشتن دوست و محرم اسراري در آپارتمان كوچكش بي هيچ هدفي زندگي مي كند، اما كشف يك جعبه همه چيز را عوض مي كند. در اين فيلم اودري  توتو و سرژ مرملين بازي كردند. طبق معمول هم دكتر فرزانه كاظمي و چيستا يثربي به عنوان كارشناس در برنامه حضور دارند.
شبكه 5: فيلم هندي راهول فردا ساعت 13:30 از شبكه تهران روي آنتن مي رود. داستان اين فيلم درباره پسربچه اي به نام راهول است كه والدينش، آگاه و ميرا در زمان نوزادي راهول از هم جدا شده اند. حضانت راهول تا 5 سالگي به آگاه سپرده مي شود، ولي او به راهول ياد مي دهد با مادرش صحبت نكند، ولي راهول به طور اتفاقي با مادرش روبه رو مي شود.اما نكته جالب اين كه اين فيلم ها كه قاعدتاً با جرح و تعديل هاي فراواني همراه است معلوم نيست به چه دليلي انتخاب شده اند.]]>
</TEXT>
</DOC>
<DOC>
<DOCID>HAM2-860123-005</DOCID>
<DOCNO>HAM2-860123-005</DOCNO>
<ORIGINALFILE>/1386/860123/news/_adabh.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[معرفي شوراي انتخاب تالارهاي نمايشي]]>
</TITLE>
<TEXT>
<![CDATA[گروه ادب و هنر- پس از اعلام اسامي شوراي انتخاب آثار مجموعه تئاتر شهر، اعضاي شوراي انتخاب نمايش ساير تالارهاي وابسته به مركز هنرهاي نمايشي نيز معرفي شدند.به گزارش روابط عمومي مركز هنرهاي نمايشي و بنا بر مصوبات شوراي راهبردي تئاتر كشور با ثبت هويت بخشي به تالارهاي نمايشي، مقرر شد كليه آثار نمايشي پس از انتخاب در شوراي تالارهاي مربوطه به اجرا درآيند.بنا بر اين گزارش، در ادامه معرفي اعضاي شوراي 7 نفره انتخاب آثار مجموعه تئاتر شهر، اعضاي شوراي انتخاب آثار در ساير تالارها نيز به شرح ذيل معرفي شدند: داود كيانيان، منوچهر اكبرلو، سيدحسين فدايي حسين به عنوان اعضاي شورا و سيدصادق موسوي به عنوان دبير و سخنگوي شوراي مذكور در تالار هنر، محمود استادمحمد، امير دژاكام، سيدعظيم موسوي به عنوان اعضاي شورا و اتابك نادري در مقام دبير و سخنگوي شورا در تالار سنگلج، رحمت اميني، دكتر محمدباقر قهرماني به عنوان اعضا و مهدي مكاري به عنوان عضو و سخنگوي شورا در تالار مولوي، حسين فرخي، دكتر محمدحسين ناصربخت به عنوان اعضا و مريم معترف به عنوان عضو و سخنگوي شورا در خانه نمايش.
10 عنوان كتاب ويژه نوجوانان
گروه ادب وهنر- 10 عنوان كتاب ويژه نوجوانان با موضوعات مختلف آموزشي، علمي، فرهنگي از سوي مركز فرهنگي هنري نوجوانان تهران چاپ و توزيع مي شود.به گزارش اداره كل روابط عمومي سازمان فرهنگي هنري شهرداري تهران، رئيس مركز فرهنگي هنري نوجوانان تهران ضمن اعلام اين خبر گفت: عناوين اين كتاب ها شامل نوجوان و خانواده، بلوغ نوجوان دين باوري، نوجوان و ايران شناسي، سلامت روحي و جسمي نوجوان، نوجوان و ورزش، نوجوان، هنر و هنرورزي است كه پس از چاپ ميان اين گروه سني توزيع خواهد شد.وي در پايان از توليد نشريه تخصصي نوجوانان با عنوان كني لبك» خبر داد و گفت: اين نشريه با تيراژ 20 هزار به صورت رايگان بين مخاطبان توزيع مي شود.
شرقي ترين همسايه آفتاب در صبا
گروه ادب و هنر- در ادامه سلسله نمايشگاه هاي هنرمندان نوگراي استان هاي كشور در سال اتحاد ملي، آثار هنرمندان نوگراي سيستان و بلوچستان، در مؤسسه فرهنگي هنري صبا به نمايش درمي آيد.اين نمايشگاه شامل 145 اثر از 61 هنرمند در قالب حجم و نقاشي، مي باشد و در راستاي تحقق هدف كاتحاد ملي» حمايت از هنرمندان سراسر كشور در قالب جرياني مستمر و ارائه توانمندي هاي آنان و ايجاد زمينه براي رشد و رونق هنر استان ها دنبال مي شود.اين نمايشگاه روز سوم ارديبهشت ماه همزمان با افتتاح دومين دوسالانه بين المللي پوستر جهان اسلام در مؤسسه صبا گشايش مي يابد. گفتني است، ايران و 38 كشور جهان در دوسالانه پوستر جهان اسلام شركت دارند.
40 سال نقاشي آراسته در نياوران
گروه ادب و هنر نمايشگاهي از 40 سال نقاشي ناصر آراسته در نگارخانه اصلي فرهنگسراي نياوران جمعه اين هفته افتتاح مي شود. در اين نمايشگاه 105 اثر در معرض ديد عموم قرار مي گيرد كه هر يك مربوط به دوره اي از تلاش او در عرصه نقاشي است.]]>
</TEXT>
</DOC>
<DOC>
<DOCID>HAM2-860123-006</DOCID>
<DOCNO>HAM2-860123-006</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: خبرگزاري فرانسه / تانگ چين سوتي]]>
</TITLE>
<TEXT>
<IMAGE>/1386/860123/news/019005.jpg</IMAGE>
<![CDATA[
مقامات كشور كامبوج معتقدند از سال 2010 درآمد حاصل از فروش نفت، اقتصاد اين كشور را رونق خواهد بخشيد در حالي كه كارشناسان هشدار مي دهند اين كشور نبايد به درآمدهاي نفتي وابسته شود. در تصوير يك فروشنده در كنار خيابان و خارج از جايگاه هاي سوخت رساني به فروش بنزين مي پردازد.]]>
</TEXT>
</DOC>
<DOC>
<DOCID>HAM2-860123-007</DOCID>
<DOCNO>HAM2-860123-007</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[ساعت خواب
بزرگترين ساعت جهان در حالي ميهمان خراساني ها مي شود كه هنوز فكري به حال خواب آلودگي باقي ساعت هاي مستقر در شهر ها نشده است. براي نمونه ساعت بزرگ ميدان صادقيه مانند ساعت هاي نمايش دهنده زمان كشور هاي مختلف عمل كرده و هر كدام از 4 ساعت آن زماني متفاوت را نمايش مي دهد. داربست هاي تعمير آن نيز پاي ثابت اين ميدان شده و كمتر زماني خود را از ستون سفيد آن جدا مي كند. به طور حتم اين خواب آلودگي در بسياري از ساعت هاي شهر هاي كشور ديده مي شود. اما از اين مورد كه بگذريم حكايت  ساعت هاي بزرگ و زيباي تازه مد شده چيز ديگري است. اين ساعت ها كه يكي از آن ها در تقاطع همت مدرس نصب شده با زيبايي و اندازه خاص خود توجه هر بينننده اي را جلب مي كند.
]]>
<IMAGE>/1386/860123/news/019008.jpg</IMAGE>
<![CDATA[
بمب  گوجه اي
گويا قرار است هر فصلي كه از راه مي رسد گوجه در نرخنامه ها با يك اختلاف قابل توجه پيشرو مسابقه قيمت ها باشد،حال چه از نوع فرنگي يا سبز، فرقي نمي كند. شاهد اين واقعيت نيز قيمت هاي آنچناني گوجه فرنگي در چند ماه گذشته و قيمت 5 تا 7 هزار توماني گوجه سبز در برخي نقاط تهران است. در حال حاضر چرخ دستي هاي حامل نوبرانه ها در سطح شهر به راه افتاده ا  ند و اين ميوه سبز رنگ را كه براي برخي والدين كم درآمد بيشتر از يك ميوه خوشمزه، حكم بمب گوجه اي را دارد، به اين سو و آن سو مي برند.
واردات متكدي
گويا صنف متكديان با كمبود كارمند مواجه شده و به همين دليل دست به واردات نيروي كار زده است. از گناوه خبر مي رسد تعدادي متكدي زن و مرد پاكستاني و بنگلادشي در روزهاي اخير با ورود به شهر، آسايش مردم اين منطقه را برهم زده اند. اين افراد با فعاليت در دو شيفت كاري در ساعت هاي اوليه روز كه بازار شلوغ است در بازار گدايي مي كنند و عصرها نيز با مراجعه به منزل شهروندان تقاضاي كمك مي كنند. هريك از زنان متكدي كه يك كودك خردسال را به همراه دارند با التماس از مغازه داران و شهروندان تقاضاي كمك مي كنند و تا كمكي دريافت نكنند، دست بردار نيستند. برخي شهروندان اين فرضيه را مطرح مي كنند كه افراد مذكور درقالب باندهاي تكدي گري هدايت مي شوندوازطريق اين باندها به شهرهاي مختلف انتقال مي يابند. گناوه درشمال استان بوشهر واقع شده است.
دي وي دي در مدرسه
نخستين  بار در استان  يزد، كلاسهاي  يك  مدرسه  به  سامانه  صوتي  و تصويري  مجهز شد. با راه  اندازي  اين  سامانه  12 دستگاه  تلويزيون  و 12 دستگاه  دي  وي  دي  در كلاسها نصب  شده  است  و دانش آموزان  همزمان  باآموزش  و مطالعه  كتابهاي  درسي ، فيلم  عملي  درسها را هم  مشاهده  مي  كنند. براي  تجهيز اين  مدرسه  60 ميليون  ريال  هزينه  شده  است .
جاده چالوس همچنان بسته
محور كرج- چالوس كه به دليل سقوط سنگ از يازدهم فروردين?? مسدود شده بود، همچنان مسدود است. مسئول مركز اطلاعات راه هاي كشور در مورد وضعيت ديگر راه هاي كشور گفت: در برخي محورهاي ارتباطي استان هاي چهارمحال و بختياري، گيلان، آذربايجان غربي، كرمانشاه، كردستان، لرستان و زنجان بارش باران جريان دارد. در استان زنجان در محل گردنه خانچاي بارش برف گزارش شده است. در استان گيلان در مسير رودبار- منجيل در منطقه مشيرآباد نيز در ساعت?:?? صبح ديروز ريزش كوه موجب انسداد دو باند جاده شده است كه عبور و مرور از شانه جاده، انجام مي شود. اين مقام مسئول افزود: عوامل راهداري بلافاصله در محل حاضر و نسبت به پاكسازي مسير اقدام كردند و از ساعت هشت بامداد عبور و مرور وسايل نقليه در محل يادشده به حالت عادي درآمده است. محور فرعي اطاقور- املش واقع در استان گيلان نيز به دليل بارش باران هاي چند روز اخير و نشست يكي از پايه هاي پل كيازنيك تا اطلاع بعدي مسدود است. محور شمشك به ديزين نيز به دليل احتمال سقوط بهمن تا اطلاع بعدي مسدود است.اما ساير راه هاي ارتباطي كشور باز و تردد در آنها جريان دارد.
وحشت از رعد و برق
بارش  شديد، رگبار و رعد و برق  در برخي  شهرهاي  استان  كهگيلويه  وبويراحمد، مردم  را وحشت  زده  كرد. بارش  شديد باران  كه  از بامداد چهارشنبه  در شهرهاي  ياسوج  و سي سخت  آغاز شد با رگبار و رعد و برق  شديد همراه  بود. همچنين  بارش  تگرگ  به  همراه  وزش  باد شديد ديروز موجب  قطع برق  شهر دهدشت ،آبگرفتگي  و جاري  شدن  سيل  شد. البته ديروز ظهر، برق  شهردهدشت  وصل  شد.
خراسان رضوي اول شد
مدير كل  روابط عمومي  و امور بين  الملل  سازمان  انتقال  خون  ايران  از دريافت  34 هزار و 73 واحد خون  در 30 استان  كشور در پايگاه  هاي  ثابت  و سيار نوروزي  اين  سازمان  خبر داد. دكتر حسين  منشدي  با اشاره  به  اين  كه  اين  تعداد واحد خوني  از 30 مركز استان  كشور دريافت  شده  است  افزود:  پايگاههاي  ثابت  و سيار خراسان  رضوي،  تهران  و خوزستان  توانستند مقام  اول  تا سوم  دريافت  خون  را به  خود اختصاص  دهند.
اميد به زندگي خوزستاني ها
سن  اميد به  زندگي  در خوزستان  به  72 سال  افزايش  يافته  است . اميد به  زندگي  در خوزستان  اوايل  انقلاب  حدود 57 سال  بود كه  پس  از انقلاب  به  72 سال  افزايش  يافته  است. همچنين استان  خوزستان  در سال  گذشته  از نظر تعداد اورژانس  هاي  جاده  اي  در كشور از رتبه  7 به  رتبه  اول  رسيد.
زوج و فرد اصفهاني
اصفهان نيز صاحب محدوده تردد زوج و فردمي شود و خودرو ها در مركز شهر با محدوديت هايي مواجه خواهند شد.دبير شوراي هماهنگي شوراي ترافيك استان اصفهان خبر از اجراي طرح محدوديت تردد خودروها در هسته مركزي شهر اصفهان داد. برخلاف مصوبه شوراي هماهنگي ترافيك استان و تاييد وزير كشور در ارديبهشت سال?? تاكنون به لحاظ عدم آمادگي شوراي شهر اصفهان، اين طرح اجرايي نشده است. چنانچه تا ارديبهشت ماه سال جاري شوراي شهر نظرات كارشناسي خود را به شوراي هماهنگي ترافيك استان اعلام ننمايد اين شورا با هماهنگي نيروي انتظامي طرح محدوديت تردد خودروها را به اجرا خواهد گذاشت. خيابان هاي عبدالرزاق، مسجدسيد، فردوسي،استانداري، حكيم،شمس آبادي،طيب،كمال اسماعيل و مطهري به عنوان هسته مركزي شهر شناخته شده و مشمول اجراي اين طرح مي شوند. اين طرح همه روزه به جز روزهاي تعطيل در ساعات? تا?? و?? تا?? اجرا خواهد شد. گويا وزير كشور با اجراي آزمايشي اين طرح به مدت سه ماه موافقت كرده است.
صاعقه روي خط گاز
رييس شركت گاز خمين گفت: صاعقه شديد، موجب نشت و سوراخ شدن خط لوله اصلي انتقال گاز اين شهرستان شد. حسن مصطفوي در گفت و گو با ايرنا افزود: شدت صاعقه باعث سوراخ شدن لوله در عمق 5/1 متري و قطع گازمصرفي دو روستاشده  است و از ساعت 23 چهارشنبه شب مهندسين شركت گاز درصدد رفع اين مشكل هستند. روستاهاي شهابيه و قاسم آباد با دو هزار و??? خانوار در?? كيلومتري شهرستان خمين واقع شده اند.
]]>
<IMAGE>/1386/860123/news/019011.jpg</IMAGE>
<![CDATA[
شتر دواني
نخستين  باشگاه  شتر دواني  سيستان  و بلوچستان  در زاهدان  افتتاح  شد. اين  باشگاه  با عنوان  باشگاه  شتردواني  سفينه  كوير با هدف  جذب  گردشگر و احياي  ورزش  سنتي  شتر دواني  در زميني  به  مساحت  45 هكتار ساخته  شده  است . به  مناسبت  افتتاح  اين  ورزشگاه  و گراميداشت  هفته  سلامت  فردا مسابقه  شتر دواني  در اين  باشگاه  برگزار مي  شود.]]>
</TEXT>
</DOC>
<DOC>
<DOCID>HAM2-860123-008</DOCID>
<DOCNO>HAM2-860123-008</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<![CDATA[سرب، علت سنگيني قيمت باتري
در مقابل ثبات نسبي قيمت خودرو هاي صفر كه براي جابجايي قيمت آن ها در پيش و پس از عيد، پيش بيني هاي گوناگوني شده بود، قيمت برخي لوازم خودرو تكان هاي شديدي خورده است كه در اين ميان باتري خودرو در صدر قرار دارد.
در چند ماه گذشته برخي توليد كنندگان طي 3تا 4 مرحله نرخ ها را به سمت بالا جابجا كردند. به گفته آگاهان بازار، نرخ جهاني سرب مهمترين عامل گران شدن چند مرحله اي باتري خودرو بود. اگرچه مصرف كنندگان معتقدند توليدكنندگان اين افزايش را رقم زده اند اما سنگين شدن كفه رقابت به سمت توليدكنندگان خارجي و نرخ هاي مناسب آن ها، نشان مي دهد بازار شرايط مناسبي براي رقابت توليدكنندگان داخلي ندارد. به طوري كه در حال حاضر قيمت باتري 60 آمپري يكي از كارخانه هاي داخلي 51 هزار تومان و نوع خارجي آن 52 هزار تومان است و اين درحاليست كه باتري هاي خارجي به صورت خشك به فروش مي رسند و نيازي به خدماتي مثل تعويض آب باتري ندارند، ضمن اينكه از كيفيت مناسبتري هم برخوردارند.]]>
</TEXT>
</DOC>
<DOC>
<DOCID>HAM2-860123-009</DOCID>
<DOCNO>HAM2-860123-009</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عضو 10 ماهه كتابخانه]]>
</TITLE>
<TEXT>
<![CDATA[دانيال 10 ماهه روزي 3 كتاب مطالعه مي كند. دانيال كه تنها 10 ماه از تولد او گذشته، كوچكترين عضو كتابخانه فرهنگسراي قرآن است.
مادر دانيال هر روز يك كتاب از كتاب هاي خوانده شده قبلي را براي او دوره مي  كند و بدين ترتيب دانيال با مطالعه 3 كتاب در روز عنوان كوچك ترين كتابخوان حرفه اي در كتابخانه كهدي» را به خود اختصاص داده است. دانيال عضو افتخاري كتابخانه  هدي است، كارت عضويت دارد و تاكنون ده ها كتاب توسط مادرش براي او خوانده شده است.]]>
</TEXT>
</DOC>
<DOC>
<DOCID>HAM2-860123-010</DOCID>
<DOCNO>HAM2-860123-010</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظر شما
روز عطار]]>
</TITLE>
<TEXT>
<IMAGE>/1386/860123/news/019002.jpg</IMAGE>
<![CDATA[
پژوهشگران مركز مطالعات و تحقيقات رسانه اي همشهري در تاريخ 18 تا 21 فروردين  ماه سال جاري به مناسبت نزديك شدن به بيست و پنجم فروردين(روز بزرگداشت عطار)اقدام به اجراي يك كنظر سنجي تلفني» در باره كعطارنيشابوري» كرد ند. در اين  نظر سنجي             بطور تصادفي با 1201 نفر از مردم تهران تماس گرفته شد. نتايج اين نظر سنجي نشان مي دهد كه از ميان پاسخگويان تنها 1 درصد از تاريخ بزرگداشت عطار نيشابوري اطلاع دارند، همچنين 58 درصد عطار را به عنوان شاعر مي شناسند و 42 درصد نمي دانند او كه بوده است. از ميان 691 نفر پاسخگو كه عطار را به عنوان شاعر مي شناسند، 84 درصد نيشابور را به عنوان محل آرامگاه عطار معرفي كرده اند.
از پاسخگوياني كه از عطار به عنوان شاعر ياد كرده اند خواسته شد تا مهمترين آثار عطار را نام ببرند، نتايج آن در نمودار نشان داده شده است.
اين نظرسنجي ها ادامه دارد. ممكن است در روزهاي آينده، پژوهشگران مركز مطالعات و تحقيقات رسانه اي همشهري، با تلفن شما هم تماس بگيرند.]]>
</TEXT>
</DOC>
<DOC>
<DOCID>HAM2-860123-011</DOCID>
<DOCNO>HAM2-860123-011</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[آشنايي با طب سنتي و داروهاي گياهي
فرهنگسراي طبيعت اقدام به برگزاري جلسات آشنايي با طب سنتي و داروهاي گياهي به صورت رايگان نموده است. در اين جلسات به بررسي و بحث پيرامون داروهاي طبيعي فاقد عوارض، شناخت گياهان دارويي در طبيعت، روشهاي استفاده از اين داروها در امراض مختلف و... پرداخته مي شود. علاقه مندان براي ثبت نام مي توانند تا آخر فروردين ماه به نشاني فلكه دوم تهرانپارس- انتهاي خيابان جشنواره- فرهنگسراي طبيعت مراجعه كنند.
آموزش فوريت هاي پزشكي
فرهنگسراي انقلاب كلاس هاي آموزشي فوريت هاي پزشكي ويژه بانوان برگزار مي كند. در اين دوره هاي آموزشي هنرجويان با مسائلي همچون علل مصدوميت، انواع شكستگي ها، خونريزي داخلي و خارجي و... آشنا شده و موفق به اخذ گواهي پايان دوره خواهند شد. علاقه مندان براي ثبت نام، تا پايان فروردين فرصت دارند به واحد آموزش فرهنگسراي انقلاب واقع در بزرگراه شهيد نواب صفوي- خيابان كميل شرقي مراجعه كنند.
قصه و خاطره نويسي
كانون ادبي فرهنگسراي بهمن اقدام به برگزاري كلاس هاي رايگان قصه نويسي و خاطره نويسي نموده است. اين كلاس ها روزهاي جمعه از ساعت 16 تا 18 در تالار مبارك فرهنگسراي بهمن برگزار مي شود. كودكان و نوجوانان علاقه مند و همچنين كساني كه دوست دارند به طور حرفه اي و تخصصي براي بچه ها بنويسند مي توانند در اين كلاس ها شركت كنند. فرهنگسراي بهمن در ميدان راه آهن، ميدان بهمن واقع شده است.
شعر و قصه كودكان
خانه فرهنگ مهرآور به منظور پرورش استعدادهاي هنري و خلاقيت كودكان، اقدام به برگزاري كلاس هاي كشعر و قصه» ويژه گروه هاي سني 5/3 تا 6 ساله كرده است. در اين كلاس آموزشي به كودكان شعرهاي كوتاه، قصه هاي ايراني، بازي و سرگرمي و نقاشي آموزش داده مي شود. علاقه مندان براي كسب اطلاعات بيشتر مي توانند به نشاني: خيابان خاقاني- نبش مهديه دوم- پلاك 124 مراجعه كنند و يا با شماره تلفن 77431025 تماس بگيرند.]]>
</TEXT>
</DOC>
<DOC>
<DOCID>HAM2-860123-012</DOCID>
<DOCNO>HAM2-860123-012</DOCNO>
<ORIGINALFILE>/1386/860123/news/_akhar.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[كدام شاعر
امسال كنگره بزرگداشت كدام يك از اين شاعران برگزار مي شود؟
a)عطار نيشابوري b)خيام
c)سعديd)خواجوي كرماني
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 57
]]>
<IMAGE>/1386/860123/news/019020.jpg</IMAGE>
</TEXT>
</DOC>
<DOC>
<DOCID>HAM2-860123-013</DOCID>
<DOCNO>HAM2-860123-013</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تكليف اخراجي هاي بورس، ارديبهشت معلوم مي شود]]>
</TITLE>
<TEXT>
<IMAGE>/1386/860123/news/018894.jpg</IMAGE>
<![CDATA[
گروه بورس سازمان بورس و اوراق بهادار اعلام كرد: تكليف شركت هاي حاضر در تابلوي چهارم را ارديبهشت ماه مشخص مي كند.
سيدعلي حسيني، عضو هيأت مديره سازمان بورس و اوراق بهادار با اعلام اين خبر افزود: وضعيت شركت هاي حاضر در تابلوي غيررسمي يا تابلوي چهارم بورس طي جلسه اي كه در ارديبهشت ماه به همين منظور برگزار مي شود مشخص خواهد شد.
وي افزود: يكي از جلسات هيأت مديره سازمان به طور كامل به اين موضوع اختصاص خواهد يافت.
حسيني تصريح كرد: براساس ارزيابي هايي كه سازمان بورس در پايان سال گذشته انجام داد متأسفانه هيچ يك از شركت هاي حاضر در اين تابلو نتوانستند شرايط حضور دوباره خود را در بورس احراز كنند به همين دليل ظرف هفته هاي آينده در خصوص اين شركت ها تصميم گيري خواهد شد.
عضو هيأت مديره سازمان بورس و اوراق بهادار در ادامه خاطر نشان كرد: براي روشن شدن وضعيت اين شركت ها دو راه پيش رو است يكي اينكه از شوراي بورس بخواهيم فرصت حضور اين شركت ها را تمديد كند و يا در قالب دستورالعمل پذيرش شركت ها كه درحال تدوين است وضعيت اين دسته از شركت ها تعيين شود.
به گفته حسيني همچنين چنانچه شرايط اين شركت ها مطابق آنچه در دستورالعمل پذيرش وجود دارد نباشد اين شركت ها از تابلوي چهارم حذف خواهند شد.
عضو هيأت مديره سازمان بورس و اوراق بهادار همچنين در خصوص اظهارات مدير عامل شركت بورس درباره اينكه در صورت عارضه يابي شركت هاي حاضر در تابلوي غيررسمي اين شركت ها دوباره به تابلوي فرعي بازمي گردند گفت: اين موضوع ارتباطي به وظايف سازمان بورس ندارد، سازمان بورس براساس مراحل گفته شده عمل خواهد كرد.
وي افزود: در واقع هدف از طرح اين موضوع ترغيب اين شركت ها براي عارضه يابي و بهينه سازي دوباره شرايط شركت ها بوده است وگرنه اين موضوع ارتباطي به وظايف سازمان بورس ندارد.
عضو هيأت مديره سازمان بورس در پاسخ به اين پرسش كه آيا شركت هاي اخراجي مي توانند دوباره وارد بورس شوند گفت: هيچ منعي براي حضور دوباره اين شركت ها در تابلوي بورس وجود ندارد و چنانچه اين شركت ها شرايط حضور در بورس را پيدا كنند مي توانند دوباره در بورس پذيرفته شوند ضمن اينكه اين شركت ها به دليل اينكه سهامي عام هستند كماكان تحت نظارت سازمان بورس باقي خواهند ماند و تنها معاملات سهام اين شركت ها در بورس انجام نخواهد شد.
وي تاكيد كرد: براساس قوانين جديد تمامي شركت هاي سهامي عام فعال در كشور تحت نظارت سازمان بورس خواهند بود.
بيش از اين علي  رحماني مديرعامل شركت بورس اوراق بهادار از ايجاد تسهيلاتي از طرف سازمان گسترش و نوسازي صنايع ايران براي بازگشت شركت هاي حاضر در تابلوي چهارم به تابلوي فرعي خبر داده بود.
وي در اين باره گفته بود: سازمان گسترش و نوسازي صنايع ايران تسهيلاتي را به منظور عارضه يابي شركت هاي زيان ده و نيز ارائه راهكارهاي خروج از زيان دهي اين شركت ها فراهم مي كند كه شركت هاي تابلوي چهارم بايد از اين فرصت استفاده كنند.
وي افزود: اگر شركت هاي حاضر در تابلوي غيررسمي مشكلات خود را حل كنند به تابلوي فرعي باز مي گردند و در غير اين صورت براساس مقررات و قوانين درباره آنها تصميم گيري مي شود.
براساس اين گزارش، سال گذشته و براساس تصميم شوراي بورس تعدادي از شركت هاي پذيرفته شده در بورس به دلايل متعددي از جمله زيان ده بودن و شفاف نبودن اطلاعات شان به تابلوي چهارم يا تابلوي غيررسمي منتقل شدند و به آنها فرصت داده شد تا پايان سال 85 نسبت به اصلاح عملكرد خود اقدام كنند. بر همين اساس قرار بود در صورت اصلاح نشدن عملكرد آنها اين شركت ها از بورس اخراج شوند.]]>
</TEXT>
</DOC>
<DOC>
<DOCID>HAM2-860123-014</DOCID>
<DOCNO>HAM2-860123-014</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[راه شگردهاي معاملاتي بسته شد]]>
</TITLE>
<TEXT>
<![CDATA[گروه بورس- قانون جديد بازار اوراق بهادار راه را بر تخلفاتي كه به عنوان شگرد و فنون در معاملات سهام توصيف مي شد،  بسته است.
شهروز يوسفي فر، سرپرست اداره امور حقوقي و انتظامي سازمان بورس و اوراق بهادار افزود: قانون بازار اوراق بهادار به عنوان نخستين نص كيفري در حوزه بازار سهام و بورس ها جايگاه ويژه اي دارد و با شناسايي 25 عنوان مجرمانه، حدود و ابعاد رفتارها و ترك رفتارهاي مجرمانه را در نظام حقوقي كيفري توسعه داده است.
وي تصريح كرد: هر فعل يا ترك فعلي كه مخالف نص صريح اين قانون باشد جرم محسوب مي شود و مرتكب آن پس از رسيدگي و احراز وقوع جرم،  به مجازات هاي مقرر در قانون محكوم خواهد شد.
اين حقوقدان خاطرنشان كرد: بخشي از اين جرايم با توجه به حوزه هاي تخصصي نظارتي سازمان بورس و اوراق بهادار بر ناشران در بدو ورود و پذيرش در بورس، برخي ديگر درخصوص اعضاي بورس مانند شركت هاي پذيرفته شده و پاره اي ديگر از جرايم به فعالان حوزه بازار اختصاص يافته است.
يوسفي فر يادآور شد: در تحليل يك پديده مجرمانه  وجود سه عنصر قانوني، مادي و معنوي ضروري است و بنا بر اصل مسلم قانوني بودن جرايم و مجازات ها،  عنصر قانوني را نهاد قانون گذاري مشخص مي كند و بنابراين خارج از نص صريح قانون گذار،  هيچ فعل يا ترك فعلي قابليت طرح به عنوان رفتار مجرمانه را ندارد.
او گفت: پيش از تصويب قانون بازار اوراق بهادار در ابتداي آذر 1384 و متعاقب آن ورود عناوين نوپديد مجرمانه در نظام حقوق كيفري كشور، بسياري از رفتارها و ترك رفتارها كه به عنوان عملي مباح- اگرچه غيراخلاقي- تلقي مي شد، به عنوان يكي از فنون و شگردهاي اشخاص و به عبارتي تخصص آنها در بازار مطرح بود.
يوسفي فر تصريح كرد: اين شگردها در برخي از  متون مرتبط اعم از قانون و آيين نامه به عنوان يك تخلف انضباطي مطرح مي شد ولي اكنون به عنوان يك عمل مجرمانه به شمار مي روند و به طور مثال عدم ارائه اطلاعات به موقع يا ارائه اطلاعات خلاف واقع به سازمان با وجود تلقي پيشين به عنوان يك جرم مستقل مطرح شده است.
وي درباره اعتبار قانون جديد در مقايسه با ديگر قوانين موجود تصريح كرد: قانون بازار سرمايه، قانون خاص مؤخرالتصويب است و در صورت تعارض، به هر قانون مقدم التصويب حكومت دارد و بنابراين در صورت تعارض با هر متن قانوني ديگر،  اين قانون صلاحيت اجرا خواهد داشت و در اعتبار آن ترديدي وجود ندارد.]]>
</TEXT>
</DOC>
<DOC>
<DOCID>HAM2-860123-015</DOCID>
<DOCNO>HAM2-860123-015</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افزايش صف هاي خريد براي سهام زامياد]]>
</TITLE>
<TEXT>
<IMAGE>/1386/860123/news/018891.jpg</IMAGE>
<![CDATA[
گروه بورس در معاملات روز گذشته با تالارهاي بورس، صف هاي خريد سهام شركت زامياد طولاني تر شد.
براساس اين گزارش در معاملات ديروز صف هاي خريد سهام زامياد با 309تقاضا به 2 ميليون و 600هزار سهم رسيد، اين در حالي است كه شركت هاي خودرويي به ويژه سايپا از ابتداي سال جاري تاكنون با توجه ويژه سهامداران مواجه بوده اند.
ديروز صف هاي خريد سايپا آذين نيز با 124 تقاضا به يك ميليون سهم رسيد. ضمن اينكه عمليات بازارگرداني سهام روي سهام سايپا تداوم يافت.
ديروز بار ديگر بيشتر نقدينگي بازار روانه خريد سهام شركت ملي صنايع مس ايران شد و در نهايت 2 هزار تقاضا براي خريد 19 ميليون سهم اين شركت در كارگزاري ها به ثبت رسيد. شركت مس كه به تازگي در بورس تهران پذيرفته شده از ابتداي سال جاري تاكنون به دليل افزايش بهاي جهاني فلز مس با صف هاي خريد سهامداران مواجه شده است. بانك كارآفرين نيز در معاملات ديروز با اقبال سهامداران مواجه شد و 78 تقاضا براي خريد 750 هزار سهم اين شركت به ثبت رسيد.
كابل البرز، آلومتك و داروسازي جابربن حيان نيز از جمله سهام پرطرفدار ديروز بودند كه سهامداران براي خريد سهام آنها صف بستند. در معاملات ديروز همچنين نماد شركت كف پس از اعلام پيش بيني سود هر سهم سال 86 باز شد.]]>
</TEXT>
</DOC>
<DOC>
<DOCID>HAM2-860123-016</DOCID>
<DOCNO>HAM2-860123-016</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[جزئيات جديد از واگذاري سهام شركت پست]]>
</TITLE>
<TEXT>
<![CDATA[ايرنا: رييس هيأت مديره و مدير عامل شركت پست جمهوري اسلامي ايران گفت: در اجراي سياست هاي اصل?? قانون اساسي دو بخش از خدمات شركت پست به بخش خصوصي واگذار مي شود.
محمد حسن محبيان در جمع خبرنگاران افزود: بخش هاي قبول و ره سپاري از بخش هايي هستند كه براي تحقق اصل?? قانون اساسي به بخش خصوصي واگذار مي شوند.
وي گفت: از مجموعه بخش هاي شركت پست فقط دو بخش فوق به بخش خصوصي واگذار مي شوند و بخش هاي توزيع و تجزيه مبادلات در مجموعه حاكميت به عنوان زيرساخت باقي مي مانند.
وي با اشاره به اينكه در حال طراحي دو اپراتور در بخش هاي دولتي و خصوصي براي ادامه فعاليت هاي شركت پست هستيم، گفت: اپراتور اول را جهت اجراي برنامه هاي بخش دولتي و اپراتور دوم نيز جهت واگذاري امور به بخش خصوصي را طراحي و فعال مي كنيم.
وي افزود: فعاليت هاي مربوط به بخش خصوصي شركت پست را وارد بورس مي كنيم و?? درصد از سهامي آن را واگذار و?? درصد نيز در اختيار دولت باقي مي ماند.
محبيان گفت: براي واگذاري اين دو بخش در شش ماه اول امسال اقدام به برگزاري مناقصه خواهيم كرد و شركت هاي داخلي و خارجي مي توانند در اين مناقصه شركت كنند.]]>
</TEXT>
</DOC>
<DOC>
<DOCID>HAM2-860123-017</DOCID>
<DOCNO>HAM2-860123-017</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[4 هزار ميليارد تومان وديعه مشتركان موبايل به سهام تبديل مي شود]]>
</TITLE>
<TEXT>
<![CDATA[واحد مركزي خبر: مديرعامل شركت ارتباطات سيار گفت ارزش وديعه 15/5 ميليون مشترك اين شركت حدود 4 هزار ميليارد تومان است.
وحيد صدوقي با اشاره به اين كه دولت تصميم به تبديل وديعه مشتركان به سهام گرفته است افزود: اگر مشتركان دائمي اپراتور اول متقاضي سهام اين شركت باشند وديعه آنها تبديل به سهام مي شود.
وي افزود: براي مشتركاني كه متقاضي سهام اين شركت باشند برگه هايي در روزنامه هاي كثيرالانتشار چاپ خواهد شد. صدوقي گفت 40 درصد سهام اين شركت به صورت سهام عدالت و 5 درصد آن نيز به كارمندان دولت واگذار مي شود.]]>
</TEXT>
</DOC>
<DOC>
<DOCID>HAM2-860123-018</DOCID>
<DOCNO>HAM2-860123-018</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رايان سايپا، 567 ريالسود نقدي مي پردازد]]>
</TITLE>
<TEXT>
<![CDATA[گروه بورس- رايان سايپا در نظر دارد 567 ريال سود نقدي به ازاي هر سهم خود در مجمع عمومي امسال تقسيم كند.
هيأت مديره اين شركت قبلاً اعلام كرده بود، 600 ريال از سودش را به صورت نقدي به سهامداران مي پردازد. سود سال مالي 85 رايان سايپا 641ريال براي هر سهم بوده است.]]>
</TEXT>
</DOC>
<DOC>
<DOCID>HAM2-860123-019</DOCID>
<DOCNO>HAM2-860123-019</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نشست مجمعسازمان بين المللي كميسيون هاي اوراق بهادار]]>
</TITLE>
<TEXT>
<![CDATA[گروه بورس- سي و دومين نشست مجمع عمومي سالانه سازمان بين المللي كميسيون هاي اوراق بهادار در بمبئي هندوستان آغاز به كار كرد.
به گزارش اطلاع رساني بورس، دو روز نخست اين نشست اعضاي كميسيون مباحث اختصاصي خود را مطرح مي كنند كه شامل فعاليت گروه هاي كاري منطقه اي، كميته بازارهاي درحال توسعه،  كميته فني، كميته اجرايي، كميته مشورتي،  سازمان هاي خود انتظام و گزارش كميته هاي منطقه اي يعني آسيا- اقيانوسيه،  اروپا، آفريقا- خاورميانه و قاره آمريكاست. درخواست عضويت سازمان بورس و اوراق بهادار ايران در نشست هاي تخصصي دو روز اول مورد بررسي قرار مي گيرد.]]>
</TEXT>
</DOC>
<DOC>
<DOCID>HAM2-860123-020</DOCID>
<DOCNO>HAM2-860123-020</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بورس مالزيركورد 13 ساله را شكست]]>
</TITLE>
<TEXT>
<![CDATA[ايرنا: شاخص بورس كوالالامپور روز سه شنبه به بالاترين ارزش خود در?? سال اخير رسيد.
شاخص كل سهام در بورس مالزي در روز دوشنبه به عدد???? رسيد كه بسيار نزديك به بالاترين رقم آن در طول?? سال گذشته مي باشد كه با رقم???? مربوط به سال???? ميلادي بوده است.
روز گذشته همچنين 2/1 ميليارد سهم به ارزش 8/2 ميليارد رينگيت خريد و فروش شد كه بالاترين رقم مبادله سهام در هفته اخير بوده است.
عبدالله احمد بداوي نخست وزير مالزي در اين باره گفت: ركورد بدست آمده در بازار سهام داخلي مالزي نشانه ميزان اعتماد سرمايه گذاران خارجي به بنيان هاي محكم اقتصادي كشور است.]]>
</TEXT>
</DOC>
<DOC>
<DOCID>HAM2-860123-021</DOCID>
<DOCNO>HAM2-860123-021</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نشست هماهنگيتجارت الكترونيك در بورس]]>
</TITLE>
<TEXT>
<![CDATA[گروه بورس- نشست هماهنگي كاربرد تجارت الكترونيك در بورس برگزار شد.
فرامرز فتح نژاد مدير فناوري اطلاعات سازمان بورس و اوراق بهادار در اين باره گفت: لزوم پشتوانه سازي حقوقي تجارت الكترونيك،  آيين نامه ها و مقررات تجارت الكترونيك، بانكداري و بورس الكترونيك از مهم ترين محورهاي بررسي شده در اين نشست بود. وي افزود: هدف اصلي از پيگيري اين بحث در بازار سرمايه،  رسيدن به مرحله اي است كه سرمايه گذاران بتوانند تقاضاي خريد سهام و پرداخت پول را از طريق اينترنت انجام دهند و از نظر امنيتي نيز اين موضوع تضمين شده باشد. او خاطرنشان كرد: مسئله اصلي به رسميت شناختن اين روش در دستگاه هاي مالي و بازار سرمايه و نيز اعتبار بخشيدن به امضاي الكترونيك به ويژه در محاكم است.
فتح نژاد يادآور شد: در اين نشست آخرين وضعيت تجارت الكترونيك در كشور بررسي و مقرر شد دفتر توسعه تجارت الكترونيك وزارت بازرگاني موضوع را پيگيري و با تشكيل كارگروه هاي تخصصي طرفين،  اين نشست ها در سطح كارشناسي ادامه پيدا كند.
وي تاكيد كرد: سازمان بورس در پي آن است تا در زمينه بهره برداري از امضاي الكترونيك و فرهنگ سازي آن پيشقدم باشد و فعالان بازار و سرمايه گذاران بتوانند در اين زمينه از بيشترين امكانات و خدمات بهره مند شوند.]]>
</TEXT>
</DOC>
<DOC>
<DOCID>HAM2-860123-022</DOCID>
<DOCNO>HAM2-860123-022</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[راهكارهاي بورس براي رفع گره هاي معاملاتي]]>
</TITLE>
<TEXT>
<IMAGE>/1386/860123/news/018897.jpg</IMAGE>
<![CDATA[
گروه بورس- شركت بورس اوراق بهادار تهران براي رفع گره هاي معاملاتي دستورالعملي را تهيه و پيشنهاد كرد.
به گزارش اطلاع رساني بورس،  اين دستورالعمل به منظور افزايش نقدشوندگي سهام و رفع گره هاي معاملاتي از نماد شركت هاي داراي صف فروش يا خريد تدوين شده است.
در ماده يك اين دستورالعمل تاكيد شده، گره معاملاتي وضعيتي است كه در آن يك نماد معاملاتي به رغم برخورداري از حجم قابل ملاحظه اي از سفارش خريد يا فروش،  به علت عدم تقارن قيمت هاي خريد و فروش، دست كم به مدت 10 جلسه معاملاتي مورد معامله قرار نگيرد يا در صورت اجراي معامله،  حجم آن قابل توجه نباشد.
هم چنين پيشنهاد شده، براي رفع گره معاملاتي، تاثير حجم مبنا در محاسبه قيمت پاياني نماد مورد نظر،  براي دوره مشخصي كه از 20 جلسه معاملاتي بيشتر نيست حذف شود.
در ماده سه هم آمده است: فهرست شركت هاي داراي گره هاي معاملاتي به تأييد مديرعامل مي رسد و دست كم يك روز كاري قبل از حذف حجم مبنا،  از طريق سامانه معاملات و هم چنين سايت رسمي شركت بورس اوراق بهادار تهران به اطلاع عموم مي رسد.ضمن اين كه تاكيد شده، پس از رفع گره معاملاتي يا خاتمه يافتن دوره پيش بيني شده،  دوباره حجم مبنا در محاسبه قيمت پاياني سهام شركت لحاظ شود. هم چنين به منظور جلوگيري از ايجاد صف هاي كاذب خريد يا فروش،  سفارش هاي موجود در زمان اعلام شده تغيير حجم مبنا در سامانه معاملاتي،  قابل حذف نيست.
از طرف ديگر پيشنهاد شده، با معرفي شاخص هاي جديد و احتساب نرخ سهام شناور در محاسبه آن ها،  تاثير حجم مبنا در محاسبه قيمت پاياني نمادها،  بر اساس حداقل درصد سهام شناور تعيين شود.به اين ترتيب حجم مبنا، تا سرمايه هزار ميليارد ريال: حداقل سهام شناور 20 درصد و حجم مبنا 8 صدم درصد، با سرمايه بين هزار تا پنج هزار ميليارد ريال: حداقل سهام شناور 15 درصد است. با سرمايه بيشتر از پنج هزار ميليارد ريال حداقل سهام شناور10 درصد و حجم مبنا پنج صدم درصد خواهد بود.
بر اساس اعلام شركت بورس كارشناسان و فعالان بازار مي توانند ديدگاه ها و نظرات خود را در اين باره منعكس كنند.]]>
</TEXT>
</DOC>
<DOC>
<DOCID>HAM2-860123-023</DOCID>
<DOCNO>HAM2-860123-023</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[معادن، شاخص بورس را پايين كشيدند]]>
</TITLE>
<TEXT>
<IMAGE>/1386/860123/news/018888.jpg</IMAGE>
<![CDATA[
گروه بورس- شاخص كل بورس تهران ديروز در پي كاهش ارزش سهام گل گهر و سرمايه گذاري توسعه معادن و فلزات نزول كرد.
ديروز شاخص كل بورس تهران با 5/9 واحد كاهش به 9 هزار و 782 رسيد. شاخص هاي بازده بازار و صنعت نيز هركدام به ترتيب با30 و 9 واحد كاهش روبه رو شدند.
اما شاخص واسطه گري هاي مالي 23 واحد رشد كرد. در معاملات روز گذشته عملكرد شركت هاي سرمايه گذاري توسعه معادن و فلزات، گل گهر، پتروشيمي خارك، پارس خودرو و فولاد مباركه اصفهان در مجموع شاخص بورس تهران را تا سقف 8 واحد پايين كشيد كه در اين ميان سهم شركت سرمايه گذاري توسعه معادن و فلزات و گل گهر هركدام به ترتيب با 5/2 و 2 درصد تأثير منفي بر شاخص از ديگر شركت ها بيشتر بود. پتروشيمي خارك و پارس خودرو نيز هركدام 5/1 واحد شاخص بورس را پايين كشيدند. اما در معاملات ديروز عملكرد بانك كارآفرين منجر به صعود شاخص به ميزان 5/1 واحد شد.
شركت هاي ملي صنايع مس ايران و سايپا نيز در مجموع يك واحد شاخص بورس را افزايش دادند.]]>
</TEXT>
</DOC>
<DOC>
<DOCID>HAM2-860123-024</DOCID>
<DOCNO>HAM2-860123-024</DOCNO>
<ORIGINALFILE>/1386/860123/news/_bourse.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تبادل تجربه اعضاي اكو درباره خصوصي سازي بانك ها]]>
</TITLE>
<TEXT>
<![CDATA[ايرنا: سازمان هاي خصوصي سازي عضو اكو در اسلام آباد درباره خصوصي سازي بانك ها و تجارب كسب شده در اين زمينه گفت وگو مي كنند.
غلامرضا حيدري كرد زنگنه، رئيس سازمان خصوصي سازي گفت: در اين نشست نحوه انتخاب مشاوران مالي و فعاليت بانك هاي سرمايه گذاري نيز مطرح مي شود و امكانات سرمايه گذاري كشورهاي عضو و همكاري هاي متقابل در بخش هاي مختلف صنعتي، كشاورزي و سرمايه پذيري كشورها نيز مورد بررسي قرار مي گيرد. به گفته وي، در نشست كارشناسان ارشد، گزارش كشورمان از نحوه عملكرد، خصوصي سازي، سهام عدالت و كارهاي انجام گرفته ارائه شده است.
كرد زنگنه امروز(پنج شنبه)نيز در پايان اين نشست سخنراني كاملي از عملكرد ايران در اين زمينه(خصوصي سازي)ارائه مي دهد.
پاكستان، ايران، تركيه، قزاقستان، قرقيزستان، افغانستان، تاجيكستان، تركمنستان، ازبكستان و جمهوري آذربايجان 10كشور عضو سازمان همكاري هاي اقتصادي(اكو)هستند.]]>
</TEXT>
</DOC>
<DOC>
<DOCID>HAM2-860123-025</DOCID>
<DOCNO>HAM2-860123-025</DOCNO>
<ORIGINALFILE>/1386/860123/news/_diet.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[درگفت وگوي مسئولان وزارت بهداشت با توليدكنندگان صنايع غذايي مطرح شد
مخالفت با عرضه فله اي موادغذايي
معاون غذا و دارو: وزارت بهداشت اساساً اعتقادي به توزيع فله اي مواد غذايي ندارد و اين امر شامل همه مواد غذايي است]]>
</TITLE>
<TEXT>
<IMAGE>/1386/860123/news/018909.jpg</IMAGE>
<![CDATA[
گروه سلامت - وزير بهداشت و درمان ضمن تاكيد بر اين كه آينده كشور در پيوستن به سازمان تجارت جهاني به صنايع غذايي گره خورده است به اين صنايع هشدار داد تا قبل از پيوستن ايران به سازمان تجارت جهاني فرصت تاريخي دارند تا خودشان را به روز كنند.
دكتر كامران باقري لنكراني، ديروز در ديدار با متوليان صنايع غذايي كشور در محل شركت صنايع شير ايران،  افزود: متأسفانه كشور ما در حوزه صنعت توانمندي پيچيده و قابل قبولي براي رقابت در عرصه جهاني ندارد و مهتمرين تكيه گاه ما در عرصه صنعت و تجارت جهاني صنايع غذايي است.
وي اضافه كرد: صنايع غذايي بايد تا قبل از پيوستن ايران به سازمان تجارت جهاني كه گريزي از آن نداريم بايد خود را قوي و مجهز كنند، زيرا پس از پيوستن به اين سازمان ديگر مناسبات ديگري بر واردات و صادارت حاكم مي شود و هر كس بايد با توانمندي خود موجوديت خود را در بازار نگه دارد، زمان دوپينگ در صنعت نيز گذشته است و بايد كيفيت محصولات را بالا ببريم. وي گفت: خوشبختانه در صنايع غذايي در سال هاي اخير زيرساخت هاي خوبي ايجاد شده است و دستگاه هاي اين صنايع اغلب به روز است و با تجهيزات صنايع ديگر مانند صنعت نساجي كه تجهيزات آنها مربوط به چند دهه قبل است تفاوت دارد.
باقري لنكراني گفت:  در كشور ما در زمان حاضر حدود 200 استاندارد براي مواد غذايي تعريف شده است در حالي كه متجاوز از 7 هزار ماده غذايي در كشور داريم و با اين وجود گرچه استانداردهاي برخي مواد غذايي بايد تعريف شود، اما قرار نيست براي همه اين 7 هزار ماده غذايي استاندارد تعريف شود. وي افزود: مبناي سلامت مواد غذايي مشخص است و وزارت بهداشت از اين پس بر اساس همين مباني مواد غذايي را در بازار كنترل مي كند و از اين پس نظارت وزارت بهداشت در بازار و خروجي فرآورده هاي غذايي متمركز مي شود.
تدوين آيين نامه هاي مواد غذايي
وزير بهداشت همچنين سياست اين وزارتخانه در نظارت بر مواد غذايي را بر محور شفافيت تمام اطلاعات ذكر كرد و گفت: ظرف يكي، دو ماه آينده آيين نامه هاي اجرايي تدوين شده به طور كامل به اطلاع مردم مي رسد.
وزير بهداشت در پاسخ به برخي نمايندگان صنايع غذايي كه از توصيه هاي وزارت بهداشت در مورد مصرف نكردن برخي مواد غذايي گلايه داشتند، گفت: در مورد آثار مواد غذايي مطالب اثبات شده زيادي وجود دارد كه در برخي موارد تا سه هزار مقاله مدون در مورد آن وجود دارد و برخي از آنها مقاله هاي داخلي است، بنابراين نبايد در مقابل اين يافته هاي علمي مقاومت كرد. وي اضافه كرد: انتقاد وزارت بهداشت نيز به معناي حذف يك ماده غذايي نيست بلكه به معناي اين است كه بايد اصلاح شود و با ديد اصلاحي و رفع مشكل مي توان مواد غذايي سالم و بهداشتي توليد و عرضه كرد.
باقري لنكراني افزود: همه مي دانيم كه روغن با ترانس بالا مضر است، اما هيچ كس نمي گويد روغن نخوريد، بلكه 25 تا 30 درصد كالري بدن بايد از روغن تأمين شود، به خصوص اينكه ويتامين هاي k،e،d،a محلول در چربي هستند.
وي با بيان اين كه خواست وزارت بهداشت اصلاح نوشابه هاست، گفت: حتي در مورد آبميوه ها نيز بايد گفت آبميوه هايي داريم كه با 20 درصد شكر از نوشابه هاي گاز دار نيز مضرتر هستند. وي اضافه كرد: صنايع غذايي كشور سرمايه يك يا چند نفر نيست بلكه سرمايه كشور است و ثروت ملي محسوب مي شود و بنابراين بايد با ديد كلان نگر به موضوع نگاه كنيم و حرف هاي عالمانه بزنيم.
وي افزود: برنامه چشم انداز 20 ساله كشور به طور مشخص به مسئله غذا و موقعيت ايران در اين زمينه اشاره كرده است و مشخصاً به دو بخش امنيت غذا كه به دسترسي مردم به مواد غذايي مربوط مي شود و سلامت غذا تاكيد كرده است به همين علت در سال هاي اخير شوراي عالي سلامت و امنيت غذا با ادغام شوراي عالي تغذيه، شوراي عالي سلامت و شوراي امنيت غذا به رياست رئيس جمهوري تشكيل شده است.
كنترل محصول در بازار از سال جديد
معاون غذا و داروي وزارت بهداشت نيز روز گذشته از واگذاري نظارت بر محصولات غذايي به بخش خصوصي خبر داد و گفت: نگاه ما از نگاه سنتي صرف و بدون انعطاف خارج و تبديل به نظارت و كنترل بر بازار مي شود.
دكتر رسول ديناروند، معاون غذا و داروي وزارت بهداشت از تهيه نرم افزاري جامع و يكپارچه در سراسر كشور براي صدور پروانه ها خبر داد و افزود: بدين ترتيب سرعت افزايش  يافته و صدور پروانه تأسيس و بهره برداري ادغام مي شود.
ديناروند به نگاه سلامت نگر وزارت بهداشت در محصولات و فرآورده هاي غذايي اشاره كرد و افزود: هرچند روغن جامد داراي صنعت جدي در كشور است اما جايگزيني آن با روغن مايع مي تواند توسعه اي براي صنايع غذايي كشور محسوب شود و بازار صادرات بايد محدود و يا گشايش يابد. معاون غذا و داروي وزارت بهداشت در خاتمه كاهش توليد فله اي را از اهداف اين وزارتخانه برشمرد.
صدور پروانه توليد مواد غذايي
الكترونيكي مي شود
رسول ديناروند در ديدار با نمايندگان صاحبان صنايع غذايي كشور در محل شركت صنايع شير ايران، افزود:  ما در وزارت بهداشت به دنبال شفافيت و سرعت هستيم و اين سياست به خصوص درباره صدور مجوز و پروانه ساخت، واردات و بهره برداري مواد غذايي اعمال مي شود. وي اضافه كرد: به نظر ما كساني كه مي خواهند در توليد مواد غذايي خلاف كنند به دنبال اخذ پروانه و مجوز نمي آيند به همين علت از امسال نظارت بر مواد غذايي را بيشتر در بازار متمركز مي كنيم و در اين مسير از همكاري صنايع غذايي معتبر و بخش خصوصي استفاده مي كنيم و به نوعي نظارت اوليه را به آنان واگذار مي كنيم.
معاون وزير بهداشت گفت:  از اين پس هر فرآورده غذايي كه ثبت شد چه براي واردات و چه ساخت، مجوز آن براي يك دوره يك تا 4 ساله صادر مي شود و ديگر نيازي به اخذ مجوز موردي ندارد، بر اين كار يك نرم افزار جامع طراحي شده است كه با استفاده از آن به سرعت كار صدور پروانه هاي مدت دار مواد غذايي انجام مي شود.
ديناروند اضافه كرد:  توصيه هاي وزارت بهداشت براي مصرف كردن يا نكردن برخي مواد غذايي بر اساس اصول علمي است و بايد درباره فرهنگ درست تغذيه و جلوگيري از خطر سلامت به مردم هشدار دهيم و اطلاع رساني كنيم، صنايع غذايي نيز بايد بر اساس اصول علمي كه مبناي توصيه هاي وزارت بهداشت است توليدات خود را تطبيق دهد.
وي با اشاره به توزيع فرآورده هاي غذايي فله اي گفت: وزارت بهداشت اساساً اعتقادي به توزيع فله اي مواد غذايي ندارد و اين امر شامل همه مواد غذايي از جمله مرغ و آجيل است به همين علت تا جايي كه بتوانيم توزيع مواد فله اي را محدود مي كنيم، زيرا به عنوان مثال ممكن است ميزان افلاتوكسين موجود در پسته فله اي تا 100 برابر ميزان مجاز باشد كه مصرف آن موجب مسموميت مي شود.]]>
</TEXT>
</DOC>
<DOC>
<DOCID>HAM2-860123-026</DOCID>
<DOCNO>HAM2-860123-026</DOCNO>
<ORIGINALFILE>/1386/860123/news/_diet.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[يك شخصيت كارتوني جديد براي آموزش فرهنگ مصرف درست دارو
دكتر منطقي به مدارس مي رود]]>
</TITLE>
<TEXT>
<IMAGE>/1386/860123/news/018906.jpg</IMAGE>
<![CDATA[
گروه سلامت- يك شخصيت جديد كارتوني با نام دكتر منطقي به منظور آموزش مصرف صحيح دارو در قالب مجموعه قصه هاي سلامت به دانش آموزان مدارس معرفي مي شود. اين شخصيت قرار است به عنوان يك دكتر دارو ساز، نحوه صحيح مصرف كردن دارو،  توجه به نظر داروساز درباره دارو، ترس از مصرف بي مورد دارو و مسائل ديگر مربوط به مصرف منطقي و صحيح دارو را با زباني ساده به
دانش آموزان آموزش دهد.
اين كتاب در ابتدا قرار بود براي مهد كودكي ها طراحي شود اما پس از نگارش آن كارشناسان آموزش اعلام كردند كه براي مقطع چهارم دبستان مناسب است. فاطمه سليماني، دبير كميته كشوري تجويز و مصرف منطقي دارو در اين زمينه مي گويد:  تلاش براي آموزش به دانش آموزان درباره مصرف صحيح دارو و فرهنگ سازي در اين زمينه از سال 74 شروع شد، اما عملاً اين كار از سال 81 آغاز شد و اكنون پس از سه سال كار مداوم شخصيت دكتر منطقي براي اين كار به دانش آموزان معرفي شده است.
به گفته سليماني، كتاب اول از مجموعه قصه هاي سلامتي با شخصيت دكتر منطقي براي مقطع چهارم دبستان منتشر شده است كه بر اساس توافق وزارت بهداشت و وزارت آموزش و پرورش قرار شده هر هفته دو ساعت آموزش بهداشت و سلامت به دانش آموزان ارائه شود و در اين ساعات از كتاب دكتر منطقي براي تدريس استفاده كنند. همچنين بزودي مجموعه هاي ديگر داستان هاي دكتر منطقي درباره دارو براي گروه هاي سني و مقاطع تحصيلي ديگر نيز آماده مي شود كه طي سه ماه باقيمانده در سال تحصيلي جاري يا سال تحصيلي آينده در مدارس كشور توزيع مي شود.
آن طور كه دبير كميته كشوري تجويز و مصرف منطقي دارو مي گويد،كتاب دكتر منطقي، به طور آزمايشي براي 16 هزار و 280 دانش آموز مقطع چهارم ابتدايي استان قم در هفته سلامت تدريس و با استفاده از سؤالات 4 جوابي آخر اين كتاب از آنها امتحان گرفته شد كه ديروز 20 نفر از دانش آموزان برگزيده مدارس قم كه 10 نفر دختر و 10 نفر پسر هستند در برنامه رنگين كمان تلويزيون معرفي  شدند كه جوايزي نيز از طرف معاونت غذا و دارو به آنان اهدا شد.
مصرف بيش از حد دارو
ايراني ها را تهديد مي كند
افزايش ميزان مصرف فرآورده هاي دارويي و به طور خاص داروهاي تزريقي در ايران سبب شده تا مقامات وزارت بهداشت بارها نسبت به مصرف بي رويه و غيرضروري دارو هشدار داده و از كاربرد غيرمنطقي دارو در ايران به عنوان تهديدي براي ايراني ها ياد كنند. گفته مي شود كه هر ايراني سالانه 339 عدد دارو مصرف مي كند كه بيش از استاندارد جهاني است. ميانگين داروهاي تجويزشده در نسخه هر بيمار ايراني نيز حدود 6/3 قلم است كه فاصله زيادي با ميزان مورد نظر سازمان بهداشت جهاني يعني 5/1 رقم براي هر نسخه دارد.
مسئولان وزارت بهداشت معتقدند كه فرهنگ غلط مصرف دارو نه تنها باعث هدررفتن داروها مي شود بلكه عوارض دارويي را نيز در مصرف كنندگان به دنبال مي آورد و بيش از هشت درصد موارد بستري در ايران ناشي از عوارض دارويي است. در همين راستا مصرف سرانه داروهاي تزريقي در ايران در سال گذشته حدود 4/11 بوده كه حدود چهاربرابر ميانگين مصرف سرانه كشورهاي در حال توسعه است.
فرهنگ غلط مصرف دارو، به گفته كارشناسان پزشكي، هم در بيماراني نمود دارد كه به مصرف بالاي دارو گرايش دارند و هم در پزشكاني ديده مي شود كه تحت تأثير همين بيماران، بيش از حد مورد نياز، دارو تجويز مي كنند. كارشناسان عمده ترين ابزار براي كنترل اين فرهنگ غلط را آموزش و ارائه آگاهي به افراد بر مي شمارند و فعاليت هاي اخير سازمان بهداشت مبني بر فرهنگ سازي از طريق آموزش به كودكان در مقطع دبستان نيزدر همين راستا شكل گرفته است.]]>
</TEXT>
</DOC>
<DOC>
<DOCID>HAM2-860123-027</DOCID>
<DOCNO>HAM2-860123-027</DOCNO>
<ORIGINALFILE>/1386/860123/news/_diet.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[رژيم لاغري ممكن است خطرناك باشد
تحقيقات نشان مي دهد كه رژيم لاغري نمي تواند در درازمدت وزن فرد را پايين نگه  دارد و همچنين ممكن است براي سلامت فرد خطرناك باشد.
مطالعات قبلي نشان داده بود كه افراد در شش ماه اول رژيم لاغري بين 5 تا 10درصد وزن خود را از دست مي دهند.
به گزارش شبكه خبري بي.بي.سي، محققان دانشگاه كاليفرنيا در بازنگري?? تحقيق در زمينه رژيم هاي لاغري متوجه شده اند كه بالغ بر دو سوم اين افراد بعد از پنج سال نه تنها به وزن قبلي خود بازمي گردند، بلكه وزنشان بيشتر هم شده است.
مجله روانشناسان آمريكا america psychologists joural در گزارشي از نتايج اين مطالعه آورده كه كم و زياد شدن سريع وزن بدن مي تواند در ابتلا به بيماري هاي قلبي و سكته مغزي موثر باشد.
اين محققان مي گويند جلوگيري از اضافه وزن چالشي است براي همه عمر. درست مانند بيماري قلب يا بيماري رواني كه اگر دارو را قطع كنيد ممكن است حالتان بدتر شود در حالي كه بررسي ها نشان مي دهد افرادي كه اضافه وزن دارند اغلب عادات متوازني ندارند و بعد از اينكه وزنشان كم شد ورزش و رژيم غذايي سالم را كنار مي گذارند.
آزمايشي جديد
براي تشخيص غذاهاي كاملا طبيعي
محققان يك آزمايش جديد علمي ابداع كرده اند كه بهتر از معيارهاي فعلي مي تواند مواد غذايي طبيعي(ارگانيك)را كه از طريق كشاورزي كاملا طبيعي و بدون استفاده از كود شيميايي توليد شده اند، مشخص كند.
به گزارش خبرگزاري يونايتدپرس، محققان انگليسي در پارك تحقيقاتي نورويچ به تفاوت هايي در تركيب ايزوتوپ نيتروژن گوجه فرنگي، كاهو و هويج هاي ارگانيك با محصولات مشابهي كه با كشاورزي متعارف پرورش يافته بودند، دست يافتند.
در كشاورزي متعارف از كود شيميايي استفاده مي شود، اما استفاده از اين كودها در كشاورزي طبيعي ممنوع است.
طبق اين مطالعه كه در مجله شيمي كشاورزي و غذا منتشر شده است، اين آزمايش جديد ميزان يك ايزوتوپ خاص و يا شكل نيتروژن را در غذا بررسي مي كند. به اين ترتيب مي توان از ارگانيك بودن محصولي كه اين ادعا را كرده، مطمئن شد.
خوددرماني
براي آلرژي هاي چشمي، ممنوع
داروهاي كورتن دار نظير بتامتازون كه غالبا براي رفع آلرژي هاي چشمي استفاده مي شوند، ممكن است عوارضي نظير آب مرواريد و افزايش فشار داخل چشم داشته باشند، به همين دليل استفاده از آنها بدون تجويز پزشك توصيه نمي شود.
اين را دكتر خسرو جديدي متخصص پيوند قرنيه و عضو هيات علمي دانشگاه علوم پزشكي بقيه  الله گفته است و در ادامه توضيح مي دهد: حساسيت هاي چشمي انواع متفاوتي دارند كه فرم بهاره آنها تحت عنوان آلرژي چشم نام گذاري شده  كه فصلي و گاه پايدارند و به صورت يك فرآيند التهابي تظاهر مي يابند كه خود به خود مرتفع مي شوند.
ايسنا گزارش داد از ديد ايشان درمان بيماري هاي آلرژيك مشتركا به عهده چشم پزشك و متخصصان بيماري هاي آلرژي است. او درباره داروهاي مورد استفاده اين بيماران چنين توضيح داد: گروه اول اين داروها مانند نفازولين، تنگ كننده عروق است كه باعث رفع قرمزي چشم مي شوند، گروه دوم آنتي هيستامين ها شامل داروهاي تركيبي نفازولين آنتازولين هستند كه توصيه مي شود براي رفع خارش چشم استفاده شود.
گروه سوم تثبيت كننده هاي مست سل ها هستند كه باعث جلوگيري از آزادشدن آلرژن ها مي شوند مانند كرومولين با نقش پيشگيري كننده و بايد به صورت مداوم استفاده شود، زيرا باعث پيشگيري از پيشرفت بيماري مي شود. گروه چهارم نيز داروهاي ضدالتهابي غيركورتن دار با مصرف موقت و گروه پنجم داروهاي ضدالتهابي كورتن دار مانند بتامتازون دگزامتازون هستند كه مصرف آنها به دليل عوارضي كه دارند، بايد با احتياط باشد.
اين چشم پزشك توصيه مي كند از درمان هاي غيردارويي مانند شستن چشم با آب سرد هم براي تسكين اين نوع دردهاي چشمي استفاده كنيم.
چاق ها بيشتر خرخر مي كنند
در افراد 30 تا 35 ساله، 20درصد از مردان و 50درصد از زنان و در جمعيت حدود 60 ساله ها، 60 درصد از مردان و 40درصد از زنان خرخر مي كنند كه علت شيوع بيشتر آن در مردان مشخص نيست.
اين عبارت را دكتر ابراهيم رزم پا دانشيار گروه آموزشي گوش و حلق و بيني دانشگاه علوم پزشكي تهران گفته است. ايسنا گزارش داده است كه ايشان خرخر را به اين ترتيب تعريف مي كند: خرخر به معناي انسداد ناقص راه هاي هوايي است كه منشا آن قسمت هاي بدون بافت سخت نگه دارنده شامل زبان كوچك، كام نرم، لوزه، قاعده زبان، عضلات و ممبران هاي حلقي است.
اين متخصص گوش و حلق و بيني، انحراف تيغه بيني، بزرگي شاخك هاي بيني و وجود توده در داخل آن همچون پوليپ را از علل شايع خرخر، كه قابل اصلاح هم هستند، عنوان كرده است.]]>
</TEXT>
</DOC>
<DOC>
<DOCID>HAM2-860123-028</DOCID>
<DOCNO>HAM2-860123-028</DOCNO>
<ORIGINALFILE>/1386/860123/news/_diet.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[سزارين در ايران، بالاتر از استانداردهاي جهاني
از آنجا كه ميزان سزارين در كشور ما بالاتر از استانداردهاي جهاني است برگزاري كلاس هاي آموزشي زايمان گامي در جهت كاهش موارد سزارين محسوب مي شود. اين كلاس ها تا پايان خرداد 86 در 8 بيمارستان برگزار خواهد شد.
ليلا هادي پور جهرميكارشناس اداره سلامت مادران وزارت بهداشت- در گفت وگو با ايسنا مي گويد: درد زايمان از علل ترس مادران براي زايمان طبيعي به شمار مي آيد و شركت در اين كلاس ها كه از هفته 20 بارداري(ماه پنجم)در 8 جلسه طي يك برنامه زمان بندي شده آموزش هاي لازم را به مادران ارايه مي دهد، گام مؤثري در آگاه سازي مادران به شمار مي آيد. لازم به ذكر است كه اين طرح تا پايان 87 در كشور سراسري مي شود.
انرژي درماني قانوني نيست
افرادي كه در زمينه انرژي درماني فعاليت مي كنند، مجوز وزارت بهداشت يا سازمان نظام پزشكي را ندارند. دكتر غلامحسين نيك نژاد در گفت وگو با مهر مي گويد: وزارت بهداشت اعلام آمادگي كرده تا افرادي كه مدعي انرژي درماني هستند، ادعاهاي خود را به لحاظ علمي اثبات كنند.
معاون انتظامي سازمان نظام پزشكي همچنين اظهار داشت: تاكنون فردي در زمينه انرژي درماني براي اثبات علمي بودن و قابل استفاده بودن اين روش براي درمان، به انجمن هاي علمي پزشكي مراجعه نكرده است.
يك ميليارد تومان خيلي كم است
در سال گذشته، اعتبار يك ميليارد توماني براي مقاوم سازي بيمارستانها(به جز بيمارستان هايي كه تعميرات اساسي داشتند)در نظر گرفته شد كه البته اين مقدار بسيار كم بود و فقط به عنوان كمكي براي بيمارستان هاي داراي مشكل در نظر گرفته شد. دكتر كامران باقري لنكراني در گفت وگو با مهر گفت: به علت كمبود اعتبار براي مقاوم سازي بيمارستان ها از منابع ديگري نيز استفاده شد كه البته از ميزان اعتبار يك ميلياردي فقط 800 ميليون تومان آن تخصيص يافت. بخش ديگري از منايع نيز صرف طراحي برنامه مقاوم سازي شد بنابراين، اين اعتبار جوابگوي مقاوم سازي نيست و ميزان اعتبار براي آن در سال جاري نيز هنوز مشخص نيست.
كمترين پوشش بيمه براي خدمات دندانپزشكي
رئيس انجمن دندانپزشكان با اذعان به اين كه بهداشت دهان و دندان در اولويت مسائل مردم قرار ندارد،  اظهار داشت: هم اكنون كمترين پوشش بيمه اي به خدمات دندانپزشكي اختصاص يافته است و هنوز درمان هاي ضروري مانند ايمپلنت جزو درمان هاي لوكس تصور مي شود.
دكتر فرشاد فريدوني در گفت وگو با ايسنا، با تأكيد بر لزوم افزايش اختيارات انجمن هاي پزشكي از سوي وزارت بهداشت، درمان و آموزش پزشكي اظهار داشت: گسترش اختيارات انجمن هاي علمي پزشكي، بسترسازي در جهت انجام فعاليت هاي مهمتر براي وزارت بهداشت و goهاي پزشكي را در پي خواهد داشت. رئيس انجمن دندانپزشكان همچنين تأكيد كرد: بخش دولتي بايد با اعتماد بيشتر به انجمن هاي علمي پزشكي و بخش خصوصي فرصت لازم براي انجام فعاليت هاي گسترده در جهت رفع معضلات بخش دندانپزشكي كشور را فراهم آورد.]]>
</TEXT>
</DOC>
<DOC>
<DOCID>HAM2-860123-029</DOCID>
<DOCNO>HAM2-860123-029</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تلاش غرب در پنهان كردن ارتباط مولوي با اسلام]]>
</TITLE>
<TEXT>
<![CDATA[ميراث خبر: در بزرگداشتي كه اخيرا براي مولوي در شهر استراسبورگ فرانسه برگزار شد، چهره هاي آكادميك فرانسه و تركيه بر اين موضوع كه غرب سعي در پنهان ساختن ريشه هاي اسلامي فلسفه و عرفان مولوي دارد، صحه گذاشتند.
در اين همايش بيشترين تاكيد سخنرانان بر اين بود كه فلسفه مولانا را نمي توان جداي اسلام و سنت پيامبر اعظم اسلام، حضرت محمد(ص)در نظر گرفت. اين همايش توسط بنياد گفتگوي بين تمدن هاي استراسبورگ برگزار شد.
پروفسور اريك جئوفري از مهمترين سخنرانان اين همايش بود. او بر اين موضوع تاكيد داشت كه در سالهاي اخير در غرب از آثار مولانا استقبال مي شود اما بسياري از غربيان به خاطر موضع گيري هاي امروز غرب در مقابل جهان اسلام و مسلمانان، ريشه هاي اسلامي فلسفه مولانا را ناديده مي گيرند و از آن سخني به ميان نمي آورند. اين محقق از تلاش غرب در پنهان ساختن ارتباط انديشه مولوي با اسلام به عنوان نوعي تبعيض  گذاري مذهبي ياد كرد و گفت: تنها حضرت محمد(ص)و قرآن الهام بخش مولانا در خلق آثار بشردوستانه اش بوده اند كه اين آثار امروز جهاني شده و هنوز هم امروزي به نظر مي رسند.
او افزود: مولانايي كه امروز در غرب معرفي مي شود، به عنوان كسي كه از ريشه هاي اسلامي اش بريده و به منزله پيشواي مذهبي جديدي شناخته شده است. حتي بسياري از غربيان نمي دانند كه نام مولانا، محمد بوده است چرا كه در بسياري از كتاب هاي غربي كه درباره زندگي او منتشر شده، نام او به طور كامل نوشته نشده و از او تنها به رومي ياد شده است.
به گفته جئوفري، حتي شمس تبريزي، معلم و دوست بزرگ مولانا نيز در كتاب هاي غربي به عنوان انساني پريشان احوال و هيپي معرفي شده در حالي كه او در حقيقت يك متفكر بزرگ اسلامي بوده است.]]>
</TEXT>
</DOC>
<DOC>
<DOCID>HAM2-860123-030</DOCID>
<DOCNO>HAM2-860123-030</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خداحافظي مختارپور با كاركنان معاونت مطبوعاتي]]>
</TITLE>
<TEXT>
<![CDATA[گروه اجتماعي عليرضا مختارپور كه ديروز از معاونت مطبوعاتي و اطلاع رساني وزارت ارشاد استعفا كرده بود ديروز با كاركنان اين معاونت خداحافظي كرد.
بنا بر اين گزارش، خداحافظي مختارپور مي تواند به منزله پذيرش قطعي استعفاي او از سوي صفار هرندي وزير فرهنگ و ارشاد اسلامي تلقي شود.
به گزارش روابط عمومي معاونت امور مطبوعاتي و اطلاع رساني، عليرضا مختارپور در مراسم خداحافظي در جمع صميمانه كاركنان اين معاونت گفت: خدا را سپاسگزارم كه با همراهي مديران شايسته و همكاران دلسوز و پرتلاشي چون شما توانستيم گام هاي مؤثري در عرصه وظايف قانوني خود برداريم.
وي اظهار داشت: معيار عمل ما در اين مدت تقوا، قانون و اخلاق بوده است و تلاش كرديم تا هم در عرصه سياسي و فضاي مطبوعاتي كشور و هم مديريت منابع مالي بيت المال از اين مسير منحرف نشويم.]]>
</TEXT>
</DOC>
<DOC>
<DOCID>HAM2-860123-031</DOCID>
<DOCNO>HAM2-860123-031</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در معارفه و توديع دبيران جديد و سابق ستاد مبارزه با مواد مخدراعلام شد:
مبارزه با مواد مخدر تشديد مي شود
رئيس بهداري ناجا جانشين دبير ستاد مبارزه با موادمخدر شد]]>
</TITLE>
<TEXT>
<IMAGE>/1386/860123/news/018924.jpg</IMAGE>
<IMAGE>/1386/860123/news/018927.jpg</IMAGE>
<![CDATA[
ليلاخاكسار: سردار اسماعيل احمدي مقدم، فرمانده نيروي انتظامي ديروز در مراسم معارفه به عنوان دبير كل ستاد مبارزه با مواد مخدر و توديع فداحسين مالكي، محمد رضا جهاني، مدير كل بهداري ناجا را به عنوان جانشين خود در ستاد مبارزه با مواد مخدر معرفي كرد.
وي در اين مراسم گفت: با توجه به نظر رياست جمهوري اين جابجايي به منظور تمركز بيشتر در امور بوده است.احمدي مقدم افزود: اميدواريم مبارزه با مواد مخدر سرعت و شتاب بيشتري به خود بگيرد و تا پايان سال 1386 بتوانيم گزارش خوبي براي ملت ايران داشته باشيم.
وي همچنين ضمن اشاره به برنامه هاي خود گفت: ما چند رويكرد را دنبال مي كنيم. بر اساس مصوبه شوراي عالي امنيت ملي در سال 1383 كه اجراي آن به سال 1385 موكول شد، استراتژي محكمي در دستور كار قرار گرفت،كه تشكيل قرارگاه حضرت رسول(ص)و پرداختن به بحث درمان به شكل ريشه اي از دستاوردهاي اين مصوبه است.
احمدي مقدم در ادامه گفت: پس از تصويب سياست هاي كلي نظام به وسيله رهبر معظم انقلاب، اجماعي بوجود آمده است كه همه دستگاه ها در آن نقش دارند و رهبري آن را پر رنگ تر كرده است .
وي گفت: تلاش ما اين است كه تا پايان سال بحث عبور و مرور قاچاقچيان از مرزهاي شرقي را به پايان برسانيم و عبور با هر نوع وسيله اي سخت شود.
احمدي ژمقدم با اشاره به اينكه در عرصه بين ژالمللي در سال ژهاي گذشته در خصوص تعداد معتادان و وضعيت مواد مخدر اتهاماتي نابجا به ايران وارد مي ژشد، افزود: امروز تمامي موارد در اسناد رسمي بين المللي اصلاح شده است و نمايندگان بين الملل با وضوح در بازديد از مرزها نمره اول را به ايران در امر مبارزه داده ژاند.
دبيركل جديد ستاد مبارزه با مواد مخدر گفت: در سال جاري برخورد شديدتري با توزيع ژكنندگان خرد مواد مخدر در سطح جامعه صورت مي ژگيرد و تلاش مي ژكنيم چهره اجتماع را از وجود اين افراد كه موجب نارضايتي مردم شده است، پاك كنيم.
وي گفت: يك ساعت قبل از اعلام رسمي خبر انتصاب بنده از صدا و سيما، فكسي از رياست جمهوري به دفترم ارسال شد كه از طريق آن، از انتصاب خود مطلع شدم.
دبيركل جديد ستاد مبارزه با مواد مخدر با اشاره به راه ژاندازي قرارگاه رسول اكرم در سال گذشته گفت: راه ژاندازي اين قرارگاه شروع خوبي براي مبارزه با مواد مخدر و كاهش تقاضا محسوب مي ژشود و هرچند بايد اين اقدامات در سال 83 انجام مي ژشد و با دو سال تاخير اجرايي شد، به همين دليل بايد به صورت جدي ژتر و با برنامه ژهاي مستقل ژتر دو سال عقب ژماندگي را جبران كنيم. احمدي مقدم همچنين گفت: در مبارزه با انتقال و توزيع قوي تر عمل مي كنيم و در سال جاري برخوردهاي شديدتري با توزيع كنندگان و معتادين ولگرد خواهيم داشت تا جامعه ظاهري پاك و منزه داشته باشد.
وي در زمينه امور فرهنگي و اقدامات پيشگيرانه نيز گفت: اين امور نيز از ديد ما از اهميت خاصي برخوردار است، كليه دستگاه هاي فرهنگي در ادامه فعاليت هاي پيشين خود بايد به شكلي منسجم و اثرگذارتر به توليدات فرهنگي بپردازند و منجر به جلب مشاركت هاي مردمي شود.
احمدي مقدم در ارتباط با بحث مجرم يا بيمار بودن معتادان گفت: اين موضوع با توجه به آنچه كه هم اكنون نيز اجرا مي شود دنبال خواهد شد و اگر فرد معتاد تحت نظر نيروي انتظامي به مراكز درماني مراجعه كند مشكلي نخواهد داشت و مي تواند امور درماني را دنبال كند و در غير اين صورت به شكل مجرم با وي برخورد مي شود.
وي گفت: داشتن 300هزار هروئيني كه اكثر آنها تزريقي و عامل بيماري هاي خطرناك هستند يك واقعيت است و اينها كساني هستند كه خانواده ها را درگير كرده اند. به طور قطع تمركز ما بر روي درمان خواهد بود و يكي از دلايل انتصاب دكتر جهاني به اين پست تسلط ايشان به بحث هاي درماني است.
احمدي مقدم همچنين افزود: درمورد خود ستاد، رويكرد اول تقويت حوزه تعاملي است و تلاش براين است كه محل اصلي سياستگذاري باشد، ما نيز به دنبال تقويت همين ساختار هستيم و علت محوريت نيروي انتظامي براي اين كار اين بوده كه نيروي انتظامي بخش زيادي از مسئوليت مبارزه با مواد مخدر را بر عهده داشته و به همين دليل درمان اعتياد نيز بايد پليس محورباشد و با تعامل بهداشت درمان، سازمان بهزيستي و ديگر دستگاه هاي ذي ربط اميدواريم بتوانيم به آماري دقيق دست پيدا كنيم و تحقيق و پژوهش بر اساس اطلاعات و آمار و بصورت كمي باشد و مسلما رسانه ها در اين زمينه نقشي فعال و موثر خواهند داشت.
در اين جلسه همچنين فدا حسين مالكي در گزارشي اهم فعاليت هاي ستاد در سال 85 و آخرين وضع مبارزه با مواد مخدر در كشور و منطقه را تشريح كرد و به موفقيت هاي ايران در اين زمينه اشاره داشت.
در پايان از تلاش هاي فدا حسين مالكي دبير سابق ستاد مبارزه با مواد مخدر در مدت تصدي تشكر و قدرداني شد.]]>
</TEXT>
</DOC>
<DOC>
<DOCID>HAM2-860123-032</DOCID>
<DOCNO>HAM2-860123-032</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[زندان بزرگ تهران تا پايان امسال به بهره برداري مي رسد]]>
</TITLE>
<TEXT>
<![CDATA[ايلنا: مديركل توسعه و تحول اداري زندان ژها گفت: با اختصاص مبلغ 400 ميليارد ريال، فاز اول زندان بزرگ تهران تا پايان امسال به بهره ژبرداري مي ژرسد. محمد علي زنجيره اي گفت: زندان بزرگ تهران با ظرفيت 6 هزار زنداني در حال ساخت است كه در صورت تامين اعتبار از سوي سازمان مديريت تا پايان امسال بهره ژبرداري خواهد شد.
وي افزود: بيش از 90 درصد از عمليات ساخت دو واحد از زندان بزرگ تهران انجام شده و يك واحد نيز تا حدود 60 درصد پيش رفته است. زنجيره ژاي خاطرنشان كرد: در صورتي كه سازمان مديريت، اعتبار لازم را در اختيار ما قرار دهد، ساخت زندان بزرگ تهران را تا پايان سال جاري به اتمام خواهيم رساند.
مديركل توسعه و تحول اداري زندان ژها با اشاره به پراكندگي زندان ژهاي استان تهران افزود: در صورت احداث زندان بزرگ تهران تمام زندانيان محكوم شهر تهران را به اين محل منتقل خواهيم كرد.
وي يادآور شد: در حال حاضر ازدحام در زندان ژهاي استان تهران نسبتاً زياد است و با ساخت زندان جديد و انتقال شش هزار نفر به اين زندان، فضاي خالي زيادي در زندان ژهاي فعلي ايجاد نخواهد شد.
زنجيره ژاي با اشاره به اين كه با احداث زندان بزرگ استان تهران، شايد ظرفيت فعلي زندان ژها به حد متناسب برسد، گفت: تنها با اجراي سياست ژ حبس ژزدايي و كاهش ورود افراد به زندان مي ژتوان جمعيت كيفري زندان ژها را كاهش داد]]>
</TEXT>
</DOC>
<DOC>
<DOCID>HAM2-860123-033</DOCID>
<DOCNO>HAM2-860123-033</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اعطاي گروه تشويقي به فرزندان شاهد]]>
</TITLE>
<TEXT>
<![CDATA[ايلنا: مديركل اشتغال و خوداتكايي بنياد شهيد گفت: بر اساس بند(2)تبصره 20 لايحه بودجه سال جاري، دستگاه ژهاي مشمول موظف شدند يك گروه تشويقي به فرزاندان شاهد اعطا كنند.
علي حيدر شيرواند افزود: تاكنون فقط جانبازان و آزادگان استخدامي در دستگاه ژهاي مشمول، از اين امتياز استفاده مي ژكردند. ولي بر اساس بند دو تبصره 20 لايحه بودجه سال جاري دستگاه ژها موظف شدند، يك گروه تشويقي به فرزاندان شاهد اعطا كنند.]]>
</TEXT>
</DOC>
<DOC>
<DOCID>HAM2-860123-034</DOCID>
<DOCNO>HAM2-860123-034</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اولين سالگرد درگذشت مرتضي پروازي مقدم]]>
</TITLE>
<TEXT>
<![CDATA[مراسم بزرگداشت اولين سالگرد درگذشت مرتضي پروازي مقدم دبير گروه ورزشي روزنامه رسالت امروز از ساعت 16 الي 18 در فرهنگسراي هنر(ارسباران)واقع در خيابان شريعتي خيابان جلفا خيابان ارسباران برگزار مي شود.
وي كه سال ها دبير سرويس ورزشي روزنامه رسالت بود سال گذشته در يك حادثه سقوط جان خود را از دست داد.]]>
</TEXT>
</DOC>
<DOC>
<DOCID>HAM2-860123-035</DOCID>
<DOCNO>HAM2-860123-035</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[استيضاح وزير آموزش و پرورش جدي شد]]>
</TITLE>
<TEXT>
<![CDATA[ايسنا: سخنگوي فراكسيون وفاق در جمع خبرنگاران گفت: به دنبال تقاضاي مؤكد جمعي از نمايندگان و اعتراضات فرهنگيان و نظرسنجي از 173 نماينده مجلس در موافقت با انجام استيضاح اين اقدام قطعي شده است.
رضا طلايي نيك با اشاره به اين كه متن جديدي كه براي استيضاح محمود فرشيدي تهيه شده و ظرف 10 روز آينده تقديم هيأت رئيسه مي شود، تأكيد كرد: با توجه به اطلاعات و اعتراضات جديد نسبت به عملكرد وزير آموزش و پرورش، پيش نويس استيضاح فرشيدي پس از اصلاح و تكميل اطلاعات جديد، به هيأت رئيسه مجلس تقديم مي شود. نماينده  بهار و كبودرآهنگ گفت: كميته پيگيري استيضاح در ميان نمايندگان تشكيل شده است.]]>
</TEXT>
</DOC>
<DOC>
<DOCID>HAM2-860123-036</DOCID>
<DOCNO>HAM2-860123-036</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وضعيت فيش هاي بلاتكليف عمره هفته آينده مشخص مي شود]]>
</TITLE>
<TEXT>
<![CDATA[ايلنا: مديركل روابط عمومي سازمان حج و زيارت گفت: هفته آينده براي عمره ژگذاراني كه تا مهرماه 84 براي عزيمت به بيت ژالله الحرام ثبت ژنام كرده ولي مراجعه نكرده ژاند، ضرب ژالاجل تعيين مي ژشود.
عبدالله نصيري افزود: در صورت مراجعه نكردن عمره  ژگذاران مذكور به دفاتر سازمان حج و زيارت در موعد مقرر شده، پول آنان مسترد خواهد شد. وي در خصوص شروع ثبت ژنام مجدد حج تمتع و عمره مفرده گفت: بعد از مشخص شدن تكليف فيش ژهاي عمره بلاتكليف، ثبت ژنام زائران مجدداً آغاز خواهد شد.]]>
</TEXT>
</DOC>
<DOC>
<DOCID>HAM2-860123-037</DOCID>
<DOCNO>HAM2-860123-037</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[امروز، آخرين مهلت نام نويسي متولدين 66 در كنكور]]>
</TITLE>
<TEXT>
<![CDATA[گروه اجتماعي- داوطلبان متولد نيمه دوم سال 66 و همچنين آموزگاران رسمي ديپلمه وزارت آموزش و پرورش كه در كنكور امسال نام نويسي نكرده اند تا پايان امروز فرصت دارند تا در اين آزمون نام نويسي كنند.
روابط عمومي سازمان سنجش كشور اعلام كرد، متقاضيان براي نام نويسي بايد به باجه مركزي پست هر شهرستان و در تهران با مراجعه به يكي از مناطق پستي 11، 13، 14 ، 15 ، 16، 17، 18 و پس از پرداخت هزينه مربوطه و دريافت كارت اعتباري و دفترچه راهنماي شماره يك كنكور سال 86 نسبت به نام نويسي در سايت سازمان سنجش آموزش كشور به نشانيwww.sajesh.org اقدام كنند.]]>
</TEXT>
</DOC>
<DOC>
<DOCID>HAM2-860123-038</DOCID>
<DOCNO>HAM2-860123-038</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با حضور مسئولان ناجا در كميسيون فرهنگي مجلس انجام مي شود
بررسي برنامه مبارزه با بدحجابي در مجلس]]>
</TITLE>
<TEXT>
<![CDATA[گروه اجتماعي - عضو كميسيون فرهنگي مجلس شوراي اسلامي خبر داد: به دنبال انتشار اخباري مبني بر برخورد ناجا با بدحجابي از اول ارديبهشت ماه، كميسيون فرهنگي مجلس براي شنيدن طرح ها و برنامه هاي ناجا تشكيل جلسه مي دهد.
حجت الاسلام رضا آشتياني عراقي با اعلام اين خبر افزود: يكشنبه هفته آينده مسئولان ناجا با حضور در كميسيون فرهنگي مجلس در مورد طرح ها و برنامه هايشان براي برخورد با بد حجابي به اعضاي كميسيون توضيح مي دهند. نماينده قم در ادامه تصريح كرد: در اين جلسه بررسي خواهد شد كه برنامه هاي ناجا براي مبارزه با بدحجابي در صورت ايجاد هر گونه مشكل چه خواهد بود. لذا در اين خصوص در اين جلسه تصميم گرفته مي شود و اگر مشاهده شد طرح شان مشكل ايجاد مي كند، ممكن است تعديل شود.
حد عرفي حجاب مورد توجه قرار مي گيرد
فرمانده نيروي انتظامي در خصوص اجراي طرح برخورد با بدحجابي از اول ارديبهشت ژ گفت: در اجراي اين طرح، نگاه ما مانند سال ژهاي گذشته است و رويكرد ما هيچ تفاوتي با گذشته ندارد.
احمدي ژ مقدم افزود: در بعضي از فصول مانند بهار وضعيت در برخي موارد بحراني مي ژشود و به همين دليل ناچار هستيم طرح ژهاي ويژه ژاي را در اين مقاطع ايجاد كنيم.
وي خاطرنشان كرد: استفاده از پوشش ژهاي نامناسب عمدتاً توسط تعداد محدودي هنجارشكن صورت مي ژگيرد كه در كنار برخورد با اين افراد با مزاحمان نواميس و اراذل و اوباشي كه معابر را ناامن كرده ژاند نيز برخورد قطعي صورت مي ژگيرد.
وي گفت: طرح امنيت اخلاقي در حمايت كامل از خانم ژها اجرا خواهد شد و در حوزه امنيت در مكان ژهايي مانند پارك، كوه و... تلاش مي ژكنيم تا محيط را براي خانواده ژها امن كنيم، به نحوي كه اين مناطق در قرق اراذل و اوباش نباشد.
وي افزود: پليس در جهت ارتقاي امنيت اخلاقي در جامعه تلاش مي ژكند به اين نحوي كه اگر دختر خانمي در خيابان قدم مي ژزند، ماشين ژها براي او بوق نزنند كه البته بخشي از اين اقدام در رفتار محرك خود فرد نهفته است و نبايد چنين رفتاري از شخص بروز كند. احمدي ژ مقدم خاطرنشان كرد: پليس در اجراي طرح امنيت اخلاقي حد عرفي حجاب را مورد توجه قرار مي ژدهد و تعيين حد شرعي آن به عهده علما و مسئولان ديگر است.
فرمانده نيروي انتظامي در پايان در خصوص خروج اتباع بيگانه  ا زكشورگفت: طرح جامع خروج اتباع بيگانه از كشور تهيه شده كه از اول ارديبهشت ژ اجرا و پيش ژبيني مي ژشود تا پايان سال نيمي از اتباع خارجي از كشور خارج شوند.]]>
</TEXT>
</DOC>
<DOC>
<DOCID>HAM2-860123-039</DOCID>
<DOCNO>HAM2-860123-039</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تهيه بانك اطلاعات نرم افزار رتبه بندي دانشگاه هاي جهان اسلام]]>
</TITLE>
<TEXT>
<![CDATA[ايسنا: رئيس موسسه پژوهش و برنامه ريزي آموزش عالي از تهيه بانك اطلاعات نرم افزار رتبه بندي دانشگاه هاي جهان اسلام خبر داد.
عزيزالله معمارياني گفت: در دومين گردهمايي رتبه بندي دانشگاه هاي جهان اسلام شاخص هاي مربوط به رتبه بندي به تصويب مي رسند.
وي با بيان اينكه تاكنون 30 دانشگاه كشور براي رقابت در جريان رتبه بندي دانشگاه هاي جهان اسلام داوطلب شده اند، گفت: 10 ماه آينده پس از جمع آوري كامل اطلاعات 20 دانشگاه برتر جهان اسلام معرفي مي شوند.]]>
</TEXT>
</DOC>
<DOC>
<DOCID>HAM2-860123-040</DOCID>
<DOCNO>HAM2-860123-040</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[طرح حذف كنكور از دستور كار مجلس خارج شد]]>
</TITLE>
<TEXT>
<![CDATA[گروه اجتماعي- طرح ساماندهي پذيرش دانشجو كه در نخستين روزهاي كاري مجلس در دستور كار نمايندگان قرار داشت به دليل اختلافات ميان دولت و مجلس از دستور كار خارج شد.
بر اساس شنيده ها به دليل برخي اختلافات در باره جزئيات طرح ساماندهي پذيرش دانشجو كه ميان وزارت علوم و اعضاي كميسيون آموزش و تحقيقات مجلس وجود داشت، اين طرح از دستور كار فعلي مجلس خارج شود.
مهر به نقل از يك منبع آگاه آورده است: در حال حاضر مقرر شده جلسه اي با حضور مسئولان ذي ربط برگزار شود و اصلاحاتي در طرح صورت گيرد تا نظرات وزارت علوم نيز تأمين گردد.
اين منبع آگاه اظهار داشت: البته تا كنون برخي اصلاحات در طرح صورت گرفته است كه از آن جمله مي توان به خارج شدن سئوالات امتحاني آن دسته از دروس دبيرستان كه در سنجش و پذيرش دانشجو تأثير گذار است از حالت تشريحي و همكاري وزارت علوم در پذيرش دانشجو در رشته هاي هنر و تربيت بدني اشاره كرد. وي اضافه كرد: بدين ترتيب زمان مطرح شدن طرح كنكور در صحن علني مجلس مشخص نيست.
از سوي ديگر عضو كميسيون آموزش و تحقيقات مجلس شوراي اسلامي يكي از دلايل عدم بررسي طرح حذف كنكور در مجلس را برداشت نادرست برخي نمايندگان از اين طرح دانست.
حجت الاسلام هادي دوست محمدي به ايسنا گفت: اعضاي كميسيون براي آماده تر كردن شرايط ذهني نمايندگان طرح امروز در صحن علني مطرح نشد.
نماينده سمنان با بيان اين كه برداشت هايي كه از طرح كحذف كنكور» شده با واقعيت هماهنگي ندارد، عنوان كرد: با دعوت مسئولين به كميسيون آموزش و روشن كردن ذهن نمايندگاني كه در مجلس صاحب راي و نفوذ هستند مي توان از اين طرح دفاع كرد، نمايندگان پس از اطلاع كامل از اين طرح هر تصميمي بگيرند، به واقعيت نزديكتر است.]]>
</TEXT>
</DOC>
<DOC>
<DOCID>HAM2-860123-041</DOCID>
<DOCNO>HAM2-860123-041</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تامين مشاور براي 60هزار دبستان امكان پذير نيست]]>
</TITLE>
<TEXT>
<![CDATA[گروه اجتماعي- در حالي كه 60هزار دبستان كشور نياز به مشاور دارد، آموزش و پرورش به دليل كمبود اعتبار، نيروي انساني و رديف هاي استخدامي، نمي تواند براي همه مدارس مشاور استخدام كند.
مدير كل دفتر پيش دبستاني و ابتدايي وزارت آموزش و پرورش در اين باره به مهر گفت: نبود مشاور در مدارس ابتدايي موجب آسيب هايي مي شود اما نمي توانيم براي همه مدارس مشاور استخدام كنيم.
ابوالقاسم جامه بزرگ همچنين از احياي نقش كراهنمايي و مشاوره» معلمان در دبستان هاي سراسر كشور خبر داد و افزود: توسعه احياي نقش ياد شده از برنامه هاي مهم سال 86 وزارت آموزش و پرورش است.
وي با اشاره به اهميت توجه به بهداشت رواني دانش آموزان از سنين ابتدايي گفت: در سال تحصيلي جاري حدود 10درصد از دبستان هاي كشور داراي مشاور بوده اند.]]>
</TEXT>
</DOC>
<DOC>
<DOCID>HAM2-860123-042</DOCID>
<DOCNO>HAM2-860123-042</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جذب 10هزار دانشجوي مراكز تربيت معلم از برگزيدگان كنكور]]>
</TITLE>
<TEXT>
<![CDATA[مهر: 10هزار نفر از دانشجويان مراكز تربيت معلم در سال 86 از ميان داوطلبان كنكور سراسري انتخاب خواهند شد.
مديركل دفتر ارتقاي مهارت هاي حرفه اي و تربيت معلم وزارت آموزش و پرورش با اعلام اين مطلب گفت: افرادي كه در دفترچه هاي كنكور سراسري رشته هاي تربيت معلم را نيز انتخاب كرده و داراي رتبه علمي مجاز باشند پس از طي مراحلي جذب اين مراكز خواهند شد.حسين نقوي، مصاحبه علميتخصصي و گزينش را مراحل بعد از تعيين رتبه علمي و جذب اين نوع دانشجويان عنوان كرد وا فزود: در مرحله اول(پس ازكسب رتبه علمي مشخص پذيرفته شدگان )5/1برابر تعداد ظرفيت اعلام شده جذب و به دو مرحله بعدي فرستاده مي شوند.]]>
</TEXT>
</DOC>
<DOC>
<DOCID>HAM2-860123-043</DOCID>
<DOCNO>HAM2-860123-043</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 ba mardom @ hamshahri.org]]>
</TITLE>
<TEXT>
<![CDATA[تهران، توقفگاه بزرگ؟!
همه ما كه ساكن تهران بزرگ هستيم، اين نگراني را داريم كه شهر كم كم به يك توقفگاه بزرگ خودرو تبديل مي شود و همه روزه، زماني طولاني از فرصت هاي زندگي ما در ترافيك سنگين هدر مي رود و زيان اقتصادي اش هم قابل توجه است. آيا زمان آن نرسيده كه در صدر برنامه ها حداكثر سرمايه گذاري براي تأمين و توسعه حمل و نقل عمومي تهران در نظر گرفته شود؟
فرزين بدنگي تهران
خوشا شيراز و...
@ كجاست آن حافظ شيرين سخن كه گفته است: خوشا شيراز و وضع بي مثالش!باغ هاي انار قصرالدشت كه يكي يكي به ويلاسازي و برج سازي سپرده شدند و هواي مركز شهر هم آنقدر سنگين شده كه هيچ وقت هوس قدم زدن در آن حوالي به سر كسي نمي زند!
افراسيابي شيراز
اين همه بنگاه؟!
اگر بازار مسكن حساب و كتاب شفافي پيدا كند، آيا باز هم به اين همه بنگاه معاملات ملكي احتياج داريم؟ دولت بايد به گونه اي تدبير كند كه بيشترين سود در سرمايه گذاري هاي بخش توليد به ويژه توليدات صنعتي و كشاورزي به دست بيايد. تا شبكه هاي دلالي، اين همه قارچ گونه رشد نكنند.
مدني اسلام شهر
آنها كه نمي دانند
از كندن و بردن زيرخاكي ها و اشياء عتيقه در جيرفت، خبرهاي گوناگوني پخش شده است. اما من به عنوان يك جيرفتي آرزو به دلم مانده كه در برنامه هاي سيما، قدري هم درباره ارزش و اهميت فرهنگي اين اشياء سخن به ميان بيايد. غير از باندهاي سازمان يافته، خيلي از حفاران غيرمجاز، ناآگاه هستند.
دلاوري جيرفت
آواز قنات و...
آب زلال يكي از قنات هاي تهران با آوازي دلنشين در نهر خيابان ريحان شمالي در منطقه شمس آباد تهران جاري است. دريغا كه از اين آب براي شستن ماشين استفاده مي كنند و به آسفالت خيابان هم زيان مي رسانند.
كامران كاظم زاده تهران
مرند را دريابيد
كمبود يا نبود امكانات درماني در شهرهاي كوچك يكي از دلايل مهاجرت مردم به تهران و شهرهاي بزرگ است. در روزهاي عيد، بيماري را كه دچار حمله قلبي شده بود به بيمارستان مرند برديم، اما چون تجهيزات لازم نداشت، ناچار شديم پس از طي 70 كيلومتر راه، مريض را به تبريز برسانيم. تأمين چنين امكاناتي براي جمعيت 300 هزار نفري مرند و شهرهاي اطراف آن حياتي است.
عمران پورقربان مرند
ممنون و شكرگزار
همراهي يك خانم مهربان و دلسوز در بخش ماموگرافي بيمارستان امام خميني(ره)من را كه گرفتار توهم ناشي از ابتلا به يك بيماري خطرناك شده بودم، از اضطراب و غصه رهانيد. از اين بابت، ممنون و شكرگزارم.
م. همپا تهران
تبريك و انتقاد
يك گله دارم و يك تبريك كه اميدوارم هر دو را چاپ كنيد. گله من بابت شماره تلفن 130 ايرانسل است كه جوابگو نيست و هنوز نمي دانم اراك تحت پوشش اين شبكه قرار دارد يا نه.تبريك من هم به خاطر موفقيت هموطنان عزيزمان در فناوري هسته اي است.
حسن نفتاليان اراك
هنر نان پختن
عمل آوري خمير براي پختن نان يك فن مهم و در واقع يك هنر است كه متأسفانه بيشتر نانوايي هاي تهران آن را فراموش كرده اند. فوت و فن نان پختن را دولت و اتحاديه نانوايان بايد دوباره احيا كنند تا اين همه ضايعات و دورريز نان نداشته باشيم.
محمد كشاورزي آزاد تهران
با اين پول مي شود زندگي كرد؟
ما مستمري بگيران تأمين اجتماعي فقط ماهي 135 هزار تومان حقوق مي گيريم. آيا با اين پول مي توان از پس هزينه هاي زندگي برآمد؟ همچنان منتظريم تا وعده هايي كه براي ترميم حقوق مستمري بگيرها داده شده، عملي شود.
عباس مطهر تهران
ميراث هاي فرهنگي كرج
@ كرج يك شهر قديمي است و دانشمنداني چون محاسب الكرجي كه رياضيدان و از كارشناسان برجسته استخراج آبهاي زيرزميني و قنات بوده در همين شهر زندگي مي كردند. توسعه كرج بايد تحت كنترل درآيد و از ميراث هاي فرهنگي آن از قبيل آتشگاه بايد محافظت شود.
فريده شاد كرج
رنگش را نديده ام
اميدوارم همه آنهايي كه در قرعه كشي هاي گوناگون برنده جايزه اي شده اند، به جايزه شان برسند. من در قرعه كشي cdهاي مربوط به جام جهاني فوتبال برنده يك دستگاه خودرو pk شده ام، اما هنوز رنگ آن را نديده ام!
پيمان نژادابراهيم تهران
در انتظار زمين رايگان
بسياري از تعاوني هاي مسكن از جمله تعاوني مسكن كارمندان در شهر ما، در انتظار عملي شدن تخفيف بهاي زمين از سوي دولت محترم هستند. اين كار، هزينه تمام شده مسكن براي شركت هاي تعاوني مسكن را تا حد زيادي پايين مي آورد.
ابوالفضلي رشت
حكايت خودروهاي فرسوده
شاعر مي فرمايد: منتظران را به لب آمد نفس. حالا شده حكايت ما دارندگان خودروهاي فرسوده كه همچنان پس از ماهها، بايد براي گرفتن خودرو جديد، چشم به در بدوزيم!
حميد خاني تهران
ميهمانسراي ارزان
@ در تعطيلات عيد، خانه ام را در اصفهان به طور رايگان در اختيار يك خانواده سه نفري گذاشتم تا در هواي سرد بي سرپناه نباشند. پيشنهاد مي كنم در شهر ما، واحدهاي كوچك و ارزان به صورت ميهمانسرا ساخته شود تا پاسخگوي نياز خانواده هاي كم درآمد باشد.
لطفي اصفهان
بخشنامه اي كه اجرا نمي شود
بخشنامه سازمان امور مالياتي برابر موضوع بند كل» ماده ك135» براي كتابفروشان معافيت در نظر گرفته است اما امور مالياتي شهر تهران، اين معافيت و حتي اظهارنامه توافقي سال هاي قبل را نپذيرفته است.
مجيد ترابي تهران
به فكر آينده باشيد
حالا كه بازار فروش خودرو در ايران به تعادل جديدي رسيده و سودهاي سابق را ندارد، بهتر است خودروسازها به فكر بهبود كيفيت باشند تا بتوانند به دوام اين صنعت درآينده كمك كنند.
عليرضا بيگلرپور قزوين
حقوق پلكاني و صعود پلكاني!
از اين بابت كه اعلام شده حقوق معلمان پلكاني بالا خواهد رفت، ممنونيم. اما به شرط آن كه، عمري باقي باشد و يك حقوق درست و حسابي را روي آن پله آخري دريافت كنيم. هر چند كه قيمت ها، به خاطر اعلام همين خبر، از همين حالا، پله ها را با سرعت مي پيمايند!
يك معلم از كرج!]]>
</TEXT>
</DOC>
<DOC>
<DOCID>HAM2-860123-044</DOCID>
<DOCNO>HAM2-860123-044</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با وجود تصريح بر يكسان بودن امكانات آموزشي
1300 كلاس درس، هنوز كپري هستند
علي اصغر محمدي]]>
</TITLE>
<TEXT>
<IMAGE>/1386/860123/news/018903.jpg</IMAGE>
<![CDATA[
تشكيل 1300 كلاس درس به صورت كپري در كشور موضوع عدالت آموزشي مورد تأكيد قانون و دولت را به چالش مي كشد.
يكي از بارزترين نمونه هاي محروميت وجود مدارس كپري است كه با وجود حمايت هاي دولت و مجلس از پروژه هاي مدرسه سازي، هنوز رفع نشده است. بنابر اصول مطرح قانون اساسي برخورداري از امكانات آموزشي براي همگان بايد يكسان و برابر باشد و اين وظيفه دولت است كه شرايط تحصيل مطلوب دانش آموزان را فراهم كند.
از سوي ديگر در آيين نماديني كه به مناسبت حذف مدارس كپري چند سال پيش در يكي از مناطق محروم استان هرمزگان برگزار شد، قرار بود ديگر شاهد وجود چنين كلاس هاي درسي در هيچ يك از استان هاي كشور نباشيم اما شواهد آماري جديد نشان مي دهد در عمل اين چنين نشده است.
مديركل نوسازي، توسعه و تجهيز مدارس استان لرستان با تأييد وجود 500 مدرسه كپري در اين استان گفت: اغلب مدارس كپري استان در شهرستان هاي اليگودرز، پلدختر، دلفان و بخش پاپي واقع شده است.
به گفته حسين اسدي پور براي تخريب و بازسازي مدارس كپري لرستان بيش از 5 ميليارد تومان اعتبار نياز است.
محمد جواد كامياب، مديركل نوسازي، توسعه و تجهيز مدارس استان كرمان گفت: در حال حاضر 102 مدرسه كپري با 153 كلاس درس در اين استان داير است.
وي افزود: اين مدارس اغلب در مناطق محروم و دورافتاده فعالند و به طور ميانگين در هر كلاس 15-12 دانش آموز تحصيل مي كنند بدين ترتيب حدود 2200 دانش آموز كرماني در مدارس كپري درس مي خوانند.
كامياب اظهار اميدواري كرد با سفر قريب الوقع رئيس جمهور به اين استان و اختصاص بودجه بدين منظور، بساط مدارس كپري در استان كرمان برچيده شود. به گفته وي از سال 78 تاكنون طي 3 مرحله حدود 980 كلاس درس كپري برچيده شده است. در همين حال رئيس سازمان نوسازي، توسعه و تجهيز مدارس كشور نيز وجود بيش از 1300 كلاس درس كپري در كشور را تأييد مي كند. به گفته حبيب الله بوربور در 3 استان سيستان و بلوچستان، كرمان و لرستان، هنوز هم مدارس كپري وجود دارد كه آموزش و پرورش در صدد برچيدن اين مدارس است و به همين منظور بخشنامه اي به ادارات نوسازي مدارس سراسر كشور ابلاغ و طي آن درخواست شد كه از اعتبارات عمراني و ديگر طرح هاي خود براي حذف مدارس كپري استفاده كنند. وي علت وجود مدارس كپري را جابه جايي روستا ها به دلايل گوناگون مانند خشكسالي عنوان كرد و گفت: ممكن است روستايي داراي مدرسه مناسب باشد اما بعد از جابه جايي مردم روستا، اين مدرسه بدون استفاده باقي مانده و آن ها در مكان ديگر مدرسه كپري ايجاد  كنند.
رئيس سازمان نوسازي، توسعه و تجهيز مدارس كشور گفت: به دليل ياد شده امكان دارد كه مدارس كپري ايجاد شود اما اين مدارس به طور كامل در آينده برچيده مي شود.
رئيس سازمان نوسازي، توسعه و تجهيز مدارس كشور افزود: بيشترين مدارس كپري در استان سيستان و بلوچستان وجود دارد كه در سفر رئيس جمهور به اين استان، اعتباري براي برچيده شدن اين مدارس در نظر گرفته شد.
وي گفت: مدارس چادري و خشت و گلي نيز هنوز در برخي استان ها وجود دارد. البته اعتبار بازسازي مدارس خشت و گلي در قانون برداشت 4 ميليارد دلار از حساب ذخيره ارزي براي مقاوم سازي مدارس فرسوده ديده شده است.
در همين حال معاون برنامه ريزي و امور مشاركت هاي سازمان نوسازي، توسعه و تجهيز مدارس كشور نويد برچيده شدن بساط مدارس كپري تا مهر امسال را داده است.
در حالي كه بنا به اعلام رئيس سازمان نوسازي، توسعه و تجهيز مدارس كشور استان سيستان و بلوچستان داراي بيشترين تعداد مدارس كپري در سطح كشور است و اعتبار ويژه اي كه براي برچيدن اين مدارس در سفر سال گذشته رياست جمهوري در نظر گرفته شد، مديركل نوسازي، توسعه و تجهيز مدارس اين استان از ارايه گزارش در اين مورد طفره مي رود. البته بر اساس شنيده ها بيش از يك هزار كلاس كپري در سيستان و بلوچستان وجود دارد و دور از انتظار نيست كه همچنان شاهد فعاليت اين مدارس در اين استان باشيم. از سوي ديگر نمايشگاه مدرسه ايراني- معماري ايراني سال گذشته در حالي به همت ستاد هويت بخشي به مدارس ايراني، برگزار شد كه وضعيت اغلب مدارس روستايي و مناطق محروم كشور، بنا به دلايل مختلف، مطلوب نيست؛ به طوري كه برخي كلاس هاي درس همچنان زير سايه درخت تشكيل مي شود و سقف برخي كلاس هاي درس نيز از خشت و گل است.
در همين حال رئيس مجلس در آيين افتتاح نمايشگاه مدرسه ايراني- معماري ايراني، گفت: با توجه به اين كه وزارت آموزش و پرورش بودجه هنگفتي از خزانه كشور را براي ساختمان سازي به خود تخصيص داده است، بايد دغدغه هويت ملي در معماري كشور را نيز داشته باشد.
در طرح هويت بخشي مدارس ايران قرار است حدود 4 هزار ميليارد تومان بودجه ظرف 4 سال به بازسازي و نوسازي حدود 50 هزار مدرسه در سراسر كشور اختصاص يابد كه اين مبلغ با احتساب نسبي نرخ ساخت و ساز در كشور، برابر با هزينه ساخت
8 ميليون متر مربع فضاي آموزشي است.]]>
</TEXT>
</DOC>
<DOC>
<DOCID>HAM2-860123-045</DOCID>
<DOCNO>HAM2-860123-045</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ضوابط پرداخت وام3 ميليون تومانيبه بازنشستگان تأمين اجتماعي]]>
</TITLE>
<TEXT>
<![CDATA[گروه اجتماعي- بازنشستگان و مستمري بگيران مستأجر كم درآمد سازمان تأمين اجتماعي وام مي گيرند.ضوابط و شرايط پرداخت وام وديعه مسكن اين گروه از افراد در بخشنامه اي از سوي سازمان تأمين اجتماعي اعلام شد.
به گزارش روابط عمومي سازمان تأمين اجتماعي بر اساس اين بخشنامه با توجه به متغير بودن نرخ ميانگين اجاره بها در هر شهرستان، تسهيلات ياد شده بايد متناسب با نرخ رايج اجاره بها در شهرستان مربوطه بين حداقل 1 تا 3 ميليون تومان پرداخت شود.
بر اساس اين بخشنامه ادارات كل تأمين اجتماعي هر استان بايد با توجه به سهميه تعيين شده مربوطه حداكثر ظرف مدت 2 ماه از تاريخ صدور اين بخشنامه نسبت به تعيين اعتبارات شعبه هاي تحت پوشش با در نظر گرفتن تعداد بازنشستگان و مستمري بگيران هر شعبه و معرفي واجدان شرايط به بانك هاي عامل اقدام كنند.
كساني مي توانند از اين وام استفاده كنند كه ميزان مستمري دريافتي شان از 5/1 برابر حداقل حقوق و دستمزد موضوع قانون كار بيشتر نباشد.در ضمن هنگام تقاضاي وام 11 ماه از تاريخ اجاره نامه يا قرارداد رهن كامل باقي مانده باشد.درخواست كننده و همسرش نبايد داراي مسكن باشند و تاكنون نيز از تسهيلات مسكن توسط سازمان تأمين اجتماعي و بانك مسكن استفاده نكرده باشند.بر اين اساس در شهرهاي بزرگ(بالاي 500 هزار نفر جمعيت)فرد درخواست كننده بايد حداقل 10 سال سابقه سكونت در شهر محل تقاضا را داشته باشد.نكته جالب توجه اين كه در نهايت متقاضيان در يك قرعه كشي شركت مي كنند و برندگان به قيد قرعه انتخاب مي شوند.
اعتبارات ملحوظ شده براي اين تسهيلات در مجموع بالغ بر يك ميليارد و 300 ميليون تومان است كه به لحاظ كثرت متقاضيان بخشنامه مذكور با هدف تخصيص بهينه و توزيع نسبتاً عادلانه بين آنها صادر شده  است.]]>
</TEXT>
</DOC>
<DOC>
<DOCID>HAM2-860123-046</DOCID>
<DOCNO>HAM2-860123-046</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش 10 هزار تومانيهزينه صدور گذرنامه]]>
</TITLE>
<TEXT>
<IMAGE>/1386/860123/news/018900.jpg</IMAGE>
<![CDATA[
گروه اجتماعي- اداره كل گذرنامه اعلام كرد، هزينه صدور گذرنامه از تاريخ 20/1/86 از مبلغ 300 هزار ريال به 400 هزار ريال افزايش يافته است.
بر اساس اين گزارش، مدارك لازم جهت صدور گذرنامه به اين شرح مي باشد؛ فيش بانكي به مبلغ 400 هزار ريال به حساب 94001 يكي از شعب بانك ملي(به  نام شخص متقاضي)، فيش بانكي به مبلغ 5000 ريال به حساب 763 يكي از شعب بانك ملي ايران.
هم چنين دانشجويان بورسيه مشغول تحصيل در خارج از كشور و همسر و فرزندان آنان معرفي شده از سوي وزارتخانه هاي علوم، تحقيقات و فن آوري، بهداشت و درمان آموزش پزشكي از مبلغ مندرج در بندهاي 1و2 معاف مي باشند.اصل و فتوكپي كامل شناسنامه متقاضي و همراهان(لازم است شناسنامه هاي افراد بالاي 15 سال عكس دار باشد)، ارايه كد ملي، سه قطعه عكس4*6 رنگي، برقي و تمام رخ بدون كراوات، عينك و كلاه از يك نگاتيو با زمينه سفيد و كاملاً روشن، سه قطعه عكس جديد 4*6 جداگانه همراهان با شرايط مندرج در بند 6، ارايه مدارك عكس دار براي فرزندان زير 15 سال و موافقت رسمي همسر در مورد بانوان شوهردار و همراهان و موافقت رسمي ولي يا قيم براي فرزندان كمتر از 18 سال تمام كه درخواست گذرنامه جدا دارند.]]>
</TEXT>
</DOC>
<DOC>
<DOCID>HAM2-860123-047</DOCID>
<DOCNO>HAM2-860123-047</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[قدرداني نمايندگان مجلس از خدمات نيروي انتظامي در نوروز]]>
</TITLE>
<TEXT>
<![CDATA[گروه اجتماعي- نمايندگان مجلس شوراي اسلامي در نامه اي به محمود احمدي نژاد رئيس جمهوري از خدمات نيروي انتظامي در كاهش 10 درصدي تصادفات جاده اي و تلفات جاني و كاهش سه درصدي سرقت در ايام تعطيلات نوروزي قدرداني و تشكر كردند.
دراين نامه كه به امضاي 255 نفر از نمايندگان رسيده است آمده:كاركنان خدوم و زحمتكش نيروي انتظامي در كنار ساير نهادها و ارگان هاي مسئول در ايام نوروز با تلاش شبانه روزي و مشاركت مردم فهيم ايران موفق به كاهش تخلفات رانندگي و جرايم انتظامي در سطح كشور شدند.
نمايندگان مجلس تصريح كردند: اين توفيق بزرگ الهي با بكارگيري بهينه نيروي انساني مجرب، تجهيزات و ظرفيت هاي موجود علاوه بر ايجاد امنيت و رفاه عمومي كاهش 10 درصدي تصادفات جاده اي و تلفات جاني و كاهش سه درصدي سرقت را براي مردم ايران به ارمغان آورده است. امضاكنندگان اين نامه افزودند: اقدامات و نتايج موصوف كه سرآغاز بسيار مطلوبي براي يك تحول جديد فرهنگ ساز در امور ترافيكي در شهرها و جاده هاي بين شهري و كاهش تلفات جاني و مالي است، رضايت 95 درصد مردم از نيروي انتظامي را به همراه داشت.
نمايندگان مجلس ضمن تبريك اين موفقيت به رئيس جمهوري و تشكر از مشاركت مردم ايران با حافظان نظم و امنيت كشور از كليه فرماندهان، مديران و مسئولان و آحاد كاركنان ناجا به ويژه سردار احمدي مقدم فرمانده نيروي انتظامي جمهوري اسلامي ايران قدرداني كردند و اين موفقيت بزرگ را به ملت ايران تبريك گفتند.]]>
</TEXT>
</DOC>
<DOC>
<DOCID>HAM2-860123-048</DOCID>
<DOCNO>HAM2-860123-048</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سرپرست اداره كل سياستگذاري و برنامه ريزي امور حمايتي وزارت رفاه:
سازمان بهزيستي قابل واگذاري به وزارت بهداشت نيست]]>
</TITLE>
<TEXT>
<![CDATA[ايسنا: سرپرست اداره كل سياستگذاري و برنامه ريزي امور حمايتي و امدادي وزارت رفاه در خصوص پيشنهاد مطرح در مجلس در خصوص واگذاري سازمان بهزيستي به وزارت بهداشت، اين امر را مغاير قانون ساختار نظام جامع رفاه و تامين اجتماعي و نيز غيرمنطقي دانست.
علي ماهر افزود: بر اساس قانون ساختار جامع رفاه و تامين اجتماعي هماهنگي بخش هاي مختلف دولت در راستاي پيشگيري آسيب هاي اجتماعي، حمايت از افراد جامعه در برابر رويدادهاي اقتصادي،  اجتماعي و پيامدهاي سوء آنها خصوصا در زمينه بيكاري، بي سرپرستي و در راه ماندگي و پيري، تحت پوشش قرار دادن خانواده هاي زن سرپرست و زنان خود سرپرست، تامين خدمات پيشگيري از بروز يا تشديد معلوليت ها و آسيب ها و خودكفايي معلولان و باز تواني آنها از جمله وظايف وزارت رفاه است.
ماهر همچنين اظهار كرد: اين پيشنهاد مغاير ماده 97 قانون برنامه چهارم است كه رسيدگي به امور توانبخشي و پيشگيري را بر عهده وزارت رفاه گذارده است.
سرپرست اداره كل سياستگذاري و برنامه ريزي امور حمايتي و امدادي وزارت رفاه تاكيد كرد: علاوه بر اين پيوستن سازمان بهزيستي به وزارت بهداشت، معضلات بسيار ديگري نيز در پي خواهد داشت و موجب مي شود همانند زماني كه سازمان بهزيستي زير مجموعه وزارت بهداشت بود، پرداختن به آسيب هاي اجتماعي و پيشگيري و توانمند سازي در حاشيه قرار گيرد.]]>
</TEXT>
</DOC>
<DOC>
<DOCID>HAM2-860123-049</DOCID>
<DOCNO>HAM2-860123-049</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بازتاب
پاسخ وزير آموزش و پرورش]]>
</TITLE>
<TEXT>
<![CDATA[محمود فرشيدي وزير آموزش و پرورش ديروز در پاسخ به سئوال خبرنگار ايسنا در باره عاقبت حكم طراح سؤالات موهن به ساحت مقدس پيامبر اعظم(ص)در آزمون ضمن خدمت فرهنگيان يكي از شهرستان هاي استان تهران، گفته كه اين قضيه در حال حاضر به اتمام رسيده و شما نيز در سال جديد در مورد چگونگي حكم طراح، سؤال نكنيد. اين در حالي است كه طرح سئوالات موهن به ساحت مقدس نبي اكرم(ص)در جريان برگزاري آزمون ضمن خدمت فرهنگيان استان تهران، موجب اعتراض شديد و واكنش هاي تند مراجع تقليد، حوزه هاي علميه، نمايندگان مجلس،فرهنگيان و مردم شد. حتي برخي از نمايندگان مجلس در صدد استيضاح وزير آموزش و پرورش برآمدند كه به علت همزماني با بررسي لايحه بودجه، به امسال موكول شد.
يقينا اين نوع پاسخگويي، افكار عمومي جامعه را اقناع نمي كند. با اين گفته وزير محترم آموزش و پرورش اين سئوال در ذهن تداعي مي شود كه چگونه اين قضيه به پايان رسيده و چرا نبايد در باره سرانجام اين موضوع سئوال كرد، مگر نه اين كه خبرنگاران نمايندگان افكار عمومي اند. با اين حال اميد است وزير آموزش و پرورش در روش پاسخگويي به سئوالات خبرنگاران رسانه ها تجديد نظر كند و شفافيت و صراحت را با عدالت همراه كند.]]>
</TEXT>
</DOC>
<DOC>
<DOCID>HAM2-860123-050</DOCID>
<DOCNO>HAM2-860123-050</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اختصاص 800 3ميليارد ريال براي تأمين امنيت مرزها]]>
</TITLE>
<TEXT>
<![CDATA[گروه اجتماعي- معاون پشتيباني و برنامه ريزي وزير كشور با اعلام ارايه دو مدل انسداد كامل مرزها از سوي اين وزارتخانه به مسئولان، گفت: سه هزار و 800 ميليارد ريال براي اجراي طرح هاي امنيتي در مرزهاي كشور اختصاص يافت.
علي محمد شاعري گفت: از اين ميزان يك هزار و 300 ميليارد ريال مربوط به اعتبارات وزارت كشور و دو هزار و 500 ميليارد ريال نيز مربوط به اعتبارات نيروي انتظامي است.
وي تصريح كرد: اين اعتبارات براي مبارزه با اشرار، قاچاقچيان و افرادي كه قصد ناامن كردن كشور را دارند، در نظر گرفته شده است.
معاون وزير كشور افزود: وزارت كشور براي انسداد مرزهاي غرب و شرق وارد عمل شده و تا پايان امسال، دو مدل را براي انسداد كامل مرزها به مسئولان كشور ارائه مي دهد. به گفته وي، انتظار مي رود با اجراي اين طرح ها تأثيرات مثبتي در كاهش جرايم و كنترل اشرار
به وجود آيد.
شاعري افزود: در اجراي اين طرح مجموعه اي از فعاليت هاي فيزيكي، انسداد كامل، ديواركشي و توانمندسازي عشاير مرزنشين و آموزش مردم انجام مي گيرد. وي يادآور شد: افزايش سطح توان اقتصادي مرزنشينان، كنترل الكترونيكي مرزها و مبارزه و رويارويي فيزيكي با اشرار از ديگر مواردي است كه در اجراي اين طرح دنبال مي شود.]]>
</TEXT>
</DOC>
<DOC>
<DOCID>HAM2-860123-051</DOCID>
<DOCNO>HAM2-860123-051</DOCNO>
<ORIGINALFILE>/1386/860123/news/_ejtem.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت]]>
</TITLE>
<TEXT>
<![CDATA[در مراسم افتتاح اولين كلينيك تخصصي ام. اس عنوان شد:
وزارت بهداشت بيشترين هزينه را براي داروهاي ام .اس مي پردازد
گروه سلامت در حالي كه به گفته رئيس انجمن ام اس ايران، 95 درصد داروهاي داخل كشور ساخت داخل است و براي 5 درصد دارويي كه از خارج وارد مي شود وزارت بهداشت چيزي حدود 230 ميليون دلار در سال هزينه مي كند كه يك سوم آن يعني 80 ميليون دلار به سوبسيد داروهاي ام.اس تعلق دارد، آمارها نشان مي دهند هر ساله بر تعداد افراد مبتلا به ام. اس در كشور اضافه مي شود. هم اكنون حدود 2 ميليون نفر در جهان به بيماري اي مبتلا هستند كه بيشتر هم جوانان و زنان را درگير مي كند.
دكتر محمدعلي صحراييان، رئيس اولين كلينيك فوق تخصصي ام. اس دانشگاه علوم پزشكي تهران در مراسم افتتاح اولين مركز ارزيابي، كنترل و درمان انواع درد و كلينيك فوق تخصصي ام .اس، در بيمارستان سينا گفت: با توجه به هزينه هاي بالاي درمان اين بيماري تعداد مبتلايان به اين بيماري در كشور نامشخص است و امروزه نام اين بيماري براي مردم برخلاف سال هاي گذشته ناآشنا نيست، چرا كه هر كسي در اطراف خود شخصي را مبتلا به ام .اس مي شناسد.
وي با اشاره به اين كه مهمترين نكته در درمان بيماران مبتلا به ام. اس، سنجش ميزان پيشرفت بيماري در طول دوره درمان است، نبود بانك اطلاعاتي اين بيماران در كشور را يكي از مشكلات عمده در راه شناخت و درمان اين بيماري عنوان كرد.
مهمترين اهداف كلينيك فوق تخصصي ام. اس، آموزش و پژوهش، ارائه خدمات به اين بيماران و جمع آوري بانك اطلاعات بيماران مبتلا به ام. اس است كه به صورت خدمات مشاوره اي، خدمات پيراپزشكي و تشكيل پرونده براي بيماران است.
وي افزود: با آغاز به كار اين مركز، تشكيل پرونده براي بيماران مبتلا به ام. اس براي اولين بار در كشور انجام مي شود و خدمات مشاوره اي به بيماران آنها را در چگونگي مصرف داروها و در نتيجه كند شدن پيشرفت بيماري كمك مي كند.
به گزارش ايسنا، در اين مراسم همچنين رئيس مركز ارزيابي، كنترل و درمان درد با بيان اين كه چنين مركزي براي اولين بار در ايران راه اندازي مي شود، گفت : بيش از 80 درصد علت مراجعه تمام بيماران به پزشك درد است.
به گفته وي در كشورهاي پيشرفته 40 درصد بيماران مبتلا به سرطان، 50 درصد بيماران در خانه سالمندان، 55 درصد بيماران بعد از عمل جراحي و 70 درصد بيماران مبتلا به ايدز از درمان ناكافي يا عدم درمان درد رنج مي برند و در كشور ما به دليل نبود مراكز درماني تخصصي درد، اين وضعيت به مراتب بدتر است. همچنين بيماران با درد مزمن، بيش از 5 برابر ساير مردم از خدمات و سرويس هاي درماني و بهداشتي استفاده مي كنند، درآمريكا هزينه درد مزمن درمان نشده، بيش از 50 ميليارد دلار تخمين زده مي شود و سالانه بيش از 550 ميليون روز كاري به خاطر درد مزمن ترك مي شود.
رئيس مركز ارزيابي، كنترل و درمان انواع درد دانشگاه علوم پزشكي، گفت: در صورت درمان مناسب دردهاي مزمن، نه تنها در هزينه هاي درماني و بهداشتي بلكه در ساير بخش ها نيز صرفه جويي قابل توجهي مي شود. دكتر پناه جويان گفت: فايده كاهش درد بيماران بعد از عمل علاوه بر جلب رضايت مريض و كاهش عوارض بعد از درد، كاهش هزينه هايي است كه صرف درمان دردهاي مزمن ناشي از درد حاد بعد از عمل مي شود. وي با اشاره به اين كه بين 30 تا 81 درصد افرادي كه قطع عضو مي شوند از دردهاي مزمن رنج مي برند، درد را يك مشكل چند بعدي دانست و گفت: در اين مركز بيماران توسط سه گروه روانپزشك، متخصص طب فيزيكي و متخصص درد درمان مي شوند.
هدف از راه اندازي اين مركز كاهش دردهاي سرطاني و دردهاي بعد از عمل و آموزش مردم، پرستاران و پزشكان عمومي و در نهايت آموزش متخصصان بيهوشي و متخصصان درد عنوان شده است.
ايران از واردات شيرخشك بي نياز مي شود
ايسنا: با راه اندازي كارخانه پودرشيرمشهد، ايران از واردات شيرخشك نوزادان و انواع شيرخشك نوزادان نارس و بيمار بي نياز مي شود.
مهران خادم، مدير بازرگاني صنايع غذايي پودرشير مشهد با اعلام اين خبر گفت: اين كارخانه با حضور جمعي از مسئولان و وزراء و نمايندگان سازمان جهاني بهداشت و يونيسف، در شهرك صنعتي طوس مشهد آغاز به كار مي كند. به گفته وي، وسعت و توانايي توليد،  انواع گوناگون محصولات شيرخشك و قهوه اين كارخانه را به عنوان يكي از بزرگترين طرح هاي ملي سال هاي اخير مطرح كرده است.
وي اعلام كرد: كارخانه پودر شير مشهد، با هدف توليد سالانه بيش ازهزارتن انواع پودر شير با بيش از 500 ميليارد ريال سرمايه گذاري ارزي ريالي اشتغال مستقيم حدود 400 نفر و اشتغال غيرمستقيم هزاران نفر دامدار و كشاورز را فراهم كرده است. خادم گفت: سالانه بيش از 20 ميليون دلار ارز صرف واردات شيرخشك نوزادان مي شود كه با راه اندازي اين كارخانه نه تنها نياز كشور تامين مي شود، بلكه دو برابر نياز نيز توان توليد وجود دارد كه مي تواند صادرات قابل توجهي به همراه داشته باشد. وي تصريح كرد: اين نخستين كارخانه توليد انواع شيرخشك نوزادان در خاورميانه است كه تا پايان فروردين ماه به طور رسمي در مشهد راه اندازي مي شود.
وي در پايان گفت: شيرخشك هايي با فرمول خاص براي نوزادان نارس و بيمار، شيرخشك مخصوص نوزادان حساس به شيرمادر، پروتئين هاي شير، شيرخشك مخصوص كودكان در حال رشد يا با مشكلات گوارشي، شير مخصوص مادران باردار و شيرده و غذاي كمكي كودك از مهمترين توليدات اين كارخانه است كه تحت نظارت وزارت بهداشت درمان و آموزشي پزشكي توليد مي شود.
برنامه هاي ويژه سلامت دهان و دندان دانش آموزان تهراني
گروه سلامتكارشناس بهداشت و تغذيه سازمان آموزش و پرورش شهر تهران برنامه هاي ويژه ارتقاي سلامت دهان و دندان دانش آموزان تهراني را اعلام كرد. مهناز تسليمي گفت: در سال  تحصيلي جاري برنامه آموزش جامع سلامت دهان و دندان را براي معلمان، اولياي دانش آموزان و دانش آموزان پايه دوم ابتدايي اجرا كرديم كه طي آن جزواتي را بين دانش آموزان توزيع كرديم و آموزش هايي را داشتيم.
وي اضافه كرد: بر اساس اين طرح 120 هزار دانش آموز پايه دوم ابتدايي به همراه اوليا و معلمانشان تحت پوشش آموزش سلامت دهان و دندان قرار گرفتند ضمن  اين كه در هر منطقه كارگاه هايي ويژه آموزگاران برگزار شد.
تسليمي اظهار داشت: برنامه فلورايدتراپي از ديگر برنامه هاست كه در اين طرح دهان شويه فلورايد براي دانش آموزاني كه در سن رويش دندان دائمي يعني سنين 6 تا 12 سال هستند، هفته اي يكبار اجرا مي شود. اين برنامه براي پيشگيري از پوسيدگي هاي دندان دانش آموزان اجرا مي شود.
وي ادامه داد: توسعه پايگاه هاي دهان و دندان شامل كلينيك دندانپزشكي توحيد و پايگاه هاي دهان و دندان مناطق 14 و 19 از ديگر برنامه هاي ما است كه فعاليت هاي آموزشي، پيشگيري و درمان را براي دانش آموزان انجام مي دهند.
كارشناس بهداشت و تغذيه سازمان آموزش و پرورش شهر تهران به طرح پيشگيري از پوسيدگي دندان 6 دانش آموزان اشاره كرد و گفت: اين طرح جهت محافظت از دندان 6 كه اولين دندان دانش آموز است، اجرا مي شود. وي اضافه كرد: برنامه مشاركت بيمه خدمات درماني جهت درمان دندان 6 دانش آموزان 6 تا 12 سال از ديگر برنامه هاست كه در اين برنامه با تعرفه هاي دانش آموزي، اين دانش آموزان تحت درمان و ترميم دندان 6 قرار مي گيرند.]]>
</TEXT>
</DOC>
<DOC>
<DOCID>HAM2-860123-052</DOCID>
<DOCNO>HAM2-860123-052</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي
استقبال چشمگير شركت هاي خارجي از نمايشگاه نفت تهران]]>
</TITLE>
<TEXT>
<![CDATA[گروه اقتصادي- دوازدهمين نمايشگاه نفت، گاز و پتروشيمي با حضور بيش از هزار شركت داخلي و خارجي و در 32 هزار متر مربع فضاي مسقف از 29 فروردين ماه تا 2 ارديبهشت در محل دائمي نمايشگاه هاي تهران برگزار مي شود.
در حالي كه در ماه هاي اخير تلاش هاي آمريكا براي منع شركت هاي نفتي خارجي از حضور و فعاليت در بازار ايران، افزايش يافته است، شركت هاي بزرگ بين المللي جايگاه ويژه اي را براي حضور در اين نمايشگاه در تقويم كاري خود گنجانده اند و به دليل همين استقبال كم نظير، نمايشگاه نفت ايران به بزرگترين نمايشگاه نفت و انرژي خاورميانه و يكي از 5 نمايشگاه بزرگ نفت جهان تبديل شده  است.
مديرعامل شركت ملي صنايع پتروشيمي با اشاره به حضور بسيار چشمگير شركت هاي خارجي در دوازدهمين نمايشگاه نفت، گاز و پتروشيمي تاكيد كرد: تحريم و مسائل حاشيه اي مربوط به آن در نمايشگاه نفت اثري نداشته است. به گزارش روابط عمومي وزارت نفت، مهندس غلامحسين نجابت افزود: شركت ملي صنايع پتروشيمي همانند سال هاي گذشته حضور پر باري در نمايشگاه نفت، گاز و پتروشيمي خواهد داشت.]]>
</TEXT>
</DOC>
<DOC>
<DOCID>HAM2-860123-053</DOCID>
<DOCNO>HAM2-860123-053</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[عملكرد يك ساله اجراي آيين نامه گسترش بنگاه هاي كوچك اقتصادي زود بازده
80 هزار ميليارد ريال تسهيلات براي بنگاه هاي زود بازده]]>
</TITLE>
<TEXT>
<IMAGE>/1386/860123/news/018876.jpg</IMAGE>
<IMAGE>/1386/860123/news/018945.jpg</IMAGE>
<![CDATA[
گروه اقتصادي: به دنبال تلاش دولت براي راه اندازي بنگاه هاي زود بازده اقتصادي طي يك سال گذشته جمعاً 687 هزار و 385 طرح به بانك ها معرفي شده اند كه از اين تعداد 416 هزار و 822 طرح مورد تاييد بانك ها قرار گرفته اند.
به گزارش همشهري، در اين راستا براي راه اندازي 277 هزار و 480 طرح نيز با بانك ها قرارداد منعقد شده است كه ارزش كل قراردادهاي منعقد شده با بانك ها 99 هزار و 770 ميليارد ريال است.
بر اساس اين گزارش، مبلغ كل تسهيلات پرداخت شده به متقاضيان در مدت ياد شده معادل 80 هزار و 343 ميليارد ريال بوده است كه خود زمينه ساز ايجاد 426 هزار و 712 شغل جديد بوده است.
اين گزارش مي افزايد:  از مجموع طرح هاي معرفي شده به بانك ها، 320 هزار و 377 طرح مربوط به بخش كشاورزي، 106 هزار و 623 طرح مربوط به بخش صنعت، 255 هزار و 87 طرح مربوط به بخش خدمات و 5 هزار و 288 طرح مربوط به بخش مسكوني بوده است.
بر اساس اين گزارش، از مجموع 414 هزار و 925 طرح تاكنون 228 هزار و 170 طرح از سوي بانك ها مورد تاييد قرار گرفته است كه 36 هزار و 732 طرح مربوط به مقطع زماني منتهي به 20 آذر ماه سال 85 است.
ميزان اشتغال ايجاد شده در سال گذشته در قياس با آمارهاي ارائه شده تعداد اشتغال ايجاد شده تا پايان اسفند ماه سال 84 خود حكايت از افزايش 79 هزار و 512 نفري ميزان اشتغال دارد.
در اين ميان نسبت مبلغ قراردادهاي منعقد شده به كل تسهيلات 74/37 درصد و نسبت مبلغ پرداخت شده به كل تسهيلات نيز 27/30 درصد بوده است. ميانگين اعتباري قرارداد هاي منعقد شده با بانك ها 333 ميليون ريال و نسبت قرارداد هاي منعقد شده به طرح هاي تاييد شده از سوي بانك 43/70 درصد بوده است.
همچنين ميانگين اشتغال پيش بيني شده در قراردادهاي منعقد شده طرح هاي زود بازده اقتصادي با بانك ها 2/2 نفر به ازاي هر بنگاه است. سرانه اعتباري اشتغال در قراردادهاي منعقد شده نيز 70/151 ميليون ريال برآورد شده است.
اين گزارش حاكيست: ميانگين اشتغال پيش بيني شده در قراردادهاي منعقد شده 4/3 نفر و نسبت مبلغ پرداخت شده به مبلغ قراردادهاي منعقد شده 36/75 درصد و نسبت به قراردادهاي منعقد شده به طرح هاي تاييد شده توسط بانك ها 3/67 درصد است. سرانه اعتباري اشتغال در قراردادهاي منعقد شده نيز 84/99 ميليون ريال گزارش شده است.]]>
</TEXT>
</DOC>
<DOC>
<DOCID>HAM2-860123-054</DOCID>
<DOCNO>HAM2-860123-054</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[صنعت خودروي ايران، در سالي كه گذشت
سال پرتنش
امين آزاد]]>
</TITLE>
<TEXT>
<IMAGE>/1386/860123/news/018879.jpg</IMAGE>
<IMAGE>/1386/860123/news/018885.jpg</IMAGE>
<![CDATA[
 افزايش سطح فناوري در صنعت خودرو
در سال 85 نهالي كه در حدود چهار سال قبل فعاليت روي آن آغاز شده بود تا حدودي ثمر داد و همكاري با شركت هاي خارجي در زمينه طراحي موتور به جايي رسيد كه توليد اولين سري موتور ملي با حجم 1700 سي سي آغاز شد. اين موتور كه بر اساس استراتژي دولت گذشته مبني بر همكاري مشترك با خودروسازان خارجي جهت انتقال دانش فني شكل گرفته بود، باعث شد تا حدودي دانش طراحي موتور كه يكي از اصلي ترين اركان صنعت خودرو است، به اين صنعت در ايران تزريق شود.
اما به نظر مي رسد هنوز راه درازي در پيش است. چرا كه رونمايي سمند جديد با نام سورن كه هنوز هم روي پلات فورم قديمي سمند طراحي شده و بيشتر ظاهرش تغيير كرده تا موارد فني آن، نشان داد صنعت خودرو ايران قادر نيست بسياري از اركان اساسي خودرو را طراحي كند. البته شركت  هاي داخلي برنامه هايي براي طراحي بقيه اجزاي پلات فورم دارند و مدل هاي جديدي نيز توسط ايران خودرو و سايپا در حال طراحي است كه در سال هاي 86 و 87 وارد بازار خواهند شد اما هزينه گزاف طراحي و درك نكردن مسئله تحقيق و توسعه در ايران از اصلي ترين چالش هاي افزايش سطح فني خودرو سازان است.
--
سال 85 يكي از پرتنش ترين سال هاي صنعت خودرو ايران در 20سال گذشته بود به گونه اي كه اين سال با خبر جنجالي توقف توليد ال -90 آغاز شد، اما در پايان سال با بر طرف شدن مشكلات در حدود 100 هزار دستگاه از اين خودرو پيش فروش شد.
با تمام تنش هاي موجود در پايان سال، توليد خودرو افزايش داشت و در پي آن صادرات و واردات خودرو نيز رشد قابل توجهي يافت. از طرفي كيفيت خودروهاي داخلي در اين سال در حالي كه افكار عمومي نسبت به ايمني پژو 405 و پرايد حساس شده بود، افزايش نسبي يافت ولي در سال 85 مسائل تنش آفريني نظير تغيير در مديريت خودرو سازان و كاهش ارتباط با خودروسازان خارجي هم وجود داشت به گونه اي كه همكاري خودروسازان ايراني با خودروسازان بزرگ دچار نزول شد و حتي در چند مورد نيز به شدت به تشنج كشيده شد.
صادرات خودرو ايران در سال 85 به ارزش بيش از 500 ميليون دلار رسيد كه نسبت به مدت مشابه سال 84(110 ميليون دلار)رشد 354درصدي را نشان مي دهد. از نظر تعداد نيز صادرات خودرو در سال 85 بيش از 38 هزار دستگاه بود كه رشد بيش از دو برابري نسبت به سال 84 را نشان مي دهد.
در اين سال، ايران خودرو در بخش صادرات از ديگر خودرو سازان ايراني پيشي گرفت و توانست سايت هاي توليدي سوريه، آذربايجان، ونزوئلا و بلاروس را راه اندازي نموده و در مجموع صادرات خود را به بيش از 22 هزار دستگاه برساند كه نسبت به مدت مشابه سال84 رشد چهار برابري را نشان مي دهد. البته اين عدد همچنان در برابر عرضه محصولات آن در بازار داخلي كه رقمي بيش از 500هزار دستگاه است، چندان بزرگ محسوب نمي شود. به گونه اي كه تقريبا از هر 23 دستگاه خودرو توليد شده فقط يك دستگاه صادر شده است.
شركت سايپا نيز اعلام كرده كه قصد دارد در پنج كشور خطوط توليد ايجاد كند. اين شركت در سال گذشته 15هزار دستگاه خودرو صادر كرده كه نسبت به مدت مشابه سال 84 رشد 50درصدي را نشان مي دهد. البته اين شركت نيز برنامه هاي گسترده صادراتي دارد، به گونه اي كه قصد دارد تا سال1390 صادرات خود را به 70 هزار دستگاه برساند.
در سال 85 تنها صادرات خودرو نبود كه افزايش نشان مي داد بلكه طرف مقابل، يعني واردات خودرو هم نسبت به سال قبل افزايش يافت كه دليل آن تقاضاي بازار ايران براي خودروهاي با تكنولوژي روز بود به طوري كه واردات خودرو در سال 85 بيش از 150 درصد نسبت به سال گذشته افزايش يافت و به بيش از 26 هزار دستگاه رسيد، حال آن كه اين عدد در سال 84 در حدود 10 هزار دستگاه بود.
ال-90 و پاياني خوش
برجسته ترين خبر سال 85 توقف قرارداد ال-90 و اجرايي شدن دوباره آن بود. اين اتفاقات در دو ماه اول سال رخ داد تا اينكه در پايان سال بالاخره پيش فروش ال-90 آغاز و تنها در طول چهار روز تمام خودروها پيش فروش شد، اما قصه ال-90 از كجا شروع و چگونه ختم به خير شد؟
در ابتداي سال يك خبر شوك آور تمام انتظارها براي خودرو ارزان قيمت ال-90 و افزايش همكاري صنعت خودرو ايران با خودروسازان بزرگ را به لبه پرتگاه كشاند و آن اعلام توقف ال-90 بود.
در فروردين ماه سال گذشته وزير صنايع و معادن در نامه اي به رئيس سازمان گسترش و نوسازي صنايع ايران، دستور توقف پروژه ال-90 را صادر كرد. وزير صنايع در اين نامه عنوان كرده بود كه در قرارداد ارائه شده توسط رنوژژ، اصلاحات مجلس لحاظ نشده و بايد پروژه متوقف، تا چهار شرط ما برآورده شود. اين چهار شرط شامل داخلي سازي، برداشته شدن كلمه انحصاري در قرارداد، طراحي خودرويي مشترك روي پلت فورم ال-90 و صادرات 20درصدي اين خودرو بود. رنو در ابتدا مي گفت از اين چها شرط به غير از صادرات 20درصدي خودرو، بقيه شدني است؛ اما شرط صادرات خودرو به دليل عضو نبودن ايران در سازمان تجارت جهاني و عضونبودن ايران در قراردادهاي منطقه اي غير ممكن است.
اين شركت پيشنهاد صادرات قطعات را ارائه داد كه وزارت صنايع آن را مردود دانست. در اين ميان قطعه سازان خصوصي و خودروسازان با توجه به سرمايه گذاري هنگفت، در حال ضربه خوردن بودند و از طرفي سرمايه گذاري مستقيم رنو در ايران و بازار جذاب ايران، آنها را در يك دو راهي قرار داد تا اينكه بالاخره در خرداد ماه رنو ظاهراً شروط را پذيرفت، اما تا پايان سال نيز معلوم نشد معماي صادرات اين خودرو چگونه حل خواهد شد.
اين قرارداد دوباره به جريان افتاد گرچه با توجه به ساخت داخل 60 درصدي در ابتدا با مشكلات تامين قطعه مواجه بود و از طرفي تاخير در ساخت كارخانه ايران خودرو و تردديد هاي سياسي رنو بابت تحريم ايران، باعث تاخيرهاي پياپي مي شد تا اينكه توليد آزمايشي اين خودرو در بهمن ماه آغاز و با اعلام خبر پيش فروش اين خودرو يك ركورد كم نظير در جهان خودرو به وجود آمد و تنها در عرض يك هفته100 هزار دستگاه به فروش رفت.
خروج برخي خودروسازان خارجي از ايران
در سال 85 بحث انرژي هسته اي و فشار جامعه جهاني به ايران شدت گرفت و برخي خودرو سازان خارجي به خصوص آلماني ها و سردمدار آنها مرسدس بنز، فعاليت خود در ايران را كاهش دادند شنيده ها حاكي از فشار كرايسلر آمريكا - شريك بنز- بر اين شركت براي انجام اين كار بوده است.
اما فشارهاي آمريكا به گونه اي ديگري نيز روي پژو فرانسه وارد شد و اين شركت كه قرار بود سالانه 500 ميليون يورو از ايران قطعه خريد كند، تنها حاضر به خريد سالانه 40 ميليون دلار قطعه از ايران شد. گرچه اين بدقولي پژو تازگي نداشت اما مديران ايران خودرو را به خشم آورد. در اين ميان همه منتظر بودند كه رنو نيز تحت تاثير اين فشارها از پروژه ال-90 كنار بكشد، اما مدير عامل رنو در پايان سال گفت، بازار ايران آنقدر جذاب هست كه ما در آن باقي بمانيم و فعلا ايران را ترك نمي كنيم.
در اين سال با كمرنگ شدن فعاليت شركت هاي غربي، همكاري با شركت هاي شرقي به خصوص چين و روسيه افزايش يافت. به گونه اي كه با قرارداد توليد سالانه 12 هزار ون روسي شركت گاز و توليد كاميون كاماز در تبريز، روس ها شيريني قراردادي با طعم بيشتر از 350 ميليون دلار را چشيدند و چيني ها هم كه در صنعت خودرو تازه كار بوده و به دنبال بازارهاي جديد مي گشتند، با شگردهاي سياسي به سمت بازار ايران آمدند.
اما جالب بود كه چين در شوراي امنيت به ايران پشت كرد ولي به هر حال آنها برنده يك جام زرين بودند، به گونه اي كه علاوه به هوو و دانگ فنگ و فوتون كه براي ساخت كاميون هاي جديد با سايپا و ايران خودرو به نتايج دلپذيري رسيده بودند، در سواري نيز سه قرارداد شيرين را با ايران خودرو و كرمان خودرو منعقد كردند و شركت چري با ايران خودرو و كرمان خودرو همكاري كرد، به گونه اي كه اين شركت قصد دارد با ايران خودرو شركت مشتركي در ايران تشكيل داده و به توليد خودرو ارزان قيمت چيني با سرمايه گذاري 370ميليون دلاري بپردازد.
افزايش توليد سواري كاهش توليد كاميون
در سال 85 آتش سيري ناپذير بازار ايران سبب افزايش توليد شد به گونه اي كه در 11ماهه سال 85 توليد خودرو در ايران به مرز يك ميليون دستگاه نزديك شد كه در مقايسه با مدت مشابه سال گذشته، در گروه اتوبوس 64درصد، در گروه وانت 34درصد و در گروه ميني بوس 44 درصد رشد نشان مي دهد. همچنين در اين مدت توليد كاميون حدود 50درصد كاهش و توليد اتوبوس رشد 92درصدي داشته است.
براساس تبصره 13 قانون بودجه سال 85 كه قرار بود 6 هزار اتوبوس خريداري شود، توليد اتوبوس نسبت به سال 84 دوبرابر شد اما از اين تعداد، دولت تصميم گرفت نيمي از آن را از خارج و كشورهاي چين و برزيل و كره تامين نمايد.
بازار خودرو در سال پيشين
در ابتداي سال 85 با توجه به كاهش سود ليزينگ  ها به 17درصد، اين صنعت به شدت دچار ركود و كارخانه مشتري سازي خودروسازان متوقف شد. اما با گذشت اندك زماني خودروسازان با طرح خودروهاي فرسوده و روش  هاي فروش جديد سبب افزايش فروش خود شدند. به گونه اي كه در اواخر تابستان قيمت خودروهاي ساخت داخل افزايش يافت و كارشناسان تعطيلات تابستاني در شركت سايپا، جبران عقب افتادگي هاي توليد، پايان رسيدن فصل تابستان و مشكل تامين قطعه در برخي از خودروسازان را از اصلي ترين عوامل پيشي گرفتن تقاضا از عرضه و افزايش قيمت ها در آن زمان عنوان مي  كردند. اما در پايان سال هم دوباره قيمت ها دچار نوسان شد و تا حدودي افزايش يافت. اعلام سهميه بندي بنزين در سال 86 مردم را تا حدودي در خريد خودرو محتاط كرد.
در پايان سال 85، سوال مهم اين بود كه آيا سهميه بندي بنزين، عوارض و تعرفه هاي جديد و از طرفي افزايش هزينه هاي توليد، سبب مي شود تا در سال86 قيمت خودرو كه چندين سال تقريبا ثابت بوده، تغيير كند.]]>
</TEXT>
</DOC>
<DOC>
<DOCID>HAM2-860123-055</DOCID>
<DOCNO>HAM2-860123-055</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تقابل غرب و شرق در اوپك گازي]]>
</TITLE>
<TEXT>
<IMAGE>/1386/860123/news/018882.jpg</IMAGE>
<![CDATA[
گروه اقتصادي- در شرايطي كه تلاش كشورهاي صادركننده گاز براي حركت به سمت تقويت همكاري ها ادامه دارد، كشورهاي اروپايي و آمريكا با مخالفت شديد با تأسيس سازماني همچون اوپك از سوي كشورهاي توليدكننده گاز، سعي دارند ايده ايجاد چنين سازماني را در نطفه خفه سازند.
به گزارش خبرگزاري فرانسه، به گفته تحليلگران بين المللي، به علت همين مخالفت هاي شديد آمريكا و اروپا است كه مسئولان كشور روسيه به عنوان سردمدار كشورهاي دارنده گاز، در ظاهر و در سخنان خود اعلام مي كنند كه روسيه از ايجاد كارتلي همچون اوپك براي گاز حمايت نمي كند؛ اما در باطن و همچون آنچه كه در اجلاس مجمع جهاني گاز در دوحه گذشت، به نظر مي رسد سرعت عمل صادركنندگان گاز به زعامت روسيه جهت حركت به سمت تقويت همكاري ها در چارچوب يك سازمان قوي، شتاب بيشتري گرفته است.
در همين زمينه، وزير انرژي الجزاير كه در پايان اجلاس مجمع جهاني گاز در دوحه قطر به خبرنگاران غربي گفته بود ايجاد سازمان موسوم به اوپك گازي حداقل به 10 تا 15 سال زمان نياز دارد، ديروز در واكنشي تازه ضمن مثبت ارزيابي كردن نتايج نشست دوحه، تاكيد كرد كه كشورهاي بزرگ صادركننده گاز به تلاش هاي خود براي تشكيل اوپك گازي ادامه مي دهند.
به گزارش خبرگزاري بلومبرگ، شكيب خليل افزود: تشكيل كميته ويژه براي بررسي ابعاد و موضوعات مختلف بازار گاز و تعيين قيمت گاز، گام بزرگي براي تشكيل اوپك گازي به شمار مي رود. وي تصريح كرد: البته تشكيل سازمان اوپك گاز نيازمند گذشت زمان است و نهايي شدن اين طرح 10 تا 15 سال زمان نياز دارد.
شكري غانم رييس شركت نفت ليبي به عنوان نماينده يكي ديگر از اعضاي سازمان اوپك نيز با حمايت از تشكيل سازمان اوپك گازي، حمايت از منافع كشورهاي توليد كننده را مهمترين عامل ايجاد چنين سازماني عنوان كرد. كارلوس ويلگاس وزير انرژي بوليوي نيز ضمن حمايت از طرح تشكيل اوپك گازي، گفت: همكاري هاي گازي در حال حاضر بيشتر منطقه اي است ولي اين روند به سمت جهاني شدن در حال حركت است، پس كشورهاي توليد كننده بايد خود را براي روبرو شدن با بازار جهاني گاز آماده كنند.
اين در حالي است كه كشورهاي غربي كه عمدتاً واردكننده انرژي هستند، اكنون با نگراني بيشتري به تحولات و تحركات صادركنندگان و توليدكنندگان گاز مي نگرند و در اين بين از ابراز مخالفت شديد با لحني غيردوستانه نيز رويگردان نيستند. در همين چارچوب است كه وزير انرژي آمريكا بار ديگر نسبت به ايجاد سازمان همكاري هاي گازي همچون اوپك هشدار مي دهد.
ساموئل بودمن ديروز بار ديگر هشدار داد كه كشورهاي توليد كننده گاز كه به دنبال ايجاد سازماني همچون اوپك هستند، با آسيب رساندن به مصرف كنندگان در نهايت به خود توليدكنندگان نيز خسارت خواهند زد. بودمن در جمع خبرنگاران اعلام كرد: فعاليت هاي ضد رقابتي نه تنها مشكلاتي را براي مصرف كنندگان ايجاد مي كند، بلكه توليدكنندگان را نيز با مشكلاتي مواجه خواهد كرد. وزير انرژي آمريكا در ادامه اظهاراتش افزود: تلاش هاي تامين كنندگان گاز براي دخالت در بازار غير ضروري و ناموفق خواهد بود.
وي با اشاره به اين كه چنين كارتلي باعث افزايش قيمت ها خواهد شد، تاكيد كرد كه افزايش قيمت گاز باعث ايجاد خسارت براي خود توليد كنندگان خواهد بود. به گفته وي، ممكن است با افزايش قيمت ها منافع كوتاه مدت توليدكنندگان تامين شود، ولي در پايان آن  با خراب كردن رابطه خود با مصرف كنندگان بزرگ، بازنده اين بازي خواهند بود.
ابراز نگراني اتحاديه اروپا
ژاپن و اتحاديه اروپا نيز نسبت به پيشرفت مذاكرات صادركنندگان گاز در اجلاس مجمع جهاني گاز در قطر و تصميم آنها براي تشكيل كميته بررسي قيمت گازطبيعي، ابراز نگراني كردند. به گزارش خبرگزاري فرانسه، آندريس پيبالگز كميسر انرژي اتحاديه اروپا در بيانيه اي درباره تصميم كشورهاي بزرگ صادركننده گاز درباره تشكيل كميته بررسي قيمت گاز طبيعي گفت: اتحاديه اروپا دقيقاً تمامي فعاليت هاي توليدكنندگان گاز در اين زمينه را پيگيري خواهد كرد. در ماه آگوست سال 2006 نيز پس از امضاي قرارداد ميان شركت هاي سوناتراش الجزاير و گازپروم روسيه، اتحاديه اروپا نسبت به مسئله تشكيل اوپك گازي ابراز نگراني كرده بود. آكيرا اماري وزير بازرگاني و اقتصاد ژاپن نيز از مخالفت ژاپن با تشكيل اوپك گازي خبر داد و گفت: گازطبيعي در هر بازار تحت شرايط قراردادهاي تجارت آزاد مبادله مي شود و با نفت متفاوت است.
گرايش كشورهاي صادركننده  گاز براي همكاري بيشتر با يكديگر در حالي در كانون توجه قرار مي گيرد كه نشست دوحه به تشكيل يك اتحاديه  گازي به شيوه اوپك منجر نشد و احتمال ايجاد چنين سازماني به آينده موكول شد. در پايان اين نشست آن چه كه بيش از هرچيز به نظر مي رسيد، اين  بود كه كشورهاي صادركننده  گاز قصد دارند كه با يكديگر همكاري تنگاتنگي داشته باشند.
اين نتيجه  اعلام شده نشست نمايندگان آنها در دوحه پايتخت قطر بوده است. روسيه به عنوان بزرگترين دارنده ذخاير گاز دنيا ميزبان دور بعدي اجلاس مجمع جهاني گاز خواهد بود كه اين مسئله نشان دهنده افزايش اهميت همكاري هاي گازي براي روسيه است، حال آنكه روسيه هنگام تأسيس اين سازمان در سال 2001 تمايل چنداني براي حضور در اين مجمع از خود نشان نداده بود.]]>
</TEXT>
</DOC>
<DOC>
<DOCID>HAM2-860123-056</DOCID>
<DOCNO>HAM2-860123-056</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[واردات انحصاري، عامل افزايش بهاي موز]]>
</TITLE>
<TEXT>
<IMAGE>/1386/860123/news/019062.jpg</IMAGE>
<![CDATA[
 فارس: رئيس تعاوني اتحاديه فروشندگان ميوه با اعلام اين كه قيمت موز با هزينه هاي حمل و رنگ آميزي بين 650 تا 660 تومان تمام مي شود، گفت: چهار واردكننده انحصاري موز قيمت را به 1400 تومان افزايش دادند.
حسين مهاجران در پاسخ به اينكه آيا گراني موز به دليل اختلافات ايجاد شده بين واردكنندگان موز است، اظهار كرد: اگر اختلافي هم بين آنها باشد ساختگي است و خودشان طراح اين مساله بودند. وي افزود: عملا كسي كه در اين قضيه ضرر كرده، مصرف كننده است.
حسين مهاجران، وضعيت قيمت انواع ميوه در اين فصل را مناسب خواند و گفت: قيمت سيب، پرتقال، گوجه فرنگي و خيار نسبت به ايام عيد كاهش يافته است.]]>
</TEXT>
</DOC>
<DOC>
<DOCID>HAM2-860123-057</DOCID>
<DOCNO>HAM2-860123-057</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مخالفت چين با قيمت گاز مايع پيشنهادي ايران]]>
</TITLE>
<TEXT>
<![CDATA[گروه اقتصادي - در پي انتشار خبري به نقل از وزير نفت در مورد نهايي شدن مذاكرات ميان ايران و چين براي مشاركت در طرح توسعه ميدان ياد آوران كه با احتساب توافق در مورد خريد گاز مايع طبيعي شده ارزش آن به 100 ميليارد دلار مي رسد، رئيس شركت نفتي ساينوپك چين با اعلام اين كه قيمت پيشنهادي ايران براي گاز مايع بالاست، از  انصراف اين شركت براي خريد گاز مايع خبر داده است.
تونگ اي افزود: قيمت پيشنهادي ايران بالاست و شركت وي نمي تواند با آن موافقت كند.
به نوشته نشريه ماركت واچ، مديرعامل شركت نفتي ساينوپك چين اعلام كرده است كه حجم ذخاير ميدان گازي پوگانگ كه بزرگترين ميدان گازي اين كشور است، تا 800 ميليارد متر مكعب قابل افزايش است و پيش بيني مي شود سالانه 10 ميليارد متر مكعب گاز از اين ميدان گازي برداشت شود.]]>
</TEXT>
</DOC>
<DOC>
<DOCID>HAM2-860123-058</DOCID>
<DOCNO>HAM2-860123-058</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[دعوت از تعاوني هاي مسكن شرق و غرب تهران براي دريافت زمين]]>
</TITLE>
<TEXT>
<![CDATA[گروه اقتصادي: مدير كل تعاون استان تهران اعلام كرد: در راستاي اجراي اصل 44 قانون اساسي، تاكنون 13 تعاوني سهام عدالت در تهران تأسيس شده است.
اكبر علي گلي، از برنامه هاي سال جاري اداره كل تعاون استان تهران، به ايجاد 97 هزار فرصت شغلي، تأسيس 5600 تعاوني در كشور و احداث بيش از 93 هزار واحد مسكوني،اشاره كرد و گفت: طي سال گذشته بيش از 41 هزار واحد مسكوني توسط تعاوني هاي مسكن در كشور ساخته شده است كه براي امسال اين ميزان بايد به 93 هزار و 500 واحد مسكوني برسد.
وي به طرح ايجاد تعاوني هاي مسكن محلات هم اشاره كرد و افزود: اين طرح در هيات دولت به تصويب رسيده است و در حال حاضر 150 تعاوني مسكن محلي در تهران تشكيل شده است.
وي با تاكيد بر اينكه در حال حاضر زمين براي واگذاري به تعاوني هاي مسكن استان تهران وجود دارد، افزود: در مناطق فيروز كوه و نظر آباد زمين براي ساخت و ساز وجود دارد و تعاوني هاي مسكن به ويژه تعاوني هاي مسكن شرق و غرب تهران مي توانند براي در اختيار گرفتن اين زمين ها و شروع عمليات ساخت و ساز مراجعه كنند.
علي گلي شرايط واجدين دريافت زمين را استفاده نكردن از امكانات و تسهيلات دولتي، فاقد مسكن بودن، متاهل و جزو اقشار كم درآمد جامعه و سكونت 5 ساله در محلي كه زمين واگذار خواهد شد، عنوان كرد.]]>
</TEXT>
</DOC>
<DOC>
<DOCID>HAM2-860123-059</DOCID>
<DOCNO>HAM2-860123-059</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در پي اعتراض مالكان موتورسيكلت
تعداد مراكز توزيع كارت سوخت موتور افزايش يافت
از شنبه آينده، 4 جايگاه در تهران فقط با كارت، سوخت عرضه مي كنندسرگرداني دارندگان موتورسيكلت در يكي از مراكز توزيع كارت سوخت]]>
</TITLE>
<TEXT>
<IMAGE>/1386/860123/news/019074.jpg</IMAGE>
<![CDATA[
گروه اقتصادي- در پي اعتراض دارندگان موتورسيكلت و چاپ گزارش همشهري پيرامون نابساماني در كارت سوخت هوشمند موتورسيكلت ديروز اعلام شد همه كلانتري هاي تهران آماده بررسي مدارك و تحويل كارت سوخت صاحبان موتورسيكلت در شهر تهران هستند.
دهقاني نماينده نيروي انتظامي در ستاد توزيع كارت سوخت شركت پالايش و پخش فرآورده هاي نفتي ديروز گفت: براي رفع مشكل تراكم جمعيت در مراكزتوزيع همه كلانتري ها كه در شهر تهران به 80 واحد مي رسد آماده برسي مدرك و تحويل كارت سوخت هستند.
به گفته دهقاني تاكنون 300 هزار نفر ازدارندگان موتور كارت سوخت دريافت كرده اند و براساس برآورد نيروي انتظامي حدود هفت ميليون نفر در سراسر كشور داراي موتورسيكلت هستند و بايد براي دريافت كارت اقدام كنند. به گفته وي تا اواسط ظهر ديروز حدود 850 هزار نفر از طريق اينترنت اقدام به ثبت نام كرده اند. زمان ثبت نام نيز تا 27 فروردين ماه تعيين شده است كه به نظر مي رسد بارديگر بايد تمديد شود.
علاوه براين ستاد اطلاع رساني كارت سوخت مستقر در شركت ملي پالايش و پخش فرآورده هاي نفتي ايران ديروز اعلام كرد:4 جايگاه عرضه سوخت در تهران از شنبه هفته آينده تنها با كارت سوخت بنزين عرضه خواهند كرد. اين جايگاه ها بر اساس برنامه اعلام شده شامل جايگاه عرضه سوخت شماره 26 در خيابان دولت، 24 در خيابان شهيد بهشتي، 19 واقع در ضلع غربي پارك شهر و 17 در خيابان شهداست.]]>
</TEXT>
</DOC>
<DOC>
<DOCID>HAM2-860123-060</DOCID>
<DOCNO>HAM2-860123-060</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در همايش بين المللي بودجه ريزي عملياتي اعلام شد
نظام بودجه ريزي فعلي قادربه تحقق اهداف سند چشم انداز نيست
در بودجه ريزي عملياتي، پيش بيني منابع بر اساس اهداف و متناسب با كميت محصولات و قيمت تمام شده خدمات صورت مي گيرد و بر اساس آن بودجه تخصيص مي يابد.]]>
</TITLE>
<TEXT>
<IMAGE>/1386/860123/news/019065.jpg</IMAGE>
<![CDATA[
گروه اقتصادي- اجراي بودجه عملياتي در سال 86 مي توانست موجب صرفه جويي 4 هزار ميليارد توماني در بودجه عمومي كشور شود.
دكتر عادل آذر دبير نخستين همايش بين المللي بودجه ريزي عملياتي در سخنراني در اين همايش كه ديروز با حضور مقامات كشوري و كارشناسان داخلي و خارجي در سالن همايش هاي رازي آغاز شد، با بيان مطلب فوق افزود: بودجه ريزي عملياتي راهي براي خاتمه دادن به چانه زني در تنظيم بودجه است، اما ما هنوز در ابتداي راه اجراي اين روش قرار داريم.عضو كميسيون برنامه و بودجه مجلس افزود: در صورتي كه بودجه ريزي عملياتي به شكل بهينه و علمي تدوين و اجرا شود، به سمت صرفه جويي هاي كلان در منابع كشور خواهيم رفت و با توجه به تجربيات ساير كشورهاي جهان و شبيه سازي هاي صورت گرفته، برآورد شده است كه اگر بودجه سال 86 به صورت عملياتي بسته مي شد، بالغ بر 4 هزار ميليارد تومان از بودجه 63 هزار ميليارد توماني عمومي دولت صرفه جويي مي شد. عادل آذر اظهار داشت: اگر دولت از ابتداي سال 86 تلاش كند تا حدود 60 درصد لايحه بودجه سال 87 را بر اساس نظام بودجه ريزي عملياتي ارائه دهد و در انتهاي سال نيز اشكالات آن را مرتفع كند، آنگاه مي توان لايحه بودجه سال 88 را به طور كامل به صورت عملياتي تنظيم كرد.
چانه زني، آفت بودجه نويسي
حجت الاسلام سيد محمد حسن ابوترابي نايب رئيس مجلس شوراي اسلامي نيز در سخنراني در همايش فوق با بيان اينكه مهمترين مسئوليت نظام، مديريت منابع آن است از اينكه پس از 3 دهه از پيروزي انقلاب اسلامي هنوز بودجه ريزي عملياتي در ايران، اجرا نشده است ابراز تاسف كرد.
وي با بيان اينكه در يك دهه اخير عمدتا منابع بودجه متناسب با انتظارات مديران گره  زده شده، افزود: مهمترين چالش بودجه ريزي در ايران گسترده بودن چانه زني ها به هنگام تصويب بودجه سازمان هاي دولتي است و متاسفانه انتظار مديران حتي تا عالي ترين سطح مقام اجرايي كشور، ملاك تعيين بودجه شده است.
بودجه امسال 9 ماهه نيست
دكتر محمود عسگري آزاد معاون سازمان مديريت و برنامه ريزي نيز در سخنراني در همايش فوق به بررسي نظام بودجه ريزي عملياتي در ايران پرداخت و گفت: در ايران هم اكنون نظام بودجه ريزي بر مبناي هزينه حاكم است كه بر اساس آن بدون آنكه به محصول دستگاه ها اشاره شود، بر اساس هزينه ها به آنها بودجه تخصيص مي يابد. حال آنكه در بودجه ريزي عملياتي، پيش بيني منابع بر اساس اهداف و متناسب با كميت محصولات و قيمت تمام شده خدمات صورت مي گيرد و بر اساس آن بودجه تخصيص مي يابد.
معاون سازمان مديريت شيوه كنوني بودجه نويسي در ايران را فاقد انعطاف لازم براي تطابق دادن آن با اسناد بالادستي اعلام كرد و افزود: در نظام كنوني بودجه ريزي ما، هر دستگاهي كه عوامل و پرسنل بيشتري داشته باشد بدون توجه به كيفيت خدمات آن، بودجه بيشتري دريافت مي كند.
وي از طرح 3 مرحله اي سازمان مديريت و برنامه ريزي براي اجراي بودجه ريزي عملياتي خبر داد و گفت: سه مرحله شفاف سازي، افزايش كارآيي و اثربخشي به تدريج اجرا خواهند شد.
عسگري آزاد همچنين در جمع خبرنگاران درباره اين بحث كه دولت بودجه 86 را براي 9 ماه بسته است، گفت: بودجه سال 86 انقباضي است اما بودجه اي نيست كه 9 ماه تمام شود و دولت در حال فراهم كردن شرايطي است كه بتواند بودجه سال 86 را تا پايان سال جامه عمل بپوشاند.
وي در پاسخ به سوالي درباره آخرين وضعيت الحاق سازمان مديريت و برنامه ريزي استان ها به استانداري ها گفت: منظور دستور رئيس جمهوري، ايجاد هماهنگي بين سازمان مديريت و برنامه ريزي با استانداري ها بوده و بحث تغيير در ساختار سازمان و انحلال آن مطرح نبوده است. عسگري آزاد با بيان اينكه برخي از مسئولان اجرايي به اشتباه بر اين تصور بودند كه اگر رييس سازمان مديريت و برنامه ريزي، معاون استاندار شود به اين مفهوم است كه سازمان مديريت و برنامه ريزي در استان منحل مي شود و يك واحد جديد در درون استان ايجاد مي شود، گفت: شخص رييس جمهوري با صراحت اذعان كرد كه رييس سازمان مديريت و برنامه ريزي در عين حالي كه رييس سازمان مديريت و برنامه ريزي است معاون استاندار نيز هست تا بدين طريق با استاندار ارتباط كاري نزديك تري داشته باشد.
معاون اجتماعي سازمان مديريت و برنامه ريزي كشور درباره آخرين وضعيت خط فقر نيز گفت: تهيه نرخ و ميزان خط فقر بر عهده مركز آمار است و برخي گفته هاي مسئولان غير موظف در خصوص اين مساله كه منطبق با وظيفه قانوني آن ها نيست معتبر نيست.
به گزارش همشهري، همايش بين الملي دو روزه بودجه ريزي عملياتي امروز به كار خود پايان خواهد داد.
مشاور ارشد فني صندوق توسعه سرمايه سازمان ملل، مسئول اجراي بودجه ريزي عملياتي در سنگاپور، نماينده مقيم سازمان ملل در ايران، و مشاور فني ارشد برنامه توسعه سازمان ملل از جمله صاحبنظران خارجي شركت كننده در اين همايش هستند كه به ارائه ديدگاه هاي خود درباره نحوه اجراي بودجه ريزي عملياتي خواهند پرداخت.]]>
</TEXT>
</DOC>
<DOC>
<DOCID>HAM2-860123-061</DOCID>
<DOCNO>HAM2-860123-061</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير نفت:
قراردادهاي بيع متقابل به تاييد رئيس جمهور مي رسد]]>
</TITLE>
<TEXT>
<IMAGE>/1386/860123/news/019071.jpg</IMAGE>
<![CDATA[
گروه اقتصادي- وزيري هامانه وزير نفت در بازگشت از قطر احتمال تغيير خود را رد كرد و گفت اين شايعات از ابتداي حضور وي به عنوان وزير نفت مطرح بوده است.
هامانه در مورد منابع انتشار اين اخبار گفت: شاهد هستيد كه هنوز در وزارتخانه حاضرم و در مجمع كشورهاي صادركننده گاز نيز حضور يافته ام. وي تاكيد كرد كه شايعات از زمان رأي اعتماد مجلس به وي به عنوان وزير تكرار مي شده است.
وي همچنين با تاكيد بر اين كه بر اساس قانون بودجه سال 86، دولت مكلف شده در مدت سه ماه، اساسنامه نفت را نهايي و به مجلس تقديم كند، يادآور شد: لايحه اساسنامه نفت در دولت مورد تصويب قرار گرفته و منتظر امضاي رئيس جمهور براي ارسال به مجلس هستيم.
بهترين نشست شش  سال گذشته
سيدكاظم وزيري هامانه وزير نفت ششمين نشست مجمع توليد كنندگان گاز را بهترين نشست شش  سال گذشته خواند و افزود، 12 كشور در سطح وزير در اين مجمع شركت كرده بودند. وي خاطرنشان كرد كه روسيه بعد از اشارات مقام معظم رهبري در خصوص تشكيل اوپك گازي، فعال شده بود و در اين نشست در سطح وزير حاضر و داوطلب برگزاري نشست بعدي در مسكو شد كه اين موضوع مورد تاييد اعضا قرار گرفت.
وزيري هامانه با اشاره به ارايه پيشنهاد فعال شدن مجمع، نوشتن اساسنامه و ضوابط مالي از سوي ايران كه مورد تاييد كشورهاي حاضر قرار گرفت، خاطرنشان كرد: كميته  مالي با سرپرستي روسيه، مامور انجام اين امور شد كه اميدواريم اين تصميم ها، باعث تحرك جدي در مجمع و حركت به سوي ايجاد سازمان قوي كشورهاي صادركننده گاز باشد.
كارت هوشمند سوخت مراحل نهايي را طي مي كند
وزير نفت همچنين در مورد كارت سوخت تاكيد كرد: آزمايش سراسري و عمومي كارت هوشمند سوخت در كشور تا پيش از دهم ارديبهشت ماه خاتمه مي يابد. وي تاكيد كرد، كارت هوشمند، مراحل نهايي را طي مي كند كه در تعدادي از شهرها به شكل آزمايشي انجام شده و اميدواريم تا قبل از دهم ارديبهشت، به طور عملي راه اندازي شود.
قراردادهاي بيع متقابل به تاييد رئيس جمهور مي رسد
وي با اشاره به اين كه قراردادهاي بيع متقابل ميان شركت هاي نفتي با يكديگر منعقد مي شود تاكيد كرد، ضرورتي به تصميم مجلس در خصوص اصلاح اين گونه قراردادها نيست. هامانه تاكيد كرد وزارت نفت در اين خصوص نظرات رياست جمهوري را اخذ و تاييد آنها را دريافت مي كند.
وزير نفت با اشاره به سرمايه گذاري 3/14 ميليارد دلاري سال گذشته در مجموعه صنعت نفت، تصريح كرد: ميزان سرمايه گذاري نسبت به سال پيش از آن، حدود يك ميليارد دلار افزايش داشته است؛ در پارس جنوبي 38 درصد افزايش سرمايه گذاري داشتيم كه نشان دهنده پررونق بودن فازهاي در حال اجراست؛ به اين ترتيب فازهاي 6، 7 8، و 9 و 10 در حال اجرا هستند كه پيشرفت مناسب و چشم گيري دارند.
وي هم چنين تاكيد كرد: فازهاي 15، 16 و 17، 18 در حال طراحي هستند و با تامين ارز مورد نياز براي تامين قطعات و تجهيزاتي كه به دوره ساخت بلندمدت نياز دارند، به سفارش گذاشته شده است و اميدواريم ساير فازها نيزفعال شوند.
وي با اشاره به تفاهم سه كشور ايران، هند و پاكستان در خصوص قيمت گاز صادراتي در خط لوله صلح يادآور شد: در حال حاضر مذاكرات ميان دو كشور پاكستان و هند براي هزينه  ترانزيت گاز، جريان دارد كه ايران نيز به عنوان ناظر در اين مذاكرات حضور پيدا مي كند تا در صورت توافق دو كشور، مذاكرات بعدي براي نهايي شدن قرارداد ادامه پيدا كند.]]>
</TEXT>
</DOC>
<DOC>
<DOCID>HAM2-860123-062</DOCID>
<DOCNO>HAM2-860123-062</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي روز]]>
</TITLE>
<TEXT>
<![CDATA[آمادگي سايپا براي واگذاري 86 شركت تابعه
سازمان گسترش و نوسازي صنايع ايران برخلاف ديدگاه سازمان خصوصي سازي بر واگذاري سهام خود سازمان تاكيد داشته و معتقد است با اين واگذاري ديگر واگذاري شركت هاي تابعه اين سازمان مانند خودرو سازي مفهومي نخواهد داشت.
با احمد قلعه باني مديرعامل شركت سايپا پيرامون روند اجراي سياست هاي ابلاغي اصل 44 و خصوصي سازي در اين شركت گفت وگو كرده ايم.
چه اقداماتي براي واگذاري سهام دولتي شركت سايپا پس از ابلاغ بند  ج سياست هاي كلي اصل 44 صورت گرفته است؟
با توجه به اين كه سهام اين شركت متعلق به دولت(سازمان گسترش و نوسازي صنايع ايران )است واگذاري اين سهام نيز بايد از سوي اين سازمان صورت گيرد. واگذاري 40 درصد سهام سايپا به تصميم گيري وزارت صنايع و سازمان گسترش بستگي دارد و در صورتي كه اين امر ابلاغ شود سهام اين شركت به راحتي قابل واگذاري است و بايد توجه كرد كه شركت سايپا در اين واگذاري تصميم گيرنده اصلي نيست.
ارزش سهام قابل واگذاري اين شركت چه ميزان است؟
ارزش40 درصد سهام قابل واگذاري شركت سايپا حدود 800 ميليارد تومان است. با واگذاري اين ميزان سهام در واقع سهام 86 شركت  تابعه سايپا مانند سايپا ديزل، پارس خودرو، زامياد و غيره نيز به بخش غير دولتي واگذار خواهد شد. تا آنجا كه به مديريت اين شركت مرتبط مي باشد آمادگي لازم براي واگذاري سهام اين شركت و شركت هاي تابعه سايپا در صورت تصميم گيري صاحبان سهام وجود دارد.
روند خصوصي سازي و واگذاري شركت هاي تابعه سايپا در سال هاي گذشته چگونه بوده است؟
تاكنون سهام بسياري از شركت هاي تابعه سايپا را در دو قالب واگذاري در چارچوب شركت هاي مشترك سرمايه گذاري و واگذاري در چارچوب بورس به بخش غير دولتي منتقل كرده ايم. طي 4 سال گذشته 40 درصد سهام زامياد، 23 درصد سهام سايپا ديزل و 10 درصد سهام پارس خودرو را به صورت تدريجي به مردم واگذار كرده  و قصد داريم امسال و سال آينده ميزان واگذاري سهام پارس خودرو و زامياد را به 40 درصد برسانيم. بر اين اساس 20 درصد سهام زامياد، بيش از 50 درصد پارس خودرو و بخشي از سهام سايپا ديزل طي 2 سال آينده به بخش خصوصي واگذار خواهد شد.
امكان خريد سهام سايپا توسط شركت هاي متقاضي خارجي تا چه حد است، آيا متقاضي در اين زمينه وجود دارد؟
در اين زمينه نيز بايد سازمان گسترش تصميم گيري نمايد و اين امر به شرايط كلي قانوني و جامعه بستگي داشته و ارتباط چنداني با شرايط بنگاه ندارد. چراكه از نظر بنگاهي با ارزيابي كه توسط شركت هاي ارزيابي قيمت انجام شده، تنها شركتي هستيم كه شرايط بي بي پلاس را دارا بوده وبا توجه به عملكرد 4 سال گذشته از نظر درجه بندي سود مناسبي را داشته است. سايپا از نظر اقتصادي شركتي قابل واگذاري است اما واگذاري سهام اين شركت به شركت هاي خارجي به سياست هاي كلي و شرايط جامعه در زمينه نحوه برخورد با سرمايه گذاري خارجي است. براي خريد سهام شركت سايپا بايد از طريق سازمان گسترش اقدام شود اما براي خريد سهام شركت هاي تابعه قبل از آغاز پروژه ال 90 براي سهام پارس خودرو از سوي شركت رنو تقاضا وجود داشت كه ما به دليل آنكه اين شركت به تازگي راه اندازي شده و هنوز به توليد نرسيده و ارزش كمي داشت با اين واگذاري مخالفت كرديم. اما اكنون آمادگي داريم كه در صورت وجود تقاضاي خريد از سوي شركت هاي خارجي، مشخص شدن سياست كلي دولت و نبود ممانعت بر اساس اين سياست ها، نسبت به واگذاري اين سهام به شركت هاي مذكور اقدام كنيم اما اخيرا تقاضايي از سوي شركت هاي خارجي براي اين سهام مطرح نشده است گرچه امكان واگذاري سهام شركت هاي تابعه سايپا به شركت هاي خارجي وجود دارد.]]>
</TEXT>
</DOC>
<DOC>
<DOCID>HAM2-860123-063</DOCID>
<DOCNO>HAM2-860123-063</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[دولت پاكستان طرح خط لوله صلح را تصويب كرد]]>
</TITLE>
<TEXT>
<IMAGE>/1386/860123/news/019068.jpg</IMAGE>
<![CDATA[
گروه اقتصادي- كميته هماهنگي اقتصادي دولت پاكستان با تاييد طرح خط لوله صلح تاكيد كرد كه با احتساب سهم مساوي هند و پاكستان، ايران روزانه1‎/2 ميليارد فوت مكعب گاز به دو كشور صادر خواهد كرد.
احمد وقار معاون وزير نفت پاكستان در پايان جلسه اين كميته كه به رياست شوكت عزيز نخست وزير پاكستان تشكيل شد، افزود: در مرحله بعد ميزان صادرات گاز با افزايش 2/3 ميليارد فوت مكعب به 3/5 ميليارد فوت افزايش مي يابد كه سهم پاكستان 1/2 و سهم هند 2/3 ميليارد فوت مكعب خواهد بود.
وقار افزود،كميته هماهنگي اقتصادي دولت پاكستان همچنين پيشنهاد وزارت نفت اين كشور براي احداث جداگانه خط لوله را تاييد كرد. به اين ترتيب ايران خط لوله را تا مرز پاكستان احداث مي كند و پاكستان، نيز بخش خط لوله را تا مرز هند امتداد خواهد داد.
وقار تاكيد كرد كه مسير خط لوله گاز از پاكستان به هند هنوز مشخص نشده است و قرار است كوتاه ترين و عملي ترين مسير انتخاب شود.
مسير خط لوله در پاكستان حدود750 تا 1050 كيلومتر پيش بيني مي شود و هزينه اجراي آن نيز حدود 3 ميليارد دلار برآورد مي شود.
كميته هماهنگي اقتصادي دولت پاكستان همچنين كليات روش قيمت گذاري گاز را تاييد كرد و مقرر شد تا تاييديه نهايي را هنگامي به طور رسمي اعلام كند كه هند و ايران نيز اين روش را تاييد كنند.
معاون وزير نفت پاكستان تاكيد كرد، در صورت پيشرفت مناسب همكاري سه جانبه، عمليات احداث خط لوله از سال آينده آغاز شود و در مدت 4 سال به اتمام  رسد. وي افزود: انتظار مي رود كه گاز از سال 2012 در خط لوله جريان يابد.]]>
</TEXT>
</DOC>
<DOC>
<DOCID>HAM2-860123-064</DOCID>
<DOCNO>HAM2-860123-064</DOCNO>
<ORIGINALFILE>/1386/860123/news/_eqtes.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با وجود توزيع اقلام پروتئيني توسط وزارت بازرگاني
افزايش قيمت گوشت مرغ و تخم مرغ ادامه دارد]]>
</TITLE>
<TEXT>
<![CDATA[گروه اقتصادي روند افزايش قيمت گوشت، مرغ و تخم مرغ كه از روزهاي نخست سال جاري آغاز شده همچنان ادامه دارد.
با افزايش تقاضاي گوشت قرمز، مرغ و تخم مرغ كه از روزهاي پاياني سال گذشته آغاز شده و از سوي ديگر افزايش قيمت جهاني برخي نهاده هاي توليد موجب شده تا تلاش هاي وزارت بازرگاني در عرضه مستقيم اين فرآورده ها، تاثير چنداني در كاهش قيمت ها نداشته باشد. با اين روند تاكنون وعده معاون بازرگاني داخلي اين وزارتخانه مبني بر كاهش قيمت اين فرآورده ها در نيمه دوم فروردين ماه هنوز محقق نشده است.
د ر تداوم اين روند روز گذشته روابط عمومي وزارت بازرگاني اعلام كرد، در ادامه سياست هاي تنظيم بازار داخلي، توزيع گوشت قرمز و مرغ در سطح استان تهران همچنان ادامه داشته و با هماهنگي سازمان ميادين و تره بار شهرداري تهران، گوشت قرمز و مرغ با قيمت مصوب از دو روز پيش در حال توزيع است.
بقيه از صفحه اول
اين وزارتخانه با اشاره به تداوم روند توزيع مستقيم برخي اقلام مورد نياز مردم تا ارديبهشت ماه، مي افزايد: شهروندان گرامي مي توانند اقلام گوشت و مرغ را پس از مراجعه به مراكز توزيع در مكان هاي بازار روز شهيد كاظمي، امكان، بازرگاني، شميرانات، بازرگاني كرج و دانشكده فرماندهي و ستاد تهيه نموده و هر گونه تخلف را از طريق تلفن 124 گزارش نمايند.
با اين روند در شرايطي كه قيمت مرغ گرم به حدود 2 هزار تومان افزايش يافته، توليد كنندگان خود را از اين افزايش قيمت بي نصيب مي دانند. همچنين قيمت تخم مرغ و گوشت قرمز نيز با روند روبه رشدي مواجه است به نحوي كه قيمت گوشت قرمز افزايش 150 تا 350 توماني را شاهد بوده و قيمت تخم مرغ نيز به بيش از 1100 تومان در هر كيلو افزايش يافته است.
همچنين در حالي كه پيش از اين معاون بازرگاني داخلي وزارت بازرگاني از عدم تمايل اين وزارتخانه براي عرضه مستقيم كالاهاي مورد نياز مردم توسط شركت پشتيباني امور دام خبر داده بود، رئيس اتحاديه فروشندگان مرغ و ماهي تهران نيز در گفت وگو با ايسنا اعلام كرده،توزيع مرغ منجمد از سوي اداره پشتيباني امور دام كشور به دليل حجم كم محموله هاي توزيعي و تخصيص نيافتن آن به واحدهاي صنفي فروشنده مرغ و ماهي، تاثيري در تعامل بازار نداشته و قيمت مرغ همچنان سير صعودي دارد.
عباس حجازي با اشاره به اختصاص نيافتن مرغ 1650 توماني به واحدهاي صنفي اين اتحاديه مي گويد: اين مرغ ها اكثرا به تعاوني ها داده شده و با توجه به حجم اندك آن نمي توان انتظار تنظيم بازار داشت.تا زماني كه مشكلات توليد حل نشود در بخش توزيع همواره با افزايش قيمت مواجه هستيم.
قدرداني مجلس از تنظيم بازار
شب عيد
با اين وجود روز گذشته 165 نماينده مجلس در نامه اي خطاب به رئيس جمهوري از زحمات وزارت بازرگاني براي تنظيم بازار و كنترل قيمت ميوه و مركبات در ايام پاياني سال تشكر كردند.]]>
</TEXT>
</DOC>
<DOC>
<DOCID>HAM2-860123-065</DOCID>
<DOCNO>HAM2-860123-065</DOCNO>
<ORIGINALFILE>/1386/860123/news/_havad.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آتش انتقام برادر به خاطر مخالفت با ازدواج]]>
</TITLE>
<TEXT>
<![CDATA[گروه حوادث- جوان انتقامجو وقتي دريافت برادرش با ازدواج او و دختر مورد علاقه اش مخالف است، با طرح نقشه اي دست به قتل برادرش زد.
عصر 24 اسفند 85، دقايقي پس از آنكه صداي 3 شليك  در شهرك اميديه شهريار پيچيد، ساكنان و كسبه محل 2 نقابدار مسلح را ديدند كه با عجله از آژانس املاكي بيرون دويده و سوار بر يك موتور سيكلت از محل گريختند.
مردم وحشتزده زماني كه وارد آژانس املاك شدند با جسد خونين مدير 30 ساله آژانس به نام حسين روبرو شدند كه هدف گلوله قرار گرفته بود.
با گزارش اين جنايت، ماموران پليس آگاهي شهريار به سرپرستي سرهنگ اقبال زاده با حضور در قتلگاه مدير آژانس، تحقيقات خود را درباره اين جنايت خونين آ غاز كردند.در حالي كه با توجه به صحنه جنايت اين احتمال كه مرد جوان قرباني انتقامجويي شده باشد قوت گرفته بود، رديابي موتور سيكلت مردان نقابدار در دستور كار قرار گرفت و كارآگاهان پليس در عملياتي اطلاعاتي توانستند مالك موتور سيلكت را شناسايي كنند، اما وقتي كه اين مرد گفت كه در زمان حادثه موتور به امانت در دست يكي از دوستانش به نام مهدي بوده است، دستگيري وي در دستور كار قرار گرفت.
با دستگيري مهدي، وي به عنوان نخستين مظنون جنايت تحت بازجويي قرار گرفت و در اين بازجويي ها بود كه به جنايت سياهي كه همراه برادر مقتول مرتكب شده بود اعتراف كرد.
وي به كارآگاهان گفت: بعد از آنكه به درخواست محمدتقي كه برادر كوچك مقتول بود، موتورسيكلت يكي از دوستانم را به امانت گرفتم، محمدتقي به من گفت به دليل مخالفت برادرش با ازدواج وي قصد انتقام گيري دارد.با پيشنهاد او به نزديكي آژانس املاك برادرش رفتيم و او با پوشاندن سر و صورتش با كلاه و لباس مشكي، در حالي كه اسلحه اي در دست داشت به مغازه برادرش رفته و وي را با شليك سه گلوله به قتل رساند.
سرهنگ كريمي- رييس پليس شهريار- روز گذشته با اعلام اين خبر گفت: با اين اعترافات بود كه محمدتقي به اتهام قتل برادرش بازداشت شده و در بازجويي ها با اعتراف به قتل برادر بزرگش گفت: به خاطر مخالفت برادرم با ازدواجم وي را با شليك گلوله از پاي درآورده و با موتورسيكلت فرار كرديم.]]>
</TEXT>
</DOC>
<DOC>
<DOCID>HAM2-860123-066</DOCID>
<DOCNO>HAM2-860123-066</DOCNO>
<ORIGINALFILE>/1386/860123/news/_havad.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سياه بازي بنگاه دار قلابي براي اجاره خانه  هاي خيالي]]>
</TITLE>
<TEXT>
<![CDATA[گروه حوادث - بنگاه داران قلابي كه با مدارك جعلي خانه مردم را به مشتريان اجاره مي دادند تحت تعقيب پليس قرار گرفتند.
مدتي پيش مرد جواني به شعبه 9 بازپرسي در دادسراي ناحيه 5 رفت و از 2 بنگاه دار به اتهام كلاهبرداري شكايت كرد. اين مرد به بازپرس شوكت گفت: چند روز قبل در حالي كه به دنبال آپارتماني براي اجاره مي گشتم، يك آگهي در روزنامه توجهم را به خود جلب كرد و به آدرسي كه در آگهي درج شده بود، رفتم. مالك بنگاه مشخصات آپارتمان را در اختيارم گذاشت و از من خواست براي ديدن آنجا همراه مردي كه مدعي بود آنجا را به تازگي خريده به آنجا بروم.
مرد شاكي ادامه داد: پس از ديدن آپارتمان در حالي كه مالك آن توانسته بود با نشان دادن كپي سند خانه اطمينان مرا جلب كند به بنگاه برگشتم و 9 ميليون و 500 هزار تومان به عنوان وديعه پرداختم و اجاره نامه نوشته شد. پس از گذشت 3 روز بقيه اجاره بها را كه 3 ميليون تومان بود تهيه كرده و به اين ترتيب براي گرفتن كليد عازم بنگاه شدم. اما زماني كه به آنجا رسيدم ديدم مغازه تعطيل است و مالك بنگاه نيز تلفن همراه خود را خاموش كرده است. پس از اظهارات اين مرد رسيدگي به موضوع در دستور كار پليس قرار گرفت و ماموران با مراجعه به آپارتمان مورد نظر به تحقيق از مالك آن پرداختند.
اين مرد به ماموران گفت: مدتي پيش از آنجا كه مي خواستم آپارتمانم را به فروش برسانم كليد آن را به بنگاهي كه به تازگي در محل شروع به كار كرده بود سپردم، اما پس از گذشت چند روز متوجه شدم كه مالك بنگاه آپارتمان مرا به چند نفر اجاره داده و پس از دريافت مبالغ كلاني از هر كدام از آنها همراه فردي كه خود را مالك آپارتمان معرفي مي كرده متواري شده است.]]>
</TEXT>
</DOC>
<DOC>
<DOCID>HAM2-860123-067</DOCID>
<DOCNO>HAM2-860123-067</DOCNO>
<ORIGINALFILE>/1386/860123/news/_havad.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جستجوي راز جنايات در رودخانه خروشان]]>
</TITLE>
<TEXT>
<IMAGE>/1386/860123/news/018960.jpg</IMAGE>
<IMAGE>/1386/860123/news/018963.jpg</IMAGE>
<![CDATA[
گروه حوادث: معماي ناپديد شدن كودكان مرودشتي، فرضيه احتمال افزايش قربانيان قاتلان 2 كودك در اين شهرستان را قوي تر كرده است. پليس در پي درخواست خانواده هاي ناپديد شدگان جست و جوي گسترده اي را براي كشف اين معما آغاز كرده است.
اعتراف به جنايت
17 فروردين ماه با مراجعه مردي به پليس مرودشت، ماموران در جريان ناپديد شدن مرموز كودك وي به نام حامد قرار گرفتند، به اين ترتيب جست و جو براي يافتن ردي از اين پسربچه آغاز شد.
ماموران زماني كه دريافتند حامد آخرين بار در حال گفت و گو با پسر 15 ساله همسايه ديده شده بود به بازجويي از اين پسر پرداختند و به اين ترتيب راز جنايتي خاموش فاش شد.
وقتي اين نوجوان از به قتل رساندن حامد و يك پسربچه ديگر با همدستي 2 نفر از دوستانش خبر داد، ماموران اين دو جوان 18 ساله را نيز دستگير كرده و به اداره پليس انتقال دادند.
متهمان در بازجويي ها گفتند كه قربانيان خود را به بهانه موتور سواري فريب داده و پس از انتقال به خارج از شهر به آنها تعرض كرده و سپس به قتل رسانده اند. پس از آن نيز دست و پاي هر دوي آنها را بسته به داخل رودخانه كر انداخته اند.
پس از اعترافات متهمان، ماموران توانستند با جست وجو در رودخانه جسد يكي از قربانيان را پيدا كنند اما از جسد دومين قرباني اثري پيدا نشد.
جستجو در آبهاي خروشان كر
با دستگيري3 نوجوان به اتهام قتل 2 كودك مرودشتي و اعتراف هولناك آنها به اين جنايات، خانواده برخي از پسربچه هاي مرودشتي كه طي 2 ماه اخير ناپديد شده اند با اين احتمال كه فرزندان آنها نيز قرباني قاتلان نوجوان شده باشند به اداره پليس رفتند و خواستار جست و جوي بيشتر براي يافتن ردي از فرزندان خود شدند.
روز گذشته غواصان پليس براي به دست آوردن سرنخهاي احتمالي از ديگر ناپديد شدگان جست و جوي گسترده اي را در رودخانه كر آغاز كردند.]]>
</TEXT>
</DOC>
<DOC>
<DOCID>HAM2-860123-068</DOCID>
<DOCNO>HAM2-860123-068</DOCNO>
<ORIGINALFILE>/1386/860123/news/_havad.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[رئيس اطلاع رساني ناجا خبر داد:
مرگ قصاب، راز 67 كيلو كراك را فاش كرد
جوان 27 ساله، يك قاچاقچي بين المللي بود كه ده ها كيلو انواع مواد مخدر را از افغانستان به تهران قاچاق و توزيع كرده بود]]>
</TITLE>
<TEXT>
<IMAGE>/1386/860123/news/018948.jpg</IMAGE>
<IMAGE>/1386/860123/news/018951.jpg</IMAGE>
<IMAGE>/1386/860123/news/018957.jpg</IMAGE>
<IMAGE caption="اعلام جنگ به قاچاقچيان سرهنگ احمدي رييس مركز اطلاع رساني ناجا در خصوص ماده مخدر كراك گفت: كراك نوع سوم هروئين با درصد خلوص 90 تا 95 درصد است.احمدي تأكيد كرد: مصرف اين ماده مخدر در زمان كوتاه باعث ايست تنفسي و مغزي مي شود. كراك در اصل مخلوط جوش شيرين و كوكائين است كه در ايران به اشتباه به هروئين فشرده كراك مي گويند. وي همچنين با هشدار به فروشندگان و توزيع كنندگان مواد مخدر در تهران گفت: به سودجويان هشدار مي دهيم نيروي انتظامي در سال 86 با برنامه مدون با سوداگران مرگ برخورد مي كند.">/1386/860123/news/018954.jpg</IMAGE>
<![CDATA[
گروه حوادث- با مرگ قصاب از بزرگترين قاچاقچي هاي كراك در جريان تعقيب و گريز پليسي، راز محموله 67 كيلويي در مخفيگاه او فاش شد. پليس در حالي دستگيري اعضاي شبكه زيرزميني قصاب را در دستور كار خود قرار داده است كه تاكنون 14 نفر از 25 گرداننده اصلي اين شبكه مخوف بازداشت شده اند.
سرهنگ مهدي احمدي رئيس مركز اطلاع رساني پليس تهران روز گذشته با بيان اين خبر گفت: از سال 82 با ارسال گزارش هاي مختلفي مبني بر فعاليت يك قاچاقچي بين المللي معروف به قصاب، تحقيقات كارآگاهان پليس تهران براي شناسايي اين مرد و همدستان او آغاز شد.
وي ادامه داد: در بررسي هاي انجام شده مشخص شد اين جوان يكي از اشرار مخوف جنوب شرق تهران است كه بارها با بستن خيابان ها، ايجاد مزاحمت براي مردم، شكستن شيشه مغازه ها و شرب خمر و عربده كشي باعث ترس و وحشت ساكنان منطقه شده بود.
رئيس مركز اطلاع رساني پليس تهران با بيان اين كه اين قاچاقچي خطرناك به خاطر چاقو و قمه كشي هاي بسيار به قصاب معروف شده بود افزود: وي يكي از سركردگان اصلي قاچاق كراك از افغانستان و توزيع آن در تهران بود و به همين خاطر ماموران براي آن كه تمامي اعضاي شبكه او را دستگير كنند پس از شناسايي اين مرد او را به صورت نامحسوس زير نظر گرفتند.
احمدي گفت: در حالي كه تحقيقات نامحسوس نشان مي داد قصاب از 25 قاچاقچي ديگر براي گرداندن شبكه زيرزميني اش استفاده مي كند، ماموران با شناسايي برخي از اين افراد متوجه شدند كه هركدام از اين افراد نيز به طور جداگانه از چندين نفر ديگر براي توزيع مواد مخدر در نقاط مختلف تهران استفاده مي كنند.
وي اظهار داشت: با به دست آمدن اين اطلاعات، عمليات كارآگاهان وارد مرحله اي تازه شد و ماموران كه دستگيري اعضاي اين باند را در دستور كار خود داشتند نيمه شب دوشنبه گذشته با مشاهده قاچاقچي كراك در منطقه يافت آباد براي بازداشت او وارد عمل شدند.
احمدي گفت: متهم كه از حضور پليس در محل باخبر شده بود قصد فرار از دست آنها را داشت و به اين خاطر پس از چند دقيقه تعقيب و گريز به گاراژ يك كارواش در خيابان آذربايجان پناه برد. دقايقي پس از اين ماجرا در حالي كه بين پليس و وي درگيري مسلحانه آغاز شده بود، ماموران موفق شدند اين مرد را هدف قرار داده و وي را به هلاكت برسانند.
وي با بيان اين كه پس از مرگ قاچاقچي جوان، ماموران توانستند با ورود به مخفيگاه او محموله 67 كيلويي كراك به همراه يك دستگاه تويوتا كمري، 250 گرم شيشه، 30 ميليون تومان وجه نقد و يك دستگاه پول شمار كشف كنند ادامه داد: به اين ترتيب عمليات هاي مختلف براي دستگيري ديگر اعضاي باند نيز به صورت همزمان آغاز شد و در اين ميان با دستگيري 14 نفر از گردانندگان اصلي باند، 14 دستگاه خودروي مدل بالا از آنها كشف شد.
به گفته سرهنگ احمدي، اين شرور سابقه دار كه پيش از اين به دليل حمل غيرقانوني سلاح گرم تحت تعقيب پليس بود علاوه بر اتهاماتي كه در خصوص تهيه و توزيع مواد مخدر از نوع كراك، شيشه و هروئين داشت، در حالت مستي با بستن خيابان ها و سد كردن راه خودروها، افراد را از داخل خودرو بيرون مي كشيد و با ايجاد رعب و وحشت و عربده كشي در بين مردم و شكستن شيشه هاي مغازه ها و خودروهاي عبوري موجي از وحشت را در منطقه به راه مي انداخت.]]>
</TEXT>
</DOC>
<DOC>
<DOCID>HAM2-860123-069</DOCID>
<DOCNO>HAM2-860123-069</DOCNO>
<ORIGINALFILE>/1386/860123/news/_havad.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جسد سوخته را شناسايي كنيد]]>
</TITLE>
<TEXT>
<![CDATA[گروه حوادثبازپرس جنايي پايتخت ازهموطنان براي شناسايي هويت جسد يك پسر جوان كه جسد سوخته وي در بومهن كشف شده بود كمك خواست
ساعت 16 روزگذشته كشف جسد سوخته يك مرد جوان به بازپرس يكم دادسراي جنايي پايتخت اعلام شد. بازپرس محمد حسين شاملو روزگذشته در خصوص اين خبربه همشهري گفت: جسد سوخته اين مرد جوان كه در ابتدا با 9 ضربه چاقو به قتل رسيده بود درحالي در شهرك صنعتي كمرد بومهن كشف شد كه يك شلوار پارچه اي نيمه سوخته سرمه اي رنگ،تيشرت آبي رنگ كه مقداري ازآن سوخته بود برتن داشت و برروي دندانهايش آثار ارتودنسي به چشم مي خورد.بازپرس يكم دادسراي جنايي تهران در ادامه افزود: به احتمال زياد مقتول كه حدود 20 تا 25 سال سن دارد درمكاني ديگر به قتل رسيده و توسط عامل يا عاملان جنايت به اين محل انتقال يافته است.
وي ازكساني كه ازهويت مقتول ويا علت مرگ وي خبر دارند خواست با شماره 55389048 اداره دهم آگاهي تهران( ويژه قتل )تماس گرفته وپليس را درجريان قراردهند.]]>
</TEXT>
</DOC>
<DOC>
<DOCID>HAM2-860123-070</DOCID>
<DOCNO>HAM2-860123-070</DOCNO>
<ORIGINALFILE>/1386/860123/news/_informatic.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[12 آوريل، شب يوري، بزرگداشت نخستين سفر انسان به فضا
نيم  قرن در اعماق
مهدي صارمي فرmsaremif@hamshahri.org]]>
</TITLE>
<TEXT>
<IMAGE>/1386/860123/news/018918.jpg</IMAGE>
<IMAGE>/1386/860123/news/018915.jpg</IMAGE>
<![CDATA[
آن چه كه بالاي سر ماست از زمان قدم گذاشتن اولين انسان ها روي زمين هميشه مورد توجه بوده، اما بدون شك در هيچ زماني اين قدر كه الآن به فضا نزديك شده ايم، به آن چه در آسمان ها مي گذرد، واقف نشده بوديم. از اواسط قرن بيستم تا الآن فناوري هاي فضايي روز به روز در حال پيشرفتند. اما چندين اتفاق هست كه در تاريخ 50 ساله فضا هرگز فراموش نمي شوند. يكي از آنها سالروز پرواز نخستين انسان يوري گاگارين به فضا بود. براي همين 12 آوريل را به عنوان شب يوري در سراسر جهان گرامي مي دارند. البته 20 سال بعد از پرواز گاگارين در 12 آوريل 1981 نخستين شاتل فضايي هم به مدار فرستاده شد.
---
مثل خيلي ديگر از پيشرفت هاي مهم و عظيم در فناوري، علوم و صنايع فضا هم در دامن جنگ جهاني دوم زاده شدند و در دامن جنگ سرد رشد كردند و به بلوغ رسيدند. دانشمندان آلمان نازي و در رأس آنها مهندسي بزرگ به اسم ورنر فون براون توانسته بودند ضمن تحقيقات پيشرفته در زمينه راكت ها يك موشك معروف به اسم v-2 هم بسازند. البته سابقه راكت ها به خيلي پيش از قرن بيستم و به كيلومتر ها دورتر و به چين مي رسد. اما تحقيقات نازي ها مهم ترين گام در اين زمينه بود.
موشك براي فضا
جنگ سرد چندين ماه پيش از پايان جنگ جهاني دوم راه افتاد. وقتي واضح شد كه آلمان در جنگ شكست مي خورد، اتحاد جماهير شوروي از شرق و آمريكا از غرب تلاش مي كردند كه هركدام هرچه زودتر آلمان را فتح كنند تا به اسناد و مدارك نازي ها دست پيدا كنند. در اين بين دستاوردهاي صنعتي آلمان براي دو طرف بسيار قابل توجه بود. سرانجام اين روس ها بودند كه توانستند به خيلي از مراكز و مدارك علمي و صنعتي آلمان دست پيدا كنند. اما آمريكا كه كيلومترها از خرابي هاي جنگ دور بود، سرزمين بسيار مساعدي براي زندگي كردن بود. براي همين غنائم علمي جنگ اين طور تقسيم شد: روس ها صاحب دانش  نازي شدند و آمريكايي ها صاحب دانشمندان نازي.دستاوردهاي پيشرفته آلمان زير دست دانشمند و مهندس بزرگ روسي سرگئي كورولوف رفت. او از روي موشك v-2 توانست راكت r-1 را بسازد كه نخستين گام ها براي صعود به فضا را اين موشك انجام داد. روس ها در دهه 1950 و 1960 با اين موشك 57 سگ را به فضا فرستادند تا نشان دهند كه زندگي در فضا با رعايت نكات ايمني و تحت پوشش هاي مناسب، ممكن است. معروف ترين اين سگ ها لايلا بود كه سال 1957 به همراه ماهواره اسپوتنيك ii به فضا رفت.
ورنر فون براون و اعضاي تيمش هم كه به آمريكا رفته بودند، سرمنشأ تشكيل سازماني به نام آژانس هوانوردي و فضانوردي آمريكا، ناسا شدند. موشك ساترن 7 زير نظر مستقيم اين دانشمند نازي و با همكاري تيم هايي از ناسا، بوئينگ، ibm و چند شركت ديگر ساخته شد؛ موشكي كه فضانوردان برنامه آپولو را به ماه برد.روس ها اين برنامه را گسترش دادند تا موشك چند مرحله اي وستوك و سپس ووسخود را ساختند كه نوع كامل تر آن سايوز، الآن فضانوردان را به فضا مي برد. سايوز ايده اصلي خود كرولوف بود كه در زمان او به خاطر مشكلات صنعتي قابل اجرا نبود. آمريكايي ها هم الآن با موشك اطلس 7 فعاليت هاي فضايي شان را انجام مي دهند كه لايكدمارتين و بوئينگ آن را مي سازند. اين موشك هم تكميل شده ايده هاي فون براون است. اكنون خيلي از بزرگان صنايع فضايي حسرت مي خورند كه چرا جنگ سرد نگذاشت كه اين دو مهندس بزرگ به آرزوي ديرينه شان كه همكاري با هم بود برسند. شايد اگر اين اتفاق مي افتاد، الآن بشر پايش را به مريخ هم گذاشته بود.
تحقيقات فضايي اروپايي ها ديرتر از روسيه و آمريكا راه افتاد. اما اروپايي ها موشك پيشرفته اي دارند به نام آريان كه فعاليت هاي فضايي شان را با آن انجام مي دهند. ژاپن، چين و هند هم كه به تازگي به جرگه دستورهاي صاحب فناوري فضايي پيوسته اند از موشك هايي استفاده مي كنند كه در ساخت آنها يا از ايده هاي كرولوف استفاده كرده اند يا از ايده هاي فون براون. جالب است بدانيد كه كشورمان هم چند ماه قبل يكي از اين نوع موشك ها را آزمايش كرد. البته اخبار زيادي در اين مورد منتشر نشده اما ظاهراً موشك فضايي ما توانسته تا بيش از 100 كيلومتر از سطح زمين بالا برود كه اين ميزان تقريباً براي راه اندازي ماهواره ها در مدار كافي است. اميدواريم كه به زودي شاهد پيشرفت هاي بيشتري از ايران در زمينه فناوري هاي فضايي باشيم.
ماهواره ها در فضا
نخستين ماهواره را روس ها به فضا فرستادند. اسپوتنيك 1 در 1958 حدود 500 كيلومتر بالاي زمين در مداري به طول 29 هزار كيلومتر دور زمين مي چرخيد و سيگنال هاي راديويي در فركانس 40 مگاهرتز ساتع مي كرد. روس ها اين سيگنال ها را به بيپ بيپ هاي ساده اي تبديل كردند و آن را از راديو مسكو به سراسر جهان مخابره كردند. اين صداي شكست آمريكا در يكي از جبهه هاي بزرگ جنگ سرد بود.
از آن زمان تا حالا ماهواره هاي زيادي به فضا رفته اند كه كاربردهاي گوناگوني دارند. از نقشه برداري و مسيريابي تا فعاليت هاي علمي و جاسوسي و مخابره سيگنال هاي تلويزيوني و راديويي و ارتباطي همه جور ماهواره اي در فضا و دور زمين مي چرخد.
اما بشر به دور بقيه اجرام آسماني هم ماهواره هايي فرستاده است. اكثر اين ماهواره ها علمي و تحقيقاتي هستند. الآن تعداد زيادي فضاپيماي بي سرنشين به دور خورشيد، ناهيد، مريخ، مشتري، كيوان و... مي گردند و روزانه اطلاعات بي نظيري را از كوچكترين خصوصيات جوي و شكل سطح و شرايط محيطي اين اجرام براي زمين مخابره مي كنند. دوقلوهاي بي سرنشين و ويجر كه در دهه 1970 به فضا پرتاب شدند، الآن مرزهاي منظومه شمسي را درنورديده اند و دارند، آرام آرام از قلمرو خورشيد خارج مي شوند. تلسكوپ فضايي هابل در مدار زمين بهترين عكس ها را از اعماق فضا مي گيرد و به زمين مي فرستد. كاسيني و همراهش هويگنس، رازهاي جديدي را از سياره زيباي كيوان و قصر عجيبش تايتان براي ما آشكار كرده اند. اوديسه عكس هاي دقيقي از مريخ مي گيرد و مارس اكسپرس رازهاي ابرهاي ناهيد را برملا مي كند و ماهواره wmap عميق ترين و ژرف ترين و البته تاريك ترين نقاط دانش بشري در مورد تشكيل كاينات را مي كاود.
اين ها تنها تعداد محدودي از شمار زياد ماهواره ها و فضاپيماهاي بي سرنشيني هستند كه به خارج از مدار زمين فرستاده شده اند. ايران هم چند سالي است كه با ساخت چند ماهواره مخابراتي به جمع كشورهاي دارنده اين فناوري وارد شده است. ماهواره هاي زهره و مصباح نخستين گام ايران براي ورود به اين فناوري پيشرفته است.
بشر در فضا
بالاخره 15 سال تلاش طاقت فرساي دانشمندان روسي و آزمايش ها و شكست هاي فراوان آنها در 12 آوريل 1961 به بار نشست. سرهنگ خلبان يوري گاگارين در آن روز با موشك وستوك 1 يك ساعت و 48 دقيقه دور زمين چرخيد و تاريخ را عوض كرد.
آمريكايي ها كه به شدت احساس عقب ماندگي و شكست مي كردند، بودجه عظيمي را به علوم و فناوري هاي فضايي اختصاص دادند و نتيجه آن 8 سال بعد مشخص شد. در 16 جولاي 1969، نيل آرمسترانگ قدم كوچكي روي ماه گذاشت كه قدم بزرگي براي بشر بود.
از آن زمان به بعد، آمريكا در چند برنامه آپولو، فضانورد به ماه فرستاد ولي با پايان دهه 1970، فعاليت هاي ماه گردي آمريكايي ها هم پايان گرفت. نزديك ترين همسايه بعدي مريخ بود كه امروزه هم رفتن به آن با مشكلات زيادي همراه است. از طرف ديگر با پيشرفت علوم كامپيوتر و رباتيك، تعداد زيادي از ماه نوردها و مريخ نوردهاي بي سرنشين با هزينه بسيار پايين تر از مأموريت هاي سرنشين دار، فعاليت ها و كاوش هاي علمي بسيار دقيقي را در مريخ يا ماه انجام مي دهند؛ هرچند كه بشر به اين هم قانع نخواهد بود. برنامه هاي زيادي براي ساخت پايگاه در ماه، سفر به مريخ و... وجود دارد كه با پيشرفت در علوم و فناوري هاي فضايي در قرن بيست و يكم شاهد آنها خواهيم بود.]]>
</TEXT>
</DOC>
<DOC>
<DOCID>HAM2-860123-071</DOCID>
<DOCNO>HAM2-860123-071</DOCNO>
<ORIGINALFILE>/1386/860123/news/_informatic.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روزعميد نمازي خواه
رسوايي ديگري در انتظار دانشمندان كره جنوبي؟]]>
</TITLE>
<TEXT>
<IMAGE>/1386/860123/news/018921.jpg</IMAGE>
<![CDATA[
دوشنبه 26 مارس(6فروردين)بسياري از خبرگزاري هاي خارجي و داخلي اعلام كردند كه براي اولين بار در دنيا دانشمندان كره جنوبي موفق به شبيه سازي گرگ ها شده اند. البته به گفته دانشمندان كره اي اين گرگ ها در اكتبر 2005(آذر 1384)متولد شده بودند. اما تازه ترين خبر اين است كه ادعاي دانشمندان كره اي مبني بر شبيه سازي گرگ از طرف يك تيم تحقيقاتي از دانشگاه ملي سئول با همكاري يك آژانس علمي خارجي مورد تحقيق و بررسي قرار مي  گيرد.
اگر پيرو اخبار علمي بوده ايد حتماً رسوايي سال گذشته محقق ارشد شبيه سازي كره  در مورد سلول هاي بنيادي، آقاي هوانگ وو- سوك را به خاطر داريد كه خاطره بدي را از خود و كشور كره در اذهان دانشمندان جهان بر جاي گذاشت. با آن سابقه خراب، ادعاي جديد دانشمندان كره اي نيز در هاله اي از ابهام قرار گرفته و برخي دانشمندان اين ادعا را كذب مي دانند و البته دلايلي نيز براي كذب بودن اين موضوع ارائه كرده اند.
تحقيقات گروه شبيه سازي كره اي به صورت مشروح و براي اولين بار در مجله علمي شبيه سازي و سلول هاي بنيادي به چاپ رسيده است. دو گرگ  شبيه سازي  شده كه suwolffy و suwolf ناميده شده اند، با گرفتن سلول هاي سوماتيك(غيرجنسي)از يك گرگ پرورش يافته در يك باغ وحش در جنوب سئول بوجود آمده اند. تخمك هاي بارورشده سپس درون رحم سگ هاي ماده قرار داده شدند كه به عنوان مادران جانشين عمل كردند. ولي از نظر برخي از دانشمندان اشتباهاتي در گزارش در آن مجله به چشم مي خورد كه مي تواند صحت اين موضوع را زير سئوال ببرد. آنها مي گويند كه در توضيحاتي كه درباره دي ان اي ميتوكندريال گرگ ها و سگي كه از آن به عنوان مادر جانشين گرگ ها استفاده شده است، نواقصي وجود دارد.
دانشگاه ملي سئول نيز در اقدامي بلادرنگ تيم تحقيقاتي براي بررسي درست بودن ادعاي شبيه سازي گرگ ها تشكيل داده تا صحت ادعاي دانشمندانش را به گوش جهانيان برساند. كميته تحقيقاتي دانشگاه ملي سئول به سرعت از خون گرگ هاي شبيه سازي شده نمونه برداري كرده و به گفته خودشان به يك آژانس قابل اعتماد غير كره اي براي تحقيق و بررسي تحويل داده اند. سرپرست تيم بازرسي دكتر كوك يونگ به خبرنگاران اعلام كرد كه استفاده از يك آژانس خارجي براي تحقيقات روي نمونه هاي خوني گرگ ها، براي نشان دادن اعتبار بيشتر اين ادعاست.
دكتر لي، يكي از سرپرستان تيم شبيه سازي گرگ ها، يكي از محققين تيم تحقيقاتي شبيه سازي و سلول هاي بنيادي پرفسور هوانگ ووسوك بود كه شايد اين مسئله باعث عدم اعتماد دانشمندان به شبيه سازي گرگ ها شده باشد. البته اين گروه در اوائل سال 2005 تحت نظارت دكتر هوانگ وو- سوك اولين شبيه سازي در سگ ها را انجام دادند و چهار سگ شكاري نژاد افغان- سه ماده و يك نر- را بوجود آوردند كه به تأييد گروه هاي بين المللي مربوط رسيد و اين بار سرپرستي گروه شبيه سازي گرگ ها به عهده دو نفر از استادان دانشگاه ملي سئول به نام هاي لي بيونگ- چان و شين نام- شيك است.]]>
</TEXT>
</DOC>
<DOC>
<DOCID>HAM2-860123-072</DOCID>
<DOCNO>HAM2-860123-072</DOCNO>
<ORIGINALFILE>/1386/860123/news/_informatic.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم
وجود آب درخارج ازمنظومه شمسي]]>
</TITLE>
<TEXT>
<![CDATA[كشف مداركي از وجود آب در يكي از سيارات خارج از منظومه شمسي ما دانشمندان را به امكان ادامه زندگي در خارج از زمين اميدوار ساخت. تراويس بارمن يكي از كيهان شناسان رصدخانه لوول آريزونا گفت: بخار آب در جو سياره گازي شكل بزرگي مشابه با مشتري كه 150 سال نوري با زمين فاصله دارد، كشف شده است. اين سياره hd209458 b نام گرفته است. دانشمندان ديگري پيش از اين وجود آب در جو اين سياره و سياره ديگري شبيه به مشتري را غيرممكن اعلام كرده بودند، اما بارمن ضمن ابراز اطمينان از وجود آب در اين سياره اظهار داشت: دستيابي به اين كشف قطعاً اخبار خوبي را در اختيار دانشمندان قرار مي دهد.
كشف وجود بخار آب در اين سياره امكان پذير است چون اين جسم فضايي هر سه روز و نيم يك بار از مقابل خورشيد خود مي گذرد و امكان اندازه گيري دقيق را فراهم مي سازد. سياره گازي شكلي چون اين سياره كه از تركيبات صخره مانند زمين بهره نبرده براي گذران اوقات زندگي مكاني غيرمحتمل به شمار مي رود. با اين حال اين كشفيات دليل خوبي براي باور اين تفكر است كه سيارات خارج از منظومه شمسي ما نيز از بخار آب در جو خود برخوردارند. سياره hd209458b نخستين سياره برخوردار از اتمسفر بوده كه در خارج از منظومه شمسي ما كشف شده است. بيش از 200 سياره در بيرون اين منظومه شناسايي شده است.
وصله هاي جديد مايكروسافت
مايكروسافت در به روزرساني امنيتي ماهانه  خود، براي ماه آوريل شش وصله  امنيتي منتشر كرد كه پنج تاي آن مربوط به ويندوز است. البته اين شركت هفته گذشته براي آسيب پذيري مكان نماي متحرك ويندوز كه به شدت مورد بهره برداري قرار گرفته بود، يك وصله فوري منتشر كرده بود كه آن را مجدداً در به روزرساني ماهانه خود منتشر كرد. اين به روزرساني امنيتي دربرگيرنده يك وصله براي ايراد حساس در csrss، تابع پيام در ويندوز ويستا است كه اجراي كدهاي كنترل شده از راه دور را امكان پذير مي كند؛ ايراد مذكور در ويرايش هاي ويندوز شامل ويندوز 2000 و ويندوز اكس پي و ويستا اثرگذار است.
پرتاب آتلانتيس به تعويق افتاد
ناسا يك بار ديگر برنامه پرتاب شاتل آتلانتيس را تا ماه ژوئن به عقب انداخت تا صدماتي كه به تانك سوخت آن وارد شده كاملاً برطرف شود. به گزارش آسوشيتدپرس، ناسا اعلام كرده است پرتاب آتلانتيس زودتر از 8 ژوئن انجام نخواهد شد تا اولين پرتاب سال با سه ماه تعويق برگزار شود. قرار بود اگر تعميرات تانك به خوبي پيش نرود در مورد تعويض آن تصميم گيري شود كه با توجه به روند مثبت تعمير تانك ناسا از اين كار منصرف شد. آتلانتيس ماه گذشته بر اثر توفان آسيب ديد و براي تعمير به آشيانه اش بازگشت. قرار بود آتلانتيس مأموريت خود به ايستگاه بين المللي را پس از آن كه سفينه سايوز روسيه از اين ايستگاه بازگردد انجام دهد. سايوز در حال حاضر به ايستگاه بين  المللي ملحق شده است و قرار است تا آخر ماه به زمين بازگردد.
شيوه اي نوين
براي سرهم كردن سخت افزار
دانشمندان از دست يابي به شيوه نويني براي سرهم كردن سخت  افزارها بدون افت پردازش گرها خبر دادند. تراشه هاي معيوب عمدتاً لطمات فراواني به رايانه ها وارد كرده كه اين امر عمدتاً به شكل گيري محاسبات نادرست در آنها منجر مي شود و اين تراشه ها مي توانند به عنوان عامل تهاجمي عليه رايانه ها نيز عمل كنند. از اين رو ژوزف تورلاس از دانشمندان علوم كامپيوتر در دانشگاه الينويز آمريكا مدعي است شيوه نويني براي برطرف كردن مشكلات مربوط به استفاده از تراشه هاي معيوب در رايانه ها دست يافته است. اين شيوه نوين تعمير مؤثر مكانيسمي است كه طي آن همچون نرم افزار، سيستم سخت افزاري نيز احيا مي شود و اين كار را با استفاده از نصب باگ هايي با وصله هاي قابل دانلود انجام مي دهد. اين سيستم نوين هنوز در مرحله ساخت قرار دارد. با اين حال وي مي گويد نتيجه آن ساخت سريع تر و ارزان تر تراشه هاي رايانه اي است.]]>
</TEXT>
</DOC>
<DOC>
<DOCID>HAM2-860123-073</DOCID>
<DOCNO>HAM2-860123-073</DOCNO>
<ORIGINALFILE>/1386/860123/news/_informatic.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[مي گويند با وجود cd و dvd ديگر جايي برايش نيست
شادروان فلاپي ديسك
محمد كرباسي]]>
</TITLE>
<TEXT>
<IMAGE>/1386/860123/news/018912.jpg</IMAGE>
<![CDATA[
كسي مي تواند فراموشش كند؟ هر چند مي گويند ديگر بايد برايش فاتحه خواند، اما آنهايي كه خيلي وقت است با رايانه سر و كار دارند مگر مي توانند به اين سادگي ها خاطرات خوبشان را با او فراموش كنند؟ تا همين 10-12 سال پيش براي خودش برو و بيايي داشت. در بهترين بسته بندي ها و در رنگ هاي مختلف عرضه مي شد تا بيشتر در بازار دلبري كند. هر كسي مي خواست دستش به كيبورد برود اول بايد سر از كار فلاپي ديسك در مي آورد. هر كسي مي خواست اطلاعاتي جابه جا كند بايد دست به دامن همين ديسكت ها
مي شد كه حالا همه دارند فراموشش مي كنند.
الان چه كسي مي تواند باور كند كه بهترين بازي ها و برنامه هاي آن زمان روي 10 يا 12 ديسكت به فروش مي رفت؟ آن موقع 44/1 مگابايت حافظه براي خودش حرمت داشت. مثل الان نبود كه يك سي دي تازه به دوران رسيده 700 مگابايت حافظه داشته باشد. مي گويند ديسكت هم مانند خيلي از محصولات ديگر در دنياي تكنولوژي خدا بيامرز شده است. مثل نوارهاي vhs، ماشين تحرير، نوارهاي كاست، واكمن و....دنياي تكنولوژي دنياي بي مرامي است. كافي است يك محصول جديد بيايد تا همه فراموشت كنند. راست گفته اند كه خاك سردي
مي آورد...
تولد يك ستاره
هر چند فلاپي ديسك هم مانند بسياري از اختراعات ديگر محصول تلاش محققان زيادي بوده است، اما بسياري از مورخين آلن شوگارت را پدر واقعي آن مي دانند. اولين نمونه fdd ها(فلاپي ديسك درايو)در سال 1967 در شركت ibm ساخته شد كه مي توانستند ديسك هاي 8 اينچي را بخوانند. اين محصول توسط يك گروه از مهندسان به رهبري آلن شوگارت ساخته شد و در زمان خودش بسيار سر و صدا به پا كرد. محبوبيت اين اختراع به اين خاطر بود كه كارت هاي پانچ را از رده خارج و خيلي ها را از شر آنها راحت كرد. اين محصول فوق العاده يك دايره پلاستيكي به قطر 8 اينچ بود كه سطحش به وسيله اكسيد آهن پوشيده شده بود. مكانيزم ذخيره اطلاعات روي اين ديسك مانند نوار كاست بود و تنها 72 كيلوبايت ظرفيت ذخيره اطلاعات داشت. درايو ساخته شده براي اين ديسك هم تنها توانايي خواندن اطلاعات را داشت.آلن شوگارت بعد از ثبت اين اختراع و در سال 1969 از ibm خارج شد و با حدود 200 نفر از مهندسان به شركت مموركس رفت. اما او در مموركس هم دوام نياورد و شركت خودش به نام شوگارت آسوشيتس را تاسيس كرد.
آلن شوگارت در سال 1976 فلاپي ديسك 25/5 اينچي را اختراع و ثبت كرد كه ديگر مشكلات ديسك هاي 8 اينچي را نداشت. اين ديسك درون يك پوشش نرم و منعطف پلاستيكي قرار داشت و نام فلاپي(نرم)در حقيقت از آن زمان روي اين ديسك ها گذاشته شد. اين فلاپي ديسك ها 360 كيلوبايت ظرفيت ذخيره اطلاعات داشت و fdd آن روي اولين رايانه شخصي ibm در سال1981 نصب شد. اين ديسك ها تا چند سال داراي محبوبيت فراواني بودند.
تلاش براي ظرفيت و امنيت بيشتر
هر چند فلاپي ديسك هاي پنج و يك چهارم اينچي محبوب بودند، اما مشكلات زيادي داشتند. مهمترين عيب آنها خرابي بسيار سريع بود. كافي بود كه تا انگشت كاربر با صفحه ديسك كه در قسمتي براي خواندن و ذخيره اطلاعات بدون پوشش بود برخورد كند. اين مسئله باعث مي شد كه فلاپي ديسك و اطلاعات آن از بين برود. علاوه بر اين پوشش پلاستيكي نرم باعث مي شد كه در اثر تا شدن فلاپي ديسك غير قابل استفاده شود.شركت سوني با عرضه ديسك هاي 5/3 اينچي در سال 1981 انقلابي در دنياي فلاپي ديسك بوجود آورد. اين فلاپي ديسك ها از آن موقع به خاطر كوچك شدن اندازه شان به ديسكت هم معروف شدند. ديسكت هاي جديد علاوه بر اينكه ظرفيت بيشتري براي ذخيره اطلاعات داشتند از لحاظ امنيتي هم بسيار بهتر بودند. براي پوشش اين ديسك ها از پلاستيك سخت تري استفاده شده بود و اندازه كوچك آنها حمل شان را ساده تر مي كرد. علاوه بر اين براي ديسكت دريچه اي طراحي شده بود كه قسمت باز ديسك مغناطيسي را
مي پوشاند و در موقع لازم يعني بعد از ورود به فلاپي درايو باز مي شد. اما محبوبيت ديسك هاي قديمي باعث شد كه تا مدت ها كاربران از درايوهاي هر دو نوع فلاپي بر روي رايانه هايشان استفاده كنند. اما بالاخره ديسكت هاي جديد در اواخر دهه 80 ديسك هاي 25/5 اينچي را از رده خارج كردند. به زودي ديسكت هاي 5/3 اينچيhd(high desity)با ظرفيت 44/1 مگابايت به بازار عرضه شدند كه ديگر تاكنون پيشرفت قابل ملاحظه اي نكردند. از سال 1990 اكثر رايانه هاي شخصي فقط با فلاپي درايو 5/3 اينچي عرضه شد.
عامل مرگ: سكته!
ديسكت هاي 5/3 اينچي هم با تمام پيشرفتي كه داشتند بعد از چند سال پاسخگوي نياز كاربران و پيشرفت صنعت it نبودند. حجم اطلاعات رايانه هاي هر روز بيشتر مي شد و در اين بين استفاده از تعدادي زيادي ديسكت، كار واقعاً مشكلي بود.
ديسكت ها در مقابل گرد و خاك، تغييرات آب و هوايي و ضربه بسيار حساس بودند. اين مسئله باعث مي شد كه يك برنامه حرفه اي كه در يك بسته مثلاً ده تايي ديسكت عرضه مي شد با خرابي يكي از آنها كاملاً غير قابل نصب شود. علاوه بر اين حجم فايل هاي صوتي و تصويري هم بسيار زياد شده بود و استفاده از نرم افزارهاي فشرده سازي مانند zip،rar و... هم ديگر جوابگو نبود. شركت يومگا در سال 1994 براي جبران اين مشكل ديسك هايي با نام zip به بازار عرضه كرد كه اولين سري آن 100 مگابايت ظرفيت ذخيره اطلاعات داشتند. اين ديسك ها احتياج به درايوهاي جديدي هم داشتند. قيمت گران ديسك هاي zip و درايو آنها باعث شد كه مورد استقبال كاربران خانگي قرار نگيرند.
ورود فراوان compactdisk)cd)ها در سال 2000 به بازار باعث سكته ناقص مرحوم ديسكت شد. اين ديسك هاي جديد كه 650 مگابايت ظرفيت ذخيره اطلاعات داشتند تقريباً كمر ديسكت را شكستند. cdها به سرعت ارزان شدند و همين مسئله باعث شد ديسك هاي zip هم هيچ وقت نتوانند خيلي محبوب شوند. اما ديسكت تا چند سال بعد هم هنوز نفس مي كشيد. چون cdها تا چند سالي فقط به عنوان ديسك هايي كه تنها خواندني هستند شناخته مي شدند. درايو رايت يا نوشتن روي cd ها بسيار گران بودند و اين مسئله باعث مي شد كه كاربران معمولي براي جابجايي اطلاعات هنوز به ديسكت ها محتاج باشند. اما با ارزان و فراوان شدن درايوهاي رايت cd بالاخره ديسكت به آخر زندگي نزديك شد. علاوه بر اين فراگير شدن حافظه هاي فلش در سال 2003 هم براي ديسكت تير خلاص به شمار مي رفت. كار با حافظه هاي فلش بسيار ساده بود و نياز به نرم افزار خاصي براي نوشتن اطلاعات نداشتند. كارشناسان مي گويند از همان موقع بود كه ديسكت به كما رفت و ديگر كسي خيلي خبري از نشنيد تا اينكه خبر مرگش را آوردند.
زنده يا مرده؟ مسئله اين است
ماه گذشته مسئولان pcworld -بزرگترين فروشگاه زنجيره اي وسايل رايانه در آمريكا- اعلام كردند كه ديگر در هيچ يك از شعبه هايشان فلاپي ديسك و درايو آن به فروش نمي رسد. شركت دل چند سالي است كه رايانه هاي شخصي را بدون درايو فلاپي به فروش مي رساند. خيلي وقت است كه هيچ لپتاپي ديگر با درايو فلاپي عرضه نمي شود. همه اين ها نشان مي دهد كه اين ديسكت ها كه در سال 97 بيش از 2 ميليارد عدد از آنها در جهان فروخته شده بود ديگر نفسي نمي كشند. اما به صورت قطعي در كشور خودمان نمي شود از مرگ آنها حرف زد. اگر سري به سازمان ها و وزارت خانه هاي كشور خودمان بزنيد هنوز ديسكت ها را روي ميزها پيدا مي كنيد كه كلي از اطلاعات حساس را جا به جا مي كنند. اين ديسكت ها هنوز در خيلي از ادارات ما براي خودشان اعتبار دارند. اما واقعيت در دنيا اين است كه ديسكت ها ديگر تبديل به خاطره شده اند. هر چند شايد بشود هنوز صفحه هاي گرامافون را پيدا كرد و كلي خاطرات گذشته را با آن مرور كرد اما همه مرگ آن را قبول دارند. آلن شوگارت هم آن قدر به خاطر مرگ فرزندش غصه خورد كه همين چند ماه قبل سكته كرد و مرد. دنياي تكنولوژي همين است ديگر. محصولات جديد قبلي ها را از دور خارج مي كنند. همين الان dvd با ظرفيت  تا 9 گيگابايت دارد جا را براي ديگران كم مي كند. همين ها هم به زودي با آمدن ديسك هاي بلوري با ظرفيت تا 50 گيگابايت فراموش مي شوند. در اين توفان تكنولوژي شايد فقط وقت كنيم دلمان براي خاطره ها تنگ شود. براي يك داس 2/6. يك ديسكت براي فرمت كردن و يك c:\>format a: /q.
ديسكت هم خدابيامرز شد. اما دنياي تكنولوژي، فكر مي كنيد به اين cdها و dvdهاي تازه به دوران رسيده وفا مي كند؟]]>
</TEXT>
</DOC>
<DOC>
<DOCID>HAM2-860123-074</DOCID>
<DOCNO>HAM2-860123-074</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سفر نخست وزير چين به ژاپن
در بيانيه مشترك هيچ اشاره اي به اختلاف ارضي دو طرف نشده و فقط بر گسترش همكاري ها تاكيد شده  است]]>
</TITLE>
<TEXT>
<IMAGE>/1386/860123/news/018990.jpg</IMAGE>
<![CDATA[
گروه بين الملل ون جيابائو نخست وزير چين ديروز با هدف بهبود روابط با كشور ژاپن وارد توكيو پايتخت اين كشور شد. در اين سفر قرار است با به فراموشي سپردن اختلافات ديرينه دو طرف، همكاري در زمينه محيط زيست، تجارت و ديپلماسي تقويت شود.
مذاكرات نخست وزير چين و شينزو آبه نخست وزير ژاپن از عصر ديروز شروع شد و دو طرف ديشب در پايان مذاكرات خود بيانيه مشتركي را امضا كردند كه در آن هيچ اشاره اي به اختلاف ارضي دو طرف نشده و تنها بر گسترش و تحكيم همكاري ها تاكيد شده است.
سفر سه روزه نخست وزير چين به ژاپن اولين ديدار يك مقام
بلند پايه چيني از اين كشور در هفت سال گذشته است. ساعتي پيش از ورود نخست وزير چين به توكيو، دولت پكن ممنوعيت چهار ساله واردات برنج ژاپن را از ميان برداشت. موضوع اكتشاف ميادين گاز طبيعي در مناطق مورد اختلاف درياي شرق چين از موضوعات مورد بحث در مذاكرات سران دو كشور در اين سفر است. اين سفر گام بعدي از مرحله اعتماد سازي و بهبود روابط ميان دو طرف است كه از ماه اكتبر با سفر شينزو آبه به پكن و سئول شروع شد. نخست وزير چين در سفر به ژاپن از قدرت هاي آسيايي خواست كه اعتمادسازي را مبناي برقراري روابط خود قرار دهند جيابائو، نخست وزير چين به محض ورود به فرودگاه توكيو مورد استقبال مقامات اين كشور قرار گرفت. همزمان با ورود ون جيابائو فرش قرمزي به افتخار وي پهن شد و تعدادي از كودكان ژاپني و چيني پرچم هاي كشورشان را تكان مي دادند. نخست وزير چين پس از ورود به توكيو با همتاي ژاپني خود شينزو آبه ديدار و گفتگو كرد. آبه پس از استقبال رسمي از همتاي چيني اش در توكيو در جمع خبرنگاران اظهار داشت: مذاكرات ما گامي مهم به سوي برقراري مناسبات سودمند استراتژيك و دو جانبه تلقي مي شود. ون جيابائو نيز در پاسخ بيان داشت: اين مهمترين هدف من از سفر به ژاپن است.
وي افزود: ما بايد به شرح جزئيات روابط سودمند استراتژيك و دو جانبه خود بپردازيم.
نخست وزير چين هم چنين گفت كه هدف از سفر وي به ژاپن ارتقاي سطح اعتمادسازي دو جانبه و گسترش روابط اين دو كشور است. به گزارش خبرگزاري آسوشيتدپرس، رسانه هاي ژاپن اعلام كردند كه در بيانيه مشترك به اختلافات دو كشور بر سر اراضي مورد مناقشه و جنگ هاي گذشته اشاره نشده و در عوض راهكارهاي گسترش همكاري ها مورد توجه و تاكيد قرار گرفته است.سفر سه روزه نخست وزير چين به ژاپن كه از سال 2000 به اين سو بي سابقه قلمدامي شود بدنبال سفر تاريخي شينزو آبه به پكن در اكتبر گذشته انجام شد.]]>
</TEXT>
</DOC>
<DOC>
<DOCID>HAM2-860123-075</DOCID>
<DOCNO>HAM2-860123-075</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[دعوت بوش از رهبران دموكرات  براي بررسي مساله  عراق]]>
</TITLE>
<TEXT>
<![CDATA[گروه بين الملل - رييس جمهور آمريكا اعلام كرد كه رهبران احزاب جمهوري خواه و دموكرات آمريكا را دعوت كرده است تا براي دستيابي به راه حل مشخصي در كاخ سفيد در هفته  آينده گردهم آيند.
اين در حاليست كه كاخ سفيد آشكارا اعلام كرده كه جورج بوش قصد ندارد با برگزاري اين نشست با دموكرات ها مصالحه و يا سازش كند. اين مساله موجبات خشم دموكرات ها را فراهم ساخته است.
به نوشته  روزنامه  واشنگتن پست، در حالي كه سناي آمريكا پس از يك هفته تعطيلي به مناسبت عيد پاك، دوباره آغاز به كار كرده است، جورج بوش، رييس جمهور اين كشور در بازديد از كانون جنگ ديدگان آمريكا در فيرفاكس بار ديگر تهديد كرد كه لايحه  تامين هزينه هاي جنگ در عراق را با پيش شرط خروج نظاميان كشورش از اين كشور وتو خواهد كرد.به گزارش ايسنا، بوش در سخنراني انتقادآميز خود اظهار داشت: رهبران حزب دموكرات در كنگره با استفاده از لايحه  تامين هزينه هاي سربازانمان در عراق مي خواهند يك بيانيه  سياسي در خصوص جنگ ارايه كنند. دموكرات ها بايد از وقت گذراني پرهيز كنند و من اين لايحه را وتو خواهم كردو سپس كنگره مشغول انجام امور براي تامين هزينه هاي جنگ آن هم بدون هيچ گونه قيد و شرط و تاخيري خواهد شد.
رييس جمهور آمريكا افزود: به تاخير انداختن پرداخت هزينه هاي سربازان آمريكايي براي ماه ها آنهم در شرايطي كه نيروهايمان نيازمند بودجه  مورد نياز هستند، اقدامي غيرمسؤولانه از سوي رهبران حزب دموكرات است.
در همين راستا سناتور هري ريد، از نمايندگان دموكرات از ايالت نوادا و رهبر اكثريت دموكرات هاي كنگره گفت كه دموكرات ها به درخواست بوش مبني بر حذف پيش شرط خروج نظاميان آمريكايي از عراق از لايحه ي مذكور تن نخواهند داد.
هري ريد هم چنين گفت كه بر اساس قانون اساسي آمريكا ما به اندازه  بوش صاحب عقيده و نظر هستيم. او بايد به حرف ما گوش دهد چرا كه ما از جانب مردم كشور سخن مي گوييم. اما رييس جمهور حرف مردم را بازگو نمي كند.]]>
</TEXT>
</DOC>
<DOC>
<DOCID>HAM2-860123-076</DOCID>
<DOCNO>HAM2-860123-076</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گزارش]]>
</TITLE>
<TEXT>
<![CDATA[چشم انداز آينده روابط چين و ژاپن
ايرنا: سفر جيابائو به عنوان يكي از مقام هاي چين كه پس از سال 0002ميلادي به ژاپن سفر كرده، براي توكيو بسيار حائز اهميت است، به طوري كه اين موضوع و برگزاري چنين سفري، طي ماه هاي گذشته همواره به عنوان يكي از موضوع هاي مهم و اساسي مورد بحث رسانه هاي داخلي اين كشور بوده است.
توجه رسانه هاي بزرگ ژاپني به اين موضوع در هفته هاي گذشته و بخصوص در آستانه ورود ون به ژاپن از گسترش بيشتري برخوردار بود. وي همچنين قرار است امروز و پس از گذشته??سال به عنوان يك رهبر چين در مجلس ژاپن(دايت)نيز سخنراني كند.
روابط چين با ژاپن در سال هاي گذشته و به دنبال ديدارهاي مكرر جونيچيرو كويزومي نخست وزير پيشين ژاپن از معبد ياسوكوني بسردي گراييده بود و اين موضوع زمينه اي شد، تا نخست وزير چين و رئيس جمهوري كره جنوبي ديدار خود از اين كشور را لغو كنند.
معبد شينتويي ياسوكوني وقف كساني شده است كه در جريان نبردها و جنگ هاي صورت گرفته از سال 3581ميلادي تا پايان جنگ جهاني دوم كشته شده اند. در معبد ياسوكوني در حال حاضر اسامي و اطلاعات مربوط به دو ميليون و 6?4هزار و 235 نفر از سربازان و يا افرادي كه به نوعي در جريان جنگ هاي ياد شده كشته شده اند، نگهداري مي شود.
كشورهاي منطقه بويژه چين و كره جنوبي، به دليل اينكه نام چهارده تن از جنايتكاران جنگي، از جمله نخست وزير دوران جنگ ژاپن درميان اسامي سربازان ياد شده درمعبد ياسوكوني به چشم مي خورد، نسبت به اين ديدارها رسما اعتراض كرده و خواهان عدم تكرار آن شده اند.
شينزو آبه نخست وزير چين پس از گرفتن زمام امور اين كشور در سپتامبر سال ميلادي گذشته(6002)يكي از سياست هاي خارجي كشورش را بهبود روابط اين كشور با كشورهاي همسايه خود بخصوص چين و كره جنوبي اعلام كرد.
آبه در همين راستا به فاصله اي نه چندان زياد از آغاز زمامداري خود و در ماه اكتبر سال گذشته ميلادي(6002)در اين كشور، نخستين سفر خارجي خود را در پست نخست وزيري به كشورهاي چين و پس از آن كره جنوبي آغاز كرد و گام نخست براي بهبود روابط را با اين دو كشور برداشت. در جريان سفر آبه به چين دو طرف در زمينه حل مسايل مورد اختلاف دو كشور از جمله موضوع اكتشافات گازي در منطقه مورداختلاف دو كشور و همچنين موضوع هاي مورد اختلاف تاريخي فيمابين نيز گفت و گوو تبادل نظر كردند و به همين منظور نيز چندين نشست توسط كارشناسان دو كشور در اين زمينه ها برگزار شد.
ياسوهيسا شيوزاكي دبير و سخنگوي دولت ژاپن نيز اخيرا در اين زمينه ابراز اميدواري كرده بود كه نخست وزيران ژاپن و چين در اين ديدار در خصوص طرح اكتشافات گازي درمنطقه مورداختلاف دو كشور گفت وگوهاي سازنده اي برگزار كنند.
براين اساس پيش بيني مي شود كه يكي از محورهاي مورد گفت و گو ميان سران دو كشور، مذاكره بر سر مسئله مورد اختلاف دو كشور در اين زمينه است كه پيش از اين نيز ابراز اميدواري كرده بودند كه درياي چين به درياي دوستي ميان دو كشور تبديل شود. شيوزاكي در اين زمينه گفته است، توكيو و پكن با همكاري مشترك در زمينه اكتشافات گازي در آب هاي مورد اختلاف موافقت كرده اند و قرار است در زمينه چگونگي اجراي اين طرح و راه هاي مورد قبول دو كشور نيز گفت و گو و تبادل نظر كنند.
ژاپن و چين در پنجمين دور از گفت وگوهاي خود در ماه جولاي گذشته در پكن، بر مواضع خود در مورد منطقه مورد اختلاف تاكيد داشتند اما با ايجاد چارچوبي متشكل از متخصصان فني دو كشور براي حل اين موضوع، موافقت كردند.]]>
</TEXT>
</DOC>
<DOC>
<DOCID>HAM2-860123-077</DOCID>
<DOCNO>HAM2-860123-077</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كره شمالي: راكتور هسته اي طي يك ماه آينده تعطيل مي شود]]>
</TITLE>
<TEXT>
<![CDATA[گروه بين الملل با آزاد كردن دارايي هاي مسدود شده كره شمالي در بانك ماكائو از سوي آمريكا اولين گام در مسير اجراي توافقنامه هسته اي ميان كره شمالي و غرب كه در نشست شش جانبه سال گذشته به دست آمد برداشته شد. با اين حال كره شمالي ديروز اعلام كرد كه نمي تواند در مهلت اعلام شده يعني تا روز شنبه راكتور هسته اي خود را تعطيل كند اما اين كار را طي يك ماه آينده انجام مي دهد.
كره شمالي ديروز اعلام كرد به محض دسترسي به دارايي موجود در حساب بانكي خود در ماكائو بازرسان آژانس بين المللي انرژي هسته اي را دعوت خواهد كرد. مقامات مذاكره كننده آمريكايي در پاسخ به درخواست كره شمالي براي تمديد مهلت تعطيلي راكتور هسته اي تا يك ماه آينده گفت، اين تصميمي است كه بايد به طور مشترك توسط همه كشورهاي مذاكره كننده گروه شش اتخاذ شود. كريستوفر هيل معاون وزارت خارجه آمريكا و
مذاكره كننده ارشد اين كشور با كره شمالي ديروز گفت اميدوار است بازرسان آژانس طي روزهاي آينده در كره شمالي ديده شوند.]]>
</TEXT>
</DOC>
<DOC>
<DOCID>HAM2-860123-078</DOCID>
<DOCNO>HAM2-860123-078</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[روسيه، گزارش حقوق بشر وزارت خارجه آمريكا را نادرست خواند]]>
</TITLE>
<TEXT>
<![CDATA[ايرنا: وزارت امور خارجه روسيه با انتشار بيانيه اي، گزارش سالانه حقوق بشر وزارت امور خارجه آمريكا كه بخشي از آن به روسيه اختصاص يافته است را داراي ماهيت سياسي و به دور از واقعيت خواند.
در اين بيانيه كه روز چهارشنبه منتشر شد آمده است: در گزارش وزارت امور خارجه آمريكا، وضع حقوق بشر در كشورهاي دنباله روي آمريكا مثبت ارزيابي شده و از وضع حقوق بشر در كشورهايي كه با واشنگتن همراهي نمي كنند انتقاد شده است.
روسيه معتقد است در اين گزارش، تلاش برخي كشورها براي حاكميت قانون، آزادي عقيده و بيان و برگزاري انتخابات، موفقيت آميز خوانده شده كه هدف از آن استفاده ابزاري در سياست خارجي آمريكا است.
بيانيه مي افزايد: گزارش وزارت امور خارجه آمريكا در مورد مسايل داخلي اين كشور سكوت اختيار كرده است.
وزارت خارجه روسيه تاكيد كرده از گزارش مذكور استنباط مي شود كه اقدامات آمريكا با پيشبرد واقعي دمكراسي در جهان فاصله زياد دارد و منظور اين كشور از ادعاي حمايت از دمكراسي، دفاع از منافع ملي آمريكا است.
وزارت امور خارجه آمريكا روز پنجم آوريل در گزارش سالانه خود در مورد وضع حقوق بشر و دمكراسي در جهان ضمن اشاره به مسايل مربوط به آزادي هاي سياسي در روسيه از اضمحلال تدريجي جامعه مدني اين كشور ابراز نگراني كرده و وعده داد به سازمان هاي غيردولتي روسيه كمك كند.
در اين گزارش همچنين به مداخله آمريكا در مبارزات انتخاباتي دوما و رياست جمهوري روسيه اشاره شده است.]]>
</TEXT>
</DOC>
<DOC>
<DOCID>HAM2-860123-079</DOCID>
<DOCNO>HAM2-860123-079</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تهديد وزيران وابسته بهجناح صدر در دولت عراق به ترك كابينه مالكي]]>
</TITLE>
<TEXT>
<![CDATA[واحد مركزي خبر: برخي وزيران متحد مقتدا صدر روحاني شيعه عراقي در كابينه عراق تهديد كردند در اعتراض به عدم حمايت نوري المالكي نخست وزير عراق از تعيين جدول زماني معين براي خروج نظاميان آمريكايي از عراق از تركيب كابينه خارج خواهند شد.
خروج اين وزيران از تركيب كابينه عراق دولت مالكي را در آستانه فروپاشي قرار خواهد داد. در بيانيه سياسي جناح صدر كه در واكنش به مخالفت مالكي با خروج فوري نيروهاي آمريكايي از عراق منتشر شد آمده است جنبش صدر اظهارات نوري المالكي را درباره لزوم ادامه حضور نيروهاي اشغالگر كه به رغم اراده ملت عراق بيان شده است به شدت رد مي كند. در اين بيانيه تاكيد شده جنبش صدر گزينه خروج از تركيب كابينه اي را كه به وعده هاي خود به ملت عراق جامه عمل نپوشانده در دست بررسي دارد. اين بيانيه مي افزايد ما درباره لزوم خروج اشغالگران از عراق جدي هستيم.
شش كرسي كابينه عراق در اختيار جنبش صدر قرار دارد. وزيران وابسته به جنبش صدر به همراه سي  تن از نمايندگان اين جناح در پارلمان عراق پيش تر تقريباً به مدت دو ماه در اعتراض به نشست ماه نوامبر ميان مالكي و جرج دبليو بوش در اردن، شركت در جلسات دولت و پارلمان را تحريم كردند. در بيانيه جناح صدر همچنين ضمن انتقاد از اجراي طرح امنيتي بغداد اين طرح ناعادلانه توصيف شده است.]]>
</TEXT>
</DOC>
<DOC>
<DOCID>HAM2-860123-080</DOCID>
<DOCNO>HAM2-860123-080</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[مؤسسه تحقيقاتي آكسفورد اعلام كرد
آمريكا، بزرگترين تهديد براي صلح جهاني]]>
</TITLE>
<TEXT>
<![CDATA[ايسنا: آمريكا بزرگترين تهديد براي صلح جهاني است؛ سياست ها و اقدامهاي اين كشور و انگليس به بهانه مقابله با تروريسم، با توجه به اينكه تنها از گزينه نظامي براي حل مشكلات استفاده
مي كنند؛ سبب افزايش خشونت در سراسر جهان شده است.
به گزارش خبرگزاري مهر به نقل از خبرگزاري فرانسه، مؤسسه تحقيقاتي آكسفورد ديروز با انتشار اين مطلب، از عملكرد آمريكا و انگليس درباره آنچه اين دو كشور آن را مبارزه با تروريسم مي خوانند، انتقاد و اعلام كرد: مبارزه با ترور و تروريسم شكست خورده و در واقع احتمال افزايش حملات تروريستي افزايش يافته است.
در اين مقاله كه با عنوان پشت پرده ترور: واقعيتي در مورد تهديدهاي واقعي جهان ما منتشر شده، آمده است: آمريكا و انگليس با استفاده از نيروي نظامي تلاش كرده اند تا بر روي مشكلات سرپوش بگذارند و اين در حالي است كه وظيفه آنها ريشه كني تروريسم بوده است؛ براي مثال با جرات مي توان گفت حمله آمريكا و انگليس به عراق در سال 2003 ميلادي سبب افزايش احتمال انجام حملات تروريستي حتي شديدتر از حملات 11 سپتامبر شده است؛ سياست جنگ با تروريسم كه توسط آمريكا و انگليس دنبال مي شود حتي بر اساس استانداردهاي اين دولتها نيز شكست خورده است؛ چنانكه مي  بينيم تعداد حمله هاي گسترده تروريستي نيز روند صعودي را طي مي كند.
اين گزارش با برشمردن دلايل اصلي گسترش ناامني و بي ثباتي در جهان، سياستهاي دولتهاي انگليس و آمريكا را در اين موارد به چالش كشيده است.
گروه تحقيقاتي آكسفورد، نخستين علت گسترش بي ثباتي و كاهش امنيت در جهان را توليد تسليحات هسته  اي جديد اعلام كرده است؛توليد تسليحات هسته  اي جديد مي  تواند يك مشوق قابل توجه در گسترش اين تسليحات باشد، زيرا اين مسئله سبب مي  شود كشورهايي كه احساس آسيب پذيري مي  كنند؛ توليد چنين تسليحاتي را به عنوان يك قدرت بازدارنده بر شمرده و براي توليد اين گونه سلاح ها تلاش كنند.
اين مؤسسه انگليسي افزود، جنگ عراق نيز يكي از عوامل گسترش بي ثباتي و نا امني در منطقه خاورميانه است؛ معرفي عراق به عنوان بخشي از جنگ با تروريسم، تنها سبب گسترش هرچه بيشتر ناامني در منطقه شده است.
آكسفورد رقابت براي كنترل منابع نفتي جهان را نيز ديگر عامل گسترش بي ثباتي و ناامني ناميده و آورده است: نفت هم عاملي در گرم شدن كره زمين و تبعات امنيتي ناشي از آن بوده و هم يك منبع گسترش درگيري در جهان و به ويژه منطقه خاورميانه و خليج فارس است.
گروه تحقيقاتي آكسفورد در ادامه گزارش خود مي نويسد: به صلح و دموكراسي در خاورميانه بي  توجهي
مي  شود، قيمت نفت با هر بحران جديدي افزايش مي  يابد؛ عراق در آستانه جنگ داخلي است؛ طالبان در افغانستان در حال قدرت گرفتن است؛ نفوذ راهبردي آمريكا به ويژه در آفريقا و خاورميانه در حال تضعيف است و آمريكا نيز به عنوان بزرگترين تهديد براي صلح جهاني محسوب مي شود.
دليل اصلي اين شكستها رويكرد كنوني است كه تلاش مي  كند با استفاده از نيروي نظامي و بدون توجه به ريشه هاي ناامني وضعيت حاضر را حفظ كند كه اين تهديد بسيار خطرناك و روشني است.
اين مؤسسه انگليسي يادآور مي شود كه اگر پيامدهاي فاجعه بار تغييرات مخرب جوي را نيز به اين موقعيت اضافه كنيم آنگاه تا اواسط قرن جاري شاهد يك نظام جهاني بسيار بي ثبات خواهيم بود؛ مگر اينكه به سرعت راهكاري در اين خصوص به اجرا گذاشته شود.
به گزارش مهر، آكسفورد مبارزه با ريشه هاي بي ثباتي و ناامني را بهترين گزينه براي مبارزه با اين شرايط توصيف كرد و نوشت: بايد به جاي استفاده از نيروي نظامي براي نابود كردن تبعات بي ثباتي و ناامني، به شناسايي و مقابله با ريشه هاي اين شرايط پرداخته و با آنها مبارزه كنيم.]]>
</TEXT>
</DOC>
<DOC>
<DOCID>HAM2-860123-081</DOCID>
<DOCNO>HAM2-860123-081</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سفر نخست وزير روسيه به پاكستان]]>
</TITLE>
<TEXT>
<IMAGE>/1386/860123/news/018987.jpg</IMAGE>
<![CDATA[
واحد مركزي خبر: نخست وزير روسيه براي فعال سازي همكاري هاي تجاري اقتصادي با پاكستان عازم اسلام آباد شد.ميخائيل فرادكوف قرار است امروز ضمن ديدار با شوكت عزيز همتاي پاكستاني خود تعدادي سند را كه پيش از آماده شده است امضا كنند.گفته مي شود پروتكل تمديد مهلت توافقنامه مبارزه با تجارت غيرقانوني مواد مخدر مبادلات فرهنگي علمي و آموزشي بين روسيه و پاكستان تا سال 2009 ازجمله اسنادي است كه نخست وزيران دو كشور در اين ديدار امضا خواهند كرد.
همچنين فرداكف روز جمعه قرار است با پرويز مشرف رئيس جمهور پاكستان ديدار كند.آمارها نشان مي دهد كه ارزش كالاهاي مبادله شده ميان روسيه و پاكستان در سال 2006 چهار درصد و 11 ميليون دلار شامل 300 ميليون دلار از طرف روسيه و 111 ميليون دلار از طرف پاكستان بوده است.]]>
</TEXT>
</DOC>
<DOC>
<DOCID>HAM2-860123-082</DOCID>
<DOCNO>HAM2-860123-082</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[2 انفجار، الجزيره را لرزاند]]>
</TITLE>
<TEXT>
<IMAGE>/1386/860123/news/018993.jpg</IMAGE>
<![CDATA[
 گروه بين الملل- در انفجار هم زمان دو خودرو در الجزيره بيش از هفده نفر كشته شدند.
به گزارش خبرگزاري فرانسه از الجزيزه، در اثر اين دو انفجار هشتاد نفر هم مجروح شده اند كه وضع بسياري از آنان وخيم اعلام شده است.
اين دو انفجار در محل پاركينگ داخلي كاخ نخست وزيري و مقابل مركز پليس در منطقه باب الزوار در بخش جنوبي شهر الجزيره نزديك فرودگاه روي داد.
عبدالعزيز بلخادم نخست وزير الجزاير با حضور در محل هاي انفجار مستقيما هدايت عمليات امداد را زير نظر گرفت. وي در گفت و گوي كوتاهي با خبرنگاران، اين انفجارها را اقدامي مذبوحانه خواند. اين چهارمين حمله تروريستي در پايتخت الجزاير است كه از چند ماه پيش و پس از يك دوران كوتاه  آرامش دوباره آغاز شده است.
اوايل آبانماه سال گذشته انفجار همزمان دو خودرو بمب گذاري شده در برابر دو مركز پليس در مناطق الرغايه و درگانه در حومه شرقي پايتخت الجزاير سه كشته و??زخمي به جا گذاشت. اين انفجارها بار ديگر خاطرات تلخ و غمبار انفجارهاي مكرر بمب در مناطق غير نظامي در سالهاي دهه??را در ذهن پايتخت نشينان زنده كرده بود.به گزارش خبر گزاري ها جماعت سلفي دعوت و نبرد الجزاير مسئوليت اين انفجار ها را به عهده گرفته است.اين گروه كه چندي پيش اعلام كرده بود با پيوستن به شبكه تروريستي القاعده نام خود را به القاعده در مغرب اسلامي تغيير داده است،عصر ديروزدر پيامي مسئوليت اين دو انفجار را بعهده گرفت.
قرار است انتخابات سراسري مجلس ملي الجزيره در بيست و هفتم ارديبهشت برگزار شود. اين دو انفجار به گزارش خبر گزاري فرانسه مي تواند در ارتباط با انتخابات اتي باشد.]]>
</TEXT>
</DOC>
<DOC>
<DOCID>HAM2-860123-083</DOCID>
<DOCNO>HAM2-860123-083</DOCNO>
<ORIGINALFILE>/1386/860123/news/_kharj.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با هدف بين المللي كردن بحران لبنان ارسال شد
نامه فواد سنيوره به دبيركل سازمان ملل متحد]]>
</TITLE>
<TEXT>
<![CDATA[مهر: نخست وزير لبنان با ارسال نامه اي به دبيركل سازمان ملل متحد خواستار تصويب طرح تشكيل دادگاه بين المللي براي بررسي موضوع ترور رفيق حريري نخست وزير اسبق لبنان شد.
در اين نامه نخست وزيرلبنان ازدبيركل سازمان ملل متحد خواسته است طرح تشكيل دادگاه
بين المللي براي ترور رفيق حريري نخست وزير اسبق اين كشور را كه منجر به محاكمه عاملان اين عمليات مي شود؛ براساس قوانين بين المللي به تصويب برساند.
فواد سنيوره در اين نامه همچنين تصريح كرد: يادداشت مذكوردرپي برگزار نشدن جلسات دوره اي عادي و فوق العاده نمايندگان پارلمان براي بررسي طرح تشكيل دادگاه بين المللي تهيه شد.
نخست وزيرلبنان لبنان درنامه خود به بان كي مون تاكيد كرد: درحال حاضربا توجه به شرايط كنوني، احتمال تصويب طرح تشكيل دادگاه بين المللي با تكيه بر نهادهاي قانوني لبنان ضعيف به نظرمي رسد.
اين درحالي است كه روزنامه الديار درمطلبي درشماره امروزخود با اشاره به سفر قريب الوقوع وزير امور خارجه عربستان به سوريه با هدف بررسي راه هاي حل بحران لبنان نوشت: گروه 14 مارس درتلاش است تا پيش ازبه نتيجه رسيدن اين مذاكرات بحران لبنان را بين المللي كند.
اين روزنامه لبناني، ارسال نامه سران گروه 14 مارس به سازمان ملل متحد و همچنين نامه فواد سنيوره به دبيركل اين سازمان، را نمونه اي از اين اقدامات معرفي كرد.
از نظر ديگر به گزارش نشريه المنار، منابع آگاه فاش كردند: يك تيم مشترك آمريكايي - اسرائيلي كه بر روابط بين واشنگتن و تل آويو با گروه هاي مرتبط در لبنان نظارت دارد، به سران اين گروه ها از جمله وليد جنبلاط رهبر دروزي ها و سميرجعجع فرمانده نيروهاي سابق فالانژيست لبنان براي اجراي توطئه اي با هدف متشنج كردن اوضاع اين كشور و حمله به جنبش حزب الله لبنان در ژوئن آتي چراغ سبزنشان داد.
اين منابع خاطرنشان كردند: بخش هايي از اين توطئه آمريكايي- اسرائيلي شامل به حركت درآوردن گروه هاي موافق با كابينه سنيوره به سوي كاخ رياست جمهوري دربعبدا و اخراج اميل لحود رئيس جمهوري اين كشور و درنتيجه انتخاب رئيس جمهوري جديد لبنان است.
اجراي عمليات خرابكارانه و ترور افرادي از موافقان و مخالفان با كابينه سنيوره از ديگر برنامه هاي اين توطئه به شمارمي رود.
اين منابع تاكيد كردند: اين اقدام كاخ سفيد درواقع تشويق هم پيمان آمريكا براي تسريع بخشيدن در اجراي عمليات خرابكارانه در لبنان است.]]>
</TEXT>
</DOC>
<DOC>
<DOCID>HAM2-860123-084</DOCID>
<DOCNO>HAM2-860123-084</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رؤساي شوراهاي شهرهاي مشهد و اصفهان:
شوراها نبايد مجبور به تبعيت از دولت شوند]]>
</TITLE>
<TEXT>
<IMAGE>/1386/860123/news/019053.jpg</IMAGE>
<IMAGE>/1386/860123/news/019056.jpg</IMAGE>
<![CDATA[
گروه شهري- رؤساي شوراهاي اسلامي شهرهاي مشهد و اصفهان با انتقاد از اصلاحيه قانون شوراها، هرگونه كاهش اختيارات و محدودشدن نهاد شورا به عنوان گسترده ترين نهاد مردمي را مغاير با روح قانون اساسي دانستند.
موضع گيري روساي شوراي اسلامي كلان شهرهاي اصفهان و مشهد در حالي است كه اوايل هفته جاري مهدي چمران رئيس شوراي عالي استانها و شواي شهر تهران نيز با انتقاد از اصلاحيه جديد قانون شوراها مواردي از آن را مغاير با روح قانون اساسي و محدودكننده اختيارات شوراها دانست و خواستار تجديد نظر جدي
در اين باره شد.
رئيس شوراي شهر مشهد، دادن اختيار تام به وزير كشور براي لغو يكجانبه مصوبات شورا را مغاير قانون اساسي مي داند و مي گويد: ما به لغو يك جانبه مصوبات شوراها توسط وزارت كشور نيز مخالف هستيم
بقيه از صفحه اول
علي اكبر رزمي رئيس شوراي شهر مشهد در اين باره به همشهري گفت: عامل اصلي اين گونه رفتارها اين است كه بخشي از حاكميت كه عمدتا در دستگاهاي دولتي هستند با جابجايي اختيارات به بخش جديدي از حاكميت يعني نهاد شوراها موافق نيستند و در برابر آن به شدت مقاومت مي كنند و تا به حال مانع اجراي بندهايي از قانون در رابطه با واگذاري امور به مردم شده اند.
وي افزود: براي نمونه در برنامه سوم و چهارم توسعه، تصريح شده است كه 23 مورد از وظايف دولت بايد به شوراها و شهرداري ها واگذار شود، ولي با اينكه برنامه سوم پايان يافته و برنامه چهارم نيز مدتهاست شروع شده هنوز هيچيك از اين وظايف واگذار نشده است.
رزمي افزود: در برنامه سوم توسعه، آقاي خاتمي به عنوان رئيس دولت وقت، قطعا موافق اين موضوع بود ولي به دليل مقاومت دستگاههاي اجرايي اين كار انجام نشد و در برنامه چهارم نيز هرچند آقاي احمدي نژاد در موارد مختلف صراحتا اعلام كرده است كه ما با اين جابجايي و گسترش وظايف و اختيارات شوراها و شهرداريها موافق هستيم، ولي اين وظايف واگذار نشده و حتي در كميسيون مشورتي شوراها و شهرداري ها نيز كه از تعداد اين 23 وظيفه كاسته شد و به شوراي عالي اداري رفت مورد تصويب قرار نگرفت و در واقع هيچ وظيفه اي واگذار نشد. اين نشان دهنده مقاومتي است كه اين دستگاهها در برابر توسعه اختيارات شوراها داشته و دارند و اصلا قانون موجود را اجرا نكرده اند.
وي اصلاحيه قانون شوراها را نيز در همين راستا ارزيابي كرد و گفت: همان روحيه حالا در قالب اصلاحيه قانون شوراها آمده و يك سري از اختيارات شوراها را كم كرده است.
رئيس شوراي شهر مشهد با انتقاد از تبصره 6 لايحه بودجه كل كشور مبني بر دادن اختيار تعيين عوارض شهرداري به وزارت كشور نيز گفت: عوارض ساخت و ساز يكي از ابزارهاي مهم براي تامين منابع درآمدي شهرداري ها است و گرفتن اين اختيار از شوراها موجب مي شود تا شوراها نتوانند در مقابل عملكرد خود جوابگو باشند، زيرا در اين صورت تقريبا اختياري بر منابع درآمدي شهرداري ها ندارند و اين در حالي است كه 70 درصد درآمد اكثر شهرداري ها از بخش ساخت و ساز تامين مي شود و از اين رو ما به شدت با اين موضوع مخالف و به آن معترض هستم.
رزمي درباره اختيار وزير كشور براي لغو يكجانبه مصوبات شوراها گفت: در قانون موجود اشاره شده كه در هيات حل اختلاف كه درباره مصوبات شورا تصميم گيري مي شود مصوبات قابل بررسي و لغو شدن است، از اين رو چنانچه وزير كشور يا استاندار از مصوبه اي خوششان نيامد و آن را به صلاح ندانستند مي توانند آن را لغو كنند كه كار شورا ها سخت و دشوار مي شود و در واقع شوراها به صورت تابعي از دولت در مي آيند و از آنجا كه برخي استانداران با شوراها مشكل دارند، با داشتن چنين اختياري مي توانند به دلخواه خود هرمصوبه اي را لغو كنند و اين موضوع شوراها را از هويت مي اندازد و آنها ديگر نمي توانند وظيفه مردمي خود را انجام دهند.
وي افزود: ما بر اين امر اصرار داريم كه شوراها تابع دولت و دولتي نشوند، زيرا با اين كار شورا از خاصيت مي افتد، يعني شورا نماينده مردمي است كه بايد تابع دولت باشد و اين با روح كلي قانون اساسي كه خواهان تشكيل شورا به عنوان يك نهاد غير دولتي است مغايرت دارد.
وي همچنين محدوديت هاي جديد در نظر گرفته شده براي شوراها را تداوم مانع تراشي در امر خصوصي سازي و واگذاري امور به مردم دانست و گفت: در باره اصل 44 قانون اساسي نيز از همان ابتداي برنامه اول مرتب بر طبل خصوصي   سازي مي كوبيدند ولي خصوصي سازي چنداني در حوزه هاي مختلف صورت نگرفت زيرا بدنه دستگاهها همواره مقاومت و مقابله كرده اند و آن قانون اجرا نشده است و در باره شوراها نيز همين داستان وجود دارد. رزمي گفت: همان بدنه اي كه با خصوصي سازي موافق نيست و تا حال نگذاشته خصوصي سازي در كشور صورت بگيرد با شوراها نيز موافق نيست. ضمن اينكه يك زماني از توسعه اختيارات شوراها جلوگيري مي كردند ولي حالا كاهش اختيارات شوراها را دنبال مي كنند.
مشكلات شهرها بيشتر مي شود
از سوي ديگر عباس حاج رسولي ها رئيس شوراي اسلامي شهر اصفهان نيز گفت: ما به شدت مخالف كاهش اختيارات شوراها به ويژه محدوديتهايي هستيم كه امكان لغو مصوبات شوراها را به وزير كشور مي دهد و از نظر ما همان روال قبلي يعني اعتراض فرمانداري به مصوبات شوراها و بررسي آن در شوراي حل اختلاف مناسب است. وي در باره تبصره پيش بيني شده در لايحه بودجه كل كشور راجع به تعيين عوارض شهرداري توسط وزارت كشور نيز گفت: من معتقدم تصميم گيري در باره عوارض شهرداري خارج از مجموعه شورا، مشكلاتي را براي شهرها ايجاد خواهد كرد، زيرا شوراي هر شهر به لحاظ آشنايي با مسايل و توان اقتصادي هرشهر براي تعيين عوارض بهتر مي تواند تصميم بگيرد تا اينكه وزارت كشور به طور متمركز بخواهد نسخه اي واحد را دراين باره بپيچد.
حاج رسولي ها، در عين حال تصويب بودجه شهرداري را جزو وظايف قانوني و ذاتي شوراها دانست و گفت: روال قبلي مناسب بود و دستكاري آن مشكلاتي را به وجود خواهد آورد، ضمن اينكه قبلا نيز كه عوارض از سوي شورا ها تعيين مي شد در صورت عدم اعتراض فرمانداري و طي كردن مراحل قانوني، نهايي تلقي مي شد و به اجرا در مي آمد.
حاج رسولي ها همچنين تصميم گيري در باره پرداخت يا دريافت وام توسط شهرداري ها را نيز جزو اختيارات شورا ها دانست و گفت: ما مخالف هرگونه ايجاد محدوديت و كاهش اختيارات شوراها هستيم.
رئيس شوراي شهر اصفهان افزود: برخي اصلاحات جديد قانون شوراها محدود كننده و عاملي براي تضعيت نهاد شوراها به شمار مي رود و تضعيف آنها به ضرر مردم است و اداره امور با پشتوانه كمتر اجتماعي و سياسي صورت خواهد گرفت. حاج رسولي ها گفت: بدنه اجرايي كشور هنوز حاضر نيست اختياراتي را كه حق قانوني شوراهاست به آنها واگذار كند و دلش نمي خواهد قدرت خود را منتقل كند و نتيجه اين مي شود كه مردم ضرر مي بينند و دودش به چشم مردم مي رود.]]>
</TEXT>
</DOC>
<DOC>
<DOCID>HAM2-860123-085</DOCID>
<DOCNO>HAM2-860123-085</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پرونده زباله هاي بيمارستاني در كميسيون اصل 90
نايب رئيس كميسيون اصل90 مجلس: بنا داريم با پيگيري هاي جدي در كميسيون، وضعيت چگونگي امحاء زباله هاي بيمارستاني را مشخص كنيم]]>
</TITLE>
<TEXT>
<![CDATA[مهر: با توجه به عدم اتخاذ روش صحيح در امحاء زباله هاي بيمارستاني و به سرانجام نرسيدن اين موضوع به دليل اختلافات شهرداري و وزارت بهداشت بنا داريم اين موضوع را در كميسيون اصل نود به صورت جدي پيگيري كنيم.
سيد علي رياض گفت: چگونگي روش امحاء زباله هاي بيمارستاني بخصوص در شهر تهران با توجه به تاثير آن در سلامتي مردم از اهميت بالايي برخوردار است اما متاسفانه علي رغم اهميت و حساسيت، اين موضوع مورد توجه جدي از سوي دستگاههاي مسئول قرار نگرفته است.
نايب رئيس كميسيون اصل نود مجلس شوراي اسلامي تصريح كرد: با عدم توجه به روش صحيح در سوزاندن زباله هاي بيمارستاني عملا در حال توليد آلودگي هستيم و توجهي به خطرات احتمالي آن نداريم. رياض گفت: در زمينه روش سوزاندن زباله هاي بيمارستاني، قانون مديريت پسماندها را در اختيار داريم و اين در حالي است كه نواقص چنداني در اين قانون مشاهده نمي شود اما اختلافات ميان شهرداري و وزارت بهداشت در چگونگي امحاء زباله هاي بيمارستاني باعث شده تا اين موضوع كماكان بي نتيجه بماند.
وي اظهار داشت: بنا داريم با پيگيري هاي جدي در كميسيون اصل نود وضعيت چگونگي امحاء زباله هاي بيمارستاني را مشخص كنيم و در نهايت دستگاههاي مسئول در اين امر را مجاب به در پيش گرفتن بهترين روش در دفن زباله هاي بيمارستاني كنيم.
نايب رئيس كميسيون اصل نود مجلس خاطرنشان كرد: در صورتي كه اين موضوع به شكل تفاهمي ميان شهرداري و وزارت بهداشت حل نشود كميسيون اصل نود وارد عمل خواهد شد و در صورتي كه در پيگيري ها و بررسي ها متوجه سهل انگاري و قصور در زمينه دفن زباله هاي بيمارستاني شود به طور حتم با عوامل آن برخورد جدي خواهد كرد.]]>
</TEXT>
</DOC>
<DOC>
<DOCID>HAM2-860123-086</DOCID>
<DOCNO>HAM2-860123-086</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[200 سدتهديد ميراث باستاني]]>
</TITLE>
<TEXT>
<![CDATA[فارس: رئيس پژوهشكده باستان شناسي سازمان ميراث فرهنگي، صنايع دستي و گردشگري گفت: نگراني امكان بروز تهديد آثار باستاني با شروع عمليات احداث 200 سد در كشور وجود دارد.
حسن فاضلي نشلي افزود: بروز تهديد براي آثار باستاني با انجام پروژه هاي توسعه اي مثل سدسازي، معضلي براي ما شده است كه در واقع داريم در حال حاضر چوب اتفاقات گذشته را مي خوريم.
وي در ادامه گفت: تا قبل از سال 81 در سرفصل هاي سازمان مديريت و برنامه ريزي و وزارت نيرو كلمه مطالعات باستان شناسي نيامده بود يعني اگر قرار بود سدي ساخته شود همان طور كه از يك كارشناس زمين شناسي نظر مي پرسند يا موظفند به سازمان محيط زيست گزارش ارزيابي زيست محيطي بدهند از يك كارشناس باستان شناسي كسي نظرخواهي نمي كرد و موظف به دريافت مجوز باستان شناسي نبود.
رئيس پژوهشكده باستان شناسي سازمان ميراث فرهنگي، صنايع دستي و گردشگري اظهار داشت: 200 سدي كه در حال ساخت در كشور است مطالعات آن قبل از انقلاب انجام شده و در حال حاضر مراحل ساختش را شروع كرده اند و طي اين سال ها كسي سراغ آن ها نرفته تا اثرات منفي اين پروژه ها را بر ميراث فرهنگي مطالعه و پيشگيري كند.
فاضلي نشلي گفت: پيش از اين خلأ قانوني براي انجام مطالعات باستان شناسي در كنار پروژه هاي توسعه اي بود اما در حال حاضر وزارت نيرو هر سدي را كه بخواهد بسازد موظف به مطالعات امكان سنجي است اما براي سدهاي در حال احداث مطالعات امكان سنجي ديگر معني ندارد اين مطالعات براي پيشگيري از تهديد آثار فرهنگي بايد انجام شود نه اين كه مثل الآن براي نجات بخشي آن بايد دست به كار شويم.]]>
</TEXT>
</DOC>
<DOC>
<DOCID>HAM2-860123-087</DOCID>
<DOCNO>HAM2-860123-087</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ايران، چند روز آينده باراني است]]>
</TITLE>
<TEXT>
<![CDATA[مهر: براساس نقشه هاي پيش يابي، سامانه بارش زا همچنان تا اوايل هفته آينده بر روي كشور فعال است.
به گزارش خبرگزاري مهر، سازمان هواشناسي كشور پيش بيني كرد فعاليت اين سامانه بطور متناوب سبب بارندگي، وزش باد و يا رگبار و رعد و برق در نيمه غربي، نواحي جنوبي، مركز، تهران، سواحل شمالي و با شدت كمتر در شمال شرق و شرق شود.
براساس اين گزارش، شدت فعاليت اين سامانه در روزهاي چهارشنبه تا شنبه در غرب، دامنه هاي زاگرس و مناطق جنوبي كشور خواهد بود.]]>
</TEXT>
</DOC>
<DOC>
<DOCID>HAM2-860123-088</DOCID>
<DOCNO>HAM2-860123-088</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اسامي برندگان جشن بهاران]]>
</TITLE>
<TEXT>
<![CDATA[در جشن بهاران كه به مناسبت فرا رسيدن روز جمهوري اسلامي توسط شهرداري تهران برگزار شد دو مسابقه اجرا شد كه اسامي برندگان دو مسابقه در ادامه آمده است. همچنين به تعدادي از شهروندان كه در روز 12 فروردين متولد شده اند هم جوايزي اهدا مي شود كه اسامي آنها نيز در ذيل آمده است:
اسامي برندگان
مسابقه(28 سكه بهار آزادي)
1 - اكرم سادات موسوي، 2- اشكان آزادي، 3- نيما فرزام فر، 4- ربابه عسگر، 5- احمد حيدر، 6- ابوذر عشاقي، 7- ظفر ويسي، 8- گيتي اختري، 9- ليلا فهيمي، 10- حسين مظلومي، 11- فاطمه عليجاني، 12- طيبه فاطمه نويسي، 13- احمد محمدي اصل، 14- حسين برزگر اندرود، 15- وحيد تقي زاد، 16- اعظم السادات موسوي مقدم، 17- غلامرضا اميرحسيني، 18- علي اكبر كاظمي موحد، 19- حسين اميني زهان، 20- قريب رضا ميهن دوست، 21- حاج رضا حقگو، 22- فريده حميديان، 23- علي صدوق مغانلو، 24- حسن حاجي تقي، 25- فاطمه نساء ميرزايي، 26- زينب براتي، 27- جهان نقدي، 28- رقيه ديده ور،
اسامي متولدين 12 فروردين
1 - مريم كلاتيه، 2- علي  خوش خبر، 3- محمدرضا صميمي، 4- مونا شيخ ربيعي، 5- علي آقا مجيدي، 6- مهرضاد نجف يار رازليقي، 7- سيدمحمد عزتي جوشقاني، 8- سميه خدابنده ئي، 9- علي زينلي حاجي آبادي، 10- علي گلچين پور، 11- محمد ناظم الحسيني فرد، 12- زهرا نوروزي، 13- علي ميرزائي يزني، 14- زهرا نصيري، 15- نسريه سرتيپي باغچغاز، 16- سحر طيبي آلاشتي، 17- حسين امامي پور، 18- ليلا هدايت، 19- سعيده سادات سجادي مطلبي، 20- ميلاد هاشم زاده بهمنميري، 21- جواد عطائي، 22- نويد ياري ملائي، 23- حميد استحاقي، 24- علي اكبر قائد شرف، 25- سميه سادات دشتكي، 26- حميد حسيني، 27- نويد ابوالقاسمي، 28- زهرا جانشاهي.
اسامي برندگان مسابقه(ايرانسل)
1 - حبيب الله حواريون، 2- زهرا سادات احمدي، 3- محمد مداح، 4- رقيه جمال پور، 5- حسين كرمي، 6- رضا نجفي، 7- يوسف هوشمند، 8- علي اكبر ملاحسني، 9- حسين احضري، 10- مهدي پيري، 11- بدري سيفي نياجو، 12- مسعود مهدي آبادي، 13- حسين لطفي، 14- اكبر نوري، 15- ترانه ميهن خواه، 16- الهام سلطاني فرد، 17- مجيد باقلي، 18- منظر اميري تبار، 19- مريم محمودي، 20- مهدي فاضلي، 21- كريم بهرامي، 22- فاطمه روحي، 23- فاطمه حقگوئي، 24- سيده راضيه قدمي، 25- احمد گودرزي، 26- فاطمه ذوالفقاري، 27- سهراب سلامي، 28- علي قهواتي، 29- فرهادي قلي نژاد، 30- احد صادقي عليا 31،- زهرا پاكدست، 32- عليرضا پاكدامن، 33- مصطفي ناقلي، 34- علي اصغر حسيني، 35- بانو احمدي نژاد، 36- شيما فخيمي، 37- طاهره ميرزائي صوفيلدر، 38- سكينه وشتالي، 39- فهيمه رشوند، 40- ابراهيم مشيدي، 41- الهام بياتلو، 42- نسرين حاجي  عسگري نوش آبادي، 43- خديجه هاشمي، 44- هوشيار رشادتي، 45- نوروز علي فخاريان، 46- الهه جهانيان، 47- عبدالعلي اكبري، 48- عليرضا محمدحسن، 490- حسين بني صفار، 5- غلامرضا باغياني راد، 51- مجيد محمدي، 52- حسين وظيفه فوجه ده، 53- مهدي اميري، 54- رضا گودرزي، 55- شهري كاظمي، 56- سحرچهاردولي، 57- رقيه رحيمي، 58- ولي جوادي فر، 59- علي ستاري، 60- محمدرضا فلاح پرويزي پور، 61- شهرام سرلك چيوا، 62- فخر السادات قيصري خراساني، 63- جواد كريمي، 64- مهديه پارسا كيا، 65- مريم شيردليان زحمتكش، 66- فرهاد ابراهيمي، 67- حميد تقي زاده، 68- زهرا جهانديده، 69- جواد اصلي، 70- حسن بيضائي، 71- بابك آذرگون، 72- زهرا فروزش، 73- مهدي فلاح، 74- شقايق نجيبي، 75- حسين توفيقي، 76- ايمان مسيح، 77- فرهاد نوري، 78- فاطمه رضائي، 79- وحيد محمدي، 80- بلقيس قلندري، 81- روح اله امين پور، 82- امير صادقي، 83- ميرسعيد موسوي، 84- عليرضا شاكري، 85- سعيد هادي، 86- قمر تاج داراي، 87- ناديا تهذيبي حق، 88- نيلوفر قرباني، 89- علي محمد مديخي بيدك، 90- حميد تارورديلو، 91- فتح اله پوكر، 92- رضا واحدي، 93- علي صراف، 94- بهرام عليمرادي، 95- محمديزداني، 96- امير بشرزاده، 97- طاهره پوري، 98- مهدي نعمتي، 99- عليرضا توكلي، 100- سمانه نيكنام، 101- فرشته رضايي برانقار، 102- شوكت فيروز آبادي، 103- مهدي بيابانگرد مهرباني، 104- فاطمه سلطان مبصري، 105- سحار فنايي، 106- سودابه سرشاري مقدم، 107- حسن شهرياري، 108- روح اله سخايي نهاد، 109- مرضيه بخشي خانيكي، 110- هانيه باقري، 111- فاطمه بيگي مهرباني، 112- الميرا كريم النفس، 113- ايرج حنيفه، 114- نرگس شعبانزاده.
دبيرخانه ستاد برگزاري مراسم و مناسبت هاي شهرداري تهران ضمن تشكر از شهروندان براي شركت در جشن بهاران، شماره تلفن هاي 88733330 و 88733328 را براي ارائه اطلاعات بيشتر اعلام كرد.]]>
</TEXT>
</DOC>
<DOC>
<DOCID>HAM2-860123-089</DOCID>
<DOCNO>HAM2-860123-089</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهرداري تهران اعلام كرد
تمهيدات ترافيكي براي نمايشگاه كتاب تهران]]>
</TITLE>
<TEXT>
<IMAGE>/1386/860123/news/019059.jpg</IMAGE>
<![CDATA[
گروه شهري- مديركل هماهنگي حوزه معاونت حمل و نقل شهرداري تهران گفت: با همكاري راهنمايي و رانندگي تهران بزرگ، بازديد كنندگان نمايشگاه كتاب كه در مصلاي تهران برگزار مي شود، مشكل ترافيكي نخواهند داشت.
به گزارش ستاد خبري بيستمين نمايشگاه بين المللي كتاب تهران، آقايي از برنامه ريزي براي ارائه خدمات حمل و نقل به بازديد كنندگان نمايشگاه بين المللي كتاب تهران خبر داد. وي با اشاره به وجود دو ايستگاه مترو در ضلع شمالي و جنوبي مصلاي تهران، گفت: اين امر باعث شده تا مسئوليت جابه جايي مسافران و بازديد كنندگان نمايشگاه به قطار شهري واگذار شود. آقايي افزود: با توجه به اينكه ساعت كار برگزاري نمايشگاه به نحوي است كه در ساعات كار متروي تهران قرار دارد، تغييري در ساعت كار مترو به وجود نمي آيد و برنامه حركت قطارها همانند قبل دنبال مي شود.
وي به برگزاري جلسه هماهنگي براي مسئله حمل و نقل مسافران براي جلوگيري از ازدحام و ترافيك در محدوده منتهي به محل برگزاري نمايشگاه اشاره كرد و اظهار داشت: با توجه به اينكه مسئله اصلي در امر حمل نقل، پاركينگ وسايل نقليه است، مقرر شده مكانهاي خاصي براي خودروهاي سواري، اتوبوسهاي شركت اتوبوسراني و ساير وسايل حمل و نقل عمومي درون شهري و نيز بازديد كنندگان شهرستاني در نظر گرفته شود. آقايي ادامه داد: اتوبوسهايي كه از شهرستانها بازديد كنندگان را به محل برگزاري نمايشگاه مي آورند در مجتمع امام خميني واقع در ضلع شمالي در خارج از مصلي استقرار مي  يابند.
مديركل هماهنگي حوزه معاونت حمل و نقل شهرداري تهران ادامه داد: ضلع شمالي داخل مصلي به عنوان پاركينگ خودروهاي سواري و موتور سيكلت ها، ضلع جنوب شرقي داخل مصلي براي استقرار اتوبوسهاي شركت واحد، جنوب غربي داخل مصلي براي ميني بوس و تاكسي ها در نظر گرفته شده است.]]>
</TEXT>
</DOC>
<DOC>
<DOCID>HAM2-860123-090</DOCID>
<DOCNO>HAM2-860123-090</DOCNO>
<ORIGINALFILE>/1386/860123/news/_shari.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[قطع زيتون هاي سرخه حصار، ادامه ماجرا]]>
</TITLE>
<TEXT>
<![CDATA[گروه شهري- در روزهاي پاياني سال گذشته شهرداري تهران خبر از قطع نهال هاي زيتون كاشته شده توسط شهرداري در روز درختكاري در پارك ملي سرخه حصار داد. به گفته شهردار منطقه 13 ظاهراً اين نهال ها توسط افراد مرتبط با سازمان محيط زيست قطع شد.
روز گذشته به دنبال اعلام شكايت اداره محيط زيست استان تهران از شهرداري منطقه 13 تهران به دليل كاشت غيرقانوني درخت در پارك سرخه حصار شهردار منطقه 13 اظهار داشت: متاسفانه مديركل محيط زيست استان تهران به جاي پاسخگويي صادقانه و شركت در بحث هاي كارشناسي و ارايه دلايل مستدل در خصوص قطع نهال هاي زيتون پارك سرخه حصار به ايراد اتهام و فرافكني روي آورده است.
جعفري شهردار منطقه 13 اضافه كرد: اواخر سال گذشته در پارك سرخه حصار چند هزار اصله درخت زيتون كاشته شد كه برخي از اين نهال ها توسط افراد ناشناس قطع شده است اما متاسفانه مديركل محيط زيست استان تهران با مطرح كردن اتهامات بي اساس به شهرداري تهران و بحث هاي غير واقعي سعي دارد صورت مسئله را پاك كند.
وي با تاكيد بر آن كه شهرداري تهران قصد ندارد به اين مسائل دامن بزند و اجراي سياست توسعه فضاي سبز شهر طي اين دو سال خود شاهدي گويا بر عملكرد شهرداري تهران و نادرستي ادعاهاي برخي افراد است، گفت: مراجع قانوني بايد مجرمان اين اتفاق را شناسايي كنند و در صورتي كه مديركل محيط زيست استان تهران مداركي مبني بر مجرم بودن شهرداري تهران در جريان قطع نهال هاي زيتون پارك سرخه حصار دارد مي تواند به ارايه مدارك و اثبات آن بپردازد.
وي تاكيد كرد: بر اساس توافق نامه مربوط به سال 78، شهرداري تهران مجاز به كاشت نهال هاي زيتون بوده است، كه حضور بيش از 1500 شهريار جوان و غرس نهال هاي زيتون در جنگل هاي سرخه حصار را انجام و در رسانه ها انعكاس يافته است بنابراين دليل و توجيهي براي قطع درختان غرس شده از سوي شهرداري وجود نداشته است.
وي تصريح كرد: شهرداري تهران خواستار حل مشكل بر اساس مدارك موجود، روش هاي اصولي و كارشناسانه است.
پاسخ محيط زيست به همشهري
از سوي ديگر به دنبال چاپ گزارشي در مورد قطع نهال هاي زيتون كاشته شده در پارك سرخه حصار توسط سازمان محيط زيست، جوابيه اي از سوي اين سازمان به روزنامه ارسال شد. در اين جوابيه آمده است: در روز شنبه 19/12/85 همزمان با تعطيلات اربعين حسيني(ع)توسط محيط بان هاي پارك ملي سرخه حصار اطلاع داده شده كه شهرداري منطقه 13 نسبت به كاشت تعدادي نهال زيتون در پارك ملي اقدام نمود، از سوي رياست محترم سازمان دستور پيگيري داده شد و روز سه شنبه 22/12/85 گروهي از كارشناسان سازمان به سرپرستي معاونت محترم آموزش و پژوهش به همراه شهردار محترم منطقه 13 از محل بازديد و گزارشي كارشناسي با ذكر دلايل ذيل مبني بر ضرورت جابه جايي گونه هاي كاشته شده ارائه شد:
1 ناهمگوني درخت زيتون با گونه هاي بومي پارك و تهديد تغييرات اكولوژيكي منطقه كه اكوسيستم پارك ملي را مورد خدشه قرار خواهد داد.(به استناد ماده 8 فصل دوم آيين نامه اجرايي قانون حفاظت و بهسازي محيط زيست)
2 وجود تهديد اساسي توليد و انتشار آفت توسط درخت زيتون كه ناشر آفات مهمي چون شپشك سياه زيتون، پروانه برگخوار، پروانه چوب خوار، كنه گالي زيتون و اخيراً مگس ميوه زيتون كه به سرعت در چند استان كشور شايع شده است و استقرار اين نهال ها در پارك ملي كه ذخيره گاه ژنتيكي گياهان و جانوران بومي و محلي است تهديد اساسي براي پارك محسوب مي شود و قانون مستند به بند 3 قسمت الف ماده 6 آيين نامه اجرايي قانون حفاظت و بهسازي محيط زيست پيشگيري از آفت و بيماري به گونه هاي موجود در پارك هاي ملي را وظيفه سازمان دانسته است.
3 ايجاد تغيير كاربري در پارك ملي كه پارك ملي را با كاشت نهال زيتون از كاربري مربوطه عملاً به كاربري باغداري تغيير داده و بستر را براي بهره از تراكم مسكوني مربوطه مهيا ساخته و مورد سوءاستفاده احتمالي اشخاص سودجو قرار خواهد داد. با اقامه دلايل فوق بنا به دستور مقام محترم رياست سازمان مقرر شد توسط شهرداري محترم منطقه 13 همان گونه كه نهال ها غرس شد، جابه جا شود. بر اين اساس توسط مديركل محترم بازرسي سازمان با  آقاي مهندس جعفري شهردار منطقه تماس گرفته و درخواست شد كه نهال ها جابه جا شده و در مناطق ديگر شهري غرس شود. شهردار محترم منطقه اظهار داشتند كه كاشت نهال ها برمبناي صورتجلسه توافقي سال 1378 با محيط زيست استان انجام گرفته است. به اين ترتيب نماينده سازمان به ايشان توضيحاتي به شرح ذيل ارائه نمودند: اولا اين توافق به دو دليل غيرقابل استناد است اول آن كه بنا بر فصل اول دستورالعمل ورود به مناطق چهارگانه تحت مديريت سازمان(موضوع بند الف ماده 3 قانون بهسازي و حفاظت محيط زيست)هرگونه مجوز ورود به پارك هاي ملي لزوماً بايد توسط سازمان صادر شود نه مديركل استاني چراكه اين اختيار سازمان تفويض نشد و صورتجلسه مورد استناد به امضاي مديركل محيط زيست وقت و رئيس پارك رسيده است كه وجه قانوني ندارد.
دليل دوم آن كه مستند به بند 8 همان صورتجلسه حوزه نفوذ قانوني آن توافق براي مدت 6 ماه در سال 78 بوده و خودبه خود پس از سال 78 از درجه اعتبار ساقط شده و نمي تواند مورد استناد قرار گيرد(صورتجلسه مورد بحث به ضميمه ارسال مي شود)ثانياً چنانچه بتوان به صورتجلسه مذكور هم استناد نمود در بند 3 صورتجلسه قيد شده است كه غرس هرگونه گياه بايد با هماهنگي قبلي محيط زيست و تأييد گونه مورد كاشت توسط سازمان باشد كه اين مورد هم در خصوص كاشت نهال هاي زيتون به عمل نيامده و حتي مفاد آن صورتجلسه هم علي رغم غيرقابل استناد بودن رعايت نشده است.
با اين توضيحات شهردار محترم منطقه متقاعد شده و اعلام داشتند ما حدود 3500 اصله نهال كاشتيم كه با دستور به عوامل پيمانكاري براي ترك منطقه بستر را هم براي جلوگيري از توسعه كاشت و هم بازگرداندن بستر به وضعيت اوليه مساعد مي كنيم و براي هرگونه اقدام آتي جلسات مشتركي خواهيم گذاشت بنابراين مقرر شد جابه جايي نهال ها و برگرداندن محيط به وضع اوليه سريعاً توسط شهرداري محترم انجام شود. اما متأسفانه صبح روز بعد اطلاع حاصل شد كه نهال هاي مذكور توسط اشخاص ناشناس مورد اقدام به قطع قرار گرفته اند.
با در نظر گرفتن جميع جهات مذكور، سازمان ضمن اصلاح خبر آن جريده بر اساس اظهارات شهردار محترم منطقه 13 در خصوص تعداد نهال هاي غرس شده كه اساساً 3500 اصله بوده نه 10000 اصله، قطع آنها را به شدت محكوم نموده و اهتمام لازم را جهت اصلاح امور و حفاظت از پارك ملي مصروف خواهد نمود.]]>
</TEXT>
</DOC>
<DOC>
<DOCID>HAM2-860123-091</DOCID>
<DOCNO>HAM2-860123-091</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبير شوراي عالي امنيت ملي:
مذاكره با رويكرد گذشته غرب ممكن نيست]]>
</TITLE>
<TEXT>
<IMAGE>/1386/860123/news/019026.jpg</IMAGE>
<![CDATA[
گروه سياسي- دبيرشوراي عالي امنيت ملي با اشاره به مذاكره با خاويرسولانا، مسئول سياست خارجي اتحاديه اروپا درآينده نزديك، گفت: درگفت وگوي تلفني كه پيش ازاين باسولانا انجام شد تأكيدكرديم كه درصورت اصرارغرب بررويكردگذشته خود درباره برنامه هسته اي ايران، نمي توان مذاكرات را آغاز كرد.
علي لاريجاني روزگذشته پس ازديداربا رنگين دادفرسپنتا، وزيرخارجه افغانستان درجمع خبرنگاران كه ايرناخبرآنرا منتشركرد، درباره مذاكرات خودباسولانا گفت: ما 2 مرتبه بايكديگرتماس تلفني داشتيم وقراربود 21 تا 24 فروردين مذاكراتي با يكديگر داشته باشيم كه براي من مقدور نبود لذا قرارشد بعد ازسفري كه سولانا دارد اين مذاكرات انجام شود.
بگذاريد خوشحال باشند
لاريجاني درواكنش به اظهارنظرغربي ها كه موفقيت ايران درتوليد صنعتي سوخت هسته اي رااغراق آميزدانسته اند گفت: نمي خواهيم نشاط ديگران را برهم بزنيم، اگرخوشحالي آنها در اين است، بگذاريد خوشحال باشند.
وي افزود: آنها پيش ازاين نيز درمراحل مختلف ترديد داشتند، حال اگر ترديدشان درست است چرا نگرانند و به جمهوري اسلامي ايران فشار مي آورند.
به گزارش ايسنا لاريجاني درادامه تأكيد كرد: ما معتقديم شرايط سياسي فعلي شرايط خوبي براي ايجاد تفاهم فراهم كند، چرا كه ما دنبال ماجراجويي درمنطقه نيستيم وآنها هستند كه از هرموضوعي براي ماجراسازي استفاده مي كنند.
دبيرشوراي عالي امنيت ملي براي چندمين بارگفت: ما صراحتا اعلام مي كنيم كه آماده ايم دريك مذاكرات درست و نه مذاكراتي ابزاري به تفاهم برسيم.
كنفرانس همسايگان عراق
وي درپاسخ به سؤالي مبني براينكه آيا ايران نمي خواهد درمذاكرات آتي بغداد شركت كند، گفت: اگرهمكاري هاي منطقه اي وجود داشته باشد ما ازآن استقبال مي كنيم وآنرا براي غلبه بربحران هاي عراق مفيد مي دانيم، اما اگراين همكاري ها بخواهد شكل ديگري پيدا كند بايد روي آن تأمل كنيم.
لاريجاني درمقام بيان علت نگراني ايران گفت: مسايل عراق از پيچيدگي هايي برخوردار است و آنهايي مي توانند در اين زمينه كمك كنند كه توانمندي درك بهتراين شرايط را داشته باشند.
وي افزود: بزرگ كردن اين موضوع كه چه افرادي مي توانند درمساله عراق نقش داشته باشند درطرح بيكر- هميلتون هم بود ونمي دانيم فلسفه اين مساله چيست وچرا اين قلمرورا وسيع مي كنند و چه هدفي را دنبال مي كنند.
لاريجاني گفت: قلمرو افرادي كه دربحث عراق درحال گسترش است دربرخي از موارد وگزينه ها اصلا توجيهي ندارد.
دست وپازدن انگليس
دبيرشوراي عالي امنيت ملي درباره موضوع نظاميان انگليسي كه به آبهاي سرزميني ايران تجاوز كرده بودند و اظهارات متناقض آنها گفت: اين پرونده تقريباپايان پذيرفته است واينكه كشورانگلستان ازاين نظاميان براي شگردهاي تبليغاتي استفاده كرده، مساله دوراز ذهني نبوده و به ضررخودشان است.
لاريجاني افزود: درآخرين بحثهايي كه باما داشتند، علاقه مند بودند مساله ازطريق يك تفاهم سياسي حل شودو فكر مي كنم اين دست وپا زدن ها خيلي به نفعشان نيست.]]>
</TEXT>
</DOC>
<DOC>
<DOCID>HAM2-860123-092</DOCID>
<DOCNO>HAM2-860123-092</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[محمود احمدي نژاد  در جمع سفيران ايران در شرق آسيا:
گسترش رابطه با جهان، سياست قطعي ايران است]]>
</TITLE>
<TEXT>
<![CDATA[گروه سياسي - رئيس جمهوري با تاكيد بر سياست قطعي جمهوري اسلامي ايران براي گسترش روابط
همه جانبه با كشورهاي مختلف جهان از جمله كشورهاي حوزه شرق آسيا و اقيانوسيه بر اساس احترام متقابل به اصول مورد قبول به ويژه عدالت و معنويت تصريح كرد: رعايت و توجه به اصول و فطرت هاي بشري در سياست خارجي به ويژه عدالت خواهي  موجب تمايل بيش از پيش كشورهاي مختلف به توسعه مناسبات با جمهوري اسلامي ايران است.
محمود احمدي نژاد روز گذشته در ديدار وزير امور خارجه  و سفيران و روساي نمايندگي هاي جمهوري اسلامي ايران در كشورهاي شرق آسيا و اقيانوسيه، با اشاره به نقش مهم سفرا در انتقال و معرفي فرهنگ كشور به علاقمندان در كشورهاي مختلف جهان گفت: سفيران جمهوري اسلامي ايران، سفراي اخلاق و فرهنگ اسلامي هستند و پاكي، صداقت، هوشمندي، برادري و دلسوزي از مهمترين ويژگي هاي آنهاست.
احمدي نژاد با بيان اينكه ملت ايران بر اساس آرمان هاي اسلام و انقلاب اسلامي خواستار تامين سعادت و رفاه همه انسان ها در اقصي نقاط جهان است تاكيد كرد: بازگشت به مسير الهي و تغيير ارتباطات ناعادلانه حاكم بر جهان تنها راه نجات بشريت و حل مشكلات جهاني است و در اين راستا بايد فرهنگ متعادل اسلامي به همه ملت ها معرفي شود.
رئيس شوراي عالي امنيت ملي قابليت ها و استعدادهاي كشورهاي شرق آسيا و اقيانوسيه را فراوان دانست و تاكيد كرد: سفيران جمهوري اسلامي ايران علاوه بر شناخت ظرفيت هاي محل ماموريت، مي توانند با آگاهي از توانايي هاي گوناگون داخلي از جمله در بخش هاي اقتصادي، صنعتي، علمي ،پزشكي و فناوري زمينه گسترش مناسبات با اين كشورها را فراهم كنند.
وي همچنين لزوم برنامه ريزي به منظور برقراري روابط با كشورهاي مختلف را خاطر نشان كرد و افزود: تشكيل ستاد كشورهاي منطقه آسياي شرقي و اقيانوسيه، برگزاري منظم جلسات سفيران و نمايندگان ايران در كشورهاي اين منطقه و پشتيباني وزارت امور خارجه از سفيران ايران ضروري است.
در ابتدي اين ديدار و پيش از سخنان رئيس جمهور وزير امور خارجه  گزارشي از برگزاري نشست سفيران و روساي نمايندگي هاي جمهوري اسلامي ايران در كشورهاي آسياي شرقي و اقيانوسيه ارائه كرد و شماري از سفيران ايران در اين كشورها نيز گزارشي از آخرين اوضاع محل ماموريت و اقدامات و برنامه هاي خود در راستاي گسترش روابط با اين كشورها بيان كردند.]]>
</TEXT>
</DOC>
<DOC>
<DOCID>HAM2-860123-093</DOCID>
<DOCNO>HAM2-860123-093</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جلال شرفي:
نماينده سفارت آمريكامسئول شكنجه و بازجويي من بود]]>
</TITLE>
<TEXT>
<IMAGE>/1386/860123/news/019047.jpg</IMAGE>
<![CDATA[
گروه سياسي دبيردوم سفارت ايران درعراق كه چندي پيش توسط افراد ناشناس دربغداد ربوده شده و توسط اين افراد شكنجه شده بود، تأكيدكرد: يك فرد كه به زبان انگليسي سخن مي گفت وخود رامأمورسفارت آمريكا دربغداد ومسئول پرونده ام معرفي كرد، مسؤول بازجويي ازمن بود.
جلال شرفي عصرروزگذشته با حضور در كنفرانسي خبري دروزارت كشوركه مهرخبرآن رامنتشركرد، باتشريح وضعيت ربوده شدن وابعاد شكنجه هايش گفت: درآخرين مكاني كه من به هوش آمدم فردي به سراغ من آمد كه به صراحت خود را آمريكايي ورابط سفارت آمريكا ومسئول پرونده من معرفي مي كرد وچون من انگليسي متوجه نمي شدم اين صحبت هاتوسط مترجم عربي ترجمه مي شد.
شرفي با اشاره به اينكه درجريان شكنجه، سؤالاتي به زبان عربي ازاو پرسيده مي شد، افزود: پس ازتحمل شكنجه هاي شديد سؤالاتي ازاين جمله پرسيده مي شد كه چراجمهوري اسلامي به گروه هاي اسلامي درعراق كمك مي كندواين گروهها كدامند، چرا دولت جمهوري اسلامي به دولت مالكي وملت عراق كمك مي كند وآيا روابط پشت پرده اي هم دراين ميان وجود دارد، چرا شما به علماي اهل سنت ومردم عراق كمك
مي كنيد و مواردي درباره ديپلمات هاي ربوده شده دراربيل، روابط بارزاني وطالباني با ايران و اينكه خريداورانيوم وجيوه قرمز ازسوي ايران توسط چه كساني صورت مي گرفته است.
همچنين به  گزارش ايرنا، شرفي درحالي كه روي ويلچرنشسته بود، گفت: يك گروه 8 نفري از نيروهاي استخبارات عراق كه تحت امرنيروهاي آمريكايي بودند درسلول يك زندان نزديك فرودگاه  بغداد مراموردشكنجه جسمي وروحي قراردادند.
وي افزود: دراثرشكنجه، پرده گوشم پاره شده، بيني ام شكسته، مهره هاي كمرم دراثرواردآمدن ضربات مشت ولگد آسيب ديده ومعده ام خونريزي كرده است.
دبيردوم سفارت ايران دربغداد سپس به تشريح جزئيات شكنجه خود پرداخت وازآن جمله گفت: بخشي ازشكنجه ها درزمان بازجوييم  بود كه مراآماده  سوال وجواب مي كردند، دراين زمان دست و پايم را مي بستند و با كابل به كف پايم مي زدند.
شرفي افزود: پس ازانتقال به مكاني ديگر، ربايندگان چشمان مرا باز وصحنه  اعدام رابرايم اجرا كردندو پس ازآن بوسيله دستگاهي شبيه مته پاهايم راسوراخ كردند.
به گزارش ايسنا وي ادامه داد: دراثردرخواست كمك به علت تنگي نفس وفشار به مفاصل، زيرضربات شديد قرارگرفتم ودرمسير انتقال به مكان ديگر بيهوش شدم. صبح روزبعد متوجه شدم كه به مكان ديگري منتقل شده ام كه دراين زمان يك آمپول به من تزريق كردند كه به مدت 3 روز تعادل روحي و جسمي ام را ازدست دادم. درتمام اين مدت، دريك زيرزمين تاريك و نمناك نگهداري مي شدم.
شرفي آثاربه جاي مانده ازشكنجه را به خبرنگاران وتصويربرداران داخلي وخارجي نشان داد ودرحاليكه با آمبولانس از بيمارستان براي شركت دركنفرانس خبري به وزارت خارجه آورده شده بود پس از كنفرانس نيز به بيمارستان انتقال داده شد.
دراين كنفرانس خبري همچنين دكترحسيني، متخصص پوست و دكترشريفي، متخصص روانشناسي بيمارستان خاتم الانبياء به بيان گوشه هايي ازشكنجه هايي كه جلال شرفي درطول مدت ربوده شدن درعراق تحمل كرده وهمچنين عواقب بعدي آن پرداختند.]]>
</TEXT>
</DOC>
<DOC>
<DOCID>HAM2-860123-094</DOCID>
<DOCNO>HAM2-860123-094</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبيركل سازمان كنفرانس اسلامي:
تحريم ايران، نتايج عكس دارد]]>
</TITLE>
<TEXT>
<![CDATA[گروه سياسي- دبير كل سازمان كنفرانس اسلامي با بيان اينكه ما به طور مستمر و مداوم،نظرات اين سازمان را در مورد مسئله هسته اي ايران اعلام كرده ايم تاكيد كرد: ما به طور آشكار از حق مسلم ايران و اعضاي اين سازمان در داشتن فناوري
هسته اي حمايت كرده ايم و عقيده داريم تحريم ها نتيجه اي برعكس خواهند داشت.
وزير خارجه عصر ديروز با اكمل الدين احسان اوغلو، دبيركل سازمان كنفرانس اسلامي ديدار و گفتگو كرد. هر دو طرف بعد از ديدار خود طي يك مصاحبه مطبوعاتي مشترك با خبرنگاران سخن گفتند.
منوچهر متكي در سخناني در اين نشست مطبوعاتي اظهار داشت: در ملاقاتي كه بنده و آقاي رئيس جمهوري با جناب اوغلو داشتيم از وي خواستيم كه براي رفع نگراني برخي از كشورهاي منطقه نسبت به فعاليت نيروگاه بوشهر ابتكاراتي به كار گيرند.
به گزارش ايسنا، متكي در پاسخ به سوالي مبني بر اين كه اگر اجلاس وزراي خارجه همسايه  عراق در داخل عراق برگزار نشود در اين اجلاس شركت خواهد كرد يا خير؟ گفت: ما موافق برگزاري اجلاس وزراي خارجه همسايگان عراق به اضافه مصر و بحرين هستيم و در مورد محل آن نيز طبق مصوبات قبلي قرار بوده كه اين اجلاس در عراق برگزار شود.
وي در پايان تاكيد كرد كه در مورد محل برگزاري اين اجلاس مي توان به توافق رسيد. به نظر متكي در مقطع فعلي مهم و مقدم برگزاري اجلاس وزراي خارجه همسايگان عراق است.
به گزارش مهر، اكمل الدين احسان اغلو دبير كل سازمان كنفرانس اسلامي نيز در اين نشست خبري گفت: ما در oic(سازمان كنفرانس اسلامي)مصمم هستيم مبنايي براي عدم برخورد
تبعيض آميز در مورد مسئله هسته اي ايجاد كنيم و در اين راستا ايجاد منطقه عاري از سلاح هاي هسته اي را مد نظر قرار داده ايم و سعي داريم با فشار بر رژيم صهيونيستي اين رژيم را وادار كنيم كه در چارچوب پادمانهاي بين المللي و مقررات آژانس عمل كند.
احسان اغلو با بيان اينكه ما ايران را به همكاري با آژانس بين المللي انرژي اتمي تشويق مي كنيم تا مسائل في ما بين حل شود گفت: ما از ايران
مي خواهيم تصميماتي در جهت ايجاد حسن اعتماد در كشورهاي منطقه و زدودن هر گونه نگراني اتخاذ كند و عقيده داريم گفتگو تحت قوانين ان پي تي و بدون پيش شرط تنها راه حل مسئله هسته اي ايران است.]]>
</TEXT>
</DOC>
<DOC>
<DOCID>HAM2-860123-095</DOCID>
<DOCNO>HAM2-860123-095</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مخالفت مجلس با تفحصدرباره هزينه هاي انتخابات رياست جمهوري نهم]]>
</TITLE>
<TEXT>
<![CDATA[استيضاح وزير آموزش و پرورش
مخبر فراكسيون وفاق و كارآمدي از جدي ترشدن استيضاح وزير آموزش و پرورش خبر داد. وي با بيان اينكه اين طرح تا ده روز آينده تقديم هيات رئيسه مي شود، گفت: متن جديدي در اين خصوص تهيه شده و پس از نظرسنجي كه در اين خصوص به عمل آمد، تصميم گرفتيم كميته پيگيري استيضاح را در اين خصوص تشكيل دهيم.
گروه سياسي مجلس روز گذشته از سويي به تقاضاي تحقيق و تفحص از بانكهاي دولتي راي مثبت داد اما در مقابل نمايندگان حاضر نشدند در خصوص هزينه هاي تبليغاتي نامزدهاي رياست جمهوري دوره نهم تحقيق و تفحص كنند.
به گزارش خبرنگار پارلماني همشهري نمايندگان در جلسه روز گذشته با 137 راي موافق، 13 راي مخالف و 5 راي ممتنع با درخواست تحقيق و تفحص از بانك هاي دولتي موافقت كردند. در جلسه ديروز تقاضاي تحقيق و تفحص از صندوق بيمه محصولات كشاورزي هم به تصويب رسيد.
در ادامه جلسه تقاضاي عده اي از نمايندگان مبني بر تحقيق و تفحص از هزينه هاي انتخاباتي انتخابات نهم كه در كميسيون برنامه و بودجه به تصويب رسيده بود، مطرح شد كه تنها 87 نماينده با اين طرح موافقت كردند، در نتيجه اين طرح در مجلس بايگاني شد. نمايندگان مجلس همچنين به تحقيق و تفحص از عملكرد شهرداري تهران راي ندادند.
در جلسه روز گذشته همچنين نمايندگان، وزارت آموزش و پرورش را براي ساخت مدارس از پرداخت هرگونه عوارض و هزينه صدور پروانه به شهرداري هاي سراسر كشور معاف كردند.
تعلل نكرده ايم
در جلسه علني ديروز، نماينده مردم تبريز با اشاره به حوادث منسوب به گروه جندالله در محور زابل زاهدان و متعاقب آن تكرار حوادث مشابه در چهارراهي در زاهدان و حمله تروريستي به اتوبوس حامل جمعي از پاسداران در اواخر سال 85، از وزير اطلاعات خواستار توضيح درباره علت تعلل و ناتواني مسئولان و عناصر اطلاعاتي امنيتي در پيش بيني پيشگيري و واكنش صريح به اين قبيل حوادث شد.
اكبر اعلمي كه در دقايقي از جلسه با محمدرضا باهنر به جهت قطع ميكروفونش از سوي نايب رئيس مجلس به مشاجره لفظي پرداخت ديپلماسي غلط را علت اين مسائل دانست و مقامات پاكستاني را به كوتاهي در تحويل اشرار به ايران متهم كرد.
غلامحسين محسني اژه اي، وزير اطلاعات در پاسخ به نظرات اعلمي با اشاره به موفقيت هاي اين دستگاه در دستگيري سه نفر از اشرار مورد نظر و آزادي يكي از ديپلمات هاي ايراني ربوده شده در عراق و ديگر موفقيت هاي اين وزارت در واكنش و خنثي سازي توطئه اي در حال اجرا توضيح داد.
وزارت اطلاعات با همه تگناهايي كه از لحاظ قانوني، امكانات ويژه انساني دارد، وزارتي توانمند و قدرتمند است كه توانسته با هزينه كم بسياري از توطئه ها را خنثي كند و با شناسايي عوامل اصلي اقدامات تروريستي و محاكمه و اعدام برخي از آنها از بروز حوادث مشابه جلوگيري كند.محسني اژه اي با تأكيد به تلاش هاي عواملي از بيرون از مرزهاي ايران در ايجاد اغتشاش و آشوب و ارائه جزئياتي در رابطه دست داشتن انگليس در اين قضايا و خطاب به نمايندگان گفت: اجازه دهيد آنچه در شرق كشور در طول سال 84 و 85 اتفاق افتاده در جلسه اي غيرعلني توضيح دهم تا ببينيد كه دشمن چقدر برنامه داشته و چقدر از آن خنثي شده است.
وزير اطلاعات در پايان با ارائه استدلال هايي اظهار داشت كه وزارت اطلاعات در رابطه با گروهك تروريستي ريگي هيچ تعللي انجام نداده است كه توضيحات وي، اعلمي را قانع نكرد.
نطق يك نماينده اقليتي
ولي الله شجاع  پوريان در نطق پيش از دستور خود در خصوص سياست خارجي، محل برگزاري نمايشگاه، كتاب، عدم تغيير ساعت رسمي كشور و عدم كنترل و مهار گراني از دولت نهم انتقاد كرد. محمدرضا ميرتاج الدين نماينده تبريز هم به عنوان ديگر ناطق ديروز از اجراي كند اصل 44 انتقاد كرد و گفت: پس از 8 ماه از ابلاغ سياست هاي كلي در اين زمينه، آنگونه كه انتظار مي رفت پيشرفتي ديده نشد.
اخبار لايحه مديريت خدمات كشوري
مخبر كميسيون اقتصادي مجلس درباره وضعيت افزايش حقوق كاركنان دولت در سال 86 گفت: مجلس در اين خصوص در حال رفع ايرادات شوراي نگهبان به لايحه مديريت خدمات كشوري است.
سيد كاظم دلخوش با اشاره به جلسه روز سه شنبه با اعضاي شوراي نگهبان گفت: قرار شد اين نشست ها ادامه يابد و طي آن ايرادات اين لايحه رفع شود. وي زمان اجراي لايحه مديريت خدمات كشوري را اول فروردين 86 عنوان كرد و گفت: در صورت تاخير بايد معوقه آن پرداخت شود.
مهمترين تذكرات
بازنگري در تعيين قيمت تضميني خريد محصولات كشاورزي به خصوص گندم، واكنش به حراج نهادها و اشياء تاريخي جيرفت در لندن، ضرورت ايمن سازي جاده هراز،  اجرايي شدن ابلاغيه هاي اصل44 و كاهش تصدي گري دولت و پرهيز از ورود آموزش و پرورش به عرصه هاي غيرتخصصي، تقسيم عادلانه اعتبارات دودرصد حاصل از فروش نفت خام و عدم اختصاص بودجه مذكور در طرحهاي ملي استانداري ها از جمله مهمترين موضوعات مورد تذكر نمايندگان بود.
آخرين تغييرات
خبرنگار ما كسب اطلاع كرد كه برخي اخبار از انجام برخي تغييرات در حوزه اطلاع رساني در دولت و همچنين مجلس حكايت مي كند. احسان جهانديده معاون اطلاع رساني دفتر رئيس جمهور از سمت خود كناره گرفته و به زودي محمدجعفر بهداد از مديران وزارت ارشاد كه از خبرنگاران باتجربه مي باشد، جايگزين وي خواهد شد. در مجلس هم شهاب خاكسار و محمد مهدي شيرمحمدي از مديريت اداره اخبار و روزنامه الكترونيك خانه ملت كنار گذاشته شده اند.]]>
</TEXT>
</DOC>
<DOC>
<DOCID>HAM2-860123-096</DOCID>
<DOCNO>HAM2-860123-096</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون سازمان انرژي اتمي:
تاكنون هيچ پول اضافي به شركت روسي پرداخت نشده است]]>
</TITLE>
<TEXT>
<IMAGE>/1386/860123/news/019032.jpg</IMAGE>
<![CDATA[
گروه سياسي - معاون اموربين الملل سازمان انرژي اتمي با اشاره به اينكه به دليل طولاني شدن مدت ساخت پروژه نيروگاه بوشهر، شركت پيمانكارروسي نيازبه پرداخت نقدينگي بيشتر و پيش ازموعد ازجانب ايران دارد، تاكيد كرد: تا به امروز هيچ توافقي مبني براينكه ايران بايد ماهانه 25 ميليون دلار به روسيه بدهد امضاء نشده است وما يك پرداخت براساس قرارداد داريم كه هميشه هم انجام گرفته است.
محمدسعيدي درگفت وگوبا برنامه كنكاش شبكه جهاني جام جم افزود: درخواست شركت اتم استروي اكسپورت پرداخت مبالغي پيش ازموعد است و تيم مذاكره  آن كه به تهران آمده اين مساله را دنبال مي كند. سعيدي درباره  مقدارپولي كه ايران تاكنون به شركت روسي پيمانكارتكميل نيروگاه بوشهرپرداخت كرده است، گفت: اجازه دهيد چيزي نگويم چون محرمانه است، اما طبق توافق طرفين چه درقرارداد اصلي ونيز دراصلاحيه اي كه در 26 سپتامبر 2006 تنظيم شد، قرارشد روسيه نيروگاه رادروقت خود تحويل دهد.
درچنين شرايطي معاون اول نخست وزيرروسيه روزگذشته تاكيد كرد: اين حق ايران است كه به دنبال انرژي هسته اي غيرنظامي باشد. به گزارش خبرگزاري مهر،سرگئي ايوانف، وزيردفاع سابق روسيه در ايروان پايتخت ارمنستان گفت: موضوع هسته اي ايران بايد ازطريق سياسي و ديپلماتيك حل شود. وي افزود: موضوع هسته اي ايران يك موضوع بحث برانگيز است، اما اين كشورحق دارد تا انرژي هسته اي غيرنظامي را دنبال كند.]]>
</TEXT>
</DOC>
<DOC>
<DOCID>HAM2-860123-097</DOCID>
<DOCNO>HAM2-860123-097</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشتعلي آقامحمدي
زماني براي تفاهم]]>
</TITLE>
<TEXT>
<![CDATA[حركت اخير ايران در روز ملي فناوري هسته اي اتمام حجتي بود براي غرب و شوراي امنيت كه جمهوري اسلامي در مقابل اعمال فشارها نه تنها كه پا پس نمي كشد بلكه مقاومت خود را براي پيشبرد اهداف ملي خود تقويت مي كند.
اقتدار هسته اي ايران در نايل شدن به مرحله غني سازي صنعتي به شوراي امنيت نشان داد كه لازم است در تصميمات خودشان تجديد نظر كنند و به نظر مي رسد با اين اتفاقات بايد منتظر مذاكرات بدون پيش شرط غربي ها باشيم.
اما قدرمسلم بايد آگاه باشيم آنچه كه امروز بدان رسيده ايم به معناي پايان راه نيست بلكه آغاز حضور در مسيري است كه همچون گذشته تدبير و درايت وافي مي طلبد. اگر تا پيش از آن غربي ها بدون توجه به مذاكرات انجام شده ناشيانه به سمت صدور قطعنامه منحرف شدند اما تماس مجدد خاوير سولانا با لاريجاني پس از صدور قطعنامه 1747 براي نشستن در پاي ميز مذاكره و ادامه مذاكرات، نشان مي دهد فرصت تفاهم غرب با ايران فراهم آمده است. اگرچه از نظر ما انجام مذاكره صرف، مدنظر نيست كه پس از آن هم لطف رسانه هاي غربي شامل حال اروپائيان شود كه مذاكره اي انجام شد. سياست ايران، سياست تنش زدايي است و از نظر ما راه مذاكره و تفاهم باز است اما مذاكره اي كه بدون پيش شرط شكل بگيرد و به نتيجه منتهي شود.
عضو مجمع تشخيص مصلحت نظام]]>
</TEXT>
</DOC>
<DOC>
<DOCID>HAM2-860123-098</DOCID>
<DOCNO>HAM2-860123-098</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي شوراي امنيت آمريكا:
ديپلمات هاي ايراني را آزاد  نمي كنيم]]>
</TITLE>
<TEXT>
<![CDATA[فارس: سخنگوي شوراي امنيت ملي آمريكا اعلام كرد واشنگتن ديپلمات هاي ايراني را كه در عراق بدست نظاميان آمريكايي بازداشت شده اند، آزاد نخواهد كرد.
به گزارش خبرگزاري شينهوا، گوردون جاندرو، روز گذشته گفت: آمريكا پنج ديپلمات ايراني را كه در ماه ژانويه از ساختمان كنسولگري ايران در اربيل بازداشت شدند، آزاد نخواهد كرد. اين اظهارات در واكنش به سخنان عباس عراقچي معاون وزير امور خارجه ايران اعلام مي شود كه در گفتگويي با يكي از روزنامه هاي صبح گفته بود تهران در صورتي در كنفرانس بين المللي همسايگان عراق شركت مي كند كه ديپلمات هاي ايراني آزاد شوند. نظاميان آمريكايي مدعي اند اين افراد از اربيل اقدام به هدايت حملات عليه نظاميان آمريكايي در بغداد مي كنند در حالي كه مقامات عراقي از جمله هوشيار زيباري وزير امور خارجه اين كشور ضمن رد اين ادعا اعلام مي كنند اين ادعا واهي است زيرا چگونه مي توان از اربيل هدايت حملات در بغداد را بر عهده گرفت.]]>
</TEXT>
</DOC>
<DOC>
<DOCID>HAM2-860123-099</DOCID>
<DOCNO>HAM2-860123-099</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<![CDATA[دولت: ديروز هيأت وزيران به رياست محمود احمدي نژاد رئيس جمهور تشكيل جلسه داد. در اين جلسه هيأت وزيران ضمن ادامه بررسي و تصويب تعدادي از آيين نامه هاي اجرايي قانون بودجه 86 كل كشور، ضوابط اجرايي اين قانون نيز به تصويب رسيد. بر اساس اين ضوابط در سال 86، همه دستگاه هاي اجرايي موظف هستند از هر گونه اسراف و تبذير در استفاده از مواد و كالاهاي مصرفي و ساير تجهيزات جلوگيري كنند.
سياست خارجي: يك مسئول در سازمان ملل متحد، احتمال سفر دبيركل اين سازمان را در ماه جاري ميلادي به ايران بعيد ندانست. به گزارش مهر به نقل از خبرگزاري كويت، يك مقام مسئول در سازمان ملل متحد اعلام كرد: بان كي مون در نظر دارد در ماه جاري ميلادي(ارديبهشت ماه)طي سفري دوره اي به خاورميانه، از سوريه و قطر ديدار كند.اين مقام مسئول با اشاره به سفر
بان كي مون به ايران گفت: اين موضوع هنوز قطعي نشده است.
مجمع تشخيص مصلحت نظام: دبيركل سازمان كنفرانس اسلامي عصر روز چهارشنبه با رئيس مجمع تشخيص مصلحت نظام ديدار و پيرامون مسايل جهان اسلام گفت وگو كرد. حجت الاسلام والمسلمين هاشمي رفسنجاني تلاش براي تقويت وحدت ميان كشورهاي اسلامي را امري مهم به ويژه در فعاليت هاي سازمان كنفرانس اسلامي برشمرد و بر ضرورت تلاش بيشتر در اين خصوص تاكيد كرد. وي هم چنين با اشاره به اوضاع نامناسب مسلمانان در برخي كشورهاي اسلامي از جمله افغانستان، عراق، فلسطين، سودان و سومالي، اقدامات سياسي بيشتر سازمان كنفرانس اسلامي براي حل مشكلات در اين كشورها را خواستار شد و گفت: ظرفيت بزرگ كشورهاي اسلامي از لحاظ تعداد جمعيت، توليد ناخالص ملي و عوامل ديگر مي تواند پشتيبان حل اين مشكلات باشد و نبايد اجازه دهيم كشورهاي سودجو از اين فرصت بهره برداري كنند. اكمل الدين احسان اوغلي دبيركل سازمان كنفرانس اسلامي نيز در اين ديدار، ميزان تلاش كشورهاي اسلامي براي نقش آفريني در عرصه  بين الملل را تاثيرگذار در قدرت سازمان كنفرانس اسلامي براي حل مسايل جهان اسلام عنوان كرد.
قوه قضاييه: درپي انتصاب معاون اول قوه قضاييه به عنوان مسئول كميته پيگيري اجراي سياستهاي اصل 44 قانون اساسي در قوه قضاييه اولين جلسه اين كميته تشكيل شد. اين جلسه با حضور مديران ارشد نظام قضايي كشور شامل، معاون حقوقي و توسعه قضايي قوه قضاييه، رئيس سازمان بازرسي كل كشور، رئيس ديوان عدالت اداري، معاون سياسي و امنيتي دادستاني كل كشور، رئيس كل دادگستري استان تهران، دادستان عمومي و انقلاب تهران، مدير كل تشكيلات و برنامه ريزي قوه قضاييه و رئيس مجمع امور اقتصادي به رياست معاون اول قوه قضاييه برگزار شد.ابراهيم رئيسي در اين جلسه با تبيين
نقطه نظرات بيان شده از سوي رهبر معظم انقلاب در ديدار سال گذشته مسئولان اقتصادي و دست اندركاران اجراي سياستهاي اصل 44 قانون اساسي آنچه را كه در قوه قضاييه و در اجراي قوانين و سياستها و رهنمودهاي رهبر معظم انقلاب و رياست قوه قضاييه مي بايد در نظام قضايي كشور صورت پذيرد تشريح نمود.وي در ادامه ماموريت قوه قضاييه را در دو محور عمده حمايت از سرمايه گذاري هاي مشروع و اقدامات قضايي دانست.
حوزه:آيت  الله مرتضي مقتدايي صبح ديروز در جلسه درس اخلاق ويژه مديران استان مركزي در اراك گفت: اكنون در مقطع حساسي قرار داريم و بايد در مسير اتحاد و انسجام در برابر دشمن و مشكلات تلاش كنيم. نايب رئيس جامعه مدرسين حوزه علميه قم گفت: پيروزي و موفقيت ما در گرو اتحاد و انسجام است و پيام مقام معظم رهبري ناشي از هوشياري و تدبير ايشان در مورد مسائل روز است.وي تاكيد كرد: اتحاد ملي و انسجام اسلامي رمز موفقيت و پيروزي جهان اسلام است كه ويژگي ها و شاخصه هاي اين عامل بايد تبيين شود.
نماز جمعه:نماز عبادي سياسي جمعه اين هفته تهران، فردا به امامت آيت الله محمد امامي كاشاني امام جمعه موقت تهران اقامه مي  شود. در اين مراسم عبادي سياسي پيام فرمانده كل ارتش نيز به مناسبت روز ارتش قرائت خواهد شد.در ادامه، حجت الاسلام رضايي قائم مقام نماينده ولي فقيه در بنياد مسكن به مناسبت سالروز افتتاح حساب 100 امام(ره)و تاسيس بنياد مسكن و حجت الاسلام سيد رضا تقوي، رئيس شوراي سياستگذاري ائمه جمعه نيز سخنرانان پيش از خطبه ها خواهند بود.
مجلس شوراي اسلامي:ديروز نزديك به يكصد تن از نمايندگان مجلس شوراي اسلامي با گرايش هاي مختلف و به دعوت فراكسيو ن خط امام( ره )ديداري دو ساعته با سيد محمد خاتمي رئيس مؤسسه بين المللي گفتگوي فرهنگ ها و تمدن ها برگزار كردند. رئيس جمهوري سابق تأكيد كرد: در عرصه داخلي نيز ضروري است تا اتحاد ملي به معني واقعي مورد توجه و درك حاكميت و نيز تمام گروه ها و احزاب سياسي قرار گيرد تا زمينه مشاركت و حضور گسترده مردم بيشتر از گذشته فراهم شود.]]>
</TEXT>
</DOC>
<DOC>
<DOCID>HAM2-860123-100</DOCID>
<DOCNO>HAM2-860123-100</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[حداد عادل:
دولت براي سهميه بندي بنزينآماده شود
احمدي نژاد براي توضيح درباره برنامه چهارم به مجلس مي رود]]>
</TITLE>
<TEXT>
<![CDATA[گروه سياسي - رئيس مجلس شوراي اسلامي  با اشاره به افزايش قيمت بنزين و سهميه بندي آن به دولت توصيه كرد كه براي اول خردادماه خود را آماده كند و اطلاع رساني هاي لازم در اين خصوص صورت گيرد.
به گزارش خبرنگارهمشهري، دكتر حدادعادل روزگذشته دراولين كنفرانس مطبوعاتي خود درسال 86 اجراي سهميه بندي بنزين راكاري پيچيده، گسترده ودشوار دانست وگفت: ضرورت دارد دولت آمادگي لازم رابراي تشكيل كارگروه هاي متعدد جهت اجراي اين مصوبه  مجلس داشته باشد تاپس ازاول خردادماه شاهد نابساماني  دراين خصوص نباشيم.
حدادعادل با بيان اين كه هم رئيس جمهور و هم نمايندگان حق دارند براي هرتغييري لايحه يا طرح بدهند، گفت: شخصا فكرمي كنم كارلازمي كه بايد درباره بنزين وگازوييل صورت گيرد استفاده ازفرصت موجود براي اجراي مصوبه  مجلس است.
وي افزود: ذهن دولت و مجلس بايد بيشترمعطوف به اين ضرورت باشد ونبايد اين فرصت سي وچند روزه  باقيمانده تا اول خرداد را ازدست داده وبه بهانه  افزايش مختصرقيمت بنزين يا گازوئيل شاهد هرج ومرج درقيمت ها ويا دراجراي سهميه بندي باشيم.
رئيس مجلس خبر داد كه احمدي نژاد طي روزهاي آينده براي ارائه گزارش درباره برنامه چهارم به خانه ملت خواهد رفت.
حداد عادل افزود: رئيس جمهوري بخشي از اين گزارش را در هنگام تقديم لايحه بودجه به اطلاع مجلس رسانده بود و تصور ايشان اين بود كه همان توضيحات كفايت مي كنند.
وي ادامه داد: روز سه شنبه با معاون پارلماني رئيس جمهوري صحبت كردم و تصور مي كنم در روزهاي آتي بايد منتظر حضور رئيس جمهوري براي ارائه گزارش سالانه قانون برنامه چهارم توسعه باشيم.
ترفند انتخابات
رئيس مجلس شوراي اسلامي با بيان اين كه صحبت از ردصلاحيت هاي گسترده در انتخابات مجلس هشتم نوعي ترفند انتخاباتي است افزود: اين كه جرياني، يك ماه مانده به انتخابات نگراني خود را از ردصلاحيت ها اعلام مي كند از ترفندهاي انتخاباتي است كه قبلا هم آزموده شده ولي جواب نداده است.
وي ادامه داد: وظيفه دولت اين است كه با انصاف و بي طرفي قانون انتخابات را اجرا كند چراكه اجراي دقيق قانون مي تواند ضامن رعايت عدالت و بي طرفي در انتخابات باشد.
نماينده تهران با اشاره به تجربه برگزاري انتخابات اخير شوراها افزود: علي رغم موج كوتاهي كه در مدت انتخابات ايجاد شد، اين باور عمومي به وجود نيامد كه انتخابات شوراها غيرواقعي بوده است و ما اميدواريم همين شيوه در انتخابات مجلس هم رعايت شود.
تاراج ميراث فرهنگي
حداد عادل در ادامه درمورد تاراج ميراث فرهنگي ايران و حراج آن در اروپا گفت: مجلس در پيگيري اين مسأله مصمم است و اين امر را مي توان در نطق ها و تذكرات نمايندگان مشاهده كرد.
وي درخصوص ضعف قوانين موجود در اين زمينه گفت: اگر هم قرار است اين خلل پر شود بهتر است دولت در اين زمينه پيش قدم شود اما در كنار اين مسائل دشمني استكبار را نبايد از ياد برد چراكه همه مسأله به خاطر كوتاهي مسئولان ما نيست بلكه به خاطر اين است كه آنها عظمت ملت ايران را نمي خواهند. نمونه اين امر را هم مي توان در فيلم 300 مشاهده كرد.
مصوبه جديد مجمع
عضو مجمع تشخيص مصلحت نظام همچنين درمورد مصوبه اخير اين مجمع درمورد پرهيز از تغييرات گسترده براساس گرايش هاي سياسي گفت: اين تصميم مجمع ربطي به هيچ دولت خاصي ندارد و از گذشته هم مطرح بوده كه با تغيير دولت ها نبايد تجربه ها نابود و بدنه كارشناسي خالي شود لذا اين تصميم ربطي به دولت فعلي ندارد.
فرصت باقي مانده
حداد عادل درمورد فرصت باقي مانده از عمر مجلس هفتم هم گفت: در فرصت باقي مانده تلاش مي كنيم در حدي كه آيين نامه اجازه مي دهد براي قانونگذاري مؤثرتر بهره ببريم تا منافع بيشتري عايد مردم شود. وي ادامه داد: در اين خصوص مشورت هايي با ساير اعضاي هيات رئيسه داشته ايم تا از اهرم هاي آيين نامه اي در اين خصوص بهره گيريم.]]>
</TEXT>
</DOC>
<DOC>
<DOCID>HAM2-860123-101</DOCID>
<DOCNO>HAM2-860123-101</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[قديرف ؛ مردي كه رئيس جمهور شد
مترجم: هدا عربشاهي مردي براي كرملين]]>
</TITLE>
<TEXT>
<IMAGE>/1386/860123/news/018864.jpg</IMAGE>
<IMAGE>/1386/860123/news/018870.jpg</IMAGE>
<IMAGE>/1386/860123/news/018873.jpg</IMAGE>
<![CDATA[
رمضان قديرف 33 ساله ، جدايي طلب سابق چچني كه امروز ديگر جزو مردان مورد اعتماد كرملين بشمار مي رود ، پنجشنبه گذشته(5 آوريل )به عنوان رئيس جمهور جديد چچن قسم خورد . در اين مراسم كه با حضور 2 هزار نفر و شمار بسياري از خبرنگاران برگزار شد ، قديرف 33 ساله قول داد كه صلح و رفاه را براي جمهوري قفقازي روسيه كه از جنگي 10 ساله غرق در خون است ، به ارمغان آورد .
رئيس جمهور جديد چچن در گودرمز،  شهري در حدود 30 كيلومتري شرق گروزني ، پايتخت اين جمهوري ، اظهار داشت: هدف اصلي من بازگرداندن صلح و رفاه به چچن است . احقاق حقوق و آزادي ، دشوارترين چالش ها را مي طلبد و من هر روز تمام تلاش خود را در راه رسيدن به اين پيروزي بكار خواهم گرفت .
رمضان قديرف ، پسر احمد قديرف ، مفتي بزرگ سابق چچن است و از سال 2000 تا مي 2004 كه پدرش در يك حمله خونين در استاديوم گروزني كشته شد ، مباشر وي بود . پس از تصميم پوتين در سال 2003 كه براساس آن ، كرملين گفت وگو و ملاقات با جدايي طلبان و جنگ طلبان اين جمهوري را به عهده چچني هاي حامي روسيه گذاشته ، قديرف موفق شد در اوج درگيري هاي ميان روسيه و چچن ، خود را به چشم كرملين با ارزش نشان دهد.
--
جمهوري چچن ، يكي از مناطق خودمختار وابسته به دولت مركزي مسكو است و بيش از 10 سال است كه درگير جنگي داخلي ميان نظاميان روس و جدايي طلبان اين منطقه است . شايد بتوان گفت گروگان گيري شورشيان چچني در مدرسه اي در بسلان كه منجر به كشته شدن بيش از 100 كودك و نوجوان شد ، يكي از خونبارترين حوادث اين جمهوري از ابتداي جنگ بوده است . اما بنظر مي رسد كه مسكو و گروزني به تازگي به توافقاتي در عرصه عادي سازي روابط دست يافته اند كه انتخاب رمضان قديرف به عنوان رئيس جمهور جديد اين كشور يكي از افق هاي اين توافقات است .
ولاديمير پوتين درخصوص دلايل انتخاب قديرف به عنوان رئيس جمهور خطاب به وي اظهار داشت: من اين تصميم را پس از آنكه شما در چند سال گذشته در پست هاي معاون نخست وزير و نخست وزير ، اقدامات زياد و مفيدي انجام داديد ، اتخاذ كردم[...]  . چچن در چند سال گذشته گام هاي چشمگير و درخور توجهي به جلو برداشته است [...] از شما مي خواهم كه كار خود را درجهت رونق اجتماعي و اقتصادي اين منطقه ادامه دهيد .
هرچند بسياري با اين اظهارات پوتين موافق نيستند و حتي به اين مسئله تاكيد مي كنند كه رئيس جمهور جديد( حتي اگر حكومت استبدادي نداشته باشد )فردي ديكتاتورمآب است كه براي كنترل بحران ها و جلوگيري از خشونت از شيوه هاي نادرست استفاده مي كند .
در هر حال بنظر مي رسد اكنون قديرف پس از علو آلخانوف  ، رئيس جمهور پيشين و مردي كه به اعتقاد مسكو بسيار وظيفه شناس بود ، در كرملين از احترام بيشتري برخوردار باشد ، چرا كه وي تمام توان خود را روي قدرت هاي جمهوري و قوانين متمركز كرده است . علاوه بر اين ، وي با داشتن حدود 2هزار محافظ شخصي يكي از قويترين سياستمداران چچني بشمار مي رود . جوانترين رهبر جمهوري چچن 2 سال قبل در رشته اقتصاد و حقوق از دانشگاه مخاچكالا فارغ التحصيل شد ، اما با وجود اين وي را مي توان در گروه مرداني جاي داد كه در ميان ابزارهاي موجود سلاحي پرورش يافته است.
حقوق بشر
از ديگر ابزارهايي كه مخالفان قديرف براي تضعيفش بكار گرفته اند ، اتهاماتي است كه بر روش هاي وي براي عادي سازي موقعيت كشورش وارد آورده اند . در حقيقت اين افراد ، بطور بنيادي وي را متهم به نقض حقوق بشر و حقوق شهروندي كرده اند و دلايلي كه در اين خصوص ارائه داده اند ، بازداشت هاي غيرقانوني ، شكنجه ، اخاذي و سركوب مخالفان است .
همچنين براي ابراز مخالفت با وي ، سازمان هاي روسي و بين المللي دفاع از حقوق بشر بارها دست به تجمع و تظاهرات زده اند . بيشتر سازمان هاي روسي از جمله مموريال و گروه هلسينكي مسكو كنفرانس حقوق بشر كه اول مارس گذشته توسط خود كاديروف در گروزني برگزار شد را تحريم كردند .
اين سازمان ها ، اين كنفرانس را به عنوان يك اقدام تبليغاتي قلمداد كردند و ليودميلا الكسيوا  ، نظامي حقوق شهروندي در زمان شوروي سابق ، در خصوص قديرف اظهار داشت: وي بزرگترين نقض كننده حقوق بشر در فدراسيون روسيه است .
علاوه براين ، مخالفت با كاديروف تاجايي ادامه يافت كه بسياري وي را متهم به قتل آنا پوليتكوفسكايا خبرنگاري كه اكتبر گذشته كشته شد ، متهم كردند . اگرچه وي از اين اتهام تبرئه شد و در پاسخ به اين افراد اظهار داشت: من هرگز زنان را نمي كشم .
اين درحالي است كه عده اي معتقدند درمورد اقدامات وي نبايد بدون درنظر گرفتن بافت تاريخي و جمعيتي منطقه بويژه در درگيري هاي ميان روسيه و چچن ، قضاوت كرد . بطوري كه پوتين نيز قديرف را تنها به عنوان مرد پرقدرتي كه مي تواند مسئوليت عادي سازي منطقه استراتژيك شمال قفقاز را به عهده بگيرد ، مورد قضاوت قرار داد و وي را به عنوان رئيس جمهور برگزيد.
شكست جدايي طلبان
بطور حتم مي توان گفت كه جدايي طلبان چچن در اين جنگ طولاني شكست خورده اند . در حقيقت بين سال هاي 2005 و 2006 معروف ترين رهبران اين گروه ، از جمله مسخادوف ، سايدولائف و باسائف(مسئول حمله به بسلان)كشته شدند ، دهها و دهها فرمانده جنگ طلب خود را تسليم كردند ، حدود 7 تا 8 هزار نيروي مسلح چچن از هم پاشيد و حمله هاي آنها هر روز رو به كاهش گذاشت .
روساي تاريخي و معروف جدايي طلبان از جمله مووالدي اودوگوف و دوكو عمروف به انزوا كشيده شدند و اين گروه از احمد زاكائف، يكي از همكاران مسخادوف در خارج از كشور ، خواست كه فعاليت خود كه آدم ربايي افراد با هدف اخاذي بود را از سر گيرد ، اين افدام موجب شد كه آدم ربايي هاي بسياري در 2 سال گذشته انجام شود .
بازسازي و اقتصاد
در كنار مخالفان قديرف ، بي شك وي طرفداراني هم دارد كه تنها به اقداماتي كه در راه بازسازي كشور و شكوفايي اقتصاد انجام داده است ، توجه مي كنند . از جمله اين افراد يوليا لاتينيتا،
روزنامه نگار معروف است كه قديرف را فردي با تحرك ، اهل عمل و با توانايي سازماندهي و فرماندهي معرفي كرده است . اين روزنامه نگار در مقاله اي كه به بررسي اقدامات بازسازي بين سال هاي 2004 تا 2005 مي پردازد ، نشان مي دهد كه چهره گروزني كه تنها از 2 سال قبل بازسازي آن آغاز شده است ، در حال تغيير است و توانسته مقدار زيادي ذخيره آب و برق داشته باشد .
در اين شهر ساختمان هاي جديد ساخته شده و خيابان ها و راه ها كاملا بازسازي شده اند . 70 مركز تجاري آغاز به كار كرده اند و بافت مدارس و دانشگاه ها(كه در زمان شوروي سابق مركز مطالعات دريايي و نفتي بود )دوباره گشايش يافته اند .
بيمارستان ها و درمانگاه ها فعاليت خود را از سر گرفته اند . در اكتبر گذشته فرودگاه جديد پايتخت چچن افتتاح شد و خطوط جديد راه آهن راه اندازي شدند . بازسازي ديگر مراكز اصلي چچن مثل گودرمز و آرگون كه تبديل به نيمه ويرانه هاي باقي مانده از جنگ شده بودند ، آغاز شده است ، بطوري كه فرايند بازسازي در اين مناطق تشويق سازمان هاي بين المللي را برانگيخته است .
علاوه بر اين ، ديگر ، اختلافات گذشته ميان مسكو و گروزني در زمينه اقتصاد وجود ندارد . اگرچه در ابتدا قديرف براي دريافت كمك هزينه اي كه مسكو براي چچن در نظر گرفته بود ، بارها مجبور به التماس شد .
اين كمك هزينه(تا سال 2006 )
80 درصد از بودجه چچن را تشكيل مي داد و اين درحالي بود كه چچني ها براي حفظ و قوي كردن صلح و ايجاد فضاهاي شغلي جديد(از زمان بيكاري شديد 50 درصدي ، بيش از 6هزار شهروند بيكار شدند)به 6 برابر اين ميزان نياز داشتند .
بنابراين بايد فعاليت هاي جديد اقتصادي بويژه در بخش ساختمان سازي آغاز مي شد . در راه رسيدن به اين هدف ، پايه هاي صنايع آجر سازي و سراميك(با سرمايه گذاري چيني ها )گذاشته شد و قديرف در يك بررسي اقتصادي تاكيد كرد كه چچن به دليل وجود حوضچه هاي طبيعي كوهستاني ، نياز به يك شبكه جديد هيدروالكتريكي دارد و با استفاده از اين شبكه بايد محصولات صنعتي جديدي مثل برق كه از نظر فناوري ، پيشرفته باشند را توليد كرد .
علاوه بر اين ، وي ساخت ساختارهاي بزرگ در بخش گردشگري كوهستاني و ايجاد پيست هاي اسكي ، مدرنيزه كردن كشاورزي و دامداري مخصوص محيط هاي كوهستاني و فقير، غني كردن هزينه هاي فرهنگي بويژه در بخش مدرسه و دانشگاه را از ضرورت هاي توسعه اقتصادي كشور دانست و به اين نكته اذعان كرد كه با يد به دنبال سرمايه ، سرمايه گذار و تكنيسين گشت .
نفت
چچن در زمان شوروي سابق از توليد كيفيت بالاي نفت خام(4ميليون تن در سال 1991)برخوردار بود . اين بخش موجب بكارگيري تكنيسين ها و مهندسان بسياري در سطح شوروي مي شد و خطوط لوله نفت كه باكو را به مراكز نفتي كشور متصل مي كرد از چچن مي گذشت .
اما اين فعاليت مهم اقتصادي با فروپاشي اتحاد جماهير شوروي و پس از آن بدست دولت جدايي طلبان و جنگ ويران شد . با وجود اين ، اكنون در اين بخش نيز علائم بازسازي و شكوفايي مشهود است ، بطوري كه در 5 سال گذشته يعني از زماني كه اين بخش دوباره فعال شده ، با كنترل چاه هاي نفت موفق شده است بيش از 9 ميليون تن نفت خام سبك با افزايش سالانه توليد كند.
محصول نفت خام به شركت گروزنيفت گاز(gg )انتقال مي يابد . مقر اين شركت در اولين ساختمان بزرگ بازسازي شده گروزني كه در مي 2005 افتتاح شد ، واقع شده است . 49 درصد از سبد مالي اين شركت متعلق به دولت چچن و 51 درصد به شركت دولتي روسي روسنفت تعلق دارد ، كه فعاليت هاي اين شركت را كنترل و تنظيم مي كند و در شرايطي كه هم اكنون 60 تا70 درصد از توليد gg به مسكو مي رود ، قديرف قصد دارد تمام درآمد اين شركت را به چچن سرازير كند . گروزني در تلاش است تا طرح كنترل gg و توليدات مرتبط با آن را اجرا كند . در حقيقت قديرف از مدت ها قبل كه چچن منطقه آزاد تجاري بود ، با گرفتن حق سرمايه گذاري بدون واسطه و بدون اندازه هاي كنترلي مسكو ، خواستار اجراي اين طرح شده بود ، اگرچه مسكو تاكنون به اين درخواست توجهي نكرده است . از علل اين عدم توجه مي توان به ادامه كنترل مسكو بر نفت چچن و در اختيار داشتن بودجه مركزي اين كشور اشاره كرد . در واقع مي توان اينطور نتيجه گرفت كه تنها نقطه اختلاف نظر ميان قديرف و كرملين اجرايي شدن اين طرح است كه مي تواند خوش بيني هاي روسيه را با چالش جديدي مواجه كند .
در كل ، ثبات در چچن در مقابل بي ثباتي بالا ، قوم گرايي و تاثيرات مشكلات شديد اجتماعي شمال قفقاز و درگيري طولاني ميان چچن و شوروي سابق و روسيه امروزي به نوبه خود اقدامي مثبت و درخور توجه است . علاوه بر اين ، مبارزه با تروريسم بين المللي در محيطي سالم كه مي تواند مانع بي ثباتي منطقه درياي خزر شود از تبعات ديگر اين ثبات است . در پايان بايد گفت كه اين ثبات مي تواند به اين جمهوري قفقازي يك صنعت نفتي با امكان رشد و توسعه بالا عرضه كند و نقش مهم كشور را در مورد ترانزيت نفت درياي خزر به طرف روسيه و بازارهاي اروپايي كه به خاطر جنگ ، اكنون در اختيار داغستان است را به چچن بازگرداند .]]>
</TEXT>
</DOC>
<DOC>
<DOCID>HAM2-860123-102</DOCID>
<DOCNO>HAM2-860123-102</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در جست و جوي سزار آمريكايي براي عراق و افغانستان
نيلوفر قديري]]>
</TITLE>
<TEXT>
<![CDATA[كاخ سفيد در پي انتصاب يك سزار قدرتمند براي نظارت بر جنگ هاي عراق و افغانستان است. اين مقام، قدرت و اختيار صدور دستور العمل براي پنتاگون، وزارت خارجه و ديگر سازمان هاي مرتبط با جنگ را دارد. با اين حال هنوز كسي براي اين پست پيدا نشده و به نظر مي رسد پيدا كردن چنين كسي براي كاخ سفيد بسيار دشوار باشد.
روزنامه واشنگتن پست ديروز با اعلام اين خبر نوشت، در هفته هاي اخير حد اقل سه ژنرال بازنشسته چهار ستاره توسط كاخ سفيد براي اين سمت مورد بررسي قرار گرفته اند اما همگي اين سمت را رد كرده اند. يكي از اين سه نفر دريادار بازنشسته جان شيهان، فرمانده ارشد سابق ناتوست كه بعد از رد اين پيشنهاد به خبرنگاران گفت: مشكل اينجاست كه آنها خودشان هم نمي دانند به كدام جهنم مي روند. او گفت كه باور دارد ديك چني و متحدان تندروي او هنوز در دولت قدرت زيادي دارند و بيشتر از عمل گرايان در تعيين سرنوشت جنگ عراق و سياست آمريكا در اين مورد نقش ايفا مي كنند.
كاخ سفيد هنوز به صراحت و به طور رسمي خبر جستجو براي يافتن يك سزار براي نظارت بر جنگ را منتشر نكرده است و اميدوار است كه بعد از يافتن فرد مورد نظر اين خبر توسط جورج بوش به همراه خبر انتصاب او به يكباره اعلام شود. اين تصميم در پي نگراني هايي اتخاذ شده كه در واشنگتن درباره هماهنگي اقدامات نظامي و غير نظامي در افغانستان و عراق وجود دارد. مدت هاست كه وزارت خارجه و دفاع آمريكا بر سر مسائل مربوط به عراق و افغانستان با يكديگر درگير هستند و در بيشتر مواقع كاخ سفيد براي داوري و ميانجيگري در اين مورد فراخوانده مي شود.
بلندپايه ترين مقام كاخ سفيد كه مسئول انحصاري جنگ هاست، مگان او ساليوان معاون مشاور امنيت ملي است كه به استفان هادلي مشاور امنيت ملي كاخ سفيد پاسخگوست. او اختياري در صدور دستور به سازمان هايي چون پنتاگون و يا وزارت خارجه را ندارد. اما ساليوان قرار است به زودي استعفا كند تا دست كاخ سفيد براي بازنگري در ساختار اداره جنگ باز شود.
سزاري كه قرار است براي نظارت بر دو جنگ عراق و افغانستان منصوب شود بر خلاف اوساليوان به طور مستقيم به شخص بوش پاسخگوست و عنوان معاون رييس جمهور را خواهد داشت. كاخ سفيد براي اين سمت در جستجوي شخص با اعتماد به نفس و قدرتمندي است كه بتواند به طور مستقيم با شخصيت هاي مهم كابينه همچون كاندوليزا رايس وزير خارجه و رابرت گيتس وزير دفاع تعامل داشته باشد.سه گزينه اي كه تا كنون اين سمت را رد كرده اند همگي از افراد نزديك به كاخ سفيد بوده اند. اين سه نفر بعد از بيش از سه هفته رايزني پيشنهاد كاخ سفيد را رد كرده اند. اين سه نفر برنامه ريزي پيش از جنگ و در خلال آن را چنان نامناسب مي دانند كه بهبود روند آن را از اينجا به بعد بسيار دشوار توصيف مي كنند. بعد از انتشار گزارش كميته تحقيق درباره عراق و سيل انتقادات گسترده اي كه به جنگ و تلفات و خسارات آن در داخل آمريكا مطرح شده، دولت بوش در حال بررسي تغيير ساختار اين جنگ و بهبود اوضاع است. تعيين يك سزار براي هماهنگي دو جنگ عراق و افغانستان بخشي از اين تلاش است.]]>
</TEXT>
</DOC>
<DOC>
<DOCID>HAM2-860123-103</DOCID>
<DOCNO>HAM2-860123-103</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رويكردمحمدعلي مهتدي
هياهوي بسيار، براي هيچ!]]>
</TITLE>
<TEXT>
<![CDATA[زماني كه جورج بوش(پسر)و جريان نومحافظه كاران زمام امور را در واشنگتن در دست گرفتند، حل مسئله فلسطين را به طور كامل از دستور كار خود خارج كردند چرا كه طرح آنها تغيير خاورميانه قديم و ايجاد يك خاورميانه جديد بود و لذا مسئله فلسطين در انتهاي فهرست موضوعات مورد توجه آمريكا قرار گرفت.
اما اينك با شكست طرح خاورميانه جديد و در اولويت قرار گرفتن طرح خروج آبرومندانه از ورطه عراق، و با توجه به نياز آمريكا به كمك كشورهاي عرب به ويژه عربستان سعودي، واشنگتن چاره اي ندارد جز آن كه روند به اصطلاح حل مسالمت آميز مسئله فلسطين را احيا كند و گرنه رژيم هاي به اصطلاح ميانه رو عرب چگونه مي توانند به آمريكا در عراق كمك كنند در حالي كه مهمترين مسئله يعني فلسطين همچنان لاينحل مانده و ملت فلسطين بيش از يك سال است كه در شرايط بسيار سخت محاصره به سر مي برد.
اين گونه است كه طرح صلح ملك عبدالله، پادشاه عربستان سعودي، محور كار كنفرانس سران عرب در رياض قرار مي گيرد. اما اين طرح كه در سال 2002 پس از تصويب در كنفرانس سران در بيروت، قاطعانه از سوي اسرائيل رد شده و پنج سال است كه در كشوهاي بسته خاك مي خورد، چرا بايد اين بار از سوي اسرائيل پذيرفته شود و به مرحله عمل برسد؟
قبل از كنفرانس رياض، اين تصور پديد آمد كه سران عرب براي قابل اجرا شدن طرح قصد تعديل آن و حذف بند مربوط به بازگشت آوارگان را دارند، اما چنين چيزي اتفاق نيفتاد و عمرو موسي دبيركل اتحاديه عرب و
سعود الفيصل، وزير امور خارجه عربستان تأكيد كردند كه در اين مرحله قصدي براي تعديل وجود ندارد و اسرائيل بايد اين طرح را در همين شكل بپذيرد. و از آنجا كه قرار شد طرح مصوب كنفرانس رياض براي اقدام به سازمان ملل متحد ارسال شود، بسياري معتقد شدند كه تعديل لازم در جلسات شوراي امنيت صورت خواهد گرفت.
واقعيت اين است كه حتي اگر شوراي امنيت در جهت تعديل اين طرح اقدام كند نمي تواند جوهر طرح يعني عقب نشيني كامل اسرائيل از اراضي اشغالي سال 1967 و تشكيل دولت مستقل فلسطين در اين اراضي را از اين طرح حذف نمايد چه در اين صورت چيزي برجاي نمي ماند، در حالي كه همين درخواست يعني عقب نشيني كامل و تشكيل دولت مستقل فلسطين از نظر اسرائيل و نومحافظه كاران هم پيمان با حزب ليكود در واشنگتن به هيچ وجه قابل قبول و قابل اجرا نيست.
محال است اسرائيل از ساحل غربي رود اردن كه آن را يهودا و سامره و بخشي از سرزمين اسرائيل مي داند عقب نشيني كند.
همچنين محال است اسرائيل بلندي هاي جولان را كه طبق تصويب كنست(پارلمان اسرائيل)به خاك خود منضم كرده به سوريه برگرداند، زيرا منابع تامين كننده آب درياچه طبريه كه براي اسرائيل حياتي است در اين ارتفاعات و اطراف جبل الشيخ قراردارد.
همچنين محال است اسرائيل بپذيرد كه در ساحل غربي و نوارغزه يك دولت مستقل فلسطيني با حاكميت كامل و داراي روابط مستقل با جهان خارج تأسيس گردد، زيرا محافل صهيونيستي اين امر را به مثابه نابودي اسرائيل تلقي مي كنند.
بنابراين فايده اين تلاش چيست؟ به نظر مي رسد كه يك بار ديگر شرايط سال1991 تكرار مي شود. در آن زمان نيز جورج بوش(پدر)همين ائتلاف را براي حمله به عراق تشكيل داد با اين قول كه مسئله فلسطين را حل كند. اما نتيجه كنفرانس مادريد اين شد كه فلسطيني ها و برخي رژيم هاي عربي همه برگ ها و اهرم هاي خود را به طور مجاني به آمريكا و اسرائيل دادند و در مقابل چيزي دريافت نكردند.
اينك نيز اتحاديه عرب يك كميته ارتباط تشكيل داده و اين كميته به ناچار بايد با دولت اولمرت ملاقات و مذاكره كند. نتيجه اين مذاكرات اين خواهد بود كه رژيم هاي عرب و اتحاديه عرب آنچه را كه بايد در پايان كار به اسرائيل بدهند، اجباراً در آغاز كار مي دهند و آنگاه با دست هاي خالي بايد منتظر بمانند تا چيزي از آمريكا و اسرائيل دريافت كنند كه البته هيچ چيز جز تحقير بيشتر دريافت نخواهند كرد، چرا كه عمر مفيد اين روند از مذاكرات براي آمريكا و اسرائيل تنها يك سال است، يعني زماني كه كنگره آمريكا براي خروج ارتش از عراق تعيين كرده است.
در اين يك سال وظيفه رژيم هاي ميانه رو عرب اين است كه در عين مهار نفوذ گسترده ايران، به خروج آبرومندانه آمريكا از عراق كمك كنند بدون آن كه در مقابل، بها يا امتيازي دريافت كنند.]]>
</TEXT>
</DOC>
<DOC>
<DOCID>HAM2-860123-104</DOCID>
<DOCNO>HAM2-860123-104</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خبر
نگراني ناتو از گروگانگيري در افغانستان]]>
</TITLE>
<TEXT>
<![CDATA[ايرنا: سخنگوي سازمان پيمان آتلانتيك شمالي(ناتو)در افغانستان اعلام كرد: ما از اين كه تروريست ها افراد بي گناه را در اين كشور به گروگان مي گيرند، نگران هستيم.
ماريا كارل در گفت و گو با خبرنگاران در كابل، مذاكره ناتو با دهشت افكنان را رد كرد و افزود: هم اكنون شماري غيرنظامي، اسير تروريست ها هستند كه دولت افغانستان تلاش دارد تا آنان آزاد شوند. كارل گفت: تروريست ها مايوس شدند و مردم بي گناه را قرباني اعمال غير انساني خود مي كنند.
چندي قبل طالبان دو فرانسوي و هشت شهروند افغان را در ولايات فراه و قندهار ربودند. پنج تن از اين افراد از كارمندان وزارت بهداشت افغانستان هستند. دو فرانسوي و سه همكار آنها براي موسسه غيردولتي كودكان زمين در امور آموزشي فعاليت مي كردند.
خانم كارل با اشاره به كشته شدن?? نيروي نظامي خارجي در سال???? ميلادي بر اثر انفجار در افغانستان گفت: از ابتداي سال???? ميلادي تاكنون نيز?? سرباز خارجي در اين كشور به قتل رسيده اند. هفت سرباز خارجي كه شش تن از آنها كانادايي بودند نيز يكشنبه هفته جاري براثر انفجار مين در جنوب افغانستان كشته شدند. به گفته سخنگوي ناتو، سال گذشته ميلادي در حملات انتحاري، مين گذاري و انفجار بمب بيش از يك هزار غيرنظامي و در سال جديد ميلادي بيش از??? افغان جان خود را از دست دادند. كارل، حملات طالبان عليه نيروهاي ناتو و افغان را ناجوانمردانه دانست و افزود: نيروهاي بين المللي نسبت به تعهدي كه براي ايجاد امنيت و بازسازي افغانستان دارند، به ماموريت هاي خود ادامه خواهند داد.
وي از ادامه عمليات نظامي نوروز و آشيل در شمال ولايت ناآرام هلمند خبر داد و يادآور شد:تأمين امنيت و اجراي پروژه هاي عمراني و در صورت لزوم كمك هاي بشردوستانه در صدر اولويت كارهاي ناتو در هلمند قرار دارد.
سخنگوي سازمان پيمان آتلانتيك شمالي در افغانستان از انتقال يك هزار و??? سرباز افغان در روز سه شنبه به جنوب اين كشور اشاره كرد و گفت كه در آينده نزديك كنترل اين مناطق به نيروهاي افغان سپرده خواهد شد.
كارل درعين حال از افزايش خشونت طي چند هفته اخير عليه خبرنگاران و كارمندان موسسات كمك رساني در افغانستان خبر داد و افزود: ارتكاب اين قبيل اعمال منعكس كننده عدم احترام افراد افراطي نسبت به حيات انساني است.]]>
</TEXT>
</DOC>
<DOC>
<DOCID>HAM2-860123-105</DOCID>
<DOCNO>HAM2-860123-105</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تشديد رايزني  ها براي انتخابات مجلس هشتم
آغاز يكسال رقابت
مهدي قمصريان]]>
</TITLE>
<TEXT>
<IMAGE>/1386/860123/news/018930.jpg</IMAGE>
<![CDATA[
 انتخابات هشتم مجلس شوراي اسلامي اسفند امسال برگزار مي شود. اين دوره مي تواند از حيث اهميت جايگاه ويژه اي در تاريخ مجالس ايران داشته باشد. هرچند ده ماه به انتخابات مانده، برخي از گروهها و جريانات سياسي رقابتهاي انتخاباتي را با بهار طبيعت گره زده اند.
گروههاي سياسي كه در سالهاي اخير با تعابير جديدي نظير اصولگرا و اصلاح طلب شناخته
شده اند، در برنامه ريزي هاي خود به ويژه براي يافتن متحداني مشترك براي تقويت قدرت رقابت(با محوريت گروههاي سنتي)حاضر در ميان خود و به اصطلاح ريش سفيدهاي ميدان حركت خود را آغاز مي كنند. البته طي سالهاي گذشته گاهي برخي تصميمات سنتي ها چندان مورد اقبال گروههاي جديد نبوده است، اما كماكان قدرت و نفوذ چهره هاي شاخص قديمي مورد توجه و اقبال خيلي هاست.
يك سوي ميدان گروه هاي اصولگرا برگزاري نشست هاي مشترك را براي رسيدن به ائتلاف در انتخابات مجلس هشتم آغاز كرده اند.
محمد تاجيك عضو شوراي مركزي جامعه اسلامي مهندسين با بيان اين مطلب كه اصولگرايان جدا از هم نيستند تصريح كرد: بعد از انتخابات شوراها جلسات اصولگرايان تداوم داشته تا ائتلاف كامل شكل بگيرد، بنابراين در تلاش هستيم از ليدرهايي براي هدايت و رهبري اصولگرايان استفاده كنيم.
او در گفتگو با باشگاه خبرنگاران از مذاكرات رسمي با محمد يزدي رئيس پيشين قوه قضائيه و محمدرضا مهدوي كني دبير كل جامعه روحانيت مبارز براي پذيرش به تعبير وي رهبري اصولگرايان خبر مي دهد. چهره هر دو نفر براي رقبا نامي آشناست هرچند نام مهدوي كني و نفوذش در ميان چهره هاي اصولگرا و حتي اصلاح طلبان پررنگ تر از ديگري و غيرقابل انكار است.
غلامحسين اميري قائم مقام جامعه اسلامي مهندسين هم تاكيد دارد كه در سال اتحاد ملي و انسجام اسلامي تمامي تلاش اصولگرايان رسيدن به ائتلاف كامل خواهد بود.او معتقد است كه در انتخابات آتي انشعاباتي در جبهه اصولگرايان شكل نخواهد گرفت. ظاهرا هنوز ستادهاي انتخاباتي اصولگراها فعال نشده، ولي جلسات متعددي برگزار شده تا آنها با يك برنامه مدون فعاليت هاي انتخاباتي خود را آغاز كنند.
سازوكار مناسب
حسين فدايي نماينده  مردم تهران هم در پاسخ به اين كه آيا اصولگرايان براي انتخابات هشتم و رسيدن به اجماع و وحدت رايزني ها را آغاز كرده اند به خبرنگاران، گفت: راهبرد اساسي اصولگرايان در مسايل اصلي و مهم، وحدت، انسجام و هماهنگي است و تمام تلاش آنها بايد اين باشد كه چهره  موفق از كاركرد اصولگرا در حوزه  دولت و مجلس براي مردم ارائه دهند و نهايتا با انسجام و وحدت مسايل اساسي سياسي را پشت سر گذارند.
عضو موثر فراكسيون اصولگرايان مجلس در حاشيه جلسه علني ديروز در پاسخ به اين كه آيا با بزرگان براي اجماع بين گروه ها، جلسه داريد؟ ادامه داد: اصولگرايان مدت هاي زيادي به صورت پراكنده جلساتي برگزار كرده اند و دغدغه ها و دل مشغولي هايي بين دوستان وجود دارد كه بايد به ساز و كار مناسبي براي آينده برسيم. وي اميدوار است كه براي انتخابات مجلس هشتم، بين اصولگرايان وحدت ايجاد شود و اين چنين اتفاقي رخ دهد.
يكپارچگي و اجماع
احمد توكلي ديگر عضو برجسته فراكسيون اصولگرايان مجلس شوراي اسلامي هم از آغاز رايزني هاي اصولگرايان درباره انتخابات مجلس هشتم خبر داد.
به گزارش مهر، احمد توكلي كه در حاشيه جلسه علني روز گذشته با خبرنگاران سخن مي گفت، اظهار داشت: عقل اقتضا مي كند اصولگرايان رايزني هاي خود درباره انتخابات آتي را آغاز كرده باشند و حتما اين كار صورت گرفته است. رئيس مركز پژوهش هاي مجلس يكپارچگي و اجماع در انتخابات را براي اصولگرايان ويژگي يك جريان سياسي معقول دانست و افزود: رويه چند انتخابات اخير نشان مي دهد كه مشكل نيروهاي اصولگرا در جلسات ائتلافي و يا سردادن شعارهاي واحد نيست،بلكه گاهي در موضع تعيين مصداق بر ائتلافشان خدشه وارد مي شود. تنها راه رفع اين اختلاف هم از بين رفتن سهم خواهي در انتخابات مجلس هشتم است.
سراب ائتلاف
در ميان اصلاح طلبان هم اوضاع تقريبا شبيه جريان اصولگرايان است. آنها هم به دنبال ائتلاف با يكديگر هستند و البته به مانند اصولگراها گاهي هم متوسل به ريش سفيدهاي شناخته شده مي شوند.
گروههاي دوم خردادي يا همان اصلاح طلبان به دنبال شوك انتخابات رياست جمهوري نهم و حركت نيمه زنده خود در انتخابات شوراها اكنون به دنبال آن هستند كه با بهره گيري از اختلافات احتمالي رقيب و حفظ يكپارچگي در ميان خود نوار پيروزي هاي رويايي دوم خرداد 76 را اندكي احيا كنند هرچند كه كمتر موفق بوده يا به نظر مي رسند. ولي عزمشان ظاهرا جدي است حتي جدي تر از اصولگراها.
دبير كل اسبق حزب مشاركت و برادر رئيس جمهوري سابق گفت: در انتخابات مجلس هشتم با ائتلاف كامل و ليست واحد شركت خواهيم كرد. محمدرضا خاتمي درباره چگونگي ورود جبهه مشاركت و در مجموع اصلاح طلبان به انتخابات مجلس هشتم گفت: جبهه مشاركت هميشه اعلام كرده با توجه به وضعيت سياسي و آرايشي نيروهاي سياسي قطعاً به صورت ائتلافي در اين عرصه حضور خواهد يافت.
دبير كل حزب اعتماد ملي هم تاكيد كرد: براي حضور در انتخابات مجلس هشتم به صورت ائتلافي يا حزبي هنوز تصميم نگرفته ايم. مهدي كروبي عليرغم اعلام حضور ائتلافي با ديگر گروههاي اصلاح طلب گفت: طبيعي است كه ما به عنوان يك حزب ابتدا تلاشمان اين است كه به صورت حزبي بياييم و چارچوب هاي خطي را رعايت كنيم.
رئيس مجلس ششم هم تجربه ائتلاف اصلاح طلبان در انتخابات شوراها را خوب و موثر خوانده است، ولي معتقد است ماهيت و خصوصيات شوراها و مجلس با هم بسيار فرق مي كند.
حسين مرعشي سخنگوي حزب كارگزاران هم استراتژي اين حزب در انتخابات مجلس هشتم را شركت به صورت ائتلافي عنوان كرد.
اما مرعشي از اختلاف مخفي اصلاح طلبان پرده برمي دارد و به باشگاه خبرنگاران مي گويد: بعضي از اصلاح طلبان به صورت حزبي و برخي ديگر به صورت ائتلافي شركت خواهند كرد.عبدالواحد موسوي لاري دبير اجرائي مجمع روحانيون مبارز نيزهمدلي،وفاق و حركت با برنامه را مهمترين وظايف اصلاح طلبان براي ورود به عرصه انتخابات مجلس هشتم عنوان كرد.]]>
</TEXT>
</DOC>
<DOC>
<DOCID>HAM2-860123-106</DOCID>
<DOCNO>HAM2-860123-106</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در كنفرانس قطر مطرح شد
طرح 10 ماده اي ايران براي امنيت منطقه]]>
</TITLE>
<TEXT>
<IMAGE>/1386/860123/news/018936.jpg</IMAGE>
<![CDATA[
گروه سياسي- حسن روحاني نماينده رهبر جمهوري اسلامي ايران در شوراي عالي امنيت ملي، به همراه محمد جواد لاريجاني معاون اسبق وزارت امور خارجه در كنفرانس مجمع جهاني اقتصاد كه در كشور قطر تشكيل شد، شركت كردند. در اين كنفرانس ديويد اوئن وزير خارجه اسبق انگلستان نيز حضور داشت.
در اين كنفرانس حسن روحاني ضمن طرح ديدگاه هاي اتمي جمهوري اسلامي، يك طرح 10 ماده اي در چارچوب همكاري كشورهاي خليج فارس با جمهوري اسلامي را ارائه داد. حسن روحاني طرح 10 ماده اي ايران را به عنوان ديدگاه هاي استراتژيك جمهوري اسلامي ايران در خصوص امنيت منطقه خليج فارس به اين شرح مطرح كرد:
1 - ايجاد سازمان امنيت و همكاري هاي خليج فارس(شامل 6 كشور   gcc به اضافه ايران و عراق بر اساس بند 8 قطعنامه 598 شوراي امنيت سازمان ملل.)
2 - ساماندهي ترتيبات امنيتي مشترك در قالب سيستم امنيت دسته جمعي در زمينه مبارزه با تروريسم، افراط گرايي، فرقه گرايي، جنايات سازمان يافته، قاچاق مواد مخدر و ديگر نگراني هاي امنيتي مشترك
3 - برداشتن تدريجي انواع محدوديت ها در مورد همكاري هاي سياسي، امنيتي، اقتصادي و فرهنگي به عنوان هدف نهايي
4 - گسترش و توسعه همكاري هاي تجاري با توجه به ظرفيت هاي موجود مبادلا تي و انجام سرمايه گذاري هاي مشترك در طرح هاي اقتصادي جهت دستيابي به تجارت آزاد بين كشورهاي منطقه
5 - پيش بيني طرحي براي تضمين امنيت توليد و صدور انرژي منطقه به منظور تامين منافع كشورهاي منطقه و پايداري و ثبات انرژي مورد نياز جهاني
6 - اعتماد سازي بين كشورهاي منطقه در زمينه مسائل هسته اي از جمله نظارت moitorig، راستي آزمايي verificatio برنامه هاي هسته اي يكديگر در چارچوب ترتيباتي داوطلبانه و غيرمداخله جويانه o itrusive
7 - ايجاد يك كنسرسيوم مشترك غني سازي بين كشورهاي منطقه جهت تامين سوخت و ساير موارد صلح آميز هسته اي تحت نظارت آژانس
8 - همكاري هاي جدي كشورهاي منطقه در جهت تحقق خاورميانه عاري از سلا ح هاي كشتارجمعي
9 - پايان بخشيدن به روند مسابقه تسليحاتي در منطقه براي تامين منابع لا زم در جهت توسعه اقتصادي و مبارزه با فقر
10 - خروج نيروهاي نظامي خارجي از منطقه و تامين امنيت كامل منطقه.
سخنان و طرح هاي ارائه شده روحاني ميان نمايندگان كشورهاي منطقه كه در كنفرانس حضور داشتند مورد بحث قرار گرفت و ضمن تائيد چارچوب كلي آن، نقطه نظراتي نيز مطرح شد.
اتحاديه اي بهتر از اتحاديه اروپا
محمد جواد لاريجاني، كه حسن روحاني را در اين سفر همراهي مي كند، نيز گفت: كشورهاي خليج فارس مي توانند بهتر از اتحاديه  اروپا، يك اتحاديه موفق براي همكاري تشكيل دهند. اعتمادسازي بين كشورهاي منطقه و ايران را بايد مرحله به مرحله انجام داد. وي گفت: ايران آماده است كه تكنولوژي هسته اي را با كشورهاي همسايه خود به مشاركت بگذارد. وي با اشاره به اينكه برنامه هسته اي ايران داراي 3 بعد است، گفت: بعد علمي و آكادميك، فعاليت ها در چارچوب معاهده ان.پي.تي و مسئله اعتمادسازي. البته اعتمادسازي بايد دو طرفه و متقابل باشد و براي هر دو طرف قابل راستي آزمايي باشد.
رياست مركز تحقيقات فيزيك نظري و رياضيات ايران با اشاره به اين مطلب كه من خودم در عراق به دنيا آمده ام و 11 سال آنجا زندگي كرده و بزرگ شده ام گفت: تفاوتي بين ملت هاي ايران و عراق نديدم. لاريجاني در ادامه با بيان اينكه مسئله هسته اي براي ايران، مسئله اول نيست، شايد مسئله دهم ايران باشد، گفت: اما وقتي مسئله حق ايران مطرح مي شود و اينكه ديگران مي خواهند ايران را محروم كنند، اين مسئله، مسئله اول ايران مي شود تا از حق خود دفاع كند. وي با اشاره به مسئله سه جزيره ايراني گفت: در مورد جزيره ابوموسي بين ايران و امارات -كه ايران به آن احترام مي گذارد- پروتكلي وجود دارد،  اماراتي ها هم مي توانند بيايند و در جزاير ابوموسي سرمايه گذاري كنند.
شوراي همكاري خليج فارس عليه ايران نيست
وزير مشاور در امور خارجه  قطر هم در اين اجلاس گفت: شوراي همكاري خليج فارس عليه ايران تشكيل نشده است و به همين دليل، اين شورا از پيشنهاد آقاي روحاني سرپرست هيات ايراني براي همكاري هاي منطقه اي حمايت مي كند. اما بايد به خاطر داشته باشيد كه قبل از حل اختلافات بين كشورهاي منطقه نمي توان انتظار خروج نظامي قدرت هاي خارجي را داشت. اگر ايران بتواند ثابت كند كه قصد رفتن به سوي توليد سلاح اتمي را ندارد، آنگاه حل و فصل مسئله اتمي ايران دشوار نيست.
اگر ايراني بودم، دنبال سلاح هسته اي مي رفتم
ديويد اوئن، وزير خارجه  اسبق انگليس نيز گفت: ما اميدواريم يك ديالوگ جدي با ايران براي حل مسئله هسته اي برقرار شود. هسته مركزي اين ديالوگ و مذاكره بايد اعتمادسازي در مورد عدم انحراف به سمت سلاح  هسته اي باشد. در شرايط فعلي ايران نقش بسيار كليدي و تعيين كننده در حل مسئله عراق دارد. آمريكا و انگليس بايد براي ثبات و امنيت عراق با ايران كار كنند. بايد به طور سازنده در مورد عراق و لبنان و مسئله  اتمي ايران مذاكره و همكاري كرد. ما اشتباهات زيادي در عراق داشته ايم، اما امروز بايد همه به فكر ثبات و امنيت در عراق باشند. ما در اين ارتباط به كمك ايران و سوريه نياز داريم. پيشنهاد هيات ايراني براي ايجاد سازمان همكاري هاي منطقه خليج فارس و اعتمادسازي بين كشورهاي منطقه ارزشمند است اما اعراب از ايران نگراني دارند و بعضي از كشورهاي عربي مي ترسند كه ايران ظرف دو دقيقه بتواند آنها را نابود كند! وقتي وزير خارجه بودم خيلي تلاش كردم كه از هسته اي شدن پاكستان جلوگيري كنم، اما آنها به بمب دسترسي پيدا كرده و آن را آزمايش كردند.
انگليس هيچ كمكي به هسته اي شدن اسرائيل نكرده است و نمي خواهد كه اسرائيل هسته اي باشد، با اين حال درك مي كنيم چرا اسرائيلي ها دنبال سلاح هسته اي رفتند! اسرائيل سلاح هسته اي را با كار مخفي و پنهان به دست آورد و بايد صادقانه پذيرفت كه اسرائيل به سلاح هسته اي دسترسي پيدا كرده است. اگر من ايراني بودم و مي ديدم كه صدام و ديگران دنبال سلاح هسته اي هستند، من هم دنبال سلاح هسته اي مي رفتم. بايد به طور سازنده در مورد عراق و لبنان و مسئله هسته اي ايران مذاكره و همكاري كرد.]]>
</TEXT>
</DOC>
<DOC>
<DOCID>HAM2-860123-107</DOCID>
<DOCNO>HAM2-860123-107</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبيركل سازمان كنفرانس اسلامي:
زمان تفاهم اسلام و غرب فرارسيده است]]>
</TITLE>
<TEXT>
<![CDATA[گروه سياسي- دبيركل سازمان كنفرانس اسلامي با اشاره به اين كه بنيادگرايي مهمترين مشكل دنياي اسلام است، خواستار آغاز دور جديدي از گفت وگوها بين دنياي اسلام و غرب شد و گفت: امروز زمان تفاهم بين اسلام و غرب فرارسيده است.
اكمل الدين احسان اغلو صبح ديروز در محل دفتر مطالعات وزارت امور خارجه پيرامون آخرين تحولات و چالش هاي پيش روي جهان اسلام و اين سازمان به ايراد سخنراني پرداخت. وي در ابتداي سخنان خود ضمن اشاره به توانمندي هاي بالقوه جهان اسلام و بيان تاريخچه اي از فعاليت هاي سازمان كنفرانس اسلامي اظهار داشت: جهان اسلام دومين جمعيت عمده در سازمان هاي بين المللي را تشكيل مي دهد و كشورهاي اسلامي با داشتن بهره اي از تمدن بزرگ اسلامي كه از عوامل اصلي تشكيل دهنده تمدن جهان است بايد قدر اين ميراث بزرگ را بدانند و حفظ كنند. احسان اغلو كه خود را اولين دبيركل انتخابي كنفرانس اسلامي توصيف كرد، گفت: من فكر مي كنم سازمان كنفرانس اسلامي مي تواند به يك دوران گذار جديد پاي بگذارد و تلاش هاي عمده و زيادي براي ارتقاي اين نهاد در حال انجام است.
آموزه هاي فرهنگ اسلامي
وي با توصيف بنيادگرايي و افراطي گري به عنوان بزرگترين مشكل جهان اسلام گفت: آموزه هاي فرهنگ اسلامي از ما تحمل و شكيبايي و ميانه رويي مي خواهد و آنچه كه به عنوان خشونت به اسلام نسبت مي دهند حقيقتاً جزو اسلام نيست.
احسان اغلو با اشاره به اين كه سازمان كنفرانس اسلامي به منظور از بين بردن فقر در جهان اسلام قصد دارد يك صندوق با اعتباري بيش از 10 ميليارد دلار تاسيس كند خبر از آمادگي رئيس جمهور كشورمان براي كمك به اين صندوق داد. وي همچنين خواستار كاهش تعرفه ها براي مبادلات بين جهان اسلام شد. اكمل الدين احسان اغلو گفت: ما نيازي به تضاد بين اسلام و غرب نداريم. بايد دور جديد گفت وگوها ميان دنياي اسلام و غرب آغاز شود و ضمانت اجرايي و تعهد لازم براي تحقق نتايج آن گفت وگوها تعريف شود.
تحريم بي فايده است
بعد از پايان اين سخنراني دبيركل سازمان كنفرانس اسلامي در جمع خبرنگاران در پاسخ به سؤالي در مورد نقش آفريني سازمان كنفرانس اسلامي در برابر فشارهاي غرب بر جمهوري اسلامي ايران گفت: اصلاً حضور من در اينجا براي توضيح موضع كنفرانس اسلامي و تأكيد بر اين نكته است كه ايران و همه اعضاي سازمان كنفرانس اسلامي حق دارند از انرژي هسته اي استفاده صلح آميز كنند. احسان اغلو با رد كارايي هرگونه تحريم گفت: تحريم چيزي را حل نمي كند و نه مؤثر است و فقط مي تواند مشكل را شديدتر كند.]]>
</TEXT>
</DOC>
<DOC>
<DOCID>HAM2-860123-108</DOCID>
<DOCNO>HAM2-860123-108</DOCNO>
<ORIGINALFILE>/1386/860123/news/_siasi.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خانه احزاب
خانه اي براي تمرين دموكراسي]]>
</TITLE>
<TEXT>
<IMAGE>/1386/860123/news/018933.jpg</IMAGE>
<![CDATA[
گروه سياسي- برخي گروه هاي اصولگراي عضو خانه احزاب ايران در آستانه تشكيل مجمع عمومي سوم خانه احزاب كه قرار است امروز تشكيل شود يكبار ديگر اعلام كرده اند به شرطي در مجمع عمومي شركت مي كنند كه نسبت توافق شده اي براي تشكيل هيأت رييسه در مجمع فوق العاده رعايت شود.
اين سخن را سيد كمال سجادي، سخنگوي جبهه پيروان خط امام و رهبري كه از گروه هاي اصلي اصولگراست گفته  و ادامه داده است: در صورتي كه مجمع فوق العاده خانه احزاب شرايطي را كه مدنظر جبهه و تشكيلات اصولگراست، رعايت كند در مجمع فوق العاده حضور خواهيم يافت. سجادي نگفت كه چه فرد يا جريان يا حزبي بايد مجمع عمومي را كه نمايندگان همه احزاب اعم از اصلاح طلب و اصولگرا در آن شركت مي كنند واداركند كه شرايط اصولگرايان را محقق كرده و آن را تضمين كند؟
شوراي مركزي خانه احزاب نيز نمي تواند اعضاي مجمع را وادار كند براي تحقق شرايط اصولگرايان به كانديداهاي آنها راي دهند. در هر انتخاباتي معمول است احزاب خود اقدام به جلب آراي راي دهندگان مي كنند و لذا نمي توانند براي شركت در انتخابات و يا اصلاح اساسنامه در مجمع عمومي شرايط قرار دهند مگر اين كه با تحريم شركت در جلسات و فشار سياسي به گروه هاي رقيب بخواهند احزاب را وادار به تأييد نظر خود كنند.
در مجمع عمومي دوم كه با حضور احزاب اصولگرا، اصلاح طلب و مستقل و عسگراولادي و بهزاد نبوي تشكيل شد تنها حدود 10 حزب اصولگرا شركت كردند. طبيعي بود كه درصورت به حد نصاب رسيدن جلسه، اصولگرايان با اين تعداد راي نمي توانستند نظرات خود را در اصلاح اساسنامه براي تعيين و تصويب نسبت مورد نظر خود در هيأت رئيسه مجمع عمومي و يا شوراي مركزي به تصويب برسانند. در آن جلسه بيش از 60 حزب اصلاح طلب و مستقل شركت داشتند. در شرايطي كه سجادي براي شركت در مجمع عمومي خانه احزاب شرط مي گذارد مريم بهروزي دبيركل جامعه زينب كه از گروه هاي با سابقه اصولگراست موضع منطقي تري را اتخاذ كرده و مي گويد: پنج شنبه در سومين مجمع فوق العاده خانه احزاب شركت مي كنيم، فكر مي كنم حد نصاب خوبي در اين جلسه شركت داشته باشند و بسياري از پيشنهادهاي اصلاح اساسنامه راي بياورد.
وي گفت: يكي از پيشنهادها، افزايش اعضاي شوراي مركزي از 15 نفر به 21 تن است. گروهي براي اين منظور عنوان كرده اند كه ائتلاف گروه هاي بيست گانه تشكيل شود و از بين آنها هر گروه يك نفر را معرفي كند. از ديگر پيشنهادها راي سنجيده و متوازن است؛ يعني هر تشكيلاتي كه سابقه بيشتري دارد و شعبه هاي زيادتري در استان ها، به نسبت راي بيشتري داشته باشد. اين مسئله چيز خوبي است، اما با توجه به اين كه احزاب ايران نوپا هستند و تعداد حزب هاي باسابقه زياد نيستند فكر نمي كنم اين پيشنهاد راي بياورد؛ زيرا در اين صورت بيشتر احزاب در اين پيشنهاد نمي گنجند و به نفع آنها نيز نخواهد بود؛ در حالي كه ما بايد از كل احزاب حمايت كنيم.
بهروزي در مورد مشخصات ائتلاف گروه هاي بيست گانه سخني نگفته است كه آيا منظور وي ائتلاف 20 حزب اصولگراست و يا ائتلاف 20 حزب فعال و بزرگ و تأثيرگذار بر روند سياسي كشور؟ اگر منظور وي احزاب اصولگرا باشد تعداد آنها در خانه احزاب بيش از اين است و اگر منظور احزاب فعال و تأثيرگذار است آيا شامل احزاب همه طيف هاي سياسي مي شود و يا فعالين جبهه اصولگرا مد نظر است؟
بهروزي، دبيركل جامعه زينب هم ضرورت حضور همه گرايش ها در شوراي مركزي را مطرح مي كند ولي مي گويد براي اينكه اين خواسته محقق شود مكانيزمي را پيش بيني كرده ايم. وي در مورد چگونگي اين مكانيزم كه مي تواند تضمين كننده حضور نمايندگان همه احزاب در شوراي مركزي باشد سخني نمي گويد. اگر چنين مكانيزمي وجود داشته باشد بايد در مجمع عمومي مطرح و پس از بحث و بررسي تصويب شده و در اساسنامه قيد گردد تا همه گروه ها ملزم به تمكين از آن گردند. اين در حالي است كه برخي احزاب اصولگرا خواستار اجراي اين مكانيزم پيش از بررسي و تصويب آن شده اند. در همين رابطه سخنگوي دور سوم خانه  احزاب نيز گفت: تركيب هيأت رييسه مجمع فوق العاده خانه احزاب را، احزاب و گروه هاي شركت كننده در اين مجمع تعيين خواهند كرد؛ بنابراين نمي توان گفت كه چند نفر و از چه جناح هايي بايد در اين تركيب حضور داشته باشند. بايد اجازه دهيم كه مجمع عمومي خود هيأت رييسه را انتخاب كنند.
سخنگوي دور سوم خانه  احزاب خاطرنشان كرد: يكي از پيش نيازهاي فعاليت حزبي احترام به راي و نظر جمع است؛ بنابراين بايد در داخل مجمع نيز كساني كه كانديداي عضويت در هيأت رييسه هستند، ثبت نام كرده و پس از جمع آوري آرا مشخص شود كه چه كساني هيأت رييسه مجمع را به عهده بگيرند. قزويني گفت: البته شوراي مركزي سوم خانه احزاب نظرش بر آن است كه هيأت رييسه، تركيبي از همه گرايش ها و سلايق باشد، اما با توجه به اين كه تعداد اعضاي هيأت رييسه تنها 3 تا 5 نفر هستند بنابراين ما نمي توانيم از همه سلايق در آن داشته باشيم.]]>
</TEXT>
</DOC>
<DOC>
<DOCID>HAM2-860123-109</DOCID>
<DOCNO>HAM2-860123-109</DOCNO>
<ORIGINALFILE>/1386/860123/news/_vrzsh.htm</ORIGINALFILE>
<ISSUE>پنجشنبه 23 فروردين 1386 - سال پانزدهم - شماره4240 - Apr 12, 2007</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[العين 3 - سپاهان 2]]>
</TITLE>
<TEXT>
<![CDATA[همشهري ورزشي- سپاهان نتوانست روند پيروزي هاي خود را در ليگ قهرمانان آسيا ادامه دهد.
در هفته سوم ليگ قهرمانان آسيا، سپاهان با نتيجه 3 بر 2 مقابل العين شكست خورد تا نتواند انتقام 2 دوره قبل را از تيم اماراتي بگيرد.
در اين ديدار حساس، العين با 2 گل از حريف پيش افتاد كه گلزني سعيد صالحي و عماد رضا، بازي را به تساوي كشاند، اما در دقيقه،86 اين بازيكنان العين بودند كه گل برتري را به ثمر رساندند تا با 4 امتياز همچنان به صعود از اين گروه اميدوار باشند. گفتني است سپاهان با توجه به 2 پيروزي قبلي خود، 6 امتياز كسب كرده است.]]>
</TEXT>
</DOC>
<DOC>
<DOCID>HAM2-860123-110</DOCID>
<DOCNO>HAM2-860123-110</DOCNO>
<ORIGINALFILE>/1386/860123/world/_asib.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نورجيزك؛ سم خالص
مخدرهاي جديد مهلك و مرگساز]]>
</TITLE>
<TEXT>
<IMAGE>/1386/860123/world/011727.jpg</IMAGE>
<![CDATA[
محمد سرابي
كثيف ترين مايعي كه به ذهن مي رسد را حدس بزنيد. درست است. همين الان محلول تزريقي مخدري در بازار وجود دارد كه قسمت عمده آن از ادرار معتاد ديگري ساخته مي شود. هر چند كه چنين كاري غيرقابل باور مي نمايد ولي تقلب در توليد و نياز شديد به مصرف معتادان را به چنين جايي خواهد رساند. شايد بيشتر شبيه اسم يك حشره باشد ولي نورجيزك داستان چنين مخدري است.
از دارو تا مخدر
در 1968 ماده اي دارويي به نام بيوپرنورفين ساخته شد. اين ماده مشتقي از تبايين است كه به نوبه خود از مشتقات مواد افيوني محسوب مي شود. اهميت بيوپرنورفين در اين بود كه مي توانست گيرنده هاي مرفين در بدن انسان را اشغال كند. اغلب داروهاي جايگزين اعتياد با استفاده از همين ويژگي ساخته مي شوند تا با اشغال گيرنده ها مانع رسيدن مرفين مصرفي به جايگاه خود شوند و به مرور زمان اعتياد فرد كاهش پيدا كند. بيوپرنورفين ها هم با اين انگيزه توليد شدند، علاوه بر اينكه مي توانستند مشابه يك مسكن نيز عمل كنند. به اين صورت قرص هاي بيوپرنورفين با نام هاي تجارتي مانند سوپوتكس سال ها در كنار هزاران داروي ديگر در قفسه داروخانه ها و فهرست كتاب راهنماي دارويي باقي ماند.توليد و مصرف قرص ها به عنوان مسكن و بيشتر در اروپا رواج داشت ولي كمتر از يك دهه قبل اين قرص ها در كشورهاي شبه قاره و خصوصاً پاكستان مشترياني پيدا كرد. پاكستان بلافاصله در توليد اين محصول استراتژيك خودكفا شد و داستان تغيير و تحول از دارو به مخدر از اينجا آغاز شد.
قرص هايي كه براي ترك اعتياد استفاده مي شد و معتاد در طول دوره ترك از آنها به صورت زيرزباني استفاده مي كرد، ماده مؤثر بسيار كمي داشت؛ احتمالاً در حدود 2/0 ميلي گرم. فرآيند جذب خوراكي آن كند بود و مجموعاً نمي توانست وابستگي زيادي ايجاد كند ولي در جريان يك جهش تكاملي، آمپول نورجيزك به بازار آمد. نسل اول ويالهاي تزريقي در بسته بندي تمام شيشه اي به بازار ايران راه پيدا كرد؛ با ظاهري شبيه آمپول هاي ويتامين.
در ابتدا مانند ساير مواد مخدر نوظهور گفته مي شد كه نورجيزك اعتياد ندارد و پيشنهاد مي شد كه در دوران ترك مواد ديگر، تزريق آن را جايگزين كنند. تقريباً تمام مصرف كنندگان با همين تصور به دام افتادند و آنگاه به خود آمدند كه معتاد به نورجيزك شده بودند.
فكر نمي كردم وابسته مي شوم
ساسان، قديمي ترين مصرف كننده نورجيزك است كه تقريباً از ابتداي ورود محصول مشتري آن بود. او نزديك به 5 سال هر روز را در كنار سرنگ هاي نورجيزك مي گذراند.
* اعتيادت با چي شروع شد؟
- با ترياك. در خوابگاه دانشجويي تفريحي مي كشيديم. بعد از سه ترم با بچه ها يك خانه مجردي اجاره كرديم و از آن موقع مصرف تفريحي تبديل به اعتياد كامل شد. پايان سال دوم كاملاً به ترياك وابسته بودم. درس هايم افت كرد. سر كلاس ها خوابم مي برد و در امتحان چيزي يادم نمي آمد.
* چطور با نورجيزك آشنا شدي؟
- از وقتي معتاد شدم به دنبال ترك بودم، ولي چون قبول نداشتم كه واقعاً وابسته كامل به مواد هستم، به سراغ ترك اصولي نرفتم. يك نفر گفت كه دارويي مي شناسد تا بتوانم به وسيله آن بدون درد و خماري ترياك را ترك كنم. من هم باور كردم. از آن شيشه  هاي قديمي داشت. سرش را شكست و دفعه اول 3/0 ميلي ليتر را به رگ دستم زد. نشئه شدم و ديگر احتياجي به ترياك پيدا نكردم.
* دفعه دوم كي بود؟
- 12 ساعت بعد كه از خواب بيدار شدم. هيچ چيزي از اطرافم نمي فهميدم فقط يادم مانده بود كه سرنگ را درون كشو ميز، زير خط كش ها گذاشته ام. چهار دست و پا به طرف كشو رفتم. بقيه مواد را هم تزريق كردم و همان جا دوباره خوابيدم.
* گفتي زير خط كش ها. در چه رشته اي تحصيل مي كردي؟
- يكي از گرايشات عمران. دوستانم در 3 سال و نيم و نهايت 4 سال فارغ التحصيل شدند و من 6 سال تمام. نمي توانستم ليسانس بگيرم ولي بالاخره تمام شد و درست بعد از پايان تحصيلات،كاري در يك پروژه ساختماني بزرگ در جنوب كشور پيدا كردم.
* در طول اين پنج سال براي ترك كردن كاري نكردي؟
- فايده اي نداشت، چون مصمم نبودم. خانواده ام فهميدند و ارتباطشان را با من قطع كردند. در محل كار تنها بودم. خودم و سرنگ هايم. البته همه جا شايع بود كه مهندس معتاد است. يكي دوبار كه كيف دستي ام را باز كردم چند نفر سرنگ ها را ديده بودند. بعد يك بار كه در اتاق خودم بعد از تزريق بيهوش روي صندلي افتاده بودم، منشي وارد شد. يادم رفته بود در را قفل كنم. فردا صبح برگه اي با مهر حراست آمد كه براي تصفيه به حسابداري مراجعه كنيد. با هواپيما به تهران برگشتم و شب را در پارك خوابيدم.
* چي شد كه ترك كردي؟
- رفتم اردوگاه. قبلاً هم رفته بودم ولي اين بار واقعاً مي خواستم ترك كنم. 15شب خواب نداشتم تا 4 ماه هم درد و تشنج باقي ماند و بعد كم كم به زندگي عادي برگشتم. الان 10 ماه است كه مقاومت كرده ام.
روي دست هاي ساسان جاي سوزن ها به صورت نقطه هاي سياهي باقي مانده است. او به ما گفت كه از بچگي از آمپول وحشت داشته است. بهرام در دوران اوج مصرف روزانه 4بار تزريق مي كرده است.
داروي بدنسازي يا توهم زا
تمام مصرف كنندگان نورجيزك متوجه تحولات و تغييرات آن در طول اين سالها شده اند. غلظت مخدر در مواد اوليه بسيار پايين بود. آنقدر كه شايع شده بود در صورت انجام آزمايش نتيجه منفي خواهد شد. در حالي كه محلول هاي فعلي بسيار قوي هستند و بلافاصله نتيجه آزمايش را مثبت مي كنند. مواد اوليه وابستگي كمتري ايجاد مي كرد ولي محلول هايي كه اكنون در بازار وجود دارند با همان تزريق اول، فرد را درگير خواهند كرد. مواد اوليه به هيچ وجه توهم زا نبودند ولي محلول هاي امروز، فرد را دچار توهم مي كنند كه نشانه اي از وجود آمفتامين است. مهمتر از همه اينكه مواد اوليه داروي جايگزين بودند، اما آنچه كه امروز به نام نورجيزك به فروش مي رسد، جوشانده ادرار معتادي است كه كراك يا هروئين مصرف كرده به اضافه روغن هاي سوخته خودرو و تركيبات كورتون، مسكن و توهم زا است؛ فرمول كريهي كه براي سوداگران مواد مخدر سود فراواني به بار آورده است. براي بازاريابي بهتر و ايجاد اين تصور كه نوع جديد با نمونه هاي قبلي تفاوت دارد، اسامي اين محصول هم در طول زمان دچار تغيير و تكامل شده است. نام هاي هم قافيه اي چون تمجيزك، بونوجيزك، تي دي جيزك، تل جيزك، سوپر جيزك يا افروز و شهروز همگي از يك خانواده هستند. حتي ممكن است در فرمول هاي اخير اثري از بوپرنورفين اوليه وجود نداشته باشد. محصولات اخير در شيشه هاي كوچك شبيه پني سيلين توزيع مي شوند و خبر كشف آنها توسط پليس گاهي اوقات با عنوان كشف داروهاي غيرمجاز   در رسانه ها منتشر مي شود. همين مسئله باعث شده است كه بعضي از شهروندان به اشتباه آنها را با داروهاي بدنسازي يكسان تصور كنند.
اولين نشانه هاي اعتياد
دكتر قانع از دفتر تحقيق و توسعه وزارت بهداشت مي گويد: با شروع مصرف نورجيزك تغييرات شيميايي بدن آغاز مي شود كه اولين نشانه ظاهري آن، سفيد شدن و باد كردن پوست است. شايد اطرافيان معتاد در اين حالت تصور كنند ترك اعتياد به خوبي انجام شده در حالي كه نورجيزك مشغول ايجاد وابستگي و تخريب اندام هاي دروني است. قانع به نكته ديگري هم اشاره مي كند: كورتيكو استروئيد هاي موجود در نورجيزك باعث آسيب جدي به غدد فوق كليوي مي شوند. ترشح كورتيزول كه در حين بحران هاي عصبي به كمك بدن انسان مي آيد، مختل مي شود و با بروز يك شوك عصبي مصرف كننده نورجيزك كه بسيار ضعيف شده است، آسيب جدي خواهد ديد. همزمان با ايجاد آسيب در بافت هاي مختلف و به دليل تغييرات شيميايي، بدن داغ مي شود و آب زيادي جذب مي كند كه سوخت و ساز آن را به خطر مي اندازد.
تجربيات متخصصان باليني هم جالب توجه است. دكتر اسماعيل پور مدير گروه درمان جمعيت خيريه تولد دوباره، از نمونه هايي خبر مي دهد كه مصرف غيرقابل تصوري داشته اند. وي مي گويد: شايد زماني بود كه قرص هاي زيرزباني بيوپرنورفين مي توانست تحت نظر پزشك به عنوان جايگزين مواد مخدر آزمايش شود، ولي در حال حاضر محلول نورجيزك تنها معجوني از ضايعات اعتياد آور است كه نه پزشك و نه بيمار نخواهند توانست افزايش مصرف و اعتياد به آن را كنترل كنند. او كه در دوران كار در جمعيت تولد دوباره با مصرف كنندگان بسياري روبه رو شده است بدترين نمونه را براي ما توصيف مي كند: مردي را به اينجا آورده بودند كه مي گفتند نمي تواند از خودرو پياده شود. از چهره اش مشخص بود كه كاملاً آلوده شده است. در را باز كردم و چند سرنگ خالي روي زمين افتاد. اصلاً قادر به حركت نبود. پاهايش شايد دو برابر اندازه طبيعي ورم كرده بود و زخم هاي بزرگي شبيه قانقاريا داشت. به گفته خودش، در طول شبانه روز نزديك به 60 بار نورجيزك تزريق مي كرد. از آنجا كه اندام هايش از بين رفته بود، او را براي معاينه بيشتر و احياناً قطع عضو به مركز درماني ديگري معرفي كردم. ديگر از او خبري به دست نياورديم ولي با اين مصرف بالا تصور نمي كنم بهبود پيدا كرده باشد. مخصوصاً كه در كنار نورجيزك، اعتياد خود به مواد ديگر را هم حفظ كرده بود. عكسي كه اسماعيل پور از پاهاي او گرفته است بر ديوار مطب ديده مي شود و هر مراجعه كننده اي را تا مدتي مبهوت مي كند. دكتر عكس را براي هشدار به ديگر معتادان نشان مي دهد.
اول بي خطر معرفي مي شوند
قرص هاي سفيد رنگي به نام هاي norgesic- n3gesic- norphadrine- orphenagesic- و... هم اكنون در اروپا استفاده مي شوند كه براي تسكين دردهاي عضلاني كاربرد دارند و تنها عارضه جانبي آنها خواب آلودگي ذكر شده است.
در اين طرف دنيا محلول هاي زرد رنگ نورجيزك كه در شيشه هاي كوچك به قيمت 3-2 هزار تومان خريد و فروش مي شوند، تركيبي از مخرب ترين انواع مواد مخدر هستند. اگرچه بنا به آمار كشفيات نيروي انتظامي هنوز هم مواد مخدر سنتي بيشترين مصرف كنندگان را در ايران به خود اختصاص داده است، ولي مواد جديد كه هميشه در ابتداي كار بي خطر و بدون ايجاد اعتياد معرفي مي شوند، هميشه مصرف كنندگان خود را پيدا خواهند كرد. مواد مخدر نيز مانند ساير تجارت ها تابع منفعت است و سودجويي مسير آن را تعيين مي كند.]]>
</TEXT>
</DOC>
<DOC>
<DOCID>HAM2-860123-111</DOCID>
<DOCNO>HAM2-860123-111</DOCNO>
<ORIGINALFILE>/1386/860123/world/_asib.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با رها شدگان از دام اعتياد
دعوت به زندگي]]>
</TITLE>
<TEXT>
<![CDATA[فخرالسادات كهنداني
بهرام- ج- 37 ساله و بچه شهرستان است. مدتي مي شود كه در تهران اقامت دارد. مجرد است و سابقه اعتيادش به 10 سال مي رسد. تجربه مواد را از دوران سربازي به ياد دارد! و در حال حاضر مدت 5 سال و 3 ماه است كه پاك ماندن را تجربه مي كند.
حاصل نشست با او آشنايي با شناخت شيوه هاي ترك اعتياد در روند گام هاي 12گانه انجمن na به ويژه گام 8 و 9 است. او در ابتدا در خصوص اين دو گام مي گويد:
در گام هشتم فهرستي از تمام كساني كه به آنها صدمه زده ايم تهيه كرده و خواستار جبران خسارت هستيم. در گام نهم با ماهيت مفهوم آزادي به اصل رهايي مي رسيم، روابطم كامل و پربار مي شود و ديگر در زندگي ام به كمبودهاي مالي و حتي عاطفي فكر نمي كنم چون دعوت به زندگي را پذيرفته ام.
* در گام هشتم فهرستي از تمام كساني كه به آنها صدمه زديد تهيه كرده و خواستار جبران خسارت از تمام آنها مي شويد. اين گام چه تفاوتي با گام چهارم كه ترازنامه اخلاقي است دارد؟
- گام هشتم آغاز يك فرآيند است كه به ما اجازه مي دهد تا خود را با ديگران مساوي احساس كرده و به جاي احساس گناه و خجالت در چشم ديگران نگاه كرده و سر خود را بالا نگه  داريم، ديگر نياز نيست كه از كسي دوري كنيم و به خاطر اهمال يا غفلت در انجام مسئوليت از تنبيه شدن بترسيم.
در گام چهارم من ابزار لازم را جهت شناخت خود و اطلاعات مورد نياز براي دوست داشتن پيدا مي كنم و در گام هشتم نيز تشخيص صدماتي است كه من باعث به وجود آمدن آن شده ام. سؤال اين است كه آيا من در صدمه زدن قصدي داشتم يا نه؟ نكته اصلي اين است كه احتمالاً بعضي از اين صدمات را نتوانم جبران كنم.
* آيا تنها به صدماتي كه زده ايد مي پردازيد يا اين كه ديگران هم در اين فرآيند نقش دارند؟
- در دوران مصرفم من به ديگران صدمه زده ام و بالطبع ديگران به ويژه خانواده ام از من ضربه و صدمات عاطفي و رواني خوردند. گام هشتم به تشخيص اين صدمات كمك مي كند كه فرقي ندارد به واسطه خشم، بي دقتي و يا ترس باعث رنجش آنها شده باشم. آنچه كه مهم به نظر مي آيد رفتارهايي است كه من بر اساس خودخواهي، ناصادقي، تكبر يا هر نقص اخلاقي بروز داده ام.
* به هدفي كه در اين تغيير دنبال مي كنيد تا چه حد نزديك شده ايد؟
- پاك كردن و زدودن آثار خساراتي كه وارد كرده ام و در نهايت رسيدن به بهبودي روحاني؛ اين كه خود را ملزم به انجام يك سري از كارهايي بكنم تا بتوانم در اكنون و امروز زندگي كنم و البته نكته قابل اهميت اينجاست كه من و ديگر دوستان در حال بهبودي ام نمي توانيم تمام فهرست مان را در خاطر خود نگه  داريم. من بايد نام تك تك افراد را بنويسم و سپس آنچه كه درباره جبران خسارت آموخته ام را مرور كنم. حتي نياز است كه به قدم چهارمي كه به عنوان ترازنامه تهيه كرده ام رجوع كنم و تا آن جا كه ممكن است اطلاعاتم را در اين خصوص بالا ببرم.
* تداعي اين خاطرات سخت است. وقتي فهرست خود را براي راهنمايتان مي خوانيد او در قبال اين فهرست چه مسئوليت و نقشي را بر عهده دارد؟
- بعضي از اسامي فوراً به مغزم خطور مي كند اما بعضي ديگر را ممكن است از يادم برده باشم و تنها آن واقعه را به ياد آورم و حتي گيج كننده نيز به نظر آيد. در اينجاست كه با راهنمايم مشورت مي كنم و او به من گوش مي دهد، توصيه مي كند كه مسايل را از نگاه ديگران نگاه كنم.
* و اين شما را براي ورود به گام نهم آماده مي سازد اين طور نيست؟
- بله، چون در اين گام يعني گام نهم تا هر جا كه امكان دارد افرادي را كه در ليست خودم وارد مي كنم راضي
مي كنم و در صدد جبران برمي آيم تا ديگران مرا بپذيرند و به بيداري روحاني برسم و احساس آزادي كنم. گام نهم، گامي نيست كه بتوان خيلي شسته و رفته و مرتب در يك چارچوب زماني گنجاند. به عبارتي در گام هشتم وقتي فهرستي براي جبران خسارت هايمان نوشتيم نمي توانيم بگوييم كه در گام نهم جبران اين خسارت ها را شروع كرده و سپس يكي يكي روي هركدام كه جبران كرديم يك خط مي كشيم. من بايد به ياد داشته باشم كه جبران خسارت يك جا تمام نمي شود!
* آيا مفهوم جبران خسارت در گام نهم معناي خاصي دارد؟
- در گام نهم،  نهايت تلاش من بايد در اين مورد باشد كه ديگر قرض و بدهي كه قادر به پرداخت آن نيستم به بار نياورم. در اين گام نكته كليدي در تمايل است. يعني تمايل را به مرحله عمل مي رسانم و اين مستلزم آگاهي از خطاها و مشكلاتي است كه باعث شكل گيري آن نشده ام و با بررسي آنها بايد انتظار وقوع حوادثي را نيز در آينده داشته باشم!
* گام نهم تمريني براي گام هاي قبلي است؟
- بررسي صادقانه نياز تمام اين گام هاست، وقتي ترازنامه اخلاقي را در گام چهارم نوشتم و در گام پنجم بدان اقرار كردم و غرورم را در گام هاي شش و هفت كنار گذاشتم و بالاخره نگاه واقع بينانه اي كه اكنون به آزارهايي كه رسانده ام بيندازم به تمامي دست به دست يكديگر داده و فروتني ما را زيادتر مي كند و در نتيجه برايم انگيزه كافي ايجاد مي شود تا گام نهم را به انجام برسانم، پاسخ پرسش شما با توضيحاتي كه دادم بلي است.
* در گام نهم آيا ترس از جبران خسارت وجود دارد؟ آيا نمي ترسيد كه اين افراد شما را طرد كنند يا انتقام بگيرند؟
- باور اين كه تجاربي از اين دست امكان دارد به ضررم تمام شود قدري سخت است و مسلماً احساس شكست و سرخوردگي مي كنم. حتي موجب ترسم نيز مي شود، اما اگر هدفي كه در گام نهم متمركز است بر روي آن دقت و عمل كنم به نكات مهمي چون، ثابت قدم بودن ترميم يا اصلاح و جبران يا همان تلافي مي رسم.
* و اين همان نتيجه اي است كه از گام نهم به دست مي آوريد؟
- اين گام، فروتني، گذشت، محبت و از خود گذشتگي به ما مي آموزد. اكنون بايد شروع به شفا يافتن از اعتياد كنم. با پشيماني و افسوس هاي گذشته ام زندگي نكنم، ممكن است گاه به گاه به دلايلي از مسير خود منحرف شوم، اما در گام دهم فرصت مي يابم كه دوباره خود را پابرجا كرده و قدم به پيش بردارم.
* آيا تا به حال شده كه رودررو دست به جبران خسارت بزنيد يعني به طور مستقيم با طرف مقابل تان وارد عمل شويد؟
- راستش نه، چون علي رغم اين كه سعي مي كنم شهامت داشته باشم و نترسم، اما در واقع مي ترسم، اگر مستقيم بروم با كسي كه به او سالها پيش خسارت زده ام صحبت كنم، نمي دانم چه اتفاقي پيش خواهد آمد، شايد شرايطم از قبل بدتر شود! مثلاً اگر من از كسي دزدي كرده باشم ممكن است بروم و بگويم من از شما دزدي كردم(براي مثال 10 سال پيش)حالا آمده ام هم عذرخواهي كنم و هم پولتان را برگردانم. در درجه اول من بايد شرايطم را به كمك راهنمايم بررسي كنم كه آيا آمادگي چنين كاري را دارم. اين كه در طرح چنين مشكلي بهترين راه ورود براي انجام اين جبران خسارت كدام است، آنگاه راحت تر مي توانم اقدام كنم.
* به نظر مي رسد كه براي جبران خسارت به طور رودررو بايد منتظر هرگونه عكس العملي باشيد؟
- ببينيد، شخص مورد نظر، اصولاً حاضر نيست كه جبران خسارت مرا بپذيرد! در چنين شرايطي اين من هستم كه بايد تشخيص دهم مسئوليت من كجا ختم خواهد شد! اگر او مي خواهد تا آخر عمرش از من دلخور و عصباني باشد، من فقط مي توانم برايش دعا كنم و اگر با چنين خسارتي مشكل دارم راهنمايم بهترين كسي است كه مي تواند كمكم كند. شايد راه و روش بهتري را با هم پيدا كنيم و البته تنها خداوند است كه در اين راه از او مي خواهم مرا ياري كننده باشد.
* مي توانيد بهترين احساسي كه در طي كردن گام نهم به دست مي آوريد را بيان كنيد؟
- رسيدن به مقام والاي انسانيت! اين كه ديگر به رفتارهاي قبل خود بازنمي گردم و روز به روز دارم تغيير مي كنم. هرچه بيشتر با افرادي كه به آنها خسارت وارد كرده ام روبه رو شوم بيشتر متواضع تر مي شوم. فروتني را پيشه مي كنم. مي آموزم كه نسبت به ديگران بي توجه نباشم و پيش از سخن گفتن يا عمل كردن بايد فكر كنم و اين بايد جزيي از طبيعت زندگي ام شود و اين يعني درس از خود گذشتگي و همين رويه است كه مرا به آزادي مي رساند.
* در مورد جمله آخر خود بيشتر توضيح دهيد.
- ماهيت گام نهم آزادي است، تمام مجموعه هاي رفتاري من وقتي احساسي مثل خجالت، گناه، دزدي، دروغگويي و... دارم در اين گام رهايي مي يابند روابطم كامل و پربار مي شود، دست به كنترل نمي زنم، كمك مي گيرم و اين كه در زندگي ام اگر كمبودهاي مالي و... دارم به آن فكر نمي كنم و به طور مرتب به گام هايي كه قبلاً به واسطه آن به رهايي و آزادي امروز رسيده ام فكر مي كنم و قدر آن را مي دانم چون دعوت به زندگي را پذيرفته ام.]]>
</TEXT>
</DOC>
<DOC>
<DOCID>HAM2-860123-112</DOCID>
<DOCNO>HAM2-860123-112</DOCNO>
<ORIGINALFILE>/1386/860123/world/_asib.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ديدگاه
مبارزه با يك سلاح]]>
</TITLE>
<TEXT>
<![CDATA[گروه اجتماعي - استفاده صرف از متادون ما را در مقابل اعتياد تك  سلاحي مي  كند و اين سلاح پاسخ همه نيازمندان را نمي  دهد.
به گزارش پايگاه اطلاع رساني ستاد مبارزه با مواد مخدر، ابوالحسن فقيه، رئيس سازمان بهزيستي، گفت: استفاده از متادون بسيار مناسب است؛ اما پاسخگوي همه نياز ما نيست و بايد از سلاح  هاي ديگري نيز استفاده كنيم.
وي افزود: همانگونه كه مواد مخدر تغيير كرده است، بايد سلاح خود را در مقابل اين مواد تغيير دهيم. به گفته فقيه، برخي جريانات، تعامل بين  بخشي و عزم ملي براي درمان اعتياد را خدشه  دار مي  كند كه اين موضوع تنها به نفع مافياي اعتياد است.
فقيه خاطرنشان كرد: متادون بايد در دسترس همه معتادان باشد، اما توزيع آنها توسط متخصصان و به صورت كاملاً علمي صورت گيرد. رئيس سازمان بهزيستي با اشاره به اينكه اعتياد كاملاً در حوزه اجتماعي جا دارد، گفت: بحث اعتياد ريشه  هاي اجتماعي دارد و تنها با درمان دارويي ريشه  كن نشده و جامعه را از اين معضل نجات نمي دهد.
براساس تفاهم  نامه  اي كه با وزارت آموزش و پرورش به امضا رسيده است، از سال آينده مضرات ناشي از مصرف مواد مخدر در كتب درسي دانش آموزان وارد مي  شود. بي ترديد تقويت باورهاي علمي در كنترل گرايش افراد به مصرف مواد مخدر تاثيرگذار است، بر اين اساس مهم  ترين كانون هدف ستاد مبارزه با مواد مخدر خانواده، مراكز آموزشي، دانشگاه  ها، آموزش و پرورش، محلات، محيط  هاي اداري و... است كه تلاش مي  كند با حضور در اين مراكز نسبت به كنترل مصرف مواد مخدر در بين افراد اقدام كند.
توهم درمان ناپذير بودن معتاد بايد از جامعه حذف شود. ائمه جماعات به دليل موقعيت اجتماعي خود، از نفوذ قابل توجهي در خانواده  ها برخوردار هستند، مي  توانند نسبت به كنترل مصرف مواد مخدر در خانواده  ها تاثيرگذار باشند.]]>
</TEXT>
</DOC>
<DOC>
<DOCID>HAM2-860123-113</DOCID>
<DOCNO>HAM2-860123-113</DOCNO>
<ORIGINALFILE>/1386/860123/world/_cinew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با ديويد لينچ، كارگردان فيلم inland empire
فيلمي بدون عنوان!]]>
</TITLE>
<TEXT>
<IMAGE>/1386/860123/world/011685.jpg</IMAGE>
<![CDATA[
نام ديويد لينچ در ذهن اكثر علاقه مندان معادل سينماي غيرمتعارف، غيرتجاري و به معناي كامل كلمه مستقل است. چنين رويكردي به سينما باعث شده كه لينچ علي رغم 30سال سابقه فيلمسازي فيلمهاي اندكي داشته باشد و حتي در دهه ششم زندگي اش هنوز دغدغه تامين هزينه فيلم بعدي اش را داشته باشد. inland empire تازه ترين فيلم اوست كه همچون فيلمهايش از جمله مالهالند در اير فاقد يك داستان خطي است كه طبيعتاً فيلم را خارج از جريان اصلي سينما قرار مي دهد.
شگفت انگيز واژه اي است كه معمولاً با ديدن فيلمي از لينچ به ذهن متبادر مي شود. لينچ با فيلم هايش جهاني ويژه خلق مي كند كه با وجود دنباله روهايي كه پيدا كرده، هيچ كدام نتوانسته اند به اصالت آثار او دست يابند. در سال هايي كه همه از پايان عصر مولفان سينما ياد مي كردند، لينچ با آثار درخشانش در قامت يك مولف بزرگ و توانا ظاهر شد. تخطي او از قواعد كلاسيك داستان گويي در سينما، با خلاقيتي توأم شد كه حكايت از تسلط فوق العاده او بر سينما داشت. برخي از فيلم هاي اين كارگردان چنان پيچيده اند كه با يك بار ديدن نمي توان مدعي فهم شان شد.شايد به اين دليل كه لينچ هر مفهوم آشنايي در سينما را با ديدگاهي كاملاً تازه و متفاوت بر پرده متبلور مي كند.
خودش مي گويد: ايده ها براي ساخت فيلم به صورت پراكنده به ذهنش خطور مي كند. ولي اگر در آثار او تأمل كرده باشيد، متوجه مي شويد كه اين قطعات به ظاهر پراكنده، به مثابه يك پازل وقتي در كنار هم قرار مي گيرند كاملاً منسجم به نظر مي رسند. فيلم هاي لينچ به واسطه ويژگي هايشان بسيار تاويل پذيرند. هر چند خود اين فيلمساز در گفت وگوهايش مي كوشد تا از تفسيرهاي منتقدپسند پرهيز كند. به همين خاطر است كه لينچ هرگز فيلم هايش را براي مخاطب معنا نمي كند. او صرفاً مي كوشد همه را به ضيافتي دعوت كند كه مشابه اش را در آثار هيچ سينماگري نمي شود مشاهده كرد.
* شنيده ايم كه inland empire را فيلم رمزآلود و پيچيده معرفي كرده ايد!
- خير، من هرگز چنين چيزي نگفته ام، بلكه اين فيلم فقط ماجراي زني است كه به دردسر افتاده است.
* ولي پي بردن به داستان فيلم براي بسياري از علاقمندان فيلمهاي شما ساده نبوده است!
- ايده ها براي ساخت يك فيلم به صورت پراكنده به ذهنم خطور مي كنند، بنابراين سعي مي كنم حدالامكان فيلم را براي خودم و تماشاگران منطقي جلوه دهم. ما در طول روز چيزهايي را مي شنويم و مي بينيم و درك شخصي  خودمان را در نهايت داريم و البته ممكن است به مسائل مبهمي برخورد كنيم كه برداشت هاي مختلفي داشته باشيم، بنابراين هر تفسيري مي تواند در جاي خود محترم باشد.
*اين فيلم ظرف 4 سال و به تدريج ساخته شده است. چه زمان از تكميل شدن آن اطمينان حاصل كرديد؟
- زماني كه در فيلم حضور داريد، فرصت كافي براي اينكه در مورد سكانس هاي بعدي و ادامه ماجرا تصميم گيري كنيد، وجود دارد، ولي مقايسه كل كار با ايده اصلي و اوليه فيلم در نهايت مشخص مي كند كه كار چه زمان تكميل شد.
*در مورد inlandempire ايده اصلي چه بود؟
- همين فيلمي كه مشاهده مي كنيد، متوجه منظورم كه مي شويد؟
* دقيقا خير! آيا نسخه ديگري از فيلم را بر روي دي وي دي مي بينيم؟
- شايد صحنه هاي اضافه روي دي وي دي باشد، ولي كل كار در مجموع همين است. البته در فيلم مخمل آبي چند صحنه وجود داشت كه من خيلي دوست داشتم بر روي دي وي دي باشد اما متاسفانه از بين رفت.
*براي مثال چرا در برنامه تلويزيوني داخل فيلم، انسانها لباس خرگوش پوشيده اند؟
- شما مي توانيد اين سوالات را مطرح كنيد ولي پاسخ دادن به اين گونه سوالات با استناد از كلمات مشكل است.
*آيا مسائلي از اين دست در فيلم هاي شما سمبليك هستند يا اينكه بايد از بعد زيبايي شناسي آنها را تحليل كرد؟
- بله، همه اينها داراي معاني هستند، ولي خوب گاهي اوقات يك ايده كلي به ذهن شما مي رسد كه شايد جزييات آن معناي دقيقي نداشته باشند.
* با توجه به مشكلات متعدد براي تامين بودجه و استفاده از دوربين ديجيتال براي كاهش هزينه آيا تجربه ساخت inland empire مشابه ساخت فيلم لكه پا ك كني در دهه 1970 نبود؟
- دقيقاً به همين شكل بود چون در لكه پاك كني هم ايده هايي به ذهنم رسيد و بعد لوكشين ها انتخاب شد و شخصيت هايي براي همراهي اين ايده ها در نظر گرفتم. اين ايده براي من به اندازه نت هاي يك سمفوني مهم است. اگر نت ها درست باشد همه چيز به خوبي پيش مي رود.
* آيا شيوه كار مستقل بدون نظارت كامل بر روند كار را ترجيح مي دهيد؟
- اگر من بتوانم به نسخه نهايي كنترلي داشته باشم، مي توانم در هر فضايي فعاليت كنم، ولي ترجيح مي دهم با جمع كوچكي كارم را به پايان برسانم.
*آيا شرايط ساخت فيلمي مثل داستان استريت با ساير فيلمهاي شما متفاوت است؟
- هيچ تفاوتي بين اين فيلم و سايرين وجود ندارد و زماني كه فيلمنامه داستان استريت را خواندم، احساس كردم جنبه هاي جذابي در اين فيلمنامه وجود دارد كه مي تواند جذاب باشد.
* چرا اصرار داريد تا همچنان در فضاي سينماي انتزاعي باشيد؟
- نمي دانم چرا اين اتفاق رخ مي دهد ولي شايد وقتي يك ايده در ذهن شما از بقيه متمايز مي شود گزينه چنداني براي انتخاب باقي نمي ماند.
*در فيلم هاي شما بيش از هر كارگردان ديگري رويكرد به شاخصه هاي فرهنگي دهه 1950 ديده مي شود.
- من در دهه 1950 بزرگ شدم و تجربه هاي شيرين زيادي از اين دهه دارم. برخي افراد خاطرات خوبي از دهه 1970 دارند كه البته از نظر من يكي از بدترين دهه هاست. رواج راك  اند رول و تحول در طراحي خودروها از جمله مهمترين شاخصه هاي دهه 1950 هستند و هيچ گاه خوش بيني به زندگي و آينده به اندازه اين دهه نبود.
*وقتي تصميم به تماشاي فيلمي مي گيريد، چه فيلمي را انتخاب مي كنيد؟
- هميشه فيلم آپارتمان از بيلي وايلدر را روي پرده بزرگ نگاه مي كنم. من اين فيلم را دوست دارم و به عقيده ام يك فيلم جادويي است.
*ظاهراً شما در شروع فيلمبرداري عنواني براي فيلم نداشتيد!
- بله در آن زمان عنوان مشخصي وجود نداشت و حتي مطمئن نبودم كه اين فيلم در نهايت يك فيلم سينمايي خواهد بود. يك روز در اواسط فيلمبرداري با لورا درن صحبت مي كردم و او اشاره كرد كه همسرش در شرق لس آنجلس در منطقه اي به نام inland empire زندگي مي كرده است و بعد در حالي كه او به صحبت ادامه مي داد، ذهنم متوجه اين كلمات بود گويي آن را قبلا شنيده بودم و بعد همان جا تصميم گرفتم تا نام فيلم همين باشد.جالب است كه برادرم در همان روز از مونتانا كتاب خاطرات پنج سالگي را پيدا كرده بود و برايم فرستاده بود، ما در آن زمان در منطقه اسپوكان زندگي مي كرديم. در اولين عكسي كه در اين دفترچه ديدم از محلي به نام inland empire در اسپوكان بود.
*فيلم پر از اشاره به كارهاي قبلي شماست به نحوي كه گاهي تصور مي كنيم با مجموعه تصاويري از فيلمهاي قبلي تان روبرو هستيم!
- لطفاً مثالي بزنيد، چون من چنين احساسي ندارم.
* نمونه هاي زيادي وجود دارد، نقاشي پرنده ها كه در مخمل آبي هم ديده بوديم و يا پرده قرمز مثل فيلم بزرگراه گمشده...
- خب اين نظر شماست؛ چون اين فاكتورها براي دلايل ديگري رعايت شده است و به منظور اشاره به گذشته نيست.
* آيا به آثار هيچكدام از فيلمسازان معاصر علاقه اي نداريد؟
- من اين روزها فيلمهاي زيادي نمي بينم و خوره فيلم نيستم، ولي فيلم مردي بدون گذشته از آكي كورسيماكي را دوست دارم.
* اگر قرار بود با فيلمسازي قديمي روزي را بگذرانيد، چه كسي را انتخاب مي كرديم؟
- من اين شانس را داشتم كه روز جمعه يك ساعت با فدريكو فليني باشم و روز يكشنبه او به كما رفت و درگذشت. او فيلمسازي است كه دوست داشتم يك روز كامل را با او بگذرانم.
* فعاليت هاي موسيقي شما در چه مرحله اي است؟
- همه چيز به خوبي پيش مي رود. اين روزها اكثرا در منزل مشغول تنظيم موسيقي هستم. در حال حاضر آلبومي با كريستا بل خواننده آهنگهاي فيلم inland empire دارم البته قصد داشتم آلبومي با گروهي به نام فاكس بت استراتژي داشته باشم كه متاسفانه خواننده گروه فوت كرد و كار ناقص ماند. يك آلبوم هم به نام thovght gang با آنجلو بادا لامنتي دارم كه مراحل پاياني را مي گذراند.
ترجمه:نوشين حسيني‎/ امپاير، آوريل 2007]]>
</TEXT>
</DOC>
<DOC>
<DOCID>HAM2-860123-114</DOCID>
<DOCNO>HAM2-860123-114</DOCNO>
<ORIGINALFILE>/1386/860123/world/_cinew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به سينماي اجتماعي امروز آمريكا
وقتي پول و سرمايه حرف آخر را مي زند]]>
</TITLE>
<TEXT>
<IMAGE>/1386/860123/world/011688.jpg</IMAGE>
<![CDATA[
سعيد مستغاثي
اگرچه نوع اجتماعي، اين روزها كه گيشه ها، بيشتر فيلم هاي تخيلي و ترسناك و فانتزي مي پسندند، چندان از سوي كمپاني ها و استوديوهاي فيلمسازي مورد استقبال قرار نمي گيرد و اگرچه مي توان از درون همان فيلم ها هم مصائب جامعه امروز جهاني را بيرون كشيد، اما هنوز هم هستند فيلمسازاني كه به توليد فيلم هاي اجتماعي علاقه مندند، اگرچه ممكن است آنها را در زرورق آثار اكشن، ملودرام و يا كمدي بپيچند.
براي نمونه، 2 فيلم از اين دسته آثار كه بيشتر حال و هواي اكشن دارند ولي به طور تماتيك در ژانر اجتماعي قرار مي گيرند را مورد بررسي اجمالي قرار مي دهيم تا هم از سينماي اجتماعي امروز جهان سراغي گرفته باشيم و هم از وراي سينما به جامعه امروز جهاني نگاهي بيندازيم.
آلفا داگ
فيلمي از نيك كاساوتس درباره بخشي از جامعه تين ايجري امروز آمريكا و معضلات اخلاقي و رفتاري آنها. آنچه كه بارها و بارها از سوي انجمن ها و محافل و نهادهاي اجتماعي خود آمريكا به عنوان يك نگراني عمده براي آينده جامعه اين كشور اعلام شده است. آنچه كه بي بند و باري مفرط در ميان نسل جوان اين جامعه خوانده شده و نتايج دهشتناكي به بار آورده است. در اين ميان مواد مخدر و قاچاق و معاملات غيرقانوني آن، ويران كننده ترين نابهنجاري است كه بر بستر آن بي بند و باري اخلاقي، گريبان نسل امروز را گرفته و در نهايت، به قتل و كشتار و زندان و اعدام در ميان اين جوانان و نوجوانان منجر مي گردد كه در واقع ناآگاهانه به دام افتاده اند.
فيلم آلفا داگ چنين روايت تكان دهنده اي را از يكي از معضلات عمده جامعه امروز آمريكا به تصوير مي كشد. در ابتداي فيلم بروس ويليس كه نقش پدر يكي از اين جوانان به نام جاني ترولاو را بازي مي كند، گويي در گفت وگويي تلويزيوني شركت كرده و از وي درباره مواد مخدر قاچاق و معامله اين مواد سؤال كرده اند. او مي گويد:.... همه اينها به تربيت خانوادگي بستگي دارد. مراقبت از بچه ها. من بايد از بچه هاي خودم مواظبت كنم و شما از بچه هاي خودتان...
اين اساس حرف نيك كاساوتس در فيلم آلفا داگ به نظر مي رسد كه چرا اغلب خانواده ها، بچه هايشان را در جامعه اي پر از فساد و اعتياد و جنايت رها ساخته اند. شايد به اين دليل كه خود نيز زندگي چندان رو به راهي ندارند. در اين ميان خانواده مازورسكي از همه سر به راه تر هستند. پدر و مادر، بوچ(ديويد تورنتن)و اليويا(شارون استون)بر روي يكي از پسرهايشان كه پانزده ساله است به نام زاك، بيش از حد حساسيت به خرج مي دهند. حتي به خاطر سيگار كشيدن، وي را مواخذه مي نمايند. اما پسر ديگر(جيك)كه از مادري ديگر است(به دليل سر به هوايي و رفقاي ناباب)از خانه رانده مي شود. در اينجا كاساوتس، دو نوع رفتار گرفت و گير بيش از حد(در مورد زاك)و بي توجهي مفرط(در مورد جيك)را در كنار هم به قضاوت مي گذارد. هر دو عملكرد افراط و تفريط، بچه هايي غيرنرمال به جامعه تحويل داده است. جيك در كار معامله و قاچاق مواد مخدر است و زاك در آرزوي فرار از خانه و پيوستن به برادرش(كه تصور مي كند در آزادي و رهايي به سر مي برد). كه سرانجام نيز چنين مي شود و سرنوشت تلخي برايش رقم مي خورد. بدهي جيك مازورسكي به جاني ترولاو باعث مي شود كه ترولاو و دوستانش(كه آنها هم هريك از خانواده اي بي قيد و بند بيرون آمده اند)دست به ربودن زاك(كه خودش نيز علاقه مند به دور شدن از محيط خانه است)بزنند و اگرچه اين ماجرا در ابتدا به شوخي و مزاح و خوشگذراني هاي بي هدف طي مي شود و به زاك هم پس از سالها گرفتاري در محيط بسته و كنترل شده خانه بد نمي گذرد ولي پايان غم انگيزي پيدا مي كند، هم براي او و هم براي جاني و دوست نزديكش فرانكي(كه از يك خانواده متمول نابسامان است)و ساير بچه هايي كه خودآگاه و ناخودآگاه در اين ماجرا درگير شده اند.
در صحنه هايي از فيلم آدم هاي واقعي ماجرا مورد مصاحبه قرار مي گيرند از جمله اليويا مازورسكي كه مي گويد:... پسر من را فقط به خاطر 1200 دلار كشتند...   او ديوانه وار سخن مي گويد، گاه بي مورد مي خندد، گاهي گريه مي كند و بعضي مواقع هم فرياد مي زند.
همه عاملين قتل زاك دستگير مي شوند. نوجوانان و جوانان ديگري كه به هيچ وجه نمي خواستند، دست به چنين كاري بزنند، چنانچه در لحظه ارتكاب جرم نيز بعضاً همراه گريه و التماس زاك، اشك مي ريزند.(كاساوتس اين سكانس تراژيك را بسيار تاثيرگذار پرداخت نموده است)اما آنچه نبايد، اتفاق مي افتد و آنها هم به زندان هاي طويل المدت يا اعدام محكوم مي شوند.
يكي از نظردهندگان فيلم از آمريكا در سايت آي ام دي بي مي نويسد:... اين ماجرايي است كه به كرات در آمريكا اتفاق افتاده و مي افتد، خصوصاً براي آنهايي كه از نظر اخلاقي نزول كرده اند...
فرار هراسناك
تريلري نفس گير از وين كريمر(كارگردان فيلم هايي همچون شكارچيان ذهن، خونسردتر )درباره گريز بي پايان پسربچه اي كه از آزار و اذيت اطرافيانش فرار مي كند. كمرون برايت(كه پيش از اين او را در نقش بچه اسرارآميز در فيلم هايي مثل تولد و گاد سند ديده بوديم)نقش يك پسر روسي الاصل 10 ساله به نام اولگ را بازي مي كند و همراه مادرش كه به همسري انزور يوگورسكي درآمده، در آمريكا زندگي مي كند. او به طور مداوم مورد آزار و اذيت روحي و جسمي ناپدري اش قرار مي گيرد تا علائق وي را في المثل درباره جان وين تاييد نمايد!! اولگ دوستي در همسايگي منزل شان دارد به نام الكس كه پدرش(جويي گزل)قاچاقچي اسلحه است. يكي از اسلحه هاي وي كه با آن پليسي كشته شده، غفلتاً در جريان بازي بچه ها، به دست اولگ مي افتد و وي در يكي از مواردي كه مادرش مورد ضرب و جرح ناپدري قرار گرفته، او را با همان اسلحه هدف قرار داده و فرار مي كند. گلوله شليك شده انزور را تنها زخمي مي كند ولي پوكه آن مي تواند نوع اسلحه را مشخص كرده، حساسيت پليس را برانگيزاند و باعث دردسر جويي شود. از همين رو، جويي همراه پسرش در جست وجوي اولگ مي افتند، قبل از اين كه دست پليس به او برسد و يا رؤساي باند قاچاق اسلحه از دست گل به آب دادن وي باخبر شوند.
اما اولگ فراري از دست ناپدري و همدستان او و پليس و جويي، از اين خيابان به آن خيابان در گريز است و جايي براي قرار نمي يابد. مدتي به فاحشه اي پناه مي برد و بالاخره در حالي كه هيچ ملجأ و پناهگاهي نمي يابد، گرفتار زن و شوهر ظاهراً موقر و متمولي مي شود كه اگرچه ابتدا با وي مهربانانه رفتار مي كنند ولي بالاخره مشخص مي شود كه قصد سوءاستفاده دارند. آنها در كمال بي رحمي و قساوت، كودكان را پس از سوءاستفاده  به قتل رسانده و سلاخي مي كنند. وين كريمر در فرار هراسناك به نحو تكان دهنده اي بي پناه بودن كودكان را در جامعه اي سراپا جنحه و جنايت به تصوير مي كشد. اولگ در فرار ناگزير خويش، به هر كجا كه پناه مي برد، در معرض خطر جدي تري واقع مي شود و اين نابهنجاري تنها درباره وي صدق نمي كند، بلكه دوستش الكس نيز ناچار است در كنار پدرش و در ميان دار و دسته هاي خطرناك گانگسترها در شرايط تهديد دائمي به جست وجوي اولگ بپردازد و همچنين آن بچه هاي بي گناهي كه در اجتماعي بي در و پيكر تكه تكه مي شوند و...
شايد جمله معناداري از خود فيلم بتواند برخي ريشه هاي اين نابهنجاري هاي اجتماعي امروز را نشان دهد. در صحنه اي از فيلم و در درگيري بين باندهاي قاچاق مواد مخدر، وقتي درمي يابند كه يكي از قاچاقچيان كشته شده، پليس بوده، فردي از گروه رقيب با عصبانيت مي گويد: چرا توي هر فسادي بايد پليس هم دست داشته باشد؟!!]]>
</TEXT>
</DOC>
<DOC>
<DOCID>HAM2-860123-115</DOCID>
<DOCNO>HAM2-860123-115</DOCNO>
<ORIGINALFILE>/1386/860123/world/_cinew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم اندازاسكورسيزي مهمان ويژه كن
فرش قرمز زير پاي استاد]]>
</TITLE>
<TEXT>
<IMAGE>/1386/860123/world/011691.jpg</IMAGE>
<![CDATA[
سعيد مروتي
در حالي كه زمان زيادي تا آغاز شصتمين جشنواره فيلم كن باقي نمانده، هنوز تكليف فيلم هاي حاضر در مهم ترين و معتبرترين فستيوال سينمايي دنيا مشخص نشده است. تنها چيزي كه درباره كن امسال قطعي به نظر مي رسد، حضور مارتين اسكورسيزي به عنوان مهمان ويژه است. اسكورسيزي قرار است در كن امسال به علاقه مندان سينما درس فيلمسازي بدهد. به گفته تيه يري فرمو، مدير هنري جشنواره كن، اسكورسيزي مهمان ويژه شصتمين دوره فستيوال است. او قرار است در كنار درس سينما، جايزه برنده دوربين طلايي را هم اهدا كند. اسكورسيزي كه امسال سرانجام طلسم ناكامي هايش شكست و اسكار گرفت، از همان سال هاي جواني در كن مورد توجه قرار مي گرفت. راننده تاكسي گرچه با بي اعتنايي اعضاي آكادمي مواجه شد ولي در سال 1976 نخل طلا را براي اسكورسيزي جوان به ارمغان آورد.
اسكورسيزي كه به عنوان يك استاد تاريخ سينما هم اعتبار قابل توجهي دارد، قرار است در كن فعاليتي براي حفظ و نگهداري شاهكارهاي كلاسيك سينما نيز انجام دهد.
در سال هاي اخير انتقادات زيادي نسبت به هاليوودي شدن كن صورت گرفته بود. اينكه معتبرترين فستيوال سينمايي جهان، براي جلب توجه بيشتر از ستاره هاي پولساز هاليوود دعوت به عمل مي آورد. خيلي ها اين اقدام را به معناي حمايت از سينماي گيشه پسند قلمداد مي كنند، حتي عده اي از منتقدان صراحتاً نوشتند كه كن تجارت را بر هنر ترجيح مي دهد. دعوت از اسكورسيزي به عنوان مهمان ويژه نشان از تلاش مديران كن براي اثبات اين نكته است كه كن همچنان مي خواهد ميعادگاه سينماي راستين باشد.]]>
</TEXT>
</DOC>
<DOC>
<DOCID>HAM2-860123-116</DOCID>
<DOCNO>HAM2-860123-116</DOCNO>
<ORIGINALFILE>/1386/860123/world/_cinew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سينماي روز
شهر مرزي]]>
</TITLE>
<TEXT>
<IMAGE>/1386/860123/world/011694.jpg</IMAGE>
<![CDATA[
پوران رفيعي
مسئله مهاجران خصوصاً مكزيكي هايي كه قصد كار و اقامت در آمريكا داشته اند، همواره از معضلات اجتماعي اين كشور بوده است و در اين مورد از زاويه ديدهاي گوناگون، فيلم هاي مختلفي ساخته شده، از جمله نان و گل هاي رز ساخته كن كوچ. اما در سالهاي اخير، دولت آمريكا تمهيد تازه اي براي جلوگيري از ورود بي رويه مهاجران مكزيكي به كشورش انديشيد كه با كمك دولت مكزيك در برخي از شهرهاي مرزي كارخانه هايي تاسيس كرده تا مهاجران مشتاق كار در آمريكا را با همان شرايط جذب نمايد و از طرف ديگر سرمايه هاي آمريكايي را با نيروي كار ارزان مكزيكي ها چند برابر كند. يكي از اين شهرها كه در فيلم شهر مرزي محل وقوع داستان است، خوارز نام دارد كه در كنار كارخانه هاي آن و اشتغال مكزيكي ها، جنايت هاي بي شماري هم رخ مي دهد و قربانيان اغلب اين جنايات، دختران و زنان جوان هستند. دولت مكزيك از ترس به خطر افتادن روابطش با آمريكا و تعطيل شدن كارخانه ها، از درج اخبار اين جنايات جلوگيري مي نمايد اما خبرنگاري به نام لارن فردريكس(جنيفر لوپز)كه مكزيكي الاصل است و پدرش را در حادثه اي مانند همين قتل هاي مشكوك از دست داده است، از سوي يك نشريه شيكاگويي وارد ماجرا شده و به دنبال سرنخ قتل ها، به رؤساي كارخانه ها و حتي سناتوري آمريكايي كه از سهامداران اين كارخانه هاست، مي رسد. در اين ماجرا دوست قديمي اش دياز(آنتونيو باندراس)كه يك مؤسسه انتشاراتي را در مكزيك اداره مي كند، به كمكش مي شتابد و همين باعث قتلش نيز مي گردد. لارن بالاخره متوجه مي شود به دليل دست داشتن سناتور آمريكايي در اين ماجراها، نمي تواند بالاتر از اين برود و حتي شغلش در نشريه شيكاگويي معلق مي گردد.
شايد بتوان جمله اي كه يكي از رؤساي كارخانه تلويزيون سازي شهر خوارز به وي مي گويد را كليد اين ماجرا دانست كه: در هر دو كشور مكزيك و آمريكا، پول و سرمايه، سياستمداران را تعيين مي كند... و به اين ترتيب نقش با اهميت مجموعه كارخانه هايش را در جهت گيري هاي سياسي آمريكا و مكزيك بيان مي نمايد و اين كه لارن با توسل به دولت آمريكا، هيچ كاري از پيش نخواهد برد.]]>
</TEXT>
</DOC>
<DOC>
<DOCID>HAM2-860123-117</DOCID>
<DOCNO>HAM2-860123-117</DOCNO>
<ORIGINALFILE>/1386/860123/world/_cultw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[درآمد حاصله از گردشگري كشور تنها 4 صدم درصد است
ميراث فراموش شده
ايران به لحاظ اكوتوريسم اين قابليت را دارد كه در زمره 5 كشور اول جهان قرار گيرد اما هم اكنون سهمي از طبيعت گردهاي جهان ندارد]]>
</TITLE>
<TEXT>
<IMAGE>/1386/860123/world/011679.jpg</IMAGE>
<![CDATA[
تا سال 2020 ميلادي تعداد گردشگراني كه به ايران مي آيند بايد در حدود
20 ميليون نفر باشد. اين در حالي است كه شايد تحقق 50 درصدي اين برنامه، بسيار بلند پروازانه به نظر مي رسد
هنگامي كه روبه روي شهر بزرگ و اساطيري هانگ شو ايستاده بود، چنان مسحور اين شهر با شكوه شد كه شايد روياي بي بديل شهري اينچنين را هرگز به خود نديده بود؛ شهري با معابر عمومي بلند تر از سطح زمين و تفريحگاه هاي عمومي و بسيار زيبا.
در نقاط مختلف شهر و روي رودخانه هايي كه از ميان شهر مي  گذشتند، پل هاي بزرگي كه حتي كشتي ها تجاري مي توانستند از زير آن بگذرند، شكوه اين شهر اساطيري را بيشتر مي كرد.
شهري كه او در برابر چشمانش مي ديد شهري بود كه در 700 سال قبل وجود داشت و داراي سيستم فاضلاب شهري و پليس و جوخه هاي آتش نشاني و شبكه پستي و بسياري از امكانات زندگي مدرن بود.
آنچه ماركوپولو در قرن 13 به عنوان اولين جهانگرد به ثبت رساند بيشتر شبيه داستان هاي بورخس است كه در متن جهاني هزارتو مي گذرد؛ جهاني كه شايد با عجايب و شگفتي ها پيوندي ناگسستني دارد. هرچند براي او كه جواني 17 ساله بود ديدن جهان تازه نوعي اعجاب را به همراه داشت. ماركوپولو هنگامي كه هفت قرن پيش براي اولين بار از جهاني نوشت كه هيچ كس حتي تصور وجود آن را در آن روزگار نداشت، نمي دانست بعدها و در روزگار مدرن، صنعتي پي ريزي مي شود كه به يكي از بزرگترين صنايع جهان تبديل شده و خيلي زود صنايع قدرتمندي مانند نفت و خودروسازي را به زانو درمي آورد و بي رقيب به راهش ادامه دهد.
عباس ثابتي راد
راهي كه ماركوپولوي جوان به دليل تجارت پي ريزي كرد و شايد به خاطر يادگار از آن دوران براي خود نوشته هايي فراهم آورد، در قرن جديد به يكي از مهم ترين صنايع درآمدزاي كشورهاي مختلف تبديل شده و بسياري از كشورها را در مسيري قرار داده كه جز كشاندن مردمان مختلف از سرزمين هاي گوناگون به سرزمين شان به چيزي ديگر نمي انديشند.
در واقع گردشگري به يكي از مهم ترين نيازهاي بشري در جهان جديد تبديل شده و سياست كشورها را در اين راستا تنظيم مي كند.
صنعتي كه سالانه بيش از 400ميليارد دلار روانه صندوق كشورهايي مي كند كه از اين بازار سهم دارند و آنها را به بزرگترين بهره مندان از اين صنعت تبديل مي كنند. هرچند بسياري از جاذبه هايي كه به تصور دارندگان آن مي تواند محملي باشد براي رشد اين صنعت، اما اين واقعيت كه كشورهايي كه هم  اكنون از بازار جهاني گردشگري بي بهره اند، به رغم داشتن اين جاذبه ها هنوز سهمي درخور نيافته اند.
اگر روزگاري ماركوپولو به چشم يك بهت زده به آثار و اقليم ايران مي نگريست و از آن به عنوان يكي از شگفتي هاي جهان ياد مي كرد امروز نه تنها فرصتي براي اخلافش نيست تا به ديدن اين آثار بيايند، بلكه بسياري از گردشگران نيز از وجود چنين آثاري اطلاعي ندارند و تنها ايران را به عنوان كشوري كه خاويار و فرش دارد و هرازگاه نيز با بيانيه هاي سياسي، خود را به جهانيان مي شناساند در نظر مي آورند. اين تمام دستاورد ما از صنعت پر سود گردشگري است؛ صنعتي كه امروزه بيشترين سود و درآمدزايي را براي كشورهايي به ارمغان مي آورد كه هيچ بهره اي از جاذبه هاي تمدني ندارد.
آمارها، نشانگر واقعيت
مرور آمارها و گزارش هاي گوناگون درباره گردشگري ايران، بيش از آنكه به ما اعتماد به نفس بدهد، نگران كننده است. براساس رتبه بندي يونسكو، ايران به لحاظ تنوع زيستي و جاذبه هاي طبيعي در رتبه پنجم جهان و از نظر جاذبه هاي گردشگري جزو 10كشور برتر دنياست كه در نگاه اول مي توان به فرصت ها و مزيت هاي گردشگري كشور توجه كرد. بر همين اساس و توجه به اين جاذبه ها در برنامه هاي توسعه اي كشور، اين صنعت نيز مورد توجه قرار گرفته است. براساس برنامه چهارم توسعه قرار است كشور با پايان برنامه توسعه، توانايي جذب حداقل 5 درصد از درآمد جهاني صنعت گردشگري را داشته باشد. همچنين براساس پيش بيني هاي انجام شده تا سال 2020 ميلادي تعداد گردشگراني كه به ايران مي آيند، بايد در حدود 20ميليون نفر باشد. اين در حالي است كه شايد تحقق 50درصدي اين برنامه، بسيار بلند پروازانه به نظر برسد. اهدافي كه در نگاه اول و با توجه به جاذبه هاي گردشگري ايران شايد چندان دور از ذهن نباشد، اما با نگاهي بر عملكرد مسئولان گردشگري كشور مسلماً دست نيافتني و بسيار بلند پروازانه است.
اين در حالي است كه در بهترين شرايط كشور نتوانسته است ميزبان بيش از 5/1ميليون گردشگر خارجي باشد. نكته اي كه مؤيد اين مطلب است، آماري است كه مشايي رئيس سازمان ميراث فرهنگي، صنايع دستي و گردشگري در ماه هاي گذشته از تعداد گردشگران خارجي كه در سال گذشته به ايران سفر كرده اند، ارائه داده است. اسفنديار رحيم مشايي هنگامي كه در برابر انتقادهاي مجلسيان از عملكردش در سازمان ميراث فرهنگي، صنايع دستي و گردشگري، آمار گردشگراني كه در 9 ماه سال وارد كشور شده اند را اعلام مي كرد، از فعاليت ويژه اين سازمان سخن گفت و از رشد 71 درصدي گردشگران ورودي به كشور سخن راند.
بر اساس سخنان اولين مقام مسئول اين حوزه تعداد مسافران ورودي به كشور در حدود يك ميليون و 566هزار و 900 نفر بوده  اند كه نسبت به سال قبل از آن رشدي در حدود 66/2 درصد داشته است.
اين در حالي است كه تعداد گردشگران ورودي به كشور در سال 83 براساس برنامه سوم توسعه مي بايست به 4ميليون نفر مي رسيد كه بر اساس آمارهاي منتشر شده گردشگران ورودي به كشور كمتر از 5/1 ميليون نفر بوده است. اين تمام دستاورد ما از صنعتي است كه امروزه با صنايع بزرگ جهاني نظير نفت و خودرو در حال برابري است. به ويژه اينكه ما به زعم سازمان يونسكو از پتانسيل بالايي در جذب توريسم برخورداريم كه تا به امروز نامكشوف مانده است.
آنها كه پيشتازند
تقريباً 50 درصد از درآمد 400 ميليارد دلاري صنعت توريسم در جهان را تنها 5كشور اروپايي و آمريكايي بهره مي برند. كشورهايي مانند آمريكا، فرانسه، اسپانيا، ايتاليا، انگليس و آلمان در صدر كشورهايي هستند كه توانسته اند بيشترين سهم را از آن خود كنند. در اين ميان فرانسه با جذب سالانه 76ميليون نفر در مقام نخست قرار دارد و آمريكا با گردشگراني در حدود 60ميليون نفر در مقام دوم و كشورهاي ايتاليا و انگليس و آلمان نيز در مقام هاي بعدي قرار دارند.
يونسكو در آخرين رنكينگ خود اعلام كرده كه كشور چين و امارات متحده عربي توانسته اند خيلي زود خود را به جمع كشورهايي برسانند كه در ايجاد بستري براي رونق بيشتر صنعت گردشگري موفقيت چشمگيري بدست آورده اند. چين با جذب در حدود 40ميليون گردشگر بخش عمده اي از درآمدهاي صنعت توريسم را به خود اختصاص داده است.
تبديل صنعت گردشگري در سالهاي اخير به نخستين صنعت پردرآمد دنيا و افزايش سرعت روند رشد گردشگري در كشورهاي مختلف جهان شگفتي بسياري از كارشناسان اقتصادي را برانگيخته است. آمارها حاكي است كه ميزان مبادلات بين المللي دهه 90 ميلادي نشان از آن دارد كه صنعت گردشگري پس از تنها يك دهه توانسته است ركوردي افسون كننده از خود به جا بگذارد و از ديگر رقيبانش سبقت معناداري بگيرد.
در اين ميان كشورهاي در حال توسعه نيز طي يك دهه توانسته اند سهم گردشگري خود را به 95 درصد افزايش دهند، به طوري كه در سال2000 اين كشورها، ميزبان 290 ميليون و 600هزار نفر گردشگر باشند.
از اين ارقام كشورمان تنها سهمي اندك را به خود اختصاص داده است. در واقع ما با توجه به داشتن جاذبه هاي متعدد گردشگري حتي نتوانسته ايم برنامه هايي را كه براي توسعه اين صنعت پيش بيني كرده ايم به ثمر برسانيم و تنها به جاذبه هايي دل خوش كرده ايم كه در پس ناكارآمدي  مان، رؤياي ايجاد صنعتي را در سر مي پروراند كه هم اكنون غريبه ايم با آن.
ما فراموش شده ايم
ديگر كافي است سخن گفتن از ميراث منحصر به فرد تاريخي به جا مانده از روزگار دور. ديگر نيازي نيست كه هر روز آمار يونسكو را مرور كنيم و به خود بباليم از داشتن ميراثي فرهنگي كه سالهاست در مناطق فراموش شده كشور منتظر گردشگراني است كه هيچ گاه به اين سرزمين راه نگشوده اند. توماس آچليس رئيس كنفدراسيون روابط عمومي اروپا، هنگامي كه سازمان ميراث فرهنگي، صنايع دستي و گردشگري بودجه حيرت آور 300ميلياردي را براي گسترش صنعت گردشگري پيش بيني كرده بود تا بر پايه آن بتواند به تعبيري زيرساخت هاي اين صنعت را پي ريزي كند، در جايي گفته بود: صنعت گردشگري ايران نياز به سرمايه گذاري 300ميليارد دلاري براي هتل سازي و تامين زيرساخت هاي اين صنعت ندارد؛ بلكه بهتر است 299ميليارد دلار از اين بودجه را به تغيير نگرش جهانيان به ايران اختصاص دهد.
شايد اين سخنان بيش از هر چيز بيانگر اين واقعيت باشد كه مشكل عمده صنعت گردشگري كشور نه تنها زيرساخت هاي عمومي نيست بلكه بخش عمده اي از آنچه مي توان به عنوان مشكلات اين صنعت قلمداد كرد، در ناشناخته بودن جاذبه هاي گردشگري ايران است. براساس تحقيقي كه در يكي از دانشگاه هاي آلمان انجام شده است، بسياري از شهروندان آلماني ايران را تنها به خاطر خاويار و فرش و بيانيه هاي سياسي مي شناسند و تنها برخي از آنها كه موفق شده اند در طول سالهاي قبل به ايران بيايند، از جاذبه هاي اكوتوريستي و فرهنگي ايران اطلاع دارند. اين واقعيت كشور ما را به عنوان يكي از ناشناخته ترين كشور هاي جهان در عرصه گردشگري مطرح مي كند. كشوري كه در كتاب هاي بجا مانده از جهانگردان كهن همواره شكوه و جذابيت فراواني داشت امروزه به عنوان سرزميني مهجور قلمداد مي شود كه فارغ از هرگونه جاذبه جهاني است.
در حالي كه مسئولان سازمان ميراث فرهنگي، صنايع دستي و گردشگري كشور ضعف عمده اين صنعت را در نبود زيرساخت  مي دانند و سعي در ايجاد بسترهاي اصلي براي اسكان جهانگردان و گردشگران احتمالي اين صنعت  دارند، در كشورهاي همسايه ما كه بطور قطع حتي يك دهم از جاذبه هاي اقليمي و ميراثي ما را ندارند گردشگران بي شماري در پشت درهايشان صف كشيده اند و خواهان استفاده از جاذبه هاي كشورشان هستند.
بازگشت به آغاز متن
هنوز رؤياي شهري افسانه اي در انديشه نيمه جان ماركوپولوي جوان رنگ نباخته است كه امروز وارثان او در نقاط مختلف دنيا به هيات ميراث داري واقعي بر آمده اند و به سفر در اين كره خاكي پرداخته اند. او كه روزگاري از ديدن مظاهر تمدني ساير ملل در شگفت مانده بود، اولين طلايه داري بود كه صنعت گردشگري را پايه گذاري كرد. صنعتي كه در روزگار جديد رونق فراوان يافته بر پايه گزارشاتي بوده كه ماركوپولو در قرن 13ميلادي نوشته است. هرچند بسياري از مورخان هموطن او امروزه به اين يقين رسيده اند كه ماركوي جوان هيچ گاه به چين و هند سفر نكرده است و تنها توانسته تا دروازه هاي ايران مسافرت كند. اما با همه اينها نمي توان فراموش كرد ايراني كه او در كتاب هايش از آن سخن گفته امروزه فراموش شده است.
ايران شايد در آرزوي روزهاي شكوهمند برآمده از تاريخ باشد كه در آن بزرگترين گردشگران جهان از آن به عنوان ماوايي براي گردشگري ياد مي كنند و جاذبه هاي بي بديل آن را مي ستايند.
چه كسي مي تواند تصور كند كه ايران با داشتن بيش از يك ميليون اثر فرهنگي قابل ثبت، امروزه تنها 4 صدم درصد از درآمدهاي صنعتي را در اختيار دارد كه روزگاري از پررونق ترين كشورهاي جهان در اين عرصه بود و در مسير راهي قرار داشت كه امروزه شكوه بازآفريني آن رؤياي همه گردشگران است؛ جاده ابريشم. ما تنها رؤياي دوري از آن روزگار داريم و ايراني را مي توانيم تصور كنيم كه بجا مانده از آن دوران است.]]>
</TEXT>
</DOC>
<DOC>
<DOCID>HAM2-860123-118</DOCID>
<DOCNO>HAM2-860123-118</DOCNO>
<ORIGINALFILE>/1386/860123/world/_cultw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[گفت وگو با عليرضا بذرافشان، كارگردان تله فيلم  تنگنا
اداي دين به استادان سينما]]>
</TITLE>
<TEXT>
<IMAGE>/1386/860123/world/011697.jpg</IMAGE>
<IMAGE>/1386/860123/world/011700.jpg</IMAGE>
<![CDATA[
در ايامي كه سريال هاي تلويزيوني چنگي به دل نمي زدند، تله فيلم تنگنا خيلي ها را غافلگير كرد.
عليرضا بذرافشان كه قبلاً  به عنوان فيلمنامه نويس فعاليت مي كرد، با نشستن روي صندلي كارگرداني نشان داد كه اين حوزه را هم مي شناسد، اما جالب اين كه فيلمنامه نويس، ترجيح داده  از نوشته ديگران استفاده كند.
با وجود توفيق تنگنا بذرافشان ترجيح مي دهد كه فعلاً  همان نگارش فيلمنامه را جدي تر از كارگرداني دنبال كند.
بذرافشان معتقد است بزرگترين مشكل توليد فيلم هاي تلويزيوني نداشتن زمان و بودجه كافي است. او تنگنا را در 23 روز ساخته، يعني در مقايسه با زمان ساخت ديگر فيلم هاي تلويزيوني با وسواس و دقت و صرف زمان بيشتر اين فيلم را كارگرداني كرده است. او مي گويد بودجه كم باعث مي شود عوامل چندان حرفه اي نباشند كه اين مسئله منجر به پايين آمدن كيفيت فيلم و رسيدن به حداقل سطح استاندارد مي شود. به اعتقاد بذرافشان كارگرداني ساده تر از نويسندگي است و مي گويد: با كارگرداني همه آنچه در ذهن دارم اجرا مي شود و محدوديت ها از بين مي رود.
الهام اناري
* آقاي بذر افشان!  خيلي ها معتقدند فيلمنامه نويس ها زماني به كارگرداني رو مي آورند كه از خراب شدن فيلمنامه هايشان توسط ديگران خسته شده باشند. آيا شما به همين دليل وارد عرصه كارگرداني شديد؟
- نه، اين دليل ورود من به حوزه كارگرداني نيست. چون من اين شانس را داشتم كه با كارگردان خوبي همچون عليرضا افخمي همكاري داشته باشم. فيلمنامه هاي من را اين كارگردان ساخت و نتيجه بسيار خوبي هم داشته و به اعتقاد من بهتر از اين نمي شد. البته بودند فيلمنامه هايي كه به دست كارگردان هاي ديگر ساخته شد و محصول آنچه مي خواستم نبود، اما من زماني احساس كردم مي توانم كارگرداني كنم، با آقاي افخمي مشورت كردم و بعد از آن با مدير گروه فيلم و سريال شبكه 3 سيما مذاكره كرديم و شرايط ساخت اين فيلم تلويزيوني مهيا شد.
*  شما سال ها با قاسم جعفري به عنوان نويسنده چه در سريال ها و چه در فيلم ها همكاري كرديد.
در گرگ و ميش شما با جعفري اختلاف پيدا كرديد و اين را در مصاحبه هايتان نيز عنوان كرديد. كارگرداني تله فيلم تنگنا قرار نبوده چيز هايي را در اين بين ثابت كند؟
- بحث ثابت كردن نيست چون همه چيز مشخص است. من با اين كارگردان چند تجربه ناموفق داشتم كه پشت سر گذاشته شد. حالا ساخت تنگنا هيچ ارتباطي به ايشان ندارد و در پشت ساخت اين فيلم، حرفي به اين صورت كه شما مطرح مي كنيد، نداشتم.
* چرا وقتي به سراغ كارگرداني آمديد، فيلمنامه را خودتان ننوشتيد؟
- فيلمنامه تنگنا خوب بود و ديگر لزومي نداشت كه خودم فيلمنامه اي بنويسم. طرحي ارائه شد و چند فيلمنامه نويس روي آن كار كردند. من روي مراحل نگارش فيلمنامه نظارت داشتم و نظراتم را منتقل مي كردم و تغييراتي نيز در همان حين اعمال مي كردم. به هر حال فيلم ها هميشه تحت نظر كارگردان نوشته مي شود و در مورد تنگنا نيز همين اتفاق افتاد. من هم در مقام فيلمنامه نويس هميشه زير نظر آقاي افخمي كار مي كردم.
* ديالوگ ها را گويا خودتان بازنويسي كرديد؟
- نه، من هيچ ديالوگي را بازنويسي نكردم. چون همان طور كه گفتم نظر مي دادم و فيلمنامه نويس ها اجرا مي كردند.
* ويژگي بارز و وجه تمايز فيلم تنگنا با ساير كارهاي تلويزيوني در اين است كه يك موقعيت داستاني آشنا، اما كمتر كار شده در تلويزيون كه دست مايه آن رفاقت مردانه است را مطرح كرده و اتفاقاً  خوب هم از كار درآمده است. اين رفاقت مردانه آثار مسعود كيميايي را به خاطر مي آورد. آيا شما تحت تأثير كيميايي بوديد؟
- من به سينماي كيميايي علاقه دارم، ولي همان قدر سينماي او را دوست دارم كه سينماي مهرجويي و كيارستمي را. مي بينيد اينها سه گونه متفاوت از سينما را عرضه مي كنند، اما طبيعي است كه وقتي شما به سراغ موضوعي مي رويد كه دست مايه آن رفاقت است ناخودآگاه به ياد سينماي كيميايي مي افتيد چون هميشه زيباترين جمله ها در مورد عشق و رفاقت را در فيلم هاي كيميايي شنيده ايم. پس در طرح اين موضوع خودآگاه و ناخودآگاه از كيميايي تأثير مي گيريم.
* شهاب حسيني با اين كه قبلاً  هم نقش پليس را بازي كرده، اين جا نيز حضور قابل قبولي دارد. جعفر دهقان يكي از بهترين بازيهاي سال هاي اخيرش را ارائه كرده و نيما رئيسي هم سالها بعد از داستان يك شهر بازي قابل قبولي از خود ارائه داده است. از علت انتخاب اين بازيگران بگوييد و اين كه آيا آنها انتخاب اول شما بوده اند؟
- انتخاب اول من براي نقش هاي اصلي شهاب حسيني و كامبيز ديرباز بود. ديرباز به دلايلي حاضر نشد در اين تله فيلم بازي كند. آن موقع شهاب حسيني هم مشغول بازي در يك فيلم سينمايي بود و هر دو جواب منفي دادند. توليد تنگنا مدتي به تعويق افتاد و در همين حين شهاب حسيني كارش تمام شد. او پيشنهاد داد نيما رئيسي نقش مقابلش را بازي كند. من قبلاً  در داستان يك شهر كه نويسنده آن بودم، با رئيسي همكاري داشتم و اتفاقاً  پيشنهاد حضور ايشان در تنگنا به جا و كامل بود. رئيسي اين نقش را خيلي خوب بازي كرد، نقش دل نشين شد و مردم هم از آن استقبال كردند.
* چرا نقش حساس كاراكتر زن داستان را به يك بازيگر تازه كار سپرديد. به نظر مي رسد اين نقش ضعيف تر از ساير نقش ها از كار درآمده است.
- به هر حال واضح است، آنهايي كه به تازگي فعاليت بازيگري را شروع كرده اند و تجربه زيادي ندارند با بازيگران حرفه اي قابل قياس نيستند. اما من مطمئنم خانم نظر روزي بازيگر بزرگي مي شود. قبول دارم كه بازيگر حرفه اي تر مي توانست بهتر باشد اما در نهايت انتخاب بازيگر فعلي حاصل مشورت مان با تهيه كننده بود.
* بازي سروش صحت در سكانس افتتاحيه دليل خاصي داشت يا تنها به واسطه رفافت شما با او، چنين اتفاقي افتاد؟
- ايشان و چند تن ديگر از دوستان كاملاً  رفاقتي در اين فيلم حضور پيدا كردند. غير از سروش صحت آقايان توكلي و حجازي هم بر اساس رفاقت وارد اين پروژه شدند.
* در دكوپاژ سعي كرده ايد همه چيز را ساده  برگزار كنيد. تقريباً  بيشتر نماها مديوم هستند و از حركات دوربين هم خبري نيست. آيا مي خواستيد تجربه نخست كارگرداني تان ساده و سرراست باشد، طوري كه صرفاً  داستان را روان تعريف كنيد؟
- به نظرم مي رسد با توجه به اكشن هايي كه اخيراً  ساخته شده و تنگنا هم لحظات اكشن دارد، فكر كردم اين كار نياز زيادي به حركات دوربين ندارد و بهتر ديدم فيلم رواني بسازم. انتخاب جاي دوربين، دور و نزديك شدن به كاراكتر و نماها را طوري گرفتم كه بيننده از آن لذت بصري ببرد و اتفاقاً  از اين شكل دكوپاژ تنگنا استقبال شد.
* در تنگنا چند حذف خوب و به جا داريد كه مهمترين آن، نشان ندادن دستگيري قطب شر داستان توسط نيروي پليس است. معمولاً  هم اين صحنه هاي كليشه اي خنده دار از كار درمي آيند. آيا ترجيح داديد آن را اصلاً  جدي نگيريد يا در تدوين به چنين نتيجه اي رسيديد.
- من در نسخه دوم فيلمنامه اصرار كردم به اين شكل در فيلمنامه اجرا شود تا جذاب از كار دربيايد. براي تصوير كردن صحنه هاي دستگيري نياز به يك پروداكشن عظيم بود. البته تهيه  كننده حاضر بود امكانات را فراهم كند اما فكر كردم با اين كار از قصه اصلي دور مي شويم چون تنگنا بيش از اين كه قصه گو باشد كاراكترمحور بود و در اين لحظات دستگيري بايد صحنه هاي اكشن پر زد و خورد ايجاد مي كرديم كه به رابطه بين كاراكترها و عشق بين كاراكترهاي اصلي ضربه مي زد.
* ديالوگ هاي شهاب حسيني در آخر ماجرا زائد و شعاري است. به نظر مي رسد ديگر نيازي نبود او به شكل مطرح شده از رفيق از دست رفته اش تعريف كند چون بهترين ستايش از او در همان فصل پاياني صورت گرفته بود؛ جايي كه رفاقتش را ثابت مي كرد. نظر شما چيست؟
- درست است، رفاقت ثابت شده بود. اما او يك كاري نكرده بود و آن تطهير رفيقش بود. شهاب نزد پدر دوستش رفت و به او گفت پيمان سالم بود. او به پدر پيمان دروغ گفت تا دوستش را تطهير كند، اين براي ادامه رفاقت آنها لازم بود.
* انتخاب نام تنگنا آيا اداي ديني به امير نادري و تنگنا ي معروفش است؟
- شايد در اين حد كافي است كه بگويم تنگنا ي امير نادري را خيلي دوست دارم. ولي اين كه آيا فيلم اداي دين است، شايد من در آن حد نباشم كه اين طور بگويم.
* و آيا مي خواهيد كارگرداني را ادامه دهيد؟
- اگر فرصتي پيش بيايد حتماً  اين كار را مي كنم. اما در حال حاضر تصميم دارم يك مجموعه تلويزيوني براي عليرضا افخمي بنويسم و همچنين يك فيلمنامه نيمه كاره براي بهروز افخمي نوشته ام كه بايد روي آن كار كنم. بعد از اينها فكر مي كنم كه فيلم ديگري بسازم يا نه.]]>
</TEXT>
</DOC>
<DOC>
<DOCID>HAM2-860123-119</DOCID>
<DOCNO>HAM2-860123-119</DOCNO>
<ORIGINALFILE>/1386/860123/world/_cultw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهسريال هاي طنز نياز به بازنگري دارند
آخر خط همين جاست]]>
</TITLE>
<TEXT>
<![CDATA[هادي معيري نژاد
در ساليان اخير در تلويزيون، برنامه ريزي و برنامه سازي هاي مناسبتي به مرور جايگزين برنامه  ريزي هاي مألوف و بلند مدت مي شود. به اين معنا كه كليه فعاليت هاي سيما در عرصه سريال سازي البته به جز پروژه هاي بزرگ مثل مختارنامه و حضرت يوسف، در برنامه ريزي هاي كوچك مناسبتي مثل دهه فجر، دهه اول محرم، ماه رمضان و نوروز تقسيم شده است.
عيب بزرگ اين نوع برنامه ريزي هاي مناسبتي اين است كه در هم تنيدگي و يا نزديكي اين مناسبت ها برنامه سازان را دچار سردرگمي مي كند. اين سردرگمي تأثير مهمي بر كيفيت اين گونه آثار مي گذارد. اكثر برنامه سازان مناسبتي به دليل كوتاه مدت بودن اين برنامه ريزي ها با فرصتي كم براي توليد مواجهند و اين فرصت كم به نوبه خود باعث مي شود كه برنامه سازان ما از ريسك كردن و آزمودن ايده هاي نو بپرهيزند و نسخه هاي آزموده شده را بازتوليد كنند. شايد بهترين و دم دست ترين مثال براي اين بحث سريال هاي طنز نوروزي باشد.بسياري از منتقدان و مخاطبان عام تلويزيون معتقدند كه سريال هاي امسال شبكه هاي مختلف سيما از زمره ضعيف ترين آثار نوروزي بودند؛ سريال هايي كه اصلاً نتوانستند فضاي شاد و مفرحي را در ايام نوروز براي مخاطبان تلويزيون به ارمغان بياورند.شايد موفق ترين سريال نوروزي از ديد مخاطبان سريال ترش و شيرين باشد كه آن هم در بهترين حالت چيزي به جز تكرار ناموفق سريال ها قبلي اين گروه مثل خانه به دوش نبود. اما به راستي چرا آثار طنز و كمدي تلويزيون ما اين طور در سراشيبي قرار گرفته اند؟
دست هاي رو و لطيفه هاي تكراري
معمولاً عناصر مختلفي در فيلمنامه موجب ايجاد فضاي كمدي در آثار تصويري مي شود اصل تضاد و غافلگيري به عنوان دو اصل از اصول كلي كمدي باعث ايجاد خنده مي شوند.اين اصول معمولاً هم در كمدي موقعيت و هم در كمدي كلامي مورد استفاده قرار مي گيرند.سالها قبل در تلويزيون ايران كمدي هاي تصويري مبتني بر طنزهاي راديويي بودند طنزهايي كه بيشتر با پشتوانه ادبيات شفاهي ما آثار نسبتاً موفقي بودند و يك دوره در تلويزيون نيز رضايت مخاطب را جلب كردند چرا كه ادبيات شفاهي ما سرشار از تضادها و غافلگيري هاي لحظه اي است.اما از دهه هفتاد تعريف كمدي در تلويزيون ايران متحول شد چرا كه تعاريف قبلي ديگر نمي توانستند بينندگان جوان تلويزيون كه اكنون ادبيات متفاوتي از قبل را مي جستند اقناع كنند.
اين چنين بود كه در اين دهه نسل جديدي از طنز آوران به ميدان آمدند كه هر كدام در اواخر آن دهه خود سردمدار نوع خاصي از كمدي هاي تلويزيوني شدند. مهران مديري، رضا عطاران، مهران غفوريان و مهدي مظلومي در عرصه كارگرداني و بازيگراني چون فتحعلي اويسي، امير جعفري، رضا شفيعي جم، سعيد آقاخاني، حميد لولايي، سيروس گرجستاني، جواد رضويان، مجيد صالحي و... در سريال هايي مثل زير آسمان شهر، پاورچين، بدون شرح، كوچه اقاقيا، رضايت مخاطبان تلويزيون را جلب كردند. اما شاخصه خاص اين سريال ها در ارائه گونه اي از كمدي موقعيت بود كه ارتباط معناداري با طنز كلامي برقرار كرده بود.
در اين سريال ها شخصيت هاي خلق شده در موقعيت هاي متفاوتي قرار گرفتند و تضادهاي خنده آوري را ايجاد كردند؛ شخصيت هايي مثل پيرمرد غرغرو و بدخلق براي حميد لولايي، مرد عيالوار و گرفتار سيروس گرجستاني، جوان خنگ و دير فهم براي عطاران، مرد بذله گو و زيرك براي فتحعلي اويسي، جوان حاضر جواب امير جعفري، جوان شكمو تنبل و لوس رضا شفيعي جم و... كه بعضي از آنها اين قالب هاي شخصيتي را در آثار ديگري نيز با موفقيت تكرار كردند.
ايستگاه آخر طنز
سريال هاي اخير در تلويزيون نشان دهنده اين نكته است كه نسل دهه هفتاد طنز آوران تلويزيون نيز كم كم به آخر خط مي رسند و اين مشكل هم مستقيماً به جايي مربوط مي شود كه مشكل اساسي بسياري ديگر از ژانرهاي نمايش ما است و آن مشكل نبود ادبيات نمايشي مدرن و امروزي طنز است كه به واسطه آن بتوان فيلمنامه هايي با رويكردهاي جديدتري نوشت.
در حقيقت در دهه قبل در تلويزيون ايران تيپ ها و شخصيت هاي بسيار خوبي آفريده شدند. همچنين كه كارگرداناني كه اگر درگير سرعت توليد نباشند مي توانند آثار درخشان و در خور تأملي توليد كنند اما ابزار دست همه اين عوامل فيلمنامه است؛ مهم ترين بخش خلق هنرهاي تصويري كه متأسفانه وضعيت مبهمي در ساختار هنرهاي تصويري ما دارد.بايد عنوان كرد بعضي از ژانرها هنرهاي تصويري شايد بيش از ديگر ژانرها نياز به پشتوانه محكم در ادبيات دارند. بسياري از ما بارها برايمان پيش آمده است در مواجهه با يك فيلم ايراني در ژانر دلهره به جاي ايجاد حس ترس خنديده ايم و يا در مواجهه با اثري كه سعي دارد كمدي باشد حوصله مان سررفته است. همه اينها به دليل اين است كه حس آميزي در اين گونه ژانرها كه با عميق ترين لايه هاي روحي انسان در ارتباطند بايد داراي پشتوانه اي قوي در ادبيات باشد. چيزي كه با وجود تصور عمومي، ادبيات معاصر ما از آن تهي است و يا اگر هم هست ارتباط معناداري با سينما و تلويزيون ندارد به همين دليل است كه آثار كمدي ما در عرصه تلويزيون و سينما محدود به خلاقيت هاي فردي چند نفري مي شود كه دائماً نامشان در تيتراژ سريال ها و فيلم ها تكرار مي شود و با هر بار تكرار اين خلاقيت كم رنگ تر شده و دست برنامه ساز براي مخاطب بيشتر رو مي شود.
مشكل برنامه ريزي
حال اگر تمامي اين معضلات را با برنامه ريزي هاي مناسبتي جمع ببنديم حاصل مي شود سريال هاي نوروزي سيما. به راستي آيا داستان سريال روزگار خوش حبيب  آقا ظرفيت تبديل شدن به يك سريال هر شبي را در ايام نوروز داشت؟ و يا سريال ترش و شيرين چيزي به غير از جرقه هاي پراكنده از خلاقيت هاي فردي بازيگران در چنته داشت؟شايد براي پاسخ به سؤالاتي از اين دست وقت چنداني از برنامه سازان و مسئولان تلويزيون تلف نشود اما وقتي كه مخاطب نوروزي تلويزيون براي تماشاي اين رسانه اختصاص مي دهد ارزشمند تر از آن است كه با برنامه ريزي هاي سردرگم و ساخته شدن طرح هاي سردستي و تكراري تلف شود. شايد اگر صدا و سيما در عرصه برنامه سازي براي ايامي اين چنين ارزشي همسنگ آن در فرهنگ ما ايرانيان قايل شود نيازي به پخش فله اي فيلم هاي سينمايي بي هدف و برنامه  هايي مثل كمدي پنج و كمدي كلاسيك نداشته باشد.]]>
</TEXT>
</DOC>
<DOC>
<DOCID>HAM2-860123-120</DOCID>
<DOCNO>HAM2-860123-120</DOCNO>
<ORIGINALFILE>/1386/860123/world/_cultw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[دريچه
آشتي سيما و سينما]]>
</TITLE>
<TEXT>
<![CDATA[سال ها بود كه تلويزيون چندان به خريد و پخش فيلم هاي ايراني روي خوش نشان نمي داد. از نيمه دوم دهه هفتاد كه سينماي ايران تغييرات گسترده اي را تجربه كرد، پخش فيلم هاي ايراني از سيما كم رنگ  شد. در آن سال ها اين گونه عنوان مي شد كه بسياري از محصولات سينماي ايران امكان نمايش از تلويزيون را ندارند. فيلم هايي كه بعضي از آنها حتي امكان پخش تيزر هم از تلويزيون نداشتند، چه رسد به اين كه روي آنتن بروند.
هرچند با گذر ايام، برخي از فيلم هايي كه روزگاري تيزرشان هم مجوز روي آنتن رفتن نمي گرفت، با جرم و تعديل هايي پخش شدند؛ فيلم هايي چون آدم برفي(داوود ميرباقري)و مرد عوضي(محمدرضا هنرمند)در شرايطي پخش شدند كه كمتر كسي تصور مي كرد اين فيلم ها هرچند در نسخه هايي كوتاه شده، مورد توجه مديران سيما قرار گيرند.
با اين همه سياست كلي حاكم بر پخش فيلم هاي ايراني همچنان با اعمال محدوديت هايي همراه بود.
در اين سال ها سينماگران زيادي به واسطه آنچه عدم حمايت سيما از سينما مي ناميدند، از پخش نشدن آثارشان از تلويزيون گله مند بودند. در مقابل هم مسئولان تلويزيون چنين عنوان مي كردند كه پخش برخي از فيلم هاي ايراني از سيما همخوان با سياست هاي رسمي و تعريف شده سازمان نيست. اوج شكاف ميان سيما و سينما را مي شد در اواخر دهه هفتاد مشاهده كرد؛ سال هايي كه سينماي ايران به تبع از فضاي عمومي جامعه، رويكردي سياسي يافته بود.
هرچند با فروكش كردن التهابات سياسي در سينما هم تغيير چنداني در اين ماجرا به وجود نيامد.
در مقطعي برخي رسانه ها مشكل را به اختلافات معاون وقت سينمايي با مديران سازمان ارتباط دادند ولي با عوض شدن سكاندار كشتي سينماي ايران نيز، صورت مسئله تغيير نكرد.
هرچند وقتي محمدمهدي حيدريان از تلويزيون به معاونت سينمايي آمد، يخ رابطه ميان سيما و سينما كمي آب شد ولي باز هم در سبد تلويزيون فيلم هاي خارجي سهم بسيار گسترده تري نسبت به فيلم هاي ايراني داشتند.
در مناسبت هايي مانند عيد نوروز، سينماگران گلايه داشتند كه سيما نه تنها فيلم هاي ايراني را نمي خرد كه با پخش گسترده فيلم هاي هاليوودي و محصولات باليوود، عملاً در كاهش رونق اقتصادي سينما، نقش مهمي بازي مي كند. در يكي دو سال اخير اما، هم سينماي ايران رنگ تحول به خود ديد و هم اين كه تلويزيون در خريد و پخش فيلم هاي ايراني منعطف تر شد؛ به گونه اي كه در نوروز امسال شاهد پخش گسترده فيلم هاي ايراني بوديم.
در ميان آثار پخش شده همه نوع فيلمي هم مشاهده مي شد؛ از كمدي هاي عامه پسندي مثل زن بدلي(مهرداد ميرفلاح)گرفته تا آثار روشنفكرانه اي چون يك بوس كوچولو(بهمن فرمان آرا)و باغ هاي كندلولس(ايرج كريمي).
اگر پخش فيلمي چون به نام پدر(ابراهيم حاتمي كيا)از سيما قابل پيش  بيني به نظر مي رسيد، كمتر كسي انتظار داشت فيلمي از فرمان آرا با حداقل مميزي از تلويزيون به نمايش درآيد.در نوروز امسال بسياري از فيلم هاي اكران 84 و حتي 85 از تلويزيون به نمايش درآمدند، اتفاقي كه استقبال سينماگران را در پي داشت.
سينماي ايران با بحران هاي زيادي مواجه است و حمايت تلويزيون مي تواند سهم زيادي در رفع برخي از اين مشكلات داشته باشد.سياست پخش گسترده و مداوم فيلم هاي ايراني، مي تواند تا اندازه اي نجات بخش اين سينماي در آستانه ورشكستگي باشد.دليل آشتي سيما با سينما هرچه كه باشد بايد آن را به فال نيك گرفت.]]>
</TEXT>
</DOC>
<DOC>
<DOCID>HAM2-860123-121</DOCID>
<DOCNO>HAM2-860123-121</DOCNO>
<ORIGINALFILE>/1386/860123/world/_idea.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نهاد دولت و مرجعيت در گذر تاريخ
يكپارچگي]]>
</TITLE>
<TEXT>
<IMAGE>/1386/860123/world/011706.jpg</IMAGE>
<![CDATA[
 شاهان صفوي علماي شيعه بحرين و جبل عامل را به ايران دعوت كردند. محقق كركي برجسته ترين اين علما بود. كركي در ايران با راي دادن به حليت خراج به شاهان صفوي به گونه اي به دولت آنان مشروعيت بخشيد
يكپارچگي نهاد دولت و مرجعيت، گامي جدي در تكوين دولت ملي در ايران بود؛ گامي كه در آن يگانه نهاد چالشگر مشروعيت دولت از بيرون به درون آن وارد شد
متين غفاريان
پس از انقراض نهاد سلطنت در زمستان 57، اكنون بي شك نهاد مرجعيت و اجتهاد را با قريب به هزار سال تاريخ بايد قديمي ترين نهاد در ايران دانست. اگر از چنين منظري به تاريخ معاصرمان نگاه كنيم، پايان سلطنت و سر برآوردن حكومت جمهوري با صبغه اسلامي حاصل يك فرآيند طبيعي است.
در فقدان هر نيروي ديگر كه مبتني بر نهادي سازمان يافته باشد، طبيعي بود كه روحانيت هم رهبري انقلاب و هم زمام امور پس از آن را به عهده بگيرد.
رهبري انقلاب در دست كسي بود كه جايگاهش فراتر از ساير بازيگران عادي سياست قرار داشت. موقعيت او را حتي نمي توان با مفهوم كاريزماي وبري توضيح داد، زيرا به جز موقعيت و جذبه شاخصي، امام بخشي از مشروعيت خود را از تبحر خويش در دانش فقه مي گرفت.
همين دانش روحانيت را مجهز به ايدئولوژي قدرتمندي مي كرد كه به دست گرفتن قدرت را نه تنها حق كه وظيفه خود مي دانست.  در اينجا هم، رهبر انقلاب موقعيتي يگانه داشت. او توانسته بود از مباحث فقهي ايدئولوژي فراگير و منسجمي بسازد.
علاوه بر اين؛ انگيزه هاي روحانيت، او را در رسيدن به حكومت مشتاق تر مي كرد. پس از گذشت 100 سال از رويارويي جامعه ايراني با مدرنيزاسيون غربي، جايگاه معتبر سنتي روحانيون روز به روز افت كرده بود و نهاد روحانيت ناگزير از تدبيري بود كه جايگاه سنتي خويش را در جامعه ايران بازيابد.
مجموعه چنين عواملي روحانيت را در پايان دهه پنجاه شمسي به نيروي اول عرصه سياسي تبديل كرد. نهاد روحانيت اما در رسيدن به اين مقصد راه درازي پيموده بود؛ راهي كه در آن گرچه هيچ گاه با نهاد قدرت يكپارچه نشده بود، اما همواره با آن تعامل داشت.
عصر غيبت: ظهور نظريه سياسي
نقطه صفر اين راه را بايد 329 هجري دانست؛ زماني كه امام عصر(عج)در آخرين توقيع خويش خبر از شروع غيبت كبري داد و شيعه وارد مرحله جديدي از حيات خود شد. تا پيش از اين امام زنده و حاضر، مرجع تمام پرسش هاي شيعيان خود بود و زندگي شيعيان براساس فتاواي ايشان شكل مي گرفت.
حضور امامان شيعه كه بر نهاد خلافت ادعا داشتند واجد معنايي سياسي بود و باعث مرزبندي شيعه با حكومت هاي حاكم مي شد. جايگاه امامان، فلسفه سياسي شيعه را متفاوت از فلسفه سياسي اهل تسنن صورت مي داد كه اساس كار خود را زندگي تحت سايه حكومت غالب قرار داده بودند. جايگاه امام در اين فلسفه چنان تعريف شده بود كه اجراي تمام احكام اجتماعي و سياسي اسلام متوقف به حضور او بود. نقطه مركزي چنين فلسفه اي، عدالت بود كه در نظريه سياسي حكومت ها را به عادل و جائر تقسيم مي كرد. تمايز حكومت عادل و حكومت جائر، مشروعيت حكومت هاي غير معصوم را زير سئوال مي برد و اين يعني چنين حكومت هايي شايستگي اجراي احكام سياسي و اجتماعي اسلام را ندارند. چنين حقي در زمانه غيبت به مرور زمان در حوزه اختيارات فقها قرار گرفت و اين نخستين گام در راهي
طولاني بود.
اخباريون و اصوليان: ظهور فقه
مسئله ظهور از دو جهت بر تفكر شيعه تاثير گذاشت. علماي اماميه تا دهه ها پس از غيبت چيزي بيش از راويان حديث نبودند. اگرچه از دهه هاي پاياني سده چهارم سخنان اين علما مرجعيت داشت، اما اين راويان اختياري بيش از روايت حديث نداشتند. زمانه دستخوش تغيير بود و حدوث امور جديد ناگزير. اولين مسئله ظهور امام غايب بود كه زمان آن بيشتر از عمر طبيعي انسان شده بود. براي پاسخگويي به چنين سئوالي، علماي شيعه ناگزير از بحث هاي عقلي و كلامي شدند. شيخ مفيد برخلاف سيره موجود در دفاع از آموزه هاي اماميه از روش هاي كلامي بهره گرفت. شيوه او كه توسط شاگردش، شيخ مرتضي و ديگران دنبال شد، عنصر عقلاني در ميان شيعيان را تقويت كرد. چنين فرآيندي علماي اماميه را از روايت صرف حديث به عمل اجتهادي سوق داد.با اين حال پذيرش فقه در جامعه شيعي راه همواري نپيمود. حضور امامان جامعه شيعي را از اجتهاد بي نياز مي كرد. از سوي ديگر روش اجتهادي اهل سنت كه مبتني بر قياس بود، شديدا از سوي امامان معصوم رد مي شد. چنين سابقه اي مفهوم اجتهاد را در نظر علماي شيعه همان مفهوم قياس قرار مي داد و بنابراين معنايي منفي داشت.
با اين وضعيت در دوران غيبت دو گرايش در ميان علماي شيعه به وجود آمد؛ گرايش اخباري بر ظاهر متون و احاديث تاكيد مي كرد و آن را منبعي بي پايان براي سامان دادن زندگي مي دانست. اخباريون معتقد بودند تمام جامعه شيعي قادر به فهم اين احاديث هستند و بنابراين كل جامعه اماميه مقلد امام معصوم است.
در مقابل، گرايش اصولي صبغه خردگرايانه اي داشت و معتقد به فهم قاعده مند شريعت بر مبناي اصول عقلاني بود. چنين فهمي مطمئنا نمي توانست خصلت همه گير داشته باشد و بنابراين دانش آن در اختيار علماي محدود و خبره بود كه با اجتهاد خويش معناي واقعي احاديث و روايت ها را تشخيص مي دادند.
سازمان اجتهاد از خلال نزاع اين دو گرايش شكل گرفت. اصوليان به جد از روش اجتهاد و سازمان آن دفاع مي كردند. تلاش هاي محقق حلي(م 676 هجري)ديدگاه مسلط شيعه را نسبت به اجتهاد تغيير داد و جايگاه آن را تثبيت كرد و ابن مطهر حلي(م 705 هجري)برجسته ترين كسي بود كه مسئله تقليد را طرح كرد.
با تثبيت نهاد اجتهاد، حوزه اختيارات فقها گسترده شد. مفهوم نيابت عام در چنين زماني ساخته شد. در بيان موقعيت نيابت فقها اصولا به احاديثي استناد مي شد كه حق نيابت عام امام را به شرط فقيه بودن در استنباط و برخورداري از ملكه عدالت به آنها مي بخشيد. به اين ترتيب فقها زعامت جامعه شيعي را در حل و فصل امور مذهبي به دست گرفتند.
دولت صفويان: ظهور فقيه جامع الشرايط
اگرچه زعامت بسياري از امور مذهبي در دست فقها بود، اما بسياري از احكام اجتماعي و سياسي اسلام متوقف مانده بود و عموم شيعه معتقد بودند تا ظهور امام نبايد اين احكام را جاري كرد، چون اجراي اين احكام به گونه اي مشروعيت بخشيدن به حكومت هاي غاصب به شمار مي آمد.
تشكيل دولت صفويه از اين لحاظ نقطه عطفي است. شاهان صفوي هم به لحاظ نسبي و هم به شكل معنوي خود را منسوب به امامان مي دانستند، اما چنين ادعايي آنان را از نيروهاي مشروعيت بخش بي نياز نمي كرد. اين گونه بود كه شاهان صفوي علماي شيعه بحرين و جبل عامل را به ايران دعوت كردند. محقق كركي برجسته ترين اين علما بود كه به ايران آمد و دولت طهماسبي چندان قدم او را گرامي داشت كه او را رسما نايب امام خواند. كركي در ايران با راي دادن به حليت خراج به شاهان صفوي به گونه اي به دولت آنان مشروعيت بخشيد. او همچنين اجراي احكام اجتماعي همچون نماز جمعه و عيدين را جايز دانست. او براي اثبات حكم خود مفهوم فقيه جامع الشرايط را پروراند. ذيل چنين مفهومي، حوزه وسيعي از اختيارات براي فقها فراهم شد.
روابط مسالمت آميز علما و دولت صفوي و راي فقها مبني بر جايز بودن پذيرش عطاياي شاهان صفوي جايگاه اقتصادي و اجتماعي فقها را بسيار گسترده كرد.
سقوط دولت صفوي، نهاد اجتهاد را از نهاد سياست جدا كرد. رابطه اين دو در عصر صفوي؛  ديگر هيچ گاه تكرار نشد. نادر، آخرين فاتح نظامي آسياي غربي، سوداي فرمانروايي بر گستره اي از جهان اسلام را داشت كه بخش اعظم آن سني بودند.
به همين خاطر عمدا از شيعي گرايي(آن گونه كه به دولت صفوي هويت مي داد)اجتناب مي كرد. پس از مرگ تا ظهور دولت قاجار، نيروي سياسي واحد و قدرتمندي بر ايران حاكم نشد و پيوند استواري ميان دو نهاد اجتهاد و سياست برقرار نشد.
با ظهور دولت قاجار، شكل جديدي از پيوند ناگزير بود. اين بار نه تنها سازمان روحانيت در جامعه ريشه دوانده بود(به خصوص متحد آينده خود بازار را يافته بود و قدرت خود را بر مبناي توان اقتصادي آن پي ريزي كرده بود)كه شاهان قاجار هم ادعا و كاريزماي شاهان صفوي را نداشتند.
با پيروزي جريان اصولي بر اخباريون سازمان تقليد نهادينه شده بود و شاه نيز همچون ساير توده مردم، مقلد علماي شيعه محسوب مي شد. چنين چيزي اجتهاد را در موقعيت برتري نسبت به نهاد سلطنت قرار مي داد. چنين موقعيتي را بايد با پيوند فقه و سياست در عصر صفوي مقايسه كرد. زماني كه نه تنها شاه صفوي بنابر ادعاي سياست، خود را از مقام يك مقلد ساده فراتر مي برد كه علماي شيعه نيز تمايز مرجع و مقلد را چندان شفاف نمي كردند الگوي متاخر در تمام دوران فتحعلي شاه ادامه يافت، اما با سلطنت محمدشاه و بر سر كار آمدن صوفيان موقعيت روحانيت تضعيف شد. نزول موقعيت نهاد روحانيت در عرصه سياسي پس از محمدشاه هم ادامه يافت، اما اين نزول به خاطر برتري صوفيان نبود، بلكه به دليل تلاش دولت بر اجراي يك سري اصلاحات بود كه روابط روحانيون و دولت را بسيار متشنج كرد.
روحانيت و بازار دو نيروي مهم جامعه مدني سنتي ايران به شمار مي آمدند كه در سازمان دادن امور زندگي خود نسبت به دولت از استقلال نسبي برخوردار بوده اند و حتي توانايي تاثيرگذاري بر تصميم هاي سياسي دولت را داشتند. روحانيت در راي اين جامعه مدني از هژموني برخوردار بود؛ اما دولت كه همواره نوعي هم زيستي مسالمت آميز با جامعه مدني را پذيرفته بود، طي چند دهه دست به رفرم هايي زده بود كه هدفش افزايش قدرت دولت مركزي، كاهش وابستگي به علما و بازاريان و همكاري با شركت ها و دولت هاي خارجي بود. اين امر باعث احساس خطر از طرف دو گروه جامعه ايراني يعني علما و بازاريان شد.
خيزش اول روحانيت كه با جنبش تنباكو شروع شد و با سر كار آمدن رضاخان پايان يافت، در واقع تلاش براي بازسازي جايگاه روحانيت در جامعه و دولت بود. در اين خيزش عليه دولت، تمامي گروه هاي جامعه تحت رهبري علما متحد شدند، اما اين بازاريان بودند كه توانستند نفوذ و قدرت خود را به جنبش ديكته كنند.
شكست مشروطه و ناكامي علما در بازسازي جايگاه خود، با به قدرت رسيدن رضاخان همراه شد. در اين شكل بندي جديد جايگاه علما در جامعه مدني و تاثيرشان بر سياست هاي دولت نسبت به شكل قبلي هم بيشتر تنزل يافت. آيت الله حايري، مرجع بزرگ و موسس حوزه علميه قم، مشي سياسي خود را بر مبناي سكوت و مدارا با حكومت طراحي كرد. حتي پس از سقوط پهلوي اول و ايجاد فضاي باز سياسي، روحانيت علاقه به حضور سياسي از خود نشان نداد. در دوران رضاشاه تشكيل جبهه ملي كه نسبت به رقيب چپش حزب توده صبغه مذهبي داشت، با حمايت گسترده بازار روبرو شد. گروه هاي مدرن عملا نمايندگي سياسي تمامي جامعه حتي بخش هاي سنتي را برعهده گرفتند و معلوم شد بخش مدرن جامعه ايران رقيب سرسختي در نمايندگي عرصه سياسي براي روحانيت به حساب مي آمد.
به اين ترتيب خيزش دوم با سخنراني 15 خرداد آغاز شد. سخنراني هاي امام(ره)او را به عنوان ميانجي خواسته هاي بخش هاي مدرن و سنتي قرار داد. اگرچه امام در سخنراني هاي خود تاكيد موكد بر دموكراسي مهمترين خواسته بخش مدرن جامعه ايراني داشت اما ايدئولوژي خود را در همان چارچوبي بسط داد كه پيش از اين توسط ملااحمد نراقي و كاشف الغطا پرورده شده بود.هدف خيزش دوم روحانيت كه با پيروزي انقلاب اسلامي به فرجام رسيد، نه تثبيت جايگاه علما در جامعه مدني ايراني كه صورت بندي جديدي از اين جامعه بود كه در آن نهاد اجتهاد در راس قرار مي گرفت.
حاصل اما چيزي بيش از اين بود. يكپارچگي نهاد دولت و مرجعيت، گامي جدي در تكوين دولت ملي در ايران بود؛ گامي كه در آن يگانه نهاد چالشگر مشروعيت دولت از بيرون به درون آن وارد شد.
------------------------------
منابع:
كريمي زنجاني اصل، محمد: اماميه و سياست در نخستين سده هاي غيبت، نشر ني 1380
كماني، مسعود: دو انقلاب ايران، مدرنيته،  جامعه مدني، مبارزه طبقاتي، نشر ديگر 1381
ميرموسوي، سيدعلي: اسلام، سنت و دولت مدرن: نوسازي دولت و تحول در انديشه سياسي معاصر شيعه، نشر ني 1384
گروه نويسندگان: سلسله پهلوي و نيروهاي مذهبي به روايت كمبريج، انتشارات طرح نو، 1375]]>
</TEXT>
</DOC>
<DOC>
<DOCID>HAM2-860123-122</DOCID>
<DOCNO>HAM2-860123-122</DOCNO>
<ORIGINALFILE>/1386/860123/world/_idea.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[زاويه ديدگزارشي از كتاب كليساهاي پويا
سكولاريسم بي جان]]>
</TITLE>
<TEXT>
<IMAGE>/1386/860123/world/011703.jpg</IMAGE>
<![CDATA[
 كتاب كليساهاي پويا restless churches - اثر رجينالد بايبي(reginald w.bibby)استاد جامعه شناسي دانشگاه لث بريج(lethbridge)است. اين كتاب اطلاعات مفيدي دربارة پيشرفت و توسعة دين در كانادا ارائه مي كند. نويسنده معتقد است كه مذهب در حال بازگشت به كانادا است. اين مطالعات نتيجة تحقيقات فشردة وي بين سال هاي 1975 تا 2000 ميلادي در مورد بزرگسالان و جوانان كانادايي است. همچنين طي سال هاي 2001 تا 2002 با مطالعه در مورد گروه هاي نمونة 200 نفري در سراسر كانادا به اين نتيجه رسيد كه اين كشور به لحاظ مذهبي بسيار پويا است. دكتر رجينالد بايبي در حال حاضر رياست
board of governors research را در گروه جامعه شناسي دانشگاه لث بريج بر عهده دارد.اين مطلب توسط رايزني فرهنگي سفارت جمهوري اسلامي ايران در اتاوا براي روزنامه همشهري ارسال شده است.
***
هدف اين كتاب؛ كليساهاي پويا ارائه برخي يافته ها و بررسي برخي موانع و مشكلات و ارائه پاسخ هايي است كه به نظر مي رسد گروه هاي مذهبي در كانادا با آنها سرو كار دارند. فرض نويسنده آن است كه ايمان، نقش مهمي در زندگي فردي و اجتماعي دارد و اين برعهدة گروه هاي مذهبي است كه اين واقعيت را آشكار كرده، معنويت را پررنگ تر جلوه دهند. او در اين كتاب تلاش مي كند تا بيان كند كه چگونه كليساهاي كانادا مي توانند در تجديد حيات ديني در اين كشور سهيم باشند. نويسنده، اين كتاب را حاصل تلاش 20000 نفر از بزرگسالان و جواناني مي داند كه در طرح هاي تحقيقاتي ملي كه تاريخ آن به سال 1975 برمي گردد شركت كرده و آن ها در آنچه ما امروزه دربارة دين در جامعة كانادا مي دانيم، سهيم هستند. كتاب كليساهاي پويا داراي يك مقدمه، هفت فصل و يك سخن پاياني است. در مقدمة كتاب، نويسنده به عنوان يك جامعه شناس معتقد است اگرچه نمي توان ارتباط مستقيم بشر با خداوند را به طور تجربي اثبات كرد، اما مي توان آن را فرض نمود و اين بر عهدة ماست كه چنين فرضي را رشد داده و بالنده كنيم. به عقيدة وي مي توان با نظر سنت آگوستين موافق بود كه روح ما پوياست؛ بلكه اين امكان وجود دارد كه موجودي اين روح را پويا و زنده نگه مي دارد. آقاي بايبي در اين مقدمه، خود را به عنوان خداشناس و موحدي معرفي مي كند و معتقد به وجود خداوندي است كه در سرتاسر زندگي، حضور او را درك كرده است. نويسنده فصل اول اين كتاب را با عنوان داستان جديد هيجان انگيز دربارة مذهب در كانادا آغاز كرده است. او معتقد است زمان آن فرا رسيده كه ذهن خود را نسبت به امكان برخي امور پيش بيني نشده باز كنيم. با گسترش گروه هاي مذهبي در كانادا عظمت تجديد حيات ديني را مي توان به خوبي درك كرد. با نگاهي به تاريخ دين در اين كشور، خواهيم ديد كه موقعيت مذهبي در آن به غلط تعبير شده است و اين به خاطر آنچه كه سكولاريسم يا همان نادين محوري انجام داده، است. ادعاي اصلي سكولاريسم آن بود كه دين در حال انحطاط و تنزل است.
دانشمندان جامعه شناس در قرن نوزدهم و بيستم همچون اميل دوركيم(emile durkheim)، كارل ماركس(karl marx)و زيگموند فرويد(sigmund freud)از پيشتازان سكولاريسم به شمار مي روند. نويسنده با بيان اين كه اين مردان عاقل در خطا و اشتباه بودند، ادامه مي دهد كه ماركس و فرويد در پاسخ به برخي پرسش ها دربارة معناي زندگي، درد و رنج و نيز مرگ مبالغه كردند، ضمن آن كه دوركيم قدرت و پايداري گروه هاي مذهبي بخصوص كليساي كاتوليك را دست كم گرفت. در سال هاي اخير نيز هاروي ككس(harvey cox)در كتاب شهر سكولار در نهايت پيروان سكولار خود را در كشت غرق شده اي با اين اظهارات تنها مي گذارد كه امروزه اين سكولاريسم است كه در حال انقراض است، نه دين. به نظر آقاي ككس در سراسر جهان، تجديد حيات ديني در حال رخ دادن است. بوديسم، هندوييسم، مسيحيت، يهوديت و اسلام و بسياري مذاهب ديگر دوباره احيا شده اند و او خود اين سؤال را با نگراني مطرح مي كند كه علت چيست و چرا؟ آيا پيش بيني هاي افرادي چون ماركس و فرويد غلط از آب درآمده است؟
وي در پايان اين بخش ادعا مي كند كه هم اكنون با داشتن يافته هايي جامع و داشتن اطلاعات مفيد دربارة وضعيت مذهب در كانادا، مي توان اين مطلب را به وضوح تحليل كرد كه چرا بايد داستان كهنة سكولاريسم را در اين كشور به فراموشي سپرد؛ داستاني كه به تعبير نادرستي هنوز وجود دارد. امروزه آنچه دربارة مذهب در كانادا در حال رخ دادن است آن چيزي است كه حتي در يك دهة قبل توسط طرفداران سكولاريسم قابل پيش بيني نبود. در ادامه نويسنده در زمينة اعتقاد، تجربه و نيايش خداوند   به ذكر آمار ها مي پردازد.
1. اعتقاد به خداوند: آقاي بايبي ادعا مي كند كه براساس تحقيق ميداني به عمل آمده و بر طبق آمار، بيش از 70 درصد از بزرگسالان و جوانان به خداوندي معتقد هستند كه حافظ آنهاست. از هر دو نفر، يك نفر از اين افراد اذعان دارد كه در فعاليت هاي مذهبي شركت مي كند. همچنين از هر دو نفر بزرگسال يك نفر اذعان مي كند كه خود حضور خداوند را تجربه كرده است. 2. تجربة حضور خداوند: دربارة تجربة حضور خداوند در كانادا چند مطلب قابل ذكر است.
اول يكي از سه نفر جوان در سنين بين 15 تا 19 ادعا دارد كه حضور خداوند را تجربه كرده است. دوم آنكه بالاترين درصد كساني كه ادعاي تجربة حضور خداوند را دارند، پروتستان هاي محافظه كار هستند كه در كليساها نيز حضور فعال دارند. سوم اين تجربه براي افرادي كه آن را درك كرده اند، تجربه اي پايدار و دائمي است. 3. دعا و نيايش: مردم كانادا علاوه بر اعتقاد و تجربة ديني نسبت به خداوند پايبند به سخن گفتن يا همان نيايش با خداوند هستند. اغلب افرادي كه در مراسم هفتگي كليسا شركت مي كنند، بيشتر به نيايش و دعا گرايش دارند.
نويسنده بر اين باور است كه حدود 90 درصد كانادايي ها به پرسش هايي كه مرتبط با سرانجام و سرنوشت انسان است، توجه دارند. اين حقيقت كه انسان از كجا آمده است، يا چگونه مي توان به لذت ابدي دست يافت، آنگاه كه انسان مي ميرد چه اتفاقي براي او خواهد افتاد و يا علت وجود درد و رنج ها در اين دنيا چيست؟ از پرسش هايي است كه آنان را به تفكر وامي دارد.نويسنده حضور مردم اعم از بزرگسالان و جوانان در گروه هاي مذهبي مسيحيت اعم از پروتستان ها و كاتوليك هاي رومي را در كليساها فعال مي داند. تحقيقات آماري نشان مي دهد كه در سال 2000، 22 درصد از جوانان در كليساها شركت كرده اند كه اين آمار در يك فرآيند افزايشي در سال 1984 به 23 درصد رسيد. در فصل دوم نويسنده بر اين مطلب پافشاري دارد كه دين با فرهنگ و تمام مراحل زندگي كانادايي ها شامل: تولد، كودكي، بزرگسالي، ازدواج و مرگ عجين شده است. يكي ديگر از مباحث مهم اين بخش آن است كه بر طبق آمار درسال 2000، 78 درصد مردم كانادا، داراي دين مسيحيت، 16 درصد داراي ديگر اديان همچون اسلام و يهوديت و 6 درصد بي دين هستند... خداوند در زندگي مردم كانادا حضور داشته، به آن ها آگاهي داده و نيز با آنها رابطة مستقيم دارد. در فصل سوم نويسنده به استلزام هاي مهم براي موقعيت مذهبي مردم كانادا اشاره مي كند. اول نيازمندي به يافتن خداوند است. 80 درصد مردم كانادا به منظور به دست آوردن زندگي روحاني به خداوند ايمان دارند و اينكه خداوند حافظ آن ها است زيرا يك از اصول اساسي شريعت، اعتقاد به آن است كه خداوند جهان را اداره مي كند و در آن حضور دارد و اين شامل زندگي انسان ها است.
دومين استلزام از ديدگاه نويسنده نياز به درك و شناخت هويت مذهبي است. در پايان نويسنده به شناخت تجديد حيات ديني و لزوم تفكر درباره آن اشاره مي  كند. به زعم وي براي اين منظورگروه هاي مذهبي براي توسعه ديني در كانادا به خوبي به وظيفه خود عمل مي  كنند كه مي  تواند منجر به رشد و بالندگي حيات ديني در اين جامعه شود.]]>
</TEXT>
</DOC>
<DOC>
<DOCID>HAM2-860123-123</DOCID>
<DOCNO>HAM2-860123-123</DOCNO>
<ORIGINALFILE>/1386/860123/world/_idea.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[زاويه ديدولايت فقيه؛
ضامن اسلاميت نظام]]>
</TITLE>
<TEXT>
<![CDATA[قانون اساسي عقل اجتماع است؛ عقلي كه چگونگي زيست اجتماعي را تبيين مي كند. سنجيدگي و جامعيت قانون اساسي نشان گر حضور عميق خرد جمعي براي هدايت رفتار جمعي است.
كاركرد قانون اساسي در جمهوري اسلامي، تعيين يافتگي دين در قالب نظام اجتماعي است. تا پيش از انقلاب، دين هيچ گاه به صورت نظام اجتماعي و در فرم دولت(state)مطرح نبوده است.
با وقوع انقلاب و دگرگوني تمامي نهادهاي مدني اولين نياز انقلابيون، نظامي جايگزين براي تاسيس نهادها و مناسبات جديد بوده است.
اين نظام جديد مي بايست با توجه به مباني ديني صورتي امروزي و كاركردي از دين بيان كند كه در عين پاسداري از اصول
ديني، آن را به نسخه اي قابل اجرا تبديل سازد.
حاكميت دين با اتكا به ابزارهاي دموكراتيك، كه در ايران به جمهوري اسلامي تعبير شد، با موانعي همراه بود؛ موانعي كه كارآمدي حكومت را با خطر روبرو مي ساخت. مهمترين مسئله، كارآمدي دين براي حكومت بود، امري تجربه ناشده كه تاكنون براي دين به ويژه قرائت شيعي آن تحقق نيافته بود؛ مسئله اي كه در قالب كارآمدي تئوريك روي مي نمود.
شايد براي ما قانون اساسي مهمترين سند توافق دموكراسي و دين است. جمهوري اسلامي، مردم سالاري ديني و دموكراسي اسلامي يا تعبيرهايي از اين دست در قانون اساسي به گونه اي نظام يافته اند تا همراهي دين و مدرنيت را در گفتماني تعالي بخش تاييد كنند.
اينكه آرمان هاي ديني در لباس قانون حضور يابند و اين قانون حضور مردم يعني جمهوري خواهان را محترم بشمارد، مهمترين تحول در عرصة گفتمان سياسي و حقوقي ايرانيان است. اصل پنجاه و ششم قانون اساسي بيان مي كند: حاكميت مطلق بر جهان و انسان از آن خداست و هم او، انسان را بر سرنوشت اجتماعي خويش حاكم ساخته است.
اين اصل صورت قانوني جمهوري اسلامي است. بر اساس اصل دوم كه به دليل اهميتش مي توان آن را اصل مادر قانون اساسي خواند، انسان ها در تعيين سرنوشت خويش آزاد و البته مسئولند، انسان ها داراي كرامت ذاتي اند و استفاده توأمان از دين و دانش و نيز تجربه بشري روش هاي كارآمد و مشروع مورد توجه قانون اساسي است. اين اصل اگر چه به ايدئولوژيك بودن نظام ايران تاكيد مي كند، اما هدف از چنين نظامي را قسط و عدل، استقلال همه جانبه، هم بستگي و وحدت ملي بيان مي دارد.
مكانيسم تعبيه شده در قانون اساسي براي منحرف نشدن از اسلاميت نظام تطابق تمام قوانين و مقررات بر اساس احكام اسلامي است.
طبق اصل چهارم كليه قوانين و مقررات مدني، جزايي، مالي، اقتصادي، اداري، فرهنگي، نظامي، سياسي و غير اينها بايد بر اساس موازين اسلامي باشد. اين اصل بر اطلاق يا عموم همه اصول قانون اساسي و قوانين ديگر حاكم است و تشخيص اين امر بر عهده فقهاي شوراي نگهبان است. اين اصل بيانگر آن است كه تمام قوانين عادي بايد با احكام اسلام تطبيق يابند.
از اصول مهم قانون اساسي، مسئله رهبري است. رهبر جمهوري اسلامي مجتهد جامع الشرايطي است كه بر قواي سه گانه نظارت دارد و در محدوده قانون به وظايف خود عمل مي كند. در تجديدنظر قانون اساسي، قيد مطلقه به رهبري كه در قانون اساسي از او به ولي فقيه تعبير مي شود اضافه شد: ولايت مطلقه فقيه مسئله اي كه نزد برخي با ترديد يا حتي انكار روبرو شد اما اين قيد در نظر رهبر انقلاب جزو قيود ذاتي اين موضوع است، چه ذكر شود و چه ذكر نشود.
در تبيين اين قيد تفسيرها و سخن هاي بسياري بيان شده است. برخي آن را با استبداد مساوي دانسته اند و برخي آن را فراتر از قانون و يا حتي دين تعبير كرده اند. در توضيح اين مسئله مي توان گفت كه اين قيد اصطلاحي فقهي است و معناي لغوي آن يعني رها از هر قيد و بند نمي تواند مراد شود. مطلقه در اين اصطلاح در مقابل مقيده است. برخي از فقيهان معتقد بوده اند كه فقيه تنها در شرايط اضطرار مجاز به اعمال ولايت است.
در مقابل، فقيهاني ديگر از جمله امام و اكثريت فقيهاني كه همراه انقلاب بوده اند، معتقدند كه فقيه نه فقط در شرايط اضطرار بلكه در شرايط عادي هم و نه تنها مجاز بلكه با فراهم بودن شرايط موظف به اعمال ولايت است. از كساني كه در شرايط عادي نيز چنين حقي براي فقيه قائلند به معتقدان به ولايت مطلقه فقيه ياد مي شود از اين رو ولايت مطلقه تنها در محدوده معين در قانون اساسي قادر به اعمال ولايت است.]]>
</TEXT>
</DOC>
<DOC>
<DOCID>HAM2-860123-124</DOCID>
<DOCNO>HAM2-860123-124</DOCNO>
<ORIGINALFILE>/1386/860123/world/_musicw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[نگاهي به سمفوني عاشورايي خسوف ساخته سعيد شريفيان
خسوف به انتظار نشسته است]]>
</TITLE>
<TEXT>
<IMAGE>/1386/860123/world/011682.jpg</IMAGE>
<![CDATA[
سعيد شريفيان موسيقيدان و آهنگساز، مدتي است كه به كشور بازگشته است. وي كه فارغ التحصيل رشته آهنگسازي از كالج سلطنتي انگلستان است، اين روزها از دل نگراني هاي خود پيرامون موانع موجود بر سر انتشار خسوف در ايران مي گويد، و بر تبعيض موجود بين موسيقيدانان در حمايت هاي دولت از آثار آنها معترض است. در دفتر كارش در فضايي كوچك و بسيار ساده، به غير از يك پيانوي رويال و مجموعه اي از كتاب ها و cdهاي موسيقي كه همدم هميشگي اويند دو چيز ديگر نيز جلب نظر مي كند، پوستر اجراي سمفوني خسوف در تهران كه طرحي از خورشيد گرفتگي در آسمان است و ديگري تابلوي عصر عاشوراي فرشچيان. با او ابتدا قسمت هايي از موسيقي سريال امام محمد غزالي كه به همراه دو موسيقي فيلم ديگر از ساخته هاي او را مي شنويم، سير و سلوك عارفانه غزالي با الهام از مناسك و موسيقي دراويش قادريه، در ريتمي چرخشي، عميق و سراسر معنوي در تركيب موسيقي اين سريال گنجانده شده، پس از آن قطعاتي از سمفوني عاشورا، قطعه ويژه شب عاشورا و مويه هاي زنان براين واقعه شنيده مي شود، اشعار از مناجات هاي خواجه عبدالله انصاري انتخاب شده، اين اجرا در سال 1384 در كشور روماني انجام گرفته و شريفيان خود رهبري اركستر و همخوانان را برعهده داشته، همخوانان اشعار خواجه عبدالله را بريده بريده و شكسته بسته مي خوانند طوري كه او مجبور مي شود هر بيت را دوباره بخواند و پس از اين بازخواني است كه معني و كلمات اجراي كر و تك خوان هويدا مي شود، صداي تك خوان زن، در بيان مويه هاي زنان بر واقعه عاشورا صداي فلورانس ليپت، خواننده انگليسي تبار و همسر شريفيان است، كه به شيوه اپرا قسمتي از سمفوني را اجرا كرده، در زمان پخش قطعات خسوف، شريفيان سخت در اندوه و سر درگريبان به نظر مي رسد، خالق خسوف حاصل زحمات خود را بسيار محترم مي شمارد و وقتي از او در باره احساسش در شنيدن اين قطعات مي پرسم، تنها چيزي كه مي گويد اين است: از شدت رنج مو بر بدنم سيخ مي شود.
هما ناصري
قسمت اول خسوف در سال 1382 به وسيله گروه اركستر سمفونيك تهران، با صداي مهرداد قرباني و با همكاري فيلارمونيك كرايوا از روماني به مدت 5 شب در تالار وحدت به اجرا رسيد با وجودي كه شريفيان خود رهبري اركستر مي دانست، رهبري اولين اجرا را به لوريس چكناواريان مي سپرد، به علت عدم حضور پررنگ خالق خسوف، بسياري اين اثر را منتسب به چكناواريان مي دانند، عدم حمايت مسئولان فرهنگي از انتشار اين اثر موسيقايي، از نگراني هاي اوست، مدتي پيش قرارداد انتشار خسوف با حمايت يك شركت آمريكايي به مرز امضا رسيد ولي اين مسئله مصادف شد با انتشار كاريكاتور موهن عليه پيامبر و لذا انتشار اولين سمفوني ديني ايران از طرف كمپاني آمريكايي ملغي شد، او مي گويد: با وجودي كه پرونده خسوف در آرشيو اداره موسيقي بايگاني است اما انتشار غيرمجاز cd خسوف در بازار بدون رعايت حقوق مالكيت معنوي صاحب اثر و تلاش هاي بسيار او كه منجر به توقف اين گونه فعاليت ها گرديده، از معضلات ديگر هفت خوان انتشار خسوف بوده است، از آثار ديگر شريفيان، سمفوني سرداران، سير و سلوك و اروند رود، و موسيقي چند فيلم است كه از آنها نيز در بازار موسيقي خبري نيست، قطعيت انتشار عمومي سمفوني خسوف همچنان در ابهام است، و به سر رسيدن انتظار خسوف مشخص نيست.
شيوع پديده سمفونيزم در كشور
طي سال هاي اخير شاهد اجراهاي اركسترال در قالب سمفوني در داخل كشور بوده ايم، سمفوني صلح شهريار كهن زاد، سمفوني امام رضا از شاهين فرهت، سمفوني هاي پيامبر، به مناسبت سال پيامبر، سمفوني هسته اي، در گراميداشت تكنولوژي صلح آميز هسته اي و سمفوني مولانا كه قرار است توسط خانه موسيقي در سال مولانا تدارك ديده شود، همچنين سمفوني خراسان و....
بيان جدي و با شكوه موسيقايي در قالب سمفوني، حاكي از تلاش موسيقيدانان ايراني در ارج نهادن بر وقايع اجتماعي از طريق هنر موسيقي به شيوه اي غربي است، سمفوني برگرفته از ريشه هاي يوناني sym به معني با هم و phonos به معني صدا گرفته شده و از چهار موومان تشكيل شده و از بنيان هاي اساسي موسيقي كلاسيك غرب است، رويكرد ويژه به موسيقي غربي در قالب سمفوني در ايران، با توجه به غناي موسيقي دستگاهي ايران بسيار حائز اهميت است. با روند سمفونيزه شدن اجراي اركتسرال در ايران آيا به سمت تخريب فرهنگ ملي موسيقي ايران پيش نمي رويم؟
موسيقي كلاسيك غربي ماحصلي از تفكر ماترياليستي در دنياي غرب است، تسلط شيوه هاي استدلالي و به دور از معنويت و اشراق در موسيقي كلاسيك غرب به اوج مي رسد. بر طبق برخي تحقيقات عصب شناختي، موسيقي كلاسيك غرب را محرك سيستم تحليلگر و استدلالي مغز با اثر بر نيمكره چپ مغز مي دانند، مسئله اي كه كاملاً مجزا از موسيقي شرقي كه الهام گرفته از اشراق، الهام و عواطف اصيل انساني، با غلبه نيمكره راست مغز و مركزيت قلب كه مركز عواطف، احساسات و اشراق است. هر منطقه جغرافيايي مختصات موسيقايي خاص خود را دارد و اگر موسيقي به شيوه غربي مناسب براي اقليم ما بود از همان ابتدا تاريخ موسيقايي كشور ما از آن استفاده مي كرد، بنابر اين موسيقي كلاسيك مناسب وضعيت فرهنگي، تاريخي كشور ما نيست و تلاش در جهت سمفونيزه كردن موسيقي راه به ناكجا آباد مي برد. بهتر است تا دير نشده سكان كشتي موسيقي كشور را به سمت تحكيم و تقويت موسيقي دستگاهي و مقامي ايراني بگردانيم، اجراهاي سمفونيك با به كارگيري اركسترهاي بيگانه، همچون اركستر راديو اوكراين كه در اجراي سمفوني صلح به رهبري لوريس چكناواريان در سالروز حماسه خرمشهر در سال گذشته و موارد مشابه كه مكرراً از نوازندگان خارجي استفاده مي گردد، باعث ركود فعاليت هاي هنرمندان داخلي است و بهتر است ضمن تحريم استفاده از نوازندگان بيگانه در اجراهاي اركسترال به تقويت موزيسين هاي ايراني بپردازيم.
لزوم تجديد نظر در وضعيت اركستر سمفونيك
از سال 1313 كه اركستر سمفونيك بلديه به رهبري غلامحسين مين باشيان تشكيل شد تاكنون، اركستر سمفونيك تهران به عنوان تنها اركستر سمفونيك موجود در ايران با پرسش هاي گوناگوني روبه رو بوده است. پرسش هايي كه دامنه آن گاه به سيستم مديريت اركستر، حضور رهبر، اجراها و حتي سياست گذاري كلان موسيقي در كشور در سال هاي اخير باز مي گردد. اين اركستر از بدو تأسيس فراز و نشيب هاي بسياري به خود ديده است. هنوز اعضاي قديمي و موسقيدانان كهنسال، از دوران اوج و شكوه اركستر در دهه مياني پنجاه ياد مي كنند. زماني كه فرهاد مشكات مديريت و رهبري اركستر را برعهده داشت، آن زمان بيش از نيمي از اعضاي اركستر را مهمانان خارجي و نوازندگان ديگر كشورها  تشكيل مي دادند، سوليست ها نيز اغلب به صورت نوازنده مهمان دعوت مي شدند و غالب قطعات اجرايي نيز از آثار آهنگسازان غربي بود.
با وقوع انقلاب اسلامي، اركستر سمفونيك به حالت تعطيل درآمد، اين تعطيلي مسايل ديگري نيز به دنبال داشت. نوازندگان خارجي به كشور خود بازگشتند و برخي ايرانيان نيز مهاجرت اختيار كردند، هنرستان ها و مراكز آموزشي تعطيل شد، مجموعه اين مسايل باعث شد تا پس از مدتي كه عده اي از نوازندگان و هنرجويان از روي علاقه و دلسوزي مجدداً اركستر را فعال كنند، با مشكل مواجه شوند، كمبود نوازنده، عدم آموزش نوازندگان در عرصه موسيقي مورد نظر و برخي از سياستگذاري ها كه اغلب ناشي از عدم شناخت بود، دوره جديد فعاليت اركستر را با مشكلات متعدد مواجه كرد. در اين دوران ابتدا بيژن قادري كه نوازنده هورن بود مدتي رهبري را به عهده گرفت، پس از او نادر مرتضي پور نوازنده كنتر باس نيز مدتي اين مسئوليت را عهده دار شد، سرانجام حشمت سنجري كه پيش از انقلاب نيز اركستر را رهبري كرده بود، مجدداً در سمت رهبر اركستر سمفونيك تهران قرار گرفت تا جاني تازه در اين كالبد نيمه جان دميده شود، اين رويه نيز چندان دوام نيافت و با استعفاي سنجري اركستر باز هم با توقف و ركود مواجه شد، در سال 1369 فريدون ناصري رهبر اركستر شد، او تا پايان عمر با عنوان رهبر دائمي اركستر سمفونيك فعاليت كرد، پس از او ايرج و منوچهر صهبايي، لوريس چكناواريان، شهداد روحاني و در سال گذشته علي رهبري، اركستر را هدايت كرده اند، علي رهبري بسيار سعي كرد با تلاش بسيار و برنامه ريزي هاي دراز مدت و كوتاه مدت، بار ديگر شايد بتواند انرژي و نيرويي تازه در كالبد نيمه جان و بي انگيزه اركستر بخشد اما او هم نتوانست و با گذشت كمتر از يك سال از اين مقام كناره گيري كرد و راهي خارج از كشور شد، در ماه هاي اخير نادر مشايخي سمت رهبري اركستر را برعهده دارد و معلوم نيست با نقايص زيربنايي و اساسي موجود، چگونه سكانداري اركستر سمفونيك را ادامه خواهد داد، با توجه به اين شرايط سفارش موسيقي در قالب سمفوني كه نياز به اجرا توسط اركستر سمفونيكي قوي و توانمند دارد چه معنايي مي تواند داشته باشد؟ رخنه نوازندگان غيرايراني و جلوه آشكار فعاليت آنها در كنار ركود و در جا زدن هاي نوازندگان ايراني؟
نكاتي چند بر سمفوني خسوف
در سال هاي اخير اجراي اشعار عاشورايي در قالب موسيقي پاپ و استفاده از سازهاي موسيقي حماسي، همچون طبل و سنج و دهل در اين تركيب با مقبوليت عمومي مواجه شده، تيراژ پرفروش كاست هاي بنيامين خواننده جوان پاپ، استقبال بي نظير از كاست هاي غريبانه 2، 1 با اجراي كويتي پور، بوي سيب و غيره گواهي براين مدعاست، قرائت صحيح اشعار، مدت زمان موسيقي كه حداكثر يك ساعت است،  قيمت بسيار ارزان، در دسترس بودن همگاني و سبك موسيقي پاپ كه مخاطبان بي شمار جوان را دارد، به مقبوليت اين آثار كمك كرده، در حالي كه سمفوني خسوف 1 و 2 در 95 دقيقه تنظيم شده، غيرقابل فهم بودن اجراي مناجات هاي خواجه عبدالله انصاري در برخي از قطعات، فرم سنگين و كلاسيك اين اجرا در قالب سمفوني، كه مغاير با سابقه شنوايي موسيقي در ايران است و احتمالاً بهاي بالاي مجموعه cdهاي خسوف، در صورت انتشار، ممكن است از مقبوليت عمومي آن بكاهد، اگرچه مردم ايران به واسطه عشق و اردات فراوان بر امام حسين ممكن است، كاملاً متفاوت با اين اثر برخورد كنند و تنها به يمن نام عزيز امام حسين و يادآوري واقعه كربلا در قالب يك اثر موسيقايي، اين اثر را با فروش بسيار خوبي مواجه كنند، اما در اينجا بايد پرسيد كه مخاطب اصلي چنين سمفوني سنگين و طولاني كيست؟ عموم مردم يا خواص موسيقيدان؟ يا ممكن است اثري موسيقايي براي ارائه فرهنگ مذهبي اسلام به ساير ملل باشد؟ چنانچه هدف، ارائه خسوف براي ديگر ملل كه سابقه تاريخي موسيقي كلاسيك را در كشور خود دارند، باشد. خسوف هديه ممتازي است كه پشتيباني مسئولان فرهنگي را براي انتشار و ترويج فرهنگ مذهبي ايران در قالب موسيقي قابل فهم غربيان مي طلبد، ورود و رخنه به دنياي غرب و ترويج اسلام و پيام هاي عاشورايي از طريق موسيقي كه زباني جهاني و بين المللي است در خور توجه بسيار است.
در حال حاضر با توجه به سياست هاي جاري موسيقي در كشور و تغيير سبك در اجراي موسيقي از سنتي و مقامي به سمفونيك، كه با استقبال مسئولان امر موسيقي مواجه گشته، آيا عدم پشتيباني و حمايت از خسوف ناديده گرفتن زحمت شريفيان نوعي جفا در حق اين موسيقيدان مسلمان و ايراني نيست؟]]>
</TEXT>
</DOC>
<DOC>
<DOCID>HAM2-860123-125</DOCID>
<DOCNO>HAM2-860123-125</DOCNO>
<ORIGINALFILE>/1386/860123/world/_musicw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[نظر بزرگان موسيقي ايران درباره گروه هاي زيرزميني
نتيجه بي توجهي به موسيقي فاخر]]>
</TITLE>
<TEXT>
<![CDATA[لي لا رضايي
موسيقي زيرزميني حوزه اي است كه اين روزها روح جامعه موسيقي را مي آزارد. رشد قارچ گونه گروه هاي غيرمجاز زيرزميني بسياري از اهالي موسيقي فرهيخته را نگران كرده است.در حالي كه اين روزها موسيقي در ركود نسبي به سر مي برد، هر روز شنونده آهنگ هايي هستيم كه از سوي عده اي ناشناس ساخته و روانه بازار مي شوند. غيرمجاز بودن موسيقي زيرزميني شاخصه اصلي آن است. اشعار سبك و جلف، ملودي هاي پيش پا افتاده، تنظيم هاي سرسري، موسيقي  غير علمي كم عمقي كه از سوي آهنگسازان غيرحرفه اي به گوش مردم مي رسد. البته عده اي از آنها كه موسيقي شان به شكل غيرقانوني به بازار آمده، بر اين باورند كه خودشان به عنوان سازنده هيچ دخالتي در توزيع قطعات نداشته اند و آهنگ هاي آنها را دلالان موسيقي در ازاي پرداخت مبلغي بسيار ناچيز به بازار عرضه كرده اند. گرچه اين دليل قانع كننده نيست و ظاهراً اين تب شهرت و ثروت است كه بلاي جان آنها شده است.
همچنين دقت زيادي كه صرف صدور مجوز آلبوم ها مي شود از حوصله بسياري از اهالي سطح پايين موسيقي خارج است و لذا براي طي كردن راه صد ساله در يك شب، اقدام به انتشار آلبوم هاي خود به شكل غيرمجاز مي كنند.
شرايط بهتر براي موسيقي هاي مدرن
داريوش پيرنياكان معتقد است تكثير غيرقانوني موسيقي به دليل عدم صدور مجوز براي موسيقي هاي غيرعلمي و سنجيده اتفاق مي افتد. او مي گويد: وقتي با انواع موسيقي برخورد علمي نمي شود چنين اتفاقي مي افتد. هدف اين زيرزميني  كارها جذب بازار و مشتري از سطحي ترين و پايين ترين طبقه علاقه مندان به موسيقي است. اين عده آلبوم شان را با مبلغ ناچيزي به دست دلالان پخش مي كنند كه اين پخش رايگان صورت نمي گيرد و جز بهره مالي هيچ دليل ديگري براي اين كار ندارند.
در اين ميان منع قانوني موسيقي هاي زيرزميني را در انتشار اين موسيقي نمي توان ناديده گرفت. پيرنياكان مي گويد انسان به آ نچه از آن منع مي شود، حريص است. فكر مي كنم بايد شرايط حضور موسيقي هاي مدرن امروز مثل راك، پاپ، جاز و... فراهم شود و هنرمندان طراز اول هر سبك اقدام به فعاليت در زمينه تخصصي خود كنند. افراد موجه هر رشته موظفند تجربيات خود را در اختيار جوانان علاقه مند اين رشته قرار دهند تا به شكل علمي تر شاهد فعاليت هاي آنان باشيم. شكل زيرزميني موسيقي اصلاً به نفع جامعه نيست.
پيرنياكان ضمن اينكه آموزش در زمينه هاي تخصصي  موسيقي را از راه هاي هدايت موسيقي زيرزميني و دست اندركاران آن مي داند، به اهميت رسانه هاي عمومي نيز اشاره كرده و مي گويد: نكته مهمي كه همواره آن را مؤثر مي دانم نقش صدا و سيما در جهت دادن به افكار هنري جامعه است. ما هر روز شاهد پخش برنامه هاي مختلف از رسانه ها هستيم. اما اغلب موسيقي هاي پخش شده فاقد حداقل ارزش هاي هنري و علمي هستند. اين باعث مي شود ذوق مخاطبان تنزل پيدا كند. جا دارد كه از رسانه هاي عمومي بخواهيم كه با انتخاب بزرگان نام آشنا و انتخاب موسيقي خوب براي مخاطبان سطح سليقه و ذوق هنري مردم را ارتقا دهند. مردم بايد موسيقي خوب را در سبك هاي مختلف بشنوند تا بتوانند سطح سواد شنيداري خود را بالا ببرند. اگر اين اتفاق بيفتد و مردم به شنيدن موسيقي علمي و خوب عادت كنند، هر موسيقي سبك و سرسري را نمي پسندند.
بايد با آن مبارزه كرد
شاهين فرهت، غيرمجاز بودن موسيقي را دليل زيرزميني بودن آن نمي داند و برعكس معتقد است: موسيقي زيرزميني گاهي با مجوز به بازار عرضه مي شود كه ممكن است در كوچه و بازار، محافل دوستانه، تاكسي ها، ترياها و رستوران ها و... شنيده شود. اما طبيعتاً آنها كه مجوز ندارند بيشتر در معرض اين نامگذاري واقع مي شوند و در اين تقسيم بندي قرار مي گيرند.تكثير موسيقي زيرزميني در واقع نوعي عوامفريبي است به خصوص كساني كه موسيقي خوب و فاخر مملكت مان را نشنيده اند.اين رويكرد سبب از بين رفتن موسيقي خوب ما مي شود و موسيقي ملي و اصيل ما ناشناخته مي ماند.درست مثل عملكرد زبان، ما در ايران به زبان فارسي صحبت مي كنيم و به آن مسلط هستيم ولي اگر قرار باشد در روزمره  مان از زباني بيگانه استفاده كنيم، زبان اصلي خود را هم به فراموشي مي سپاريم.ريشه يابي پديد آمدن موسيقي زيرزميني چندان هم دشوار نيست درست زماني كه به موسيقي، كمتر توجه مي شد،  اين نوع موسيقي به شكل پنهان و در خفا شكل گرفت و به مرور به جايي رسيد كه سازندگان آنها جسارت انتشار آثارشان را هم پيدا كردند. به گفته فرهت هر انسان، مثل نان شب به موسيقي احتياج دارد. بر اساس احتياج است كه اين موسيقي ناخودآگاه به خورد مردم داده مي شود. فرهت با توجه به اين موضوع، به رابطه عرضه و تقاضاي موسيقي اشاره مي كند و مي گويد: تقاضا باعث مي شود كه اين نوع موسيقي به شكل قارچ گونه رشد كرده و شيوع پيدا كند. اينها هم قارچ هاي سمي بودند كه به شدت توسعه پيدا كردند. البته حدود 3-2 سالي است كه وضع موسيقي روبه  بهبود رفته و توجه مردم به موسيقي فاخر بيشتر شده است. فرهت بر خلاف پيرنياكان معتقد است كه در اين مورد به صدا و سيما جفا مي رود.او با اشاره به جشنواره هاي برگزار شده مختلف از جمله ترنم رحمت در سال پيامبر اكرم(ص)از سوي سازمان صدا و سيما اظهار مي كند: چنين جريان هاي مثبتي باعث آشنايي بيشتر جوانان با موسيقي خوب مي شود. موسيقي مثل زبان و ادبيات است كه بايد بسيار مورد توجه واقع شود، گرچه موسيقي زيرزميني طيف خاصي از مخاطبان را به خود جلب مي كند، ولي وقتي يك رويداد غيرمنطقي در هنر اتفاق مي افتد بايد با آن مبارزه كرد.
فرهت، ساخت موسيقي خوب و انتشار آن بين مردم را اصلي ترين راه مبارزه با موسيقي زيرزميني مي داند. او بر اين باور است كه موسيقي خوب ا گر از رسانه هاي جمعي به گوش مردم برسد، آنها ديگر رغبتي به شنيدن موزيك هاي زيرزميني بي هويت و بي شناسنامه نشان نمي دهند. او با اشاره به اين موضوع اظهار مي دارد: كمبود استاد براي انتقال موسيقي علمي و صحيح باعث رشد وسيع موسيقي زيرزميني مي شود. اين امر را مي شود با گرم شدن روز به روز كره زمين مقايسه كرد كه اگر پيش از اين دولت ها به فكر چاره براي آن بودند، امروز شاهد صدمات زيادي در اين امر نبوديم. اما هدايت اين افراد نيز آسان نيست. به گفته اين آ هنگساز اگر قرار باشد اين عده آموزش ببينند كه اصلاً به سمت و سوي كارهاي غيرمجاز و زيرزميني نمي رفتند. اگر قرار بر آموزش اين عده باشد بايد همه چيز را از صفر به آنها آموزش داد. اگر آنها عشق و علاقه به يادگيري و افتادن در راه صحيح را مد نظر داشتند، مي شد آنها را به راه درست هدايت كرد. ولي اگر در كاري كه انجام مي دهند، مصمم باشند، به هيچ صراطي مستقيم نمي شوند. اگر خود بخواهند به زيرزميني بودن ادامه بدهند، آموزش و تلاش ديگران نتيجه بخش نخواهد بود.
در حاشيه ماندن نام آشنايان
دليل ديگري كه مي توان از مهم ترين دلايل مخالفت جامعه هنري با اين گروه دانست، سرسري گرفتن حق و حقوق آثار بزرگان اين عرصه است. شهرام ناظري با اشاره به هرج و مرج موجود در بازار موسيقي زيرزميني، دليل انتشار اين موسيقي را تعيين نكردن خط مشي درست و صحيح از جانب مسئولان مي داند و مي گويد: موسيقي فاخر، ناديده گرفته مي شود. هنرمندهاي نام آشنا گم مانده اند و بيشترين صدمه عايد آنها شده است. يك سري اصل ها كنار گذاشته شده اند و بدل ها رو آمده اند. اين اجحاف باعث هرج و مرج در موسيقي مي شود. چون اين روزها همه چيز در گرو فروش آلبوم هاست. شهرام ناظري با اشاره به حفظ حقوق اهالي موسيقي و عدم رعايت حق و حقوق آنان بيان مي كند: فكر مي كنم خود صدا و سيما بايد وارد عمل شود. الان هر كس به خود اجازه مي دهد بي آن كه با اهالي موسيقي قراردادي ببندد از آثار آنها در جاهاي مختلف مثل فيلم ها و مناسبت ها و... استفاده كند و حق و حقوق آنها را ناديده بگيرد. وقتي ما با پشتوانه داشتن مجوز و چندين سال كار و تلاش، چشم انداز تيره اي داريم، چه دلگرمي براي كار و آينده به جوانان مي توان داد؟ وقتي من كه سالهاست تلاش كرده ام حالا نتايج سالهاي تلاشم را تاراج شده مي بينم، ديگراني كه به تازگي قرار است پا بر اين عرصه بگذارند، با چه انگيزه اي به اين عرصه وارد شوند؟
ناظري در ادامه به روند برخورد ارشاد با موزيسين هاي تازه كار اشاره مي كند و مي گويد: البته اصلاحيه هاي بسياري كه روي كار جوان ها داده مي شود در پديد آمدن موسيقي زيرزميني بي تأثير نيست. حوصله كم آنها در تحمل زمان زياد براي صدور مجوز آلبوم خود، آنها را به موسيقي زيرزميني سوق مي دهد. وقتي روي برنامه هاي هنري جدي برنامه ريزي نمي شود، نبايد به نتيجه خوب آن اميد داشت.]]>
</TEXT>
</DOC>
<DOC>
<DOCID>HAM2-860123-126</DOCID>
<DOCNO>HAM2-860123-126</DOCNO>
<ORIGINALFILE>/1386/860123/world/_musicw.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[نگاه
نقد يك برنامه منتقدانه]]>
</TITLE>
<TEXT>
<![CDATA[علي شيرازي
سلسله برنامه هاي ماهيانه نقد نغمه كه مدتي است توسط سازمان فرهنگي هنري شهرداري تهران برگزار مي شود؛ تلاشي است هرچند ديرهنگام براي پركردن خلأ نقد در فضاي موسيقي ايران. بديهي است براي جامعه اي كه هنوز چند قرن است كه مي كوشد از آسمان رمانتي سيسم به رئاليزم عبور كند؛ نقد همچنان پديده اي نامتعارف و ميهمان ناخوانده به شمار مي آيد. بر طبق يك عادت قديمي و قانون نانوشته بيشتر ايرانيان خوش تر دارند كه مدح و ستايش بشنوند و كمتر كسي است كه حتي ياراي تاب آوردن و برتابيدن انتقاد- از هر نوع آن- را داشته باشد. اما به هر حال، در دنياي جديد، نردبان نقد معبري ناگزير است كه روزي مي بايست صعود از آن آغاز مي شد و برنامه نقد نغمه بي ترديد يكي از استارت هاي اين صعود محسوب مي شود.
***
به غير از فراهم شدن بستر نقد در جامعه هنري و سپس در مجموعه كشور، در نتيجه راه اندازي چنين برنامه هايي، همواره با بيان شمه اي از روزمرگي ها و روند شكل گيري آثار، خواه ناخواه حقايقي درباره فضاي موسيقي ايران بيان مي شود. به عنوان مثال در همين جلسات نقد نغمه يكي از كارشناسان از دير رسيدن پارتيتور يكي از قطعات گلايه كرد كه سرانجام در دقيقه 90 او و اركسترش را به زحمت زيادي انداخته و بر كيفيت كنسرت تأثير منفي گذاشته بود. بدقولي آهنگساز قطعه مورد نظر و يا هر دليل ديگري كه باعث رخداد اتفاق هايي از اين دست مي شود؛ ضرورت تأسيس بانك پارتيتور و گنجينه آثار مكتوب و نت هاي موسيقي را در ايران به ما گوشزد مي كند. چيزي شبيه بانك فيلمنامه كه چند سال است به هر صورت حامي منافع فيلمنامه نويسان و ديگر دست اندركاران سينماي ايران به شمار مي رود. به علاوه در دسترس بودن نت هاي مجموعه آثار ريز و درشت موسيقي ايران- كه با نظارت اساتيد فن گردآوري خواهند شد- مي تواند درست ترين شكل ممكن و به دست آمده آثار كلاسيك ايران را در اختيار هنرمنداني كه هرازگاه قصد اجراي اين آثار را دارند قرار دهد؛ چرا كه پارتيتورهايي كه خود سرپرستان گروه ها به ضرورت اجرا تهيه مي كنند گاه فاقد دقت و حساسيت هاي لازم است.
***
نقد نغمه گاه در ميان ميهمانان حاضر در سالن، هنرمندان را وارد بحث هاي خود مي كند كه حضور آن ها هم ارز ميهمانان حاضر بر روي صحنه است. در نشست سوم اين ميهمانان كيوان ساكت نوازنده معروف تار و سليست اركستر ملل بود. او با توانايي و رواني در بيان صحبت هايش و به دليل اين كه به نوعي غيرمنتظره وارد هسته اصلي ميهمانان جلسه شد، بر گرماي نشست افزود.
هنرمند ديگري كه از ميان حضار به ابراز نظر پرداخت پري ملكي خواننده زن بود. او پس از طرح چند سؤال انتقادي از آهنگساز و رهبر اركستر ملل توسط مجري، منتقد و حضار گفت: شما با اين سؤالهايتان، خستگي را بر تن سلطاني گذاشتيد. چون اجراي كنسرت با مشكلات بسياري توأم است؛ هماهنگي با وزارت ارشاد، نيروي انتظامي و اجاره سالن و... لطفاً اجازه دهيد چند كنسرت در ايران برگزار شود؛ آن وقت به مسايل ديگر بپردازيد.
بي آن كه بخواهيم معضلات پيش روي اجراي كنسرت و حتي ارايه آلبوم موسيقي در ايران را انكار كنيم؛ ذكر نكته اي لازم است. وجود اين مشكلات، مسأله بسيار مهمي است كه روزنامه نگاران و صاحب نظران و دست اندركاران هنر موسيقي بايد در جاي خود به آن بپردازند. اتفاقاً شايد مهم ترين مسأله مربوط به موسيقي ايران كه بايد به آن پرداخت همين معضلات باشد. هيچ كس هم نمي تواند تأثير اين مسايل را بر كيفيت و كميت اجراها ناديده بگيرد. اما وقتي تماشاگر يا مخاطبي كنسرت يا آلبومي را براي استفاده برگزيد؛ نبايد از او توقع داشت و- در شناسنامه هر برنامه براي او توضيح داد- كه شرايط اجراي اثر را در نظر بگيرد. موسيقي هنري است بي واسطه كه مستقيماً روح مخاطب را تحت تأثير قرار مي دهد. نكاتي كه خانم ملكي به آن ها اشاره كرد اتفاقاً نكات مهمي است كه در جاي خود حتماً بايد به آن ها پرداخت. اتفاقاً رشد روزافزون اين مشكلات، نتيجه مستقيم نقد نشدن شرايط موسيقي بوده است. اما هنرمند نيز محتاج نقد است. او و اثرش را نيز مي بايست در جاي خود نقد كرد تا شاخ و برگ اضافي كارش هرس شود و آن گاه درخت موسيقي ايراني به صورتي كه زيبنده آن است رشد كند و بالا رود. نگارنده از همين جا از متوليان برنامه نقد نغمه درخواست مي كند تا در يكي از برنامه هاي آتي با دعوت از مسئولان موسيقي كشور به معضلات مبتلابه اين هنر نيز بپردازند.
***
نقد نغمه آغازي بيش نيست. راه درازي كه همه اركان جامعه ما براي پذيرفتن نقد در پيش دارند قطعاً با چنين برنامه هايي كوتاه تر خواهد شد. بيان اين كه پخش تلويزيوني چنين برنامه اي تا چه حد مي تواند به گسترش فضاي نقد در ايران كمك كند؛ اين كه به دليل ضرورت رعايت نوبت حضاري كه در برنامه نقد نغمه در انتظار طرح پرسش هايشان مي مانند و سپس با طرح سؤالاتي غيرمرتبط توسط فردي ديگر ميان بحث ها گسست ايجاد مي شود؛ اين كه در برخي اوقات و به رغم تلاش مجري بحث هاي ميهمانان و حضار رسماً به تعارف و احوالپرسي منتهي مي شود و وقت جلسه را اتلاف مي كند و مسائلي از اين دست، هيچ يك باعث نمي شود تا دست برگزاركنندگان نقد نغمه را به گرمي نفشاريم؛ چرا كه به روايتي نقد از مهم ترين نيازهاي مردمان اين ديار است. همت مجريان و مخاطبان نقد نغمه را كه براي اين برنامه وقت و انرژي مي گذارند مي ستاييم.]]>
</TEXT>
</DOC>
<DOC>
<DOCID>HAM2-860123-127</DOCID>
<DOCNO>HAM2-860123-127</DOCNO>
<ORIGINALFILE>/1386/860123/world/_mycity.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[درس هايي كه از روزگار گذشته آموخته نمي شود
تصويري گم از ميراث كهن]]>
</TITLE>
<TEXT>
<IMAGE>/1386/860123/world/011712.jpg</IMAGE>
<![CDATA[
در فرهنگ غرب علاوه بر لغت ميراث فرهنگي به واژه هايي مانند ميراث محيطي برمي خوريم كه به طور اجمال مي تواند معناي جامع تر و عميق تري را از آنچه براي ما از روزگاران پسين باقي مانده، دارا باشد.
معمولاً زماني كه از ميراث فرهنگي صحبت مي شود، مستقيماً ساختمان هاي معروف قديمي مانند بناهاي مذهبي يا ساختمان هاي حكومتي و قصرهاي شاهان به طور خاص مورد بحث و تجزيه و تحليل و اهميت قرار مي گيرد. ولي واقف هستيم كه توجه به ميراث فرهنگي و يا احياناً ترميم آنها فقط از نظر فيزيكي نمي تواند مطرح گردد، بلكه اين فرهنگ در رابطه با تمدن و نحوه زندگي در مقاطع زماني كه اين ساختمان ها بنا شده اند بايد مورد توجه قرار گيرد.
ايرج شهروز تهراني
همان طوري  كه در دوران  متفاوت متوجه شده ايم، فقط به وسيله تجزيه و تحليل و شناسايي همه فضاهاي ساخته شده و يا بقاياي آنها مي توان مفهوم فرهنگ و روند تمدن زمان هاي گذشته را معلوم ساخت و شناخت ولي متأسفانه بيشترين توجه به بناهاي خاص و معروف، از نظر ديني يا حكومتي بوده است، فرهنگ و تمدن هاي گذشته مردمي در رابطه با اين فضاهاي معماري سنجيده نشده و يا اصلاً مورد توجه قرار نگرفته اند.
اگر به نقدها و يا حتي برنامه هاي آموزش معماري، بنگريم خواهيم ديد كه در اغلب آنها از بناها يا فضاهاي معمارانه ياد شده و خيلي به ندرت بافت هاي كالبدي در رابطه با مسائل اجتماعي، اقتصادي، فرهنگي آن زمان مطرح مي شود. با اين كه در بعضي مواقع فضاهاي فيزيكي به صورت آنچه بوده  بايد باقي بماند و به هيچ صورتي قابليت نزديكي و مقايسه  با دوران معاصر را نخواهد داشت.
به  طور مثال در دانشكده هاي معماري، برنامه ها در حول و حوش بناهاي سنتي مذهبي يا ساختمان هاي حكومتي،(مساجد سه گانه اصفهان، ميدان نقش جهان)و يا كاروان سراها و نقاط عطف از نظر كاربردي در شهرهاي كويري دور مي زند و اين گونه فضاها مورد تجزيه و تحليل و شناسايي قرار مي گيرند. بافت هاي مسكوني قديمي شهرها به جز چند ساختمان كه از متعلقات اشخاص سرشناس و ثروتمند بوده، نه فقط جزيي از ميراث فرهنگي محسوب نگرديده، بلكه دست خوش تندباد نابسامان بساز و بفروش ها شده است. به عنوان مثال در تهران، محله هايي مانند گذر وزير دفتر يا بازارچه قوام الدوله يا عودلاجان كه در راستاي آنها بافت هاي مسكوني بسيار زيبا و قابل زندگي ارگانيك وجود داشته منهدم و به جاي آنها مكعب هاي زشت و ناهماهنگ جايگزين شده و عملكردهاي زيربنايي و روبنايي اين محيط را منسوخ نموده است.
به طور كلي مي توان گفت در مفهوم ميراث فرهنگي ما، هيچ گونه مقايسه اي با زندگي شهري و اجتماعي در برنامه هاي نگهداري و بازسازي و بهره بري از بناهاي قديمي و زيربناي آنها مطرح نگرديده و به طور اجمال نقاط عطفي كه قبلاً اشاره شد مورد توجه قرار گرفته است كه بدون شك اجزايي پرارزش از ميراث فرهنگي محسوب مي گردند و بايستي حداكثر توجه و نگهداري از آنها به عمل آيد و اينها را بايستي مانند گنجينه اي بس مهم اندوخته داشت ولي آنچه مي تواند تمدني آشكار و مشخص باشد رابطه اي است بس تنگاتنگ با شيوه هاي زندگي اي كه در بافت هاي مسكوني ـ تجاري ـ اداري گذشته ها مطرح بوده است.
در غير اين صورت همان طوري كه متأسفانه اتفاق افتاده سلسله مراتب و پيوستگي تمدن، گسيخته گشته و نحوه زندگي غرب با روبنايي كاذب جايگزين آن شده بدون آنكه رابطه اي با تداوم فرهنگي اين سرزمين داشته باشد.
بايد اذعان داشت كه در ايران به هيچ عنوان به معماري و شهرسازي گذشته نزديك ما توجهي نمي شود و بناهاي مسكوني يك يا دو طبقه سال هاي گذشته كه بافت جديد شهرهاي ما را شكل مي داد و بعد از فضاهاي مسكوني جمعي پدرسالاري و در رابطه با سيستم اجتماعي ـ اقتصادي مي توانست جهت جديد و توجيه شده اي را ارائه دهد بدون توجه به مفهوم اين روند تكاملي جديد اقتصادي ـ اجتماعي و بدون برنامه صحيح و فقط در رابطه با اقتصادي مريض به صورت كنوني در آمده است.در اجراي طرح جامع كه ضوابط صدور جواز ساختماني را ممكن مي سازد، هيچ گونه بررسي محيطي جهت حفظ بعضي از بناهاي قابل توجه كه هويت محله يا خيابان و كوچه را مشخص مي سازد وجود ندارد و هر سازنده(بدون مشورتي با شهرداري)مي تواند اقدام به تخريب هر بنايي بكند و به جاي آن براساس ضوابط جديد جواز دريافت دارد و هيچ گونه تبصره اي در اين مورد وجود ندارد!!!
البته مي توان تصور نمود، زماني كه كنترلي در هماهنگي با محيط اطراف وجود نداشته باشد، چه هيولايي بر هيولاها اضافه خواهد شد و مشاهده هر روزه صحنه شكل گيري اين هيولاها، باعث تأسف همگان مي گردد.
در روستاها نيز با مسائل مشابهي روبه رو هستيم: قلعه ها در زمستان محل تجمع روستاييان بود و در آنجا كشاورزان غلات و حبوبات خود را انبار مي كردند و هر خانواري فضايي مناسب جهت زندگي جمعي در قلعه داشت(چون در فصل زمستان كارهاي كشاورزي و رسيدگي به باغات و زمين هاي كشاورزي تقليل مي يافت)فعاليت هاي جمعي مانند عروسي ها، مهماني ها، بازي هاي جمعي و داد و ستد بعد از جمع آوري محصولات اتفاق مي افتاد و زندگي داخل كاملاً محفوظ و قابل دفاع از عوامل جوي و احياناً تهاجم خارج بود. بچه ها در محيطي آرام و جمعي همه چيز ياد مي گرفتند و خانوارها تجارب جديدي از يكديگر مي آموختند و خود را براي رويارويي با كار كشاورزي ساليانه آماده مي كردند.
رشته قنات ها در بستري مسطح، در كنار تپه ماهورها جهت آب رساني به روستا احداث شده و موقعيت آن را مشخص مي كرد و به عنوان عنصري سنتي شاخص وجود حيات و زندگي بود.
بعد رودخانه ها باعث به وجود آوردن جويبارهاي زيبا در كنار رودخانه  مي شد و در سطوحي پايين تر با آب قنات ها آميخته و با حركت هاي نفوذي بسيار زيبا در مقابل نگاه هاي اميدوار كشاورزان درختان و صيفي جات آنان را سيراب مي كرد. بستر رودخانه ها با حركت طبيعي و زيباي خود در پيچ و خمي باعث به وجود آمدن قلمستان هاي درخت تبريزي يا درختان ديگر جهت حفظ و جلوداري سيلاب هاي زمستان مي شد.
اگر گذري بدين روستاها كنيم مي بينيم كه قلعه ها به طور حزن انگيزي مخروبه و بسياري با خاك يكسان شده اند، قنات ها خشك و حلقه هاي آنها واريز كرده و رشته هاي منظم آنها از هم گسيخته شده است. آب رودخانه ها و قلمستان ها خشك شده و با ساختن ديوارهاي سنگي عجيب بستر رودخانه منحرف شده، درختان ميوه باقي مانده به درختان ميوه بدون زحمت تبديل شده،  يا اين كه با خشك كردن درختان، در محل آنان ساختمان هاي زشت با نماهاي سنگي كه معلوم نيست از كجا آمده است ساخته شده و از خانه هاي خشتي روستايي كه در ميان درختان و در موقعيت هاي معين ساخته شده بودند فقط خرابه هايي برجاي مانده است.
از ديوارهاي خشت و گل كه مالكيت و تقسيم باغات را مشخص مي كرد و در امتداد كوچه باغ ها و خيابان اصلي روستا حركت مي كرد جز تل هايي اينجا و آنجا چيز ديگري باقي نمانده و گاهي به ديواره هاي سنگي خانه هاي بي هويت تازه ساز كه هيچ گونه هماهنگي با محيط ندارد تبديل شده است.
از تنورها و آلاچيق ها و كلبه هاي مسكوني داخل باغ ها كه زندگي روستا را در فصول كار كشاورزي زنده و پرتلاطم مي نمود و با رنگ خاكي و زيباي آنها و احجام پر و خالي خود از زندگي آرام راحت و پرمحصول حكايت مي كرد، جز ديواره هاي مخروبه و ديرك هاي چوبي افتاده و فضاهاي مياني پر از خار و خاشاك چيز ديگري باقي نمانده است.
كشاورزان به كارگراني تبديل شده اند كه روزها در محل هاي ديگر كار مي كنند و شب ها در خانه هاي جديد سنگي شان استراحت مي كنند، اكثريت مردم اين دهات به خوش نشين هايي تبديل شده اند كه يا در محل هاي ديگر و يا در شهرها به دنبال كار هستند و هيچ گونه علاقه اي به كار و نگهداري باغات ندارند.
از خود سؤال مي كنم مگر اين فضاها، جزيي از ميراث فرهنگي ما نيست؟
مگر قوانين حفظ محيط طبيعي كه هر چند سال در رابطه با احتياجات اجتماعي ـ اقتصادي تجديد و تمديد مي گردد نمي تواند وسيله اي جهت نجات محيط هاي انساني و زيباي كشورمان باشد؟
مطالبي كه گفته شد ممكن است دست اندركاران محيط و ميراث فرهنگي را قدري افسرده خاطر كند، ولي مي دانيم كه فرهنگ و پايه هاي تمدن جهت ترميم اين مسائل در اجتماع ما موجود است. همان طوري كه خرابه هاي ارگ بم كه از همان خشت و گل هاي ياد شده ساخته شده است، به عنوان محل تجمع محققين در سطح جهاني و مركز تشكيل سمينارهاي مختلف فرهنگي شده و با مديريت و بازسازي صحيح توانسته  بود در سال هاي اخير نمونه اي از تاريخ معماري و شهرسازي تاريخي و فرهنگ بازسازي را مطرح كرده و الگوهاي قابل طرح در جهت شناسايي فرهنگ ايران زمين و در برابر ساير تمدن ها ارائه نمايد؛ ارگ بمي كه حالا هم(پس از خرابي فاجعه بار زلزله )حرف ها در معرفي ميراث مردمي و معماري خشتي اين مرز و بوم دارد.]]>
</TEXT>
</DOC>
<DOC>
<DOCID>HAM2-860123-128</DOCID>
<DOCNO>HAM2-860123-128</DOCNO>
<ORIGINALFILE>/1386/860123/world/_mycity.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با آب گيري سد جديد، سد دوره ساساني به  زير آب مي رود
سد باستاني جرّه، قرباني اخلاف ناخلف]]>
</TITLE>
<TEXT>
<IMAGE>/1386/860123/world/011721.jpg</IMAGE>
<![CDATA[
عليرضا افشاري
انتقاد از بي توجهي به ميراث فرهنگي همواره با اين پاسخ مواجه شده است كه كشور نيازمند توسعه است. هرگاه سخن از آثار مخرب ناشي از ساخت بي رويه سد رفته، پاسخ داده اند كه كشور دچار كمبود آب است. اما اندكي آگاهي از تاريخ كهن ايران آشكار خواهد ساخت كه انسان ايراني با اين معضل بزرگ شده و هزاره هاست كه با آن سروكار دارد.
كاريز، پاسخي به كمبود آب
در تكامل بهره برداري از آب چشمه ها و دنباله آب آنها(رودهاي خرد)، انديشه درخشان ايراني دست به نوآوري چشمه دست ساز زد؛ ابداعي كه آن را قنات يا كاريز مي خوانيم. اين گونه بود كه ايران وارد عصر تاريخي شد. در ايجاد تمدن و فرهنگ در فلات مركزي ايران - كه بعدها به گفته هگل، انديشمند برجسته، نخستين كشور جهان در آن پا به عرصه تاريخ گذاشت - سهم مردمي كه براي ابداع كاريز و ساخت هم دلانه و گسترده آن كوشيدند بس بااهميت بوده است. عظمت كار استادان بزرگ آباب و كاريزكن از نتايج پژوهش هاي اچ. اي. ولف قابل درك است كه مي نويسد: در سرزمين هاي مشابه فلات مركزي ايران، در سراسر سياره زمين، تا به حال هيچ  نوع تمدن انساني پديد نيامده است(كوتاه  شده از گزارش سهراب فرسيو، روزنامه نوروز، 2 بهمن 1380).
از سوي ديگر هنگامي كه تك تك سدهاي باستاني ايران را مورد مطالعه دقيق قرار مي دهيم، مي بينيم كه نكاتي در آنهاست چون محل قرار دادن دريچه ها، محل تخليه، حوزه آرامش و بسياري از مسائل ديگر، كه با بسياري از فن آوري هاي روز جهان هم خواني دارد. نمونه اي را به نقل از دكتر پرويز ورجاوند مي شكافيم: اين سد كه در رامهرمز قرار دارد، به  نام سد جرّه معروف است. سد جره سدي است وزني و قوسي. پديده سد قوسي از قرن هجدهم در هيچ جاي جهان به عقب نمي رود. زمين مسئله اي  است كه از نظر محاسبات، تحول چشم گيري را در زمينه  سدسازي به وجود آورد تا با تغيير شكل خطي به قوسي، با توجه به شرايط محل و حجم آب و نحوه آب كه آيا آب سيلابي است يا ذره اي و... بتوانند توان مندي سازه را بالا ببرند. سد جره نوزده متر ارتفاع دارد. طول تاج آن 80 متر است و در طول 1700 سال علي رغم مدارك تاريخي كه سخن از سيلاب هاي سنگين كرده اند كوچك ترين لطمه اي به اين سد وارد نشده است. سدي است كه با قلوه  سنگ هاي رودخانه اي و ملات خاك و ساروج ساخته شده. من در چندين جا انواع ملات ها و ساروج ها را معرفي كرده ام كه فقط به همين سادگي نيست كه بگوييم مخلوطي از گچ و آهك و گونه اي از لويي(گل ني)است. يكي از هوشيارانه ترين نوع ساروج هايي كه به كار رفته، مسئله كاربرد موي بز است. اين موي بز در اين ملات دقيقاً حالت آرماتور را دارد. يعني اگر شما يك تكه ملاتي را داشته باشيد كه داراي اين مو نباشد با آن قطعه از ملات كه اين مو را دارد نحوه توان مندي و مقاومت سنجي اش به شدت متفاوت است و مجموعه اين شوق مندي هاي فني و علمي، پديده اي را به وجود مي آورد كه 1700 سال پايدار مانده است. وارد بحث گسترده دنبالش نمي شوم كه چگونه براي مستمر كردن اين بهره  وري هوشيارانه از حوزه آب گيري سد بهره گرفته اند كه نه تنها با كانال، آب را به آن منطقه ببرند كه بتوانند موجبات توانمند ساختن كانال ها و قنات ها را به وجود بياورند. اين سد تا حدود چند سال پيش، هم چنان كاركرد خودش را داشت. از سال 76 آقايان بر آن مي شوند كه در اينجا سد جديدي را برپا كنند. در جايي كه با جرأت مي توان گفت كه اگر با كمك كارشناسان صاحب نظر شرايطي به وجود مي آمد كه اين سد حفظ و به كاربري مجدد بازگردانده مي شد، قادر بودند كه احتمالاً با يك ظرفيت پايين تر همان كاربري را از آن بگيرند. ولي امروز با آب گيري سد جديد جرّه كه 80 كارش به پايان رسيده اين سد دوره ساساني و تمامي آن كانال ها و قنات ها به  زير آب خواهند رفت. تمام ساختمان هايي كه در پشت سد بوده است و از نظر معماري بخشي از آن راه به دوران صفوي مي برد و هنوز توانمند و بانشاط به گونه اي مي توانند سر بلند كنند، اينها همه به نابودي كشانده مي شود.
حال سخن ما بر اين است كه چرا دولتمردان ما در دوران كهن نخواستند كه در مدت زمان كوتاهي 375 طرح سدسازي را به اجرا بگذارند؟ در حالي  كه مي دانيم مديريت، امكانات و توانايي آنان - به  گواه گستره پهناوري كه بر آن فرمان مي راندند و كارآمدي و نظمي كه به شهادت تاريخ نويسان دشمن در آن حاكم بود - بسيار از ما بالاتر بود و همان طور كه با نمونه اي از ساخته هايشان آشنا شديم سدهايي مي ساختند كه پس از اين همه سال هنوز پابرجايند.
پاسخ را مي توان در مسئله كاريز يافت. به  اعتبار پژوهش ها و گفته هاي متخصصان، در شرايط آب وهوايي ايران، سدسازي - مگر به دلايلي خاص - باعث هدررفت و اتلاف گسترده آب، اين ماده حياتي در زندگي ما، خواهد شد(يعني دقيقاً همان دليلي كه به بهانه آن دوستداران يادگارهاي فرهنگي را محكوم مي كنند).]]>
</TEXT>
</DOC>
<DOC>
<DOCID>HAM2-860123-129</DOCID>
<DOCNO>HAM2-860123-129</DOCNO>
<ORIGINALFILE>/1386/860123/world/_mycity.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رقابت جدي براي برگزاري المپيك 2016]]>
</TITLE>
<TEXT>
<![CDATA[رامتين فرزاد
همواره برگزاري مسابقات ورزشي در كشورهاي جهان داراي اهميت بوده است. توريسم ورزشي نيز به عنوان يكي از مهمترين راه هاي در آمدزايي و ايجاد اشتغال مورد توجه مديران بسياري از شهرهاي بزرگ جهان بوده و در قالب آن مي توان به درآمدهاي چشمگير حاصله از اين راه توجه داشت. هم اكنون مسئولان شهرهاي بزرگ جهان رقابتي نزديك را براي ميزباني مسابقات مطرح جهاني دارند.
در ميان تمام مسابقات ورزشي كه در جهان برگزار مي شود، برگزاري مسابقات المپيك جايگاهي ويژه دارد و برنامه ريزان شهري نيز اهميتي فراوان براي آن قائل اند. از قرار، كميته بين المللي المپيك براي برگزاري اين مسابقات در سال 2016 درصدد انتخاب شهري براي ميزباني آن هستند.
بر اين اساس شهرهاي توكيو و ريودوژانيرو و پراگ به عنوان نامزدهاي اصلي آمادگي خود را اعلام كرده اند. در كنار اين شهرها لس آنجلس به عنوان جدي ترين رقيب از ايالات متحده آمريكا به كميته مركزي برگزاري اين مسابقات معرفي شده است.
بي ترديد برگزاري مسابقات المپيك در هر كدام از اين شهرها مي تواند گردشگران بسياري را به اين شهرها جذب كند و باعث سود اقتصادي فراواني براي هر كدام از اين شهرها شود.
كارشناسان برآورد مي كنند كه برگزاري احتمالي مسابقات المپيك در شهر لس آنجلس بيش از 7 ميليارد دلار درآمد نصيب اين شهر كند و 67هزار شغل تازه براي ساكنان آن به وجود آورد.
مطالعات كارشناسان اقتصادي نشان داده است در صورت برگزاري مسابقات المپيك سال 2016 در شهر لس آنجلس، اين مسابقات اثرات مهم و قابل توجهي بر شرايط اقتصادي اين شهر خواهد داشت.
طبق نتايج مطالعاتي كه به تازگي توسط سازمان تحقيقات اكونوميك منتشر شده برگزاري مسابقات المپيك 2016 در لس آنجلس، جمعيتي بالغ بر 875 هزار نفر را از سراسر جهان در قالب توريسم ورزشي به اين شهر سرازير خواهد كرد.
آنتونيو ويارگوزا، شهردار شهر لس آنجلس در مورد برگزاري المپيك در اين شهر معتقد است: مزايده هايي كه براي برگزاري مسابقات المپيك 2016 به شهرداري ارائه شده به خوبي نمايانگر اين واقعيت است كه حضور المپيك در لس آنجلس از نظر اقتصادي حكم دريافت مدال طلا براي اين شهر را دارد. اين روندي است كه مي تواند تا سال ها اثرات مثبتي بر اقتصاد كلي شهر لس آنجلس داشته باشد.
ديويد ويلكاكس، كارشناس سازمان تحقيقات اكونوميك، آمار منتشر شده را يك حدس نه چندان دقيق مي خواند و معتقد است كه با آغاز حركت و پيشروي اين طرح، راه هاي به دست آوردن عوايد تازه از آن نيز چندين برابر خواهد شد.
بري سندرز، رئيس كميته المپيك كاليفرنياي جنوبي اعتقاد دارد كه در مراحل اوليه، صدها هتل، رستوران و مراكز خريد، از درآمد حاصل از برگزاري المپيك در شهر لس آنجلس بهره مند خواهند شد. علاوه بر آن بيش از 6ميليون بليت براي تماشاي مسابقات مختلف به فروش خواهد رسيد.
سندرز معتقد است كه لس آنجلس، كه پيش از اين يكبار ديگر ميزبان المپيك بوده، براي برگزاري اين مسابقات نيازي به ايجاد اماكن تازه ندارد.
منافع و عوايد حاصل از اجراي مراسم المپيك 2016 در شهر لس آنجلس به قدري چشمگير است كه اعضاي شوراي شهر با تصويب بودجه اي 500 ميليون دلاري، تضمين كرده اند كه چنانچه شهر لس آنجلس در مزايده برگزاري المپيك برنده و در طول برگزاري اين مسابقات نيز متضرر شود، اين ضررها را جبران كنند.
روز چهاردهم ماه جاري، كميته المپيك ايالات متحده آمريكا نام ميزبان مسابقات المپيك 2016 را از ميان دو شهر شيكاگو و لس آنجلس اعلام خواهد كرد و پس از آن در سال 2009 كميته بين المللي المپيك نيز از ميان نامزدهاي مختلف يك شهر را براي برگزاري اين مسابقات انتخاب خواهد كرد.
تاكنون شهرهاي توكيو در ژاپن، ريودوژانيرو در برزيل و پراگ، پايتخت جمهوري چك، به طور رسمي پيشنهاد ميزباني المپيك 2016 را به كميته بين المللي المپيك ارائه كرده اند.]]>
</TEXT>
</DOC>
<DOC>
<DOCID>HAM2-860123-130</DOCID>
<DOCNO>HAM2-860123-130</DOCNO>
<ORIGINALFILE>/1386/860123/world/_mycity.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[چشم انداز]]>
</TITLE>
<TEXT>
<IMAGE>/1386/860123/world/011715.jpg</IMAGE>
<![CDATA[
بيداري اژدهاي خفته در عرصه گردشگري
هر چند المپيك 2008 پكن مي تواند اين كشور را در رده هاي نخستين صنعت گردشگري جهان قرار دهد اما چيني ها به مانند عرصه هاي اقتصادي به فكر رشد و گسترش اين صنعت هستند و قصد دارند در آينده نزديك به عنوان يكي از غول هاي اين عرصه تبديل شوند. در اين راه آنان از هيچ اقدامي دريغ نمي كنند. آنان در طول سال هاي گذشته ثابت كرده اند كه اگر بخواهند در عرصه هاي اقتصادي مي توانند بي رغيب باشند. شايد به همين منظور و با توجه به درآمدهاي حاصله از صنعت گردشگري هم اكنون آنان تلاش بي سابقه اي را براي گسترش اين صنعت آغاز كرده اند. يكي از مهمترين اقدامات چيني ها برگزاري فستيوال هاي متعدد گردشگري در طول سال است. در اين راستا فستيوال 2007 گردشگري چااوهو با همكاري مشترك شوراي گردشگري دو استان آنهوي و چااوهو در هفته گذشته آغاز به كار كرد.
از آنجا كه چااوهو به لحاظ گردشگري و موقعيت فرهنگي و منابع طبيعي در وضعيت بسيار مناسبي قرار دارد، برگزاري اين فستيوال و جشن هاي همراه آن تأثير شگرفي در تثبيت اين استان به عنوان مناطق فعال گردشگري خواهد داشت.
در پي برگزاري اين فستيوال دو استان ياد شده به عنوان سكويي براي ترقي موقعيت منطقه و جذب بيشتر گردشگران فعاليت هاي خود را انجام خواهند داد.
]]>
<IMAGE>/1386/860123/world/011724.jpg</IMAGE>
<![CDATA[
چابهار قطب اول اكوتوريسم كشور
به گواهي آمار و ارقام منتشر شده از سوي يونسكو ايران به دليل داشتن جاذبه هاي اكوتوريستي جزو ده كشور برتر دنياست. جاذبه هايي كه در هر كشور مي تواند ميزبان گردشگران بسياري باشد. شايد توجه به اين مناطق و استفاده از آن مي تواند براي بسياري از طبيعت گردان يك بهشت واقعي قلمداد شود. جالب است بدانيم كه اكوتوريسم و بهره برداري از آن به فراهم آوردن زيرساخت هاي چنداني نياز ندارد و عموماً طبيعت گردها از زندگي و گذراندن وقت در طبيعت بكر لذت مي برند. منطقه  زيبا و بكر چابهار از جمله مناطقي است كه با دارا بودن ده ها جاذبه  طبيعي و انسان ساخت، فرهنگي يا اجتماعي، قابليت تبديل به قطب اول اكوتوريسم كشور را دارد.
اين منطقه با توجه به توان هاي محيطي و داشته هاي سرزميني كه طبيعت در اختيارش قرار داده مي تواند گردشگري اين منطقه را از حالت انبوه به سبز سوق داده و گردشگري مسئولانه را رواج دهد.
قرار است كه بر اساس ويژگي هاي اقليمي اين منطقه به عنوان اولين قطب اكوتوريسم شود. دكتر سعيد علي بزرگزاده در اين مورد مي گويد: با عنايت به مطالعات و بررسي هاي علمي صورت گرفته از پتانسيل ها در خصوص جاذبه هاي منحصر به فرد طبيعي و فرهنگ و سنن فراهم آورده است، به طوري كه طبق نظرسنجي ها تعداد كثيري از مسافران ورودي به اين منطقه را علاقه مندان به طبيعت و فرهنگ بومي تشكيل  داده اند.
او از ارتقاي روحيه  بازگشت به طبيعت در ميان بشر امروزي مي گويد و ادامه مي دهد: افزايش تعداد طبيعت گردان در كشور، تأثيرپذيري متقابل ميهمان و ميزبان( با توجه به اين كه اكثر اكوتوريست ها را افراد تحصيل كرده و حساس به جامعه ميزبان تشكيل مي دهند)در كنار توانايي هاي چابهار در اين بخش از جمله گردشگري دريايي ورزش هاي آبي،  دامنه و صخره نوردي، بيابان گردي، عكاسي، شكار و ماهيگيري، صنايع دستي مانند سكه دوزي، و سوزن دوزي، مراسم آييني و مذهبي و... موجبات تبديل چابهار به قطب اول اكوتوريسم را فراهم آورده است.
منطقه زيبا و بكر چابهار در منتهااليه جنوب شرقي كشور و همجوار با اقيانوس هند و كشور پاكستان، داراي جاذبه هايي از قبيل: تمساح ايراني( گاندو )،  جنگل هاي حرا، درخت انجير معابد، كوه هاي مريخي(مينياتوري)، سواحل زيبا، چشم اندازهاي بديع، ساحل خرچنگ ها، پديده  موج فشان، ساحل صخره اي، روستاي تاريخي تيس، فرهنگ چند هزار ساله و غيره مي باشد.
]]>
<IMAGE>/1386/860123/world/011718.jpg</IMAGE>
<![CDATA[
لوح هاي سنگي اتيوپي جاذبه اي براي گردشگران
همواره آثار باستاني به جا مانده از روزگاران ديرين مورد توجه گردشگران بوده است. افرادي كه براي شناختن پيشينه هاي تاريخي ديگر ملل سر از موزه ها و محوطه هاي باستاني در مي  آورند كم نيستند. نمونه اين نكته را مي توان در كشور خودمان سراغ گرفت. هنگامي كه به تخت جمشيد يا پاسارگاد مي رويم اغلب گردشگراني از كشورهاي ديگر را ديده ايم كه براي ديدن آثار به جا مانده از گذشتگان مان به مناطق باستاني سفر كرده اند. بسياري از كشورهاي ديگر نيز با تكيه بر اين جاذبه سعي دارند تعدادي از گردشگراني را كه آثار انسان ساخت را مورد توجه قرار مي دهند به سمت جاذبه هاي خود بكشانند.
شايد از اين رو باشد كه سازمان صنايع دستي و گردشگري اتيوپي از كشف بيش از 16 سنگ فالوسي و لوح هاي يادبود به شكل سنگ هاي عمودي در منطقه جنوب اتيوپي خبر مي دهد.مسئولان اين سازمان معتقدند، كشف اين لوح هاي سنگي سبب جذب گردشگران بسياري به منطقه شده و با برگزاري جشن هاي هزاره اتيوپي اين آمار بسيار افزايش خواهد يافت.
سرپرست امور گردشگري پارك ها و هتل هاي اتپوپي در اين مورد مي افزايد: در كشف جديد، مصنوعات و سنگ هاي منقوش نيز يافت شده است كه باستان شناسان فرانسوي به تحقيق و بررسي بر روي آنها مي پردازند.
]]>
<IMAGE>/1386/860123/world/011709.jpg</IMAGE>
<![CDATA[
گامي به سوي توريسم ورزشي
تور بين المللي دوچرخه سواري كرمان از نخستين روز ارديبهشت ماه 86 برگزار مي شود.
اين تور كه هر ساله با حضور تيم هاي داخلي و خارجي برگزار مي شود، در سال گذشته نيز با حضور 116 دوچرخه سوار در قالب دو تيم خارجي بريسااسپور تركيه و تيم ملي سوريه و هفت تيم داخلي تيم ملي، دانشگاه آزاد، تيم ملي اميد، پتروشيمي تبريز، پتروشيمي بندر امام، هيأت كرمان و پيكان تهران برگزار شد.
امسال نيز تاكنون 6 تيم خارجي ارمنستان، ازبكستان، تركيه، سوريه، بحرين و مالزي و پنج تيم داخلي پيكان تهران، پتروشيمي تبريز، استانداري كرمان، مس كرمان و دانشگاه آزاد اسلامي براي حضور در اين تور اعلام آمادگي كرده اند.
كيكوچي داور ژاپني كه از سوي فدراسيون دوچرخه سواري جهاني معرفي شد روز 29 فروردين وارد تهران مي شود و در روز 30 فروردين به كرمان مي رود تا بر اجراي اين تور بين المللي نظارت داشته باشد. سال قبل نيز داور مالزيايي فدراسيون جهاني براين تور نظارت داشت. باتوجه به اين  كه امتياز تورها و مسابقات بين المللي امسال در اخذ سهميه المپيك پكن مؤثر است اين تور نيز داراي امتياز و اهميت فوق  العاده اي براي كشورمان خواهد بود.]]>
</TEXT>
</DOC>
<DOC>
<DOCID>HAM2-860123-131</DOCID>
<DOCNO>HAM2-860123-131</DOCNO>
<ORIGINALFILE>/1386/860123/world/_sciew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[هر ايراني چقدر آهن نياز دارد
ايرانيان آهنين مي شوند]]>
</TITLE>
<TEXT>
<IMAGE>/1386/860123/world/011733.jpg</IMAGE>
<![CDATA[
برنامه آهن ياري در مدارس دخترانه، 16 هفته در سال و هر هفته يك قرص آهن در حال اجراست
كمبود آهن و كم خوني فقر آهن يكي از مهم ترين مشكلات تغذيه اي و بهداشت عمومي در جهان به شمار مي رود. براساس برآورد سازمان جهاني بهداشت در حدود دو ميليارد نفر از مردم جهان به كم خوني فقر آهن دچارند. مخصوصا كودكان زير 5سال، نوجوانان(به خصوص دختران)، زنان سنين باروري(به ويژه زنان باردار و شيرده)از گروه هاي آسيب پذير و در معرض خطر كم خوني فقر آهن هستند. پيامدهاي زيان بار كم خوني فقر آهن از جمله افزايش مرگ و مير مادران به هنگام زايمان، افزايش ابتلا به بيماري ها، كاهش ضريب هوشي و قدرت يادگيري، اختلال در رشد جسمي و نهايتاً كاهش توانمندي هاي ذهني و جسمي، روند توسعه كشورها را به مخاطره مي اندازد. از اين رو يكي از برنامه هاي مهم در بهبود تغذيه جوامع، آهن ياري گروه هاي در معرض خطر كم خوني فقر آهن است.سازمان جهاني بهداشت، به كارگيري تركيبي از چهار استراتژي شامل آهن ياري، آموزش تغذيه، غني سازي مواد غذايي و كنترل بيماري هاي عفوني و انگلي را توصيه كرده است.در كشور ما هم برنامه آهن ياري چند سالي است كه آغاز شده و گسترش يافته است. مقاله زير، در قالب چند پرسش و پاسخ، جزئيات اين برنامه را مرور كرده است.
صدف كوه كن
* برنامه آهن ياري بايد براي كدام گروه هاي سني اجرا شود؟
در تعيين اولويت براي آهن ياري، گروه هاي هدف با توجه به احتمال كمبود آهن و مزاياي بهداشت عمومي ناشي از كنترل آن انتخاب مي شوند. زنان باردار و شيرده و كودكان 6 تا 24 ماهه از هر دو جنبه داراي اولويت هستند و در صورتي كه شيوع كم خوني بالا باشد(مثل كشور ما)آهن ياري در زنان سنين باروري، كودكان در سنين قبل از دبستان و دبستان و نوجوانان نيز توصيه شده است. سازمان جهاني بهداشت با بررسي مطالعات انجام شده در كشورهاي مختلف دنيا به آهن ياري روزانه در گروه هاي فوق تأكيد كرده است، اما بسته به شرايط اقتصادي و فرهنگي، ممكن است آهن ياري هفته اي يك يا دو بار اجرا شود.
*در ايران برنامه آهن ياري گروه هاي در معرض خطر از چه زماني اجرا شد؟
با توجه به برنامه who اين طرح در مورد دختران دانش آموز دبيرستاني، در كشور ما نيز مورد مطالعه قرار گرفت. از جمله، در مطالعه انستيتو تحقيقات تغذيه در سال 1376، اثربخشي دوز هفتگي آهن در مدت 12 هفته بر كاهش شيوع كم خوني و كمبود آهن در دختران دانش آموز دبيرستاني در شهرستان زاهدان، رشت و اهواز بررسي شد. بر اين اساس، دفتر بهبود تغذيه جامعه در سال تحصيلي81-1380 اثربخشي دوز هفتگي آهن در دختران دبيرستاني با دو دوره 16 و 20 هفته را در منطقه ساوجبلاغ مطالعه كرد و نتايج اين مطالعه نشان داد كه با آهن ياري به مدت 16 هفته بهبود ذخاير آهن بدن دختران مطلوب تر است و تفاوت معني داري از اين نظر بين 16 و 20 هفته وجود ندارد. پس از آن مقرر شد مرحله به مرحله اين طرح گسترش يابد.
*كدام تركيبات دارويي براي برنامه آهن ياري توصيه مي شود؟
تركيبات سولفات فرو مانند ساير تركيبات آهن از قابليت جذب خوبي برخوردار است و در مقايسه با ساير مكمل ها ارزان تر و به صرفه تر است. به همين دليل، سازمان جهاني بهداشت سولفات فرو را به عنوان مكمل آهن مناسب براي برنامه هاي آهن ياري در سطح وسيع توصيه مي كند. در كشور ما نيز به دليل امكان توليد سولفات فرو در داخل كشور و ارزان تر بودن آن در مقايسه با فومارات فرو كه توليد داخلي هم ندارد، مكمل ياري آهن با سولفات فرو توصيه شده است.
* ميزان داروي مصرفي بايد چقدر باشد؟
who دوز پيشگيري كننده كمبود آهن در نوجوانان و زنان سنين باروري و زنان باردار و شيرده را 60ميلي گرم آهن  المنتال توصيه كرده است. با توجه به اينكه قرص سولفات فرو توليدي در داخل كشور حاوي 50 تا 55 ميلي گرم آهن المنتال است، بنابراين مي توان از قرص هاي توليدي در داخل كشور در برنامه پيشگيري از كمبود آهن در گروه هاي سني مذكور استفاده كرد. البته سازمان جهاني بهداشت توصيه كرده است كه مكمل هاي آهن به صورت تركيب با اسيد فوليك مصرف شود(قرص آهن با 60 ميلي گرم آهن المنتال و 400 ميكروگرم اسيد فوليك و در صورتي كه اين نوع مكمل در دسترس نباشد، مكمل هاي حاوي 60 ميلي گرم آهن و250 ميكروگرم اسيد فوليك براي زنان باردار و شيرده). در كشور ما در حال حاضر قرص آهن بدون اسيد فوليك توليد مي شود و تا زماني كه اين قرص ها به صورت تركيب با اسيد فوليك توليد شود، از قرص سولفات فرو موجود در كشور در برنامه هاي آهن ياري بايد استفاده شود. بديهي است در صورتي كه قرص آهن همراه با 250 يا400 ميكروگرم اسيد فوليك اهدايي يونيسف در دسترس باشد، استفاده از آنها بلامانع است. لازم به ذكر است كه هر قطره سولفات فرو(قطره آهن كه براي كودكان بالاي 6 ماه مصرف مي شود)در حدود 25/1 ميلي گرم آهن المنتال دارد.
* برنامه آهن ياري در مادران باردار چگونه است؟
با توجه به اينكه دريافت روزانه 400 ميكروگرم فولات در حوالي زمان لقاح، بروز نقص در لوله عصبي را به ميزان قابل توجهي كاهش مي دهد، شروع مكمل فولات سه ماه قبل از تصميم به بارداري و يا به محض اطلاع از بارداري به ميزان قابل توجهي خطر بروز نقص لوله عصبي در جنين را كاهش مي دهد. به همين دليل بهتر است مكمل هاي آهن حاوي 400 ميكروگرم اسيد فوليك در برنامه هاي آهن  ياري مصرف شود و اگر چنين مكمل هايي در دسترس نباشد، بايد مكمل هاي موجود آهن همراه با مكمل اسيد فوليك مصرف شود. البته قرص هاي اسيد فوليك موجود در كشور حاوي يك ميلي گرم اسيد فوليك است و بنابراين روزانه نصف قرص اسيد فوليك و يا يك قرص، يك روز در ميان توصيه مي شود. زمان شروع قرص اسيد فوليك، 3ماه قبل از تصميم به بارداري و يا به محض اطلاع از بارداري تا هنگام زايمان است.
در دوران بارداري علاوه بر اسيدفوليك، مصرف آهن هم توصيه مي شود. زنان باردار از پايان ماه چهارم بارداري تا 3ماه پس از زايمان بايد روزانه يك قرص سولفات فرو مصرف نمايند.
*برنامه آهن ياري در زنان در سنين باروري چگونه است؟
براي زنان سنين باروري نيز مصرف قرص آهن در روزهاي معيني از هفته در حد توصيه ارائه مي شود كه احتمال فراموش كردن مصرف قرص كمتر شود. در مورد اين گروه برنامه توزيع قرص آهن از طريق مراكز بهداشتي درماني اجرا نمي شود، اما برنامه آهن ياري دختران دبيرستاني، 16 هفته در سال و هر هفته يك قرص آهن درحال اجراست. لازم است بدانيد، در صورتي كه خانمي در سن باروري مصرف قرص آهن در روز تعيين شده را فراموش كرد بهتر است فرداي آن روز قرص آهن را بخورد. لازم به يادآوري است كه مصرف قرص آهن(سولفات فرو)به مقدار يك قرص در هفته در يك دوره 4 ماهه(16 هفته در سال)براي كليه زنان در سنين باروري(15 تا 49 سال)توصيه مي شود.
* برنامه آهن ياري براي نوزادان چگونه است؟
براي كودكان 6 تا 24 ماهه، اعم از شير مادرخوار و شيرخشك خوار، تجويز قطره آهن به ميزان روزانه 2ميلي گرم به ازاي كيلوگرم وزن بدن همزمان با شروع تغذيه تكميلي توصيه مي شود. براساس توصيه كميته كشوري تغذيه كودكان و كميته علمي آهن  ياري، تجويز روزانه 15قطره آهن دوز پيشگيري مناسبي براي كودكان اين گروه سني است.
شروع قطره آهن قبل از 6ماهگي(بين 4 تا 6ماهگي)كه از سوي برخي از متخصصين كودكان و خون مطرح شده است، در جلسه كميته علمي مطرح و مورد تأييد قرار نگرفت. براساس نظريات كميته علمي، شروع قطره آهن قبل از 6 ماهگي با توجه به اين نكته كه آهن رشد عوامل عفوني را تسريع مي كند، درست نيست. زيرا آسيب پذيري و موارد ابتلا به عفونت در كودكان را از قبل از 6 ماهگي افزايش مي دهد و بدين ترتيب شانس وارد شدن كودكان در چرخه سوءتغذيه و عفونت در فاصله زماني كوتاه تري بعد از تولد، افزايش مي يابد. تأكيد مي شود براي كودكاني كه رشد مطلوب دارند، قطره آهن از 6ماهگي(همزمان با شروع تغذيه تكميلي)به مقدار 15قطره در روز تجويز شود. البته درمورد كودكاني كه بين 4تا 6ماهگي دچار اختلال رشد هستند و تغذيه تكميلي قبل از 6ماهگي آغاز مي شود، همزمان با شروع آن، قطره آهن به ميزان 15قطره در روز آغاز و تا 24ماهگي داده شود.
* در مورد كودكاني كه با وزن كم(زير 5/2 كيلوگرم)متولد مي شوند، مكمل ياري به چه صورت است؟
براي اين نوزادان اعم از شير مادرخوار و شير خشك خوار توصيه مي شود روزانه حداقل 2 ميلي گرم آهن المنتال به ازاي كيلوگرم وزن بدن، هر زمان كه وزن بدنشان به دو برابر وزن هنگام تولد رسيد، داده شود و براي آنها با توجه به اين كه هر قطره حاوي 25/1 ميلي گرم آهن المنتال است، تعداد قطره آهن مورد نياز روزانه نوزاد بايد محاسبه شود. به عنوان مثال، نوزادي كه با وزن 2 كيلوگرم به دنيا آمده است، هنگامي كه وزنش به 4 كيلوگرم رسيد بايد آهن  ياري به ميزان(2ميلي گرم ضرب در 2 كيلوگرم وزن= 4ميلي گرم)آغاز شود و با توجه به اين كه هر قطره حدود 25/1 ميلي گرم آهن المنتال دارد، در حدود 5 قطره آهن در روز براي اين نوزاد توصيه مي شود. لازم به ذكر است كه برحسب شدت كم خوني نوزاد و براساس توصيه پزشك مقدار آهن تجويز شده مي تواند بيشتر باشد.
* مناسب ترين زمان براي خوراندن قطره آهن به شيرخواران چه زماني است؟
قطره آهن بين دو وعده شير و با يك قاشق مرباخوري، قطره چكان و يا سرنگ به كودك داده شود. در مورد كودكان شير مادرخوار، به اين نكته توجه شود كه لاكتوفرين موجود در شير مادر، خود تسهيل كننده جذب آهن است. توجه كنيد كه براي جلوگيري از تيره شدن رنگ دندان ها، پس از دادن قطره آهن، مقداري آب به كودك داده و دندان ها را با يك پارچه تميز پاك كنيد.
* نحوه آهن ياري در كودكان 2 تا 6 و 7 تا 14 سال چگونه است؟
براي پيشگيري از كمبود آهن در كودكان 2 تا 6سال، هر هفته در حدود 30 قطره سولفات فرو را در يك قاشق مرباخوري ريخته و به كودك بدهيد. مي توان به جاي قطره از شربت آهن استفاده كرد. در اين صورت با قاشق 5/1ميلي ليتري پيمانه موجود در شربت، به ميزان 2قاشق شربت هفته اي يك بار(ترجيحاً در دو وعده)به مدت 3ماه در سال توصيه مي شود. براي كودكان 7 تا 14 سال دختر و پسر، يك قرص سولفات فرو در هفته در يك دوره 3 ماهه در سال توصيه مي شود. بهترين زمان مصرف قرص آهن از شروع سال تحصيلي به مدت 3 ماه(12 هفته)است.
* آيا برنامه مكمل ياري خاصي براي دوران بلوغ وجود دارد؟
براي نوجوانان دختر(19- 14 سال)و نوجوانان پسر(19-15)در سنين بلوغ يك قرص سولفات فرو در هفته و در يك دوره 4 ماهه(16 هفته در سال)توصيه مي شود. به علت جهش رشد نوجواني در دختران و پسران نوجوان و همچنين شروع عادت ماهيانه در دختران نوجوان، اين گروه سني به سرعت در معرض خطر كمبود آهن و كم خوني ناشي از آن قرار مي گيرند و مصرف قرص آهن هفته اي يك بار براي پيشگيري از كمبود آهن در اين گروه سني ضروري است. بهترين زمان شروع مصرف قرص آهن هفتگي در اين گروه از شروع سال تحصيلي به مدت 4ماه(16هفته)است. مدت 16 هفته با اجراي يك طرح تحقيقاتي در منطقه ساوجبلاغ در استان تهران بر روي دختران دانش آموز دبيرستاني به عنوان دوره مناسب آهن ياري كه بهبود ذخاير آهن بدن را به دنبال داشت، تعيين شد.
* بهترين زمان تجويز قرص آهن در كودكان و نوجوانان چه زماني است؟
بهترين زمان تجويز قرص آهن در كودكان و نوجوانان(دانش آموزان، مقطع ابتدايي، راهنمايي و دبيرستان)ابتداي سال تحصيلي است. مي توان به دانش آموزان توصيه كرد كه يك روز مشخص و ثابت را در هفته براي مصرف قرص آهن در نظر بگيرند. در حال حاضر فقط دختران دانش آموز دبيرستاني از طريق مراكز بهداشت استان تحت پوشش برنامه آهن ياري قرار دارند و قرص آهن به طور رايگان در مدارس توزيع مي شود. براي ساير گروه ها آهن ياري در حد توصيه به والدين و دانش آموزان بوده و برنامه توزيع آهن در مدارس ابتدايي و راهنمايي اجرا نمي شود.
* آيا مواد غذايي مصرفي روزانه، تاثيري در افزايش يا كاهش جذب آهن دارند؟
مصرف چاي، قهوه، كاكائو و همچنين شير، پنير و به طور كلي تركيبات كلسيم دار همراه با قرص  آهن جذب آن را مختل مي كند. بنابراين حداقل يك ساعت قبل و 2 ساعت پس از مصرف مكمل آهن، از خوردن مواد فوق الذكر كه جذب آهن مكمل را كاهش مي دهد خودداري شود. البته مصرف ماست به علت داشتن اسيد لاكتيك كه خود، افزايش دهنده جذب آهن است بلامانع است. همچنين،خوردن آب ميوه و يا ميوه به خصوص مركبات همراه با مكمل آهن به دليل داشتن ويتامين c جذب آن را افزايش مي دهد.
* برخي افراد، پس از مصرف قرص هاي آهن دچار تهوع و دل پيچه مي شوند. براي پيشگيري از اين موضوع چه بايد كرد؟
در صورت بروز اختلال گوارشي(درد معده، تهوع، اسهال و يا يبوست)كه البته در درصد كمي از افراد ايجاد مي شود، قرص آهن بعد از غذا مصرف شود. به طور كلي مصرف قرص آهن با معده خالي به اين دليل كه اختلالات گوارشي را تشديد مي كند توصيه نمي شود. البته با مصرف مكمل آهن، مدفوع تيره رنگ مي شود. اين موضوع طبيعي بوده و جاي نگراني نيست.]]>
</TEXT>
</DOC>
<DOC>
<DOCID>HAM2-860123-132</DOCID>
<DOCNO>HAM2-860123-132</DOCNO>
<ORIGINALFILE>/1386/860123/world/_sciew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
فقراي آمريكايي غذاهاي چرب تري مي خورند]]>
</TITLE>
<TEXT>
<IMAGE>/1386/860123/world/011730.jpg</IMAGE>
<![CDATA[
سميه شرافتي
مطالعات يك گروه تحقيقاتي روي 4300 آمريكايي بين 29 تا 65 سال، نشان داده است كه ميزان درآمد اين افراد، سطح تحصيلات و همچنين قيمت مواد غذايي، مهم ترين عامل تاثيرگذار بر رژيم غذايي مردم آمريكا و جمعيت بزرگسال اين كشور است. محققان براي به دست آوردن اين آمار، شرايط اقتصادي - اجتماعي، فرهنگ تغذيه و ديگر موارد تاثير گذار روي رژيم غذايي را مورد مطالعه قرار داده اند.
دكتر مي بيجون و دكتر يوفا وانگ از مركز تغذيه انساني در دانشگاه علوم پزشكي جان  هاپكينز در ايالت بالتيمور،  اعلام كرده اند كه طبق مطالعات آنها، طبقات بالاي اجتماعي - اقتصادي(بر اساس ميزان درآمد و تحصيلات)رژيم غذايي باكيفيت تري دارند و چربي اشباع شده و كلسترول كمتري مصرف مي كنند، به همين ترتيب فيبر، ميوه و سبزيجات و همچنين كلسيم نقش بيشتري در رژيم غذايي آنها دارد.
به اين ترتيب معلوم شده است در آمريكا فشار شرايط اقتصادي - اجتماعي بر خانواده ها تاثير بسزايي در پايين   آوردن كيفيت رژيم غذايي آنها دارد؛ هر چند بر اساس آمارها تاثير شرايط اقتصادي و اجتماعي روي رژيم غذايي بين زنان و مردان و گروه هاي مختلف نژادي متفاوت است. براي مثال زنان و سفيد پوستان در  طبقات بالاي جامعه نسبت به مردان سياه پوست در همان طبقه رژيم غذايي بهتري دارند و ميزان چربي اشباع شده و فيبر مصرفي آنها با هم متفاوت است.
محققان مي گويند به طور كلي آگاهي هاي پزشكي درباره رژيم و تغذيه يا درك فوايد رژيم غذايي با كيفيت، انتظار رعايت رژيم غذايي بهتر را بالا مي برد. معلوم شده است با افزايش اين آگاهي، زنان نسبت به مردان رژيم غذايي با كيفيت تري دارند.
پزشكان مركز تغذيه انساني همچنين در اين مطالعات دريافتند اشخاصي كه قيمت مواد غذايي مانعي براي رژيم غذايي آنها به حساب مي آيد،  رژيم هاي كم كيفيت تري دارند براي مثال آنها سديم بيشتر و فيبر كمتري در رژيم خود دارند و اين شامل همه طبقات اقتصادي و اجتماعي مي شود. اين در حالي است كه رژيم هاي غذايي كه غني از چربي و فقير از فيبر هستند، در بروز سرطان روده هاي بزرگ نقش بسياري دارند.
محققان مي گويند اين يافته ها مي توانند تاثير زيادي بر سياست گذاري روي قيمت مواد غذايي داشته باشند چون قيمت مواد غذايي سالم و غيرسالم به طرز آشكاري در ايالت متحده با هم تفاوت دارند. در واقع مي توان گفت در طبقات پايين اجتماع قيمت بالاي مواد غذايي تاثير چشمگيري روي كاهش كيفيت مواد غذايي بخصوص از نظر انرژي، چربي،  سديم،  و حتي قند دارد. بنابراين با درك اين واقعيت بايد براي افراد كم درآمد مواد غذايي سالم فراهم كرد به اين ترتيب كه قيمت مواد غذايي ناسالم را بالا برده و مواد غذايي سالم را ارزانتر كرد.]]>
</TEXT>
</DOC>
<DOC>
<DOCID>HAM2-860123-133</DOCID>
<DOCNO>HAM2-860123-133</DOCNO>
<ORIGINALFILE>/1386/860123/world/_sciew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
اگر زخم گوارشي داريد]]>
</TITLE>
<TEXT>
<![CDATA[همشهري آنلاين: اولسر يا زخم گوارشي ضايعه اي است كه پوشش داخلي لوله گوارش مثلاً در معده يا اثني عشر را گرفتار مي كند.
البته عفونت با نوعي ميكروب به نام هليكوباكترپيلوري و نيز تغذيه نامناسب نيز در ايجاد زخم معده مؤثرند. همچنين در افرادي كه از داروهاي مسكن مثل آسپيرين، ايبوپروفن و ديكلوفناك به تعداد زياد استفاده كرده اند وجود زخم معده و زخم اثني عشر به وفور ديده مي شود.
اين افراد بايد بدانند هرگونه استرس شديد و داشتن تغذيه نامناسب مي تواند مشكل آنها را حادتر كرده و موجبات خونريزي از معده را فراهم كند. با وجود آنكه اين عارضه با دارو ها از جمله آنتي بيوتيك ها و داروهاي كاهنده اسيد معده قابل درمان است، بايد دستورات غذايي و توصيه هايي در مورد سبك زندگي را هم به كار برد.
توصيه متخصصان به افراد مبتلا به زخم معده اين است كه به مقدار فراوان شير بنوشند چرا كه شير مانع تأثير منفي اسيد معده در ضايعات بافتي مي شود.
بيماري زخم معده در صورت درمان نشدن در درازمدت عوارض متعددي را براي مبتلايان به همراه دارد كه شايع ترين آنها خونريزي از دستگاه گوارش است. معمولاً در 15 درصد افرادي كه زخم معده دارند عارضه خونريزي ديده مي شود.
مصرف مكمل هاي تغذيه اي زير نظر پزشك متخصص كمك قابل توجهي براي بازگشت به سلامت دستگاه گوارش در اين بيماران محسوب مي شود.
بيماران در اولين قدم بايد غذاي خود را به صورت 3 وعده و منظم مصرف كنند.
اگر مبتلا به زخم گوارشي هستيد از اين مواد پرهيز كنيد:
• غذاها و نوشيدني هاي حاوي كافئين مانند قهوه.
• سيگار كشيدن.
• داروهاي ضدالتهابي مانند آسپيرين و ايبوپروفن.
• غذاهاي ادويه دار.]]>
</TEXT>
</DOC>
<DOC>
<DOCID>HAM2-860123-134</DOCID>
<DOCNO>HAM2-860123-134</DOCNO>
<ORIGINALFILE>/1386/860123/world/_sciew.htm</ORIGINALFILE>
<ISSUE>پنجشنبه 23 فروردين 1386</ISSUE>
<DATE calender="Western">2007-04-12</DATE>
<DATE calender="Persian">1386/01/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
320]]>
</TITLE>
<TEXT>
<IMAGE>/1386/860123/world/011736.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>

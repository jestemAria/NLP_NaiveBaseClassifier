<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851114-001</DOCID>
<DOCNO>HAM2-851114-001</DOCNO>
<ORIGINALFILE>/1385/851114/news/_adabh.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره 25 با شوك آغاز شد
سلحشوران عاشورايي جشنواره فيلم را افتتاح كردند]]>
</TITLE>
<TEXT>
<IMAGE>/1385/851114/news/012702.jpg</IMAGE>
<![CDATA[
گروه ادب و هنر- بيست و پنجمين جشنواره فيلم فجر كه با حضور برخي سينماگران نامي نويد روزهاي گرمي را در بهمن ماه مي داد، در حالي افتتاح شد كه از همان شب اول همراه با شوك بود: سنتوري كنار گذاشته شد.
گرچه اطلاعيه رسمي دبيرخانه جشنواره تا آخرين لحظات آماده شدن صفحه به دستمان نرسيد اما برنامه  جشنواره  فيلم فجر در حالي منتشر شد كه فيلم سنتوري داريوش مهرجويي در جدول قرار نگرفته است. در اين جدول چند جاي خالي ديگر هم هست كه با اين عنوان مشخص شده اند متعاقباً اعلام مي شود ظاهراً دو فيلم روز سوم به كارگرداني محمد حسين لطيفي و رئيس مسعود كيميايي قرار بوده جاهاي خالي را پر كنند اما حالا مقرر شده مشروط به آماده شدن در جدول قرار بگيرند آن هم از تاريخ 17 بهمن ماه به بعد. همچنين طبق آخرين اخبار فيلم سينمايي پاداش سكوت به جشنواره  فيلم فجر مي رسد. اين اتفاق به دليل عدم هماهنگي بين سيستم فني ايران با تركيه و آلمان، مربوط به صدا و تصوير ده دقيقه  پاياني فيلم(تصاوير مربوط به زير آب)است كه با يكديگر هماهنگ نيست و هم اكنون عوامل فيلم در استوديو مشغول كار بر روي اين بخش هستند و طبق اعلام روابط عمومي فيلم: عوامل اميدوار هستند فيلم 15 بهمن ماه به جشنواره برسد. مازيار ميري كارگردان و پرويز پرستويي، رضا كيانيان، جعفر والي، فرهاد اصلاني، مهتاب كرامتي، مهدي صفوي بازيگران اين فيلم هستند. در عين حال با خلوت شدن بخش مسابقه، ابوالقاسم طالبي با دست هاي خالي به بخش رقابتي جشنواره  فيلم فجر آمد. در دست هاي خالي علاوه بر خسرو شكيبايي، بازيگراني چون فاطمه گودرزي، مريلا زارعي، اصغر تقي زاده، زهرا داود نژاد و مسعود رايگان به ايفاي نقش مي پردازند. اين در حالي است كه سيامك شايقي پس از پذيرفته نشدن آينه در بخش مسابقه از حضور در جشنواره انصراف داد. شايقي فرم حضور در جشنواره را براي فيلم آينه پركرده بود اما پس از اطلاع از انتخاب اين فيلم براي شركت در بخش فيلم هاي مهمان به اعتراض به اين تصميم از حضور در جشنواره فجر انصراف داد و فيلمش را از بخش مهمان جشنواره خارج كرد. آينه محصول سيما فيلم است.
افتتاحيه متفاوت
با تمام اين احوال افتتاحيه يا به تعبير مسئولان برگزاري جشنواره، مراسم سلحشوران عاشورايي بعدازظهر پنجشنبه با حدود يك ربع تأخير با حضور حسين صفار هرندي وزير فرهنگ و ارشاد اسلامي، محمد رضا جعفري جلوه معاون سينمايي ارشاد، عليرضا رضاداد مدير عامل بنياد سينمايي فارابي، امير رضا خادم نماينده مجلس شوراي اسلامي و... در تالار وحدت برگزار شد. پس از پخش سرود ملي و قرائت قرآن مجيد، كليپي به كارگرداني رضا ميركريمي از مراسم حج با عنوان گفت وگو به همراه بخش هايي از موسيقي خيلي دور خيلي نزديك ساخته محمدرضا عليقلي پخش شد و پس از آن تصاويري از ديدار كارگردانان با رهبري به نمايش درآمد. پخش كليپي درباره نظرات افرادي نظير حسين صفارهرندي، محمدرضا جعفري جلوه، ابراهيم حاتمي كيا، جمال شورجه، حسين محجوب، جهانگير الماسي، جواد شمقدري، جمشيد مشايخي، علي معلم، لادن مستوفي، محمد مهدي عسگرپور، محمد علي نجفي، عليرضا شجاع نوري و... درباره واقعه عاشورا از بخش ديگر مراسم بود. مصطفي موسوي كه اجراي مراسم را هم بر عهده داشت، در ادامه مراسم شروع به مقتل خواني كرد و بعد كليپ هميشه عاشورا به كارگرداني حميد بهمني پخش شد. علي عمراني قطعه نمايشي شبيه خواني شمركشي را به كارگرداني محمد رحمانيان به همراه اجراي موسيقي زنده اجرا كرد. رحمانيان هم كه در گوشه اي از سالن نزديك به صحنه ايستاده بود با دادن پاسخ به برخي از سؤالات شبيه خوان با او همراهي مي كرد. همزمان با اجراي اين نمايش تصاويري از حضور عمراني در سطح شهر هم پخش مي شد. بخش دوم كليپ مربوط به هنرمندان و خواندن يك بيت شعر درباره عاشورا اختصاص داشت، عليرضا رئيسيان، داوود ميرباقري، مجتبي راعي، حسين پاك نيت و... از جمله ديگر هنرمنداني بودند كه در اين كليپ حضور داشتند. حسين صفار هرندي در اين كليپ از هنرمندان خواست واقعه عاشورا را در حد توان خود به تصوير كشند. مهتاب نصيرپور بازيگر قطعه نمايشي دوم بود كه مورد استقبال حاضران در سالن قرار گرفت. داستان اين نمايش درباره جانباز شيميايي علاقه مند به سينما بود كه در روز عاشورا به شهادت رسيده و همسرش(مهتاب نصير پور)داستان چگونگي مجروح شدن و زندگي و شهادت او را تعريف مي كرد. شروع اين نمايش با پخش تصاويري از حضور همسر اين جانباز در روز عاشورا در كنار درهاي بسته سينماها همراه بود. كليپ سينما و محرم در ادامه مراسم پخش شد. در اين كليپ، تصاويري از فيلم هاي هامون، قدمگاه، روز واقعه، از كرخه تا راين، مسافر ري، آژانس شيشه اي، پرواز در شب و... پخش شد. اجراي حركات موزون با موضوع عزاداري، سينه زني و زنجيرزني ادامه دهنده مراسم بود كه اين بخش هم مورد استقبال حاضران قرار گرفت. در بخش بعدي، قرار بود بيانيه دبير جشنوار ه كه از قبل ضبط شده بود، پخش شود كه به دليل بروز مشكل فني پخش آن ميسر نشد و رضاداد به ناچار روي صحنه آمد و با عرض تسليت مراسم عزاداري گفت: اميدوارم اين جشنواره پر از بركت براي سينماي ايران باشد و از خداوند مي خواهم سينماي ايران را حسيني نگه دارد و سايه و كلام حسين ع را بر سر سينماگران مستدام بدارد. موسوي بخش دوم مقتل خواني را اجرا كرد و در پايان مراسم، عزاداري با حضور نوازندگان دمام، و عزاداران و نوحه خوان جنوبي به اجرا درآمد.
100 سكه براي بهترين تماشاگران
روابط عمومي جشنواره فيلم فجر اعلام كرده در طول برگزاري جشنواره، تماشاگران سينماهاي مردمي اين رويداد مي توانند با واريز كردن ته بليت هاي خود با ذكر مشخصات و شماره تماس به صندوق هايي كه به همين منظور در سينماهاي جشنواره تعبيه شده در اين قرعه كشي شركت كنند. بر پايه اين گزارش، در پايان جشنواره با جمع آوري اين برگه ها از ميان آنها قرعه كشي صورت مي گيرد و 100 سكه به برگزيدگان اهدا مي شود. سينماهاي مردمي جشنواره عبارتند از: آستارا، آفريقا، فرهنگ، استقلال، سپيده،  عصر جديد، سروش،  اريكه ايرانيان، موزه سينما، مجموعه فرهنگي آسمان، حافظ و رودكي.
15 فيلم در روز اول
15 فيلم بلند سينمايي ايراني در اولين روز جشنواره بين المللي فيلم فجر به روي پرده رفت. به گزارش روابط عمومي جشنواره فيلم فجر اين آثار روز جمعه سيزدهم بهمن ماه در سينماهاي نمايش دهنده آثار جشنواره به نمايش در آمد. براساس اين گزارش سينه سرخ ساخته پرويز شيخ طادي، خون بازي ساخته رخشان بني اعتماد،
تك درختها ساخته سعيد ابراهيمي فر، مصائب دوشيزه ساخته مسعود اطيابي، اتوبوس شب از كيومرث پوراحمد، پابرهنه در بهشت از بهرام توكلي، ميناي شهر خاموش از اميرشهاب رضويان، آدم از عبدالرضا كاهاني، آفتاب بر همه يكسان مي تابد از عباس رافعي، مثل يك قصه از خسرو سينايي، قفل ساز از غلامرضا رمضاني، بازهم سيب داري از بايرام فضلي، سبيل مردونه از جواد اردكاني، گوشواره از وحيد موساييان و پارك وي از فريدون جيراني به روي پرده رفتند.
بيست و پنجمين جشنواره بين المللي فيلم فجر از 12 تا 22 بهمن ماه سال جاري در تهران برگزار مي شود.]]>
</TEXT>
</DOC>
<DOC>
<DOCID>HAM2-851114-002</DOCID>
<DOCNO>HAM2-851114-002</DOCNO>
<ORIGINALFILE>/1385/851114/news/_adabh.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تلويزيون بايد كارهاي عالي تري ارائه دهد]]>
</TITLE>
<TEXT>
<![CDATA[ايسنا: مدير گروه حماسه و دفاع شبكه  يك سيما، با اعتقاد بر اين كه رسانه  ملي در پرداختن به آرمان هاي اوليه انقلاب اسلامي، پله هاي ترقي را طي مي كند، در عين حال گفت: تلويزيون هنوز هم مي تواند كارهاي بهتر و عالي تري را در اين زمينه ارائه دهد، اما اين اتفاق به تدريج محقق مي شود.
عباس اكبري درباره لزوم يادآوري آرمان هاي انقلاب اسلامي از طريق برنامه هاي تلويزيوني، اظهار كرد: با ساخت برنامه هاي مستند، نمايشي و تركيبي كه تفكر مخاطب را درباره انقلاب و دستاوردهاي آن دوران برمي انگيزند، مي توان به يادآوري گذشته پرداخت و مشخص كرد قرار است در آينده به چه چيزهايي دست يابيم. وي با اشاره به تاثيرگذاري برنامه هاي نمايشي در انتقال آرمان هاي اوليه انقلاب اسلامي، اظهار كرد: برنامه هاي نمايشي به خوبي مي توانند آرمان هاي انقلاب و حس و حال آن دوران را به كساني كه در آن زمان حضور داشته اند، يادآوري كنند. اين برنامه ها هم چنين مي توانند به كساني كه در آن دوران حضور نداشته اند، كمك كنند تا با آدم ها، فضا و روح كلي آن دوران ارتباط برقرار كنند.
عباس اكبري، وضعيت كيفي سريال هايي كه تاكنون با موضوع انقلاب اسلامي و آرمانهاي آن ساخته شده اند، را مثبت ارزيابي كرد و در عين حال افزود: از آن جا كه ما آرمانگرا هستيم، معتقديم سريال هاي بهتري هم مي توان در اين زمينه توليد كرد. مدير گروه حماسه و دفاع شبكه اول سيما تأكيد كرد: سوژه هاي انقلاب اسلامي ايران پايان ناپذير هستند؛ انتخاب سوژه هاي نو بر عهده برنامه سازان و مديران فرهنگي است. وي نقش مديران فرهنگي در سوق دادن نويسندگان و كارگردانان به سمت سوژه هاي تازه را مؤثر خواند و افزود: مديران بايد بيش از گذشته فعال شده و به نويسندگان و كارگردانان ساخت چنين سوژه هايي را پيشنهاد دهند. آنان به دليل اشرافي كه به سوژه هاي مختلف دارند، مي توانند از تكراري بودن سوژه ها جلوگيري كنند. اكبري در پاسخ به اين پرسش كه در بيان واقعيات انقلاب اسلامي  چه خط قرمزهايي را بايد رعايت كرد گفت: مستندهايي كه در دهه هاي فجر دو سال اخير از تلويزيون پخش شده، مي تواند براي كساني كه مي خواهند در اين عرصه كار كنند، ملاك خوبي باشد. اين مستندها كه اخيراً توليد شده يا از آرشيو بيرون كشيده شده اند، به خوبي سياست هاي سازمان صدا و سيما و خط قرمزهاي رسانه ملي را مشخص مي كنند.]]>
</TEXT>
</DOC>
<DOC>
<DOCID>HAM2-851114-003</DOCID>
<DOCNO>HAM2-851114-003</DOCNO>
<ORIGINALFILE>/1385/851114/news/_adabh.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فروش 4 برابري تابلوي اسماءالحسني]]>
</TITLE>
<TEXT>
<![CDATA[ايسنا: در حراج كريستي مجموعه كامل آثار هنرمندان ايراني كه از سوي مجموعه داران داخل كشور در مزايده شركت داده شده بودند، با رقمي  معادل يك  ميليون  و  200 هزار دلار از مجموع كل فروش آثار، كه رقمي  معادل  1‎/13 ميليون دلار داشت، فروخته شدند.
بنا به اين گزارش، تابلوي اسماء  الهي(اسماء الحسني)سيدمحمد احصايي، هيچ برنزي پرويز تناولي و تابلوي الله اكبر فرهاد مشيري، با فروش  102 هزار دلاري شان، به رقم يك صد هزار دلاري فروش آثار دست يافته و ركورد تاريخ فروش آثار هنري ايراني را در دنيا شكستند. اين در حالي است كه تاكنون و در تاريخ هنرهاي تجسمي  ايران، به استثناي اثري از استاد محمود فرشچيان كه در آمريكا فروخته شده، هيچ اثري از هنرمندان ايراني بيش از  50 ميليون تومان فروخته نشده است.
فروش 4 برابري تابلوي الله اكبر فرهاد مشيري كه خط نگاره اي سفيد بر زمينه سياه بود، موقعيت استثنايي اين فروش به شمار مي رفت. اين اثر در برآورد اوليه،  18 تا  24 هزار دلار قيمت گذاري شده  بود.
به  گمان كارشناسان، قيمت آثار هنرمندان خاورميانه- هند، عرب و ايراني- به  سمت متعادل شدن پيش مي رود و در حالي كه آثار عرب ها و هندي ها كه در دور گذشته حراج با خيزش قابل توجهي روبه رو بود، در دور دوم افت كرده  است و اكنون متوسط قيمت عرب ها  20 تا  30 هزار دلار، متوسط قيمت ايراني ها  30 -  40 و هندي ها  70 تا  100 هزار دلار است.]]>
</TEXT>
</DOC>
<DOC>
<DOCID>HAM2-851114-004</DOCID>
<DOCNO>HAM2-851114-004</DOCNO>
<ORIGINALFILE>/1385/851114/news/_adabh.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[همايش آيين هاي عاشورايي به پايان رسيد]]>
</TITLE>
<TEXT>
<![CDATA[ايسنا: سومين همايش سراسري آيين هاي عاشورايي شب گذشته ـ دوازده بهمن ماه ـ با معرفي برگزيدگان به كارش پايان داد.
محمدحسين صفارهرندي، وزير فرهنگ و ارشاد اسلامي  با تقدير از تلاش مسئولان تئاتر در برگزاري همايش آيين هاي عاشورايي گفت: اين همايش امسال پر رونق تر از سال گذشته برگزار شد و اميدوارم سال آينده با نظارت امام حسين(ع)و با حضور مردم حسين دوست كشور باز هم پررونق تر برگزار شود. وي تاكيد كرد: يكي از دلايلي كه باعث شده شور عاشورا
هر سال پرسوزتر از گذشته برگزار شود، تلاش هنرمندان رشته هاي گوناگون براي ثبت و ضبط اين واقعه جانگداز است و هنرمندان تئاتر هم در اين سالها ارادت خود را به حضرت امام حسين(ع)به خوبي نشان داده اند. در اين مراسم از آتيلا پسياني، سياوش تهمورث، مريم معترف و سيدجواد  هاشمي  به خاطر حضور در اين دوره از همايش تقدير شد. همچنين اجراي قطعات موسيقي با حضور حسام الدين سراج در كنار اجراي يك قطعه تعزيه با حضور اسماعيل محمدي، مخالف خوان پيشكسوت تعزيه، از ديگر برنامه هاي مراسم پاياني همايش آيين هاي عاشورايي بود.]]>
</TEXT>
</DOC>
<DOC>
<DOCID>HAM2-851114-005</DOCID>
<DOCNO>HAM2-851114-005</DOCNO>
<ORIGINALFILE>/1385/851114/news/_adabh.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[ترجمه ارمني قرآن: ترجمه  30 جزء كامل قرآن كريم به زبان ارمني در ارمنستان منتشر شد. اين مصحف شريف را ادوارد حق ورديان - شاعر و مترجم ايراني الاصل ارمني - ترجمه كرده است و ويراستاري و بازبيني آن را خاچيك مانوكيان و ژرژ ابراهيميان برعهده داشته اند. قران كريم با ترجمه  ارمني در انتشارات هاياستان ارمنستان در قطع
70 *،100 در يك هزارو223 صفحه، به مناسبت سال پيامبر اعظم منتشر شده است.
مرحله پاياني ارسال آراي داوري اسكار: در حالي كه كمتر از 4 هفته به مراسم اهداي جوايز معتبر اسكار مانده است، مرحله پاياني ارسال صندوق هاي آرا به راي دهندگان انجام شد. اين صندوق هاي راي براي 5830 عضو آكادمي علوم  و هنرهاي سينمايي آمريكا ارسال شدند. راي دهندگان بايد تا پيش از ساعت 17 روز بيستم فوريه(اول اسفند)آراء خود را برگردانند. آراء ارسالي بعد از اين مدت، اعتباري نخواهند داشت.
انصراف يكي از نامزدان جايزه كتاب سال: اميرحسن چهلتن از حضور در جايزه  كتاب سال انصراف داد. وي در يادداشتي خطاب به دبيرخانه  جايزه  كتاب سال درخواست كرده است به دليل آن كه رفتار باني اين مسابقه، در سه دهه  اخير همواره مورد اعتراضش بوده است، از سر لطف، او را از اين نامزدي معاف بدارند.
]]>
<IMAGE>/1385/851114/news/012705.jpg</IMAGE>
<![CDATA[
جايزه انسان دوستانه ايست وود: اولين جايزه  انسان دوستانه  انجمن سينماي آمريكا به كلينت ايست وود، كارگردان فيلم نامه هايي از ايووجيما تعلق خواهد گرفت. او اولين كارگرداني خواهد بود كه اين جايزه را دريافت خواهد كرد. رئيس انجمن سينماي آمريكا در اين رابطه اظهار كرد: ايست وود چندين دهه است كه در فيلم هايش،  روح محبت و انسانيت را به تصوير كشيده و دو فيلم اخير او درباره  جنگ جهاني دوم، - نامه هايي از ايووجيما و پرچم هاي پدران مان- تأييدي بر اين مدعاست.
همايش تجليل از فجر آفرينان عاشورايي: دومين همايش تجليل از فجر آفرينان عاشورايي يكشنبه
29 بهمن در تالار وحدت برگزار مي شود.
اين مراسم كه به همت شوراي ترويج فرهنگ ايثار و شهادت و دبيرخانه شوراي فرهنگ عمومي  برگزار مي شود، به رشته هاي خطابه، مداحي، شعر و رسانه مي پردازد. مراسم يادشده با مشاركت وزارت فرهنگ و ارشاد اسلامي  و بنياد شهيد و امور ايثارگران برپا مي شود و در آن، از فجرآفرينان عاشورايي با دو محوريت حماسه سازان و حماسه سرايان انقلاب اسلامي  و دفاع مقدس تجليل مي شود.]]>
</TEXT>
</DOC>
<DOC>
<DOCID>HAM2-851114-006</DOCID>
<DOCNO>HAM2-851114-006</DOCNO>
<ORIGINALFILE>/1385/851114/news/_akhar.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851114/news/012774.jpg</IMAGE>
<![CDATA[
عكس: خبرگزاري فرانسه‎/ جوول صمد
بارش شديد باران در اندونزي باعث آب گرفتگي و جاري شدن سيل در مناطق جنوبي شهر جاكارتا و بي خانمان شدن هزاران شهروند شد. با اين حال، فروشنده اي كه در عكس مشخص است در بدترين شرايط جوي به كسب و كار خود(فروختن غذا)ادامه مي دهد.]]>
</TEXT>
</DOC>
<DOC>
<DOCID>HAM2-851114-007</DOCID>
<DOCNO>HAM2-851114-007</DOCNO>
<ORIGINALFILE>/1385/851114/news/_akhar.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[نرخ سيم كارت
كد هاي 23،و7 از 5 تا 20 هزار تومان ارزان شدند. طبق اظهار فروشندگان، در بازار روزهاي اخير تهران، سيم كارت صفر كد 4 تلفن همراه به 330 هزار تومان در خريد و 340 هزار تومان در فروش رسيد. براين اساس، سيم كارت صفر كد 7 با 5 هزار تومان كاهش 315 هزار تومان خريداري شد و 325 هزار تومان به فروش رفت. سيم كارت صفر كد 2 با كاهش قيمت 20 هزار توماني، 470 هزار تومان در خريد و 480 هزار تومان در فروش قيمت داده شد. سيم كارت صفر كد 3 نيز با كاهش قيمت 20 هزار توماني، 450 هزار تومان در خريد و 460 هزار تومان در فروش رسيد. اين در حالي است كه قيمت سيم كارت صفر كد 6 و 5، 380 هزار تومان در خريد و 390 هزار تومان در فروش اعلام شد و سيم كارت كاركرده كد يك نيز به 520 هزار تومان رسيد. سيم كارت كاركرده كدهاي يك، دو، سه، چهار، پنج و شش به ترتيب 520، 430، 390, 300, 315 و 310 هزار تومان خريداري ميژشود و 530 , 440, 400, 310, 325, 320 هزار تومان به فروش ميژرسد. قيمت سيم كارتژها در فروشگاهژهاي مختلف بين 5 تا 10هزار تومان در نوسان است.
كالابرگ قندو شكر
ستاد بسيج اقتصادي وزارت بازرگاني اعلام كرد: كالابرگ شماره??? شهري مرحله دوازدهم براي توزيع سهميه قند و شكر يارانه تعادلي تعيين شد. اين كالابرگ به ازاي هر نفر يكهزار و??? گرم و به قيمت هر كالابرگ يك نفره يكهزار و??? ريال در نظر گرفته شده است. اعتبار كالابرگ يادشده براي مصرف كنندگان و عاملان فروش تا?? ارديبهشت ماه?? است و عاملان فروش مي توانند كالابرگ هاي دريافتي خود را به دفاتر پستي تحويل دهند و رسيد دريافت كنند. كالابرگ شماره??? روستايي مرحله دوازدهم براي توزيع سهميه قندوشكر يارانه تعادلي به ازاي هر نفر?كيلو و??? گرم و به قيمت? هزار و??? ريال تعيين شده است.
ترميم ترك باند
ترك هاي باند پرواز فرودگاه سهند مراغه برطرف شد. هم زمان با نخستين روز از دهه فجر امسال اين فرودگاه كه به دليل نامناسب بودن باند پرواز تعطيل شده بود، بازگشايي شد. راه اندازي اين فرودگاه پس از ترميم باند پرواز و انجام تمهيدات لازم براي افزايش ضريب سلامت پروازها ميسر شده است. در مدت تعطيلي فرودگاه سهند ترك هاي موجود در باند پرواز ترميم، هشداردهنده هاي فرودگاه نصب و اقداماتي در راستاي رفع موانع پروازي انجام گرفت. پروازهاي اين فرودگاه در روزهاي شنبه، يكشنبه، دوشنبه و پنج شنبه در ساعت?? و?? دقيقه از تهران به مراغه و در ساعت?? و?? دقيقه از مراغه به تهران انجام مي شود. پروازهاي اين فرودگاه از سيزدهم آبان ماه سال جاري تعطيل شده بود. شهرستان??? هزار نفري مراغه در??? كيلومتري جنوب تبريز مركز استان آذربايجان شرقي واقع است.
توزيع سيب زميني
توزيع حدود??? تن سيب زميني با قيمت مصوب در قزوين آغاز شد. در روزهاي گذشته قيمت هر كيلو سيب زميني در استان قزوين به? تا? هزار ريال رسيده بود. ميزان يارانه تخصيص يافته به اين محموله سيب زميني وارداتي حدود??? ريال در هر كيلو است و اين سيب زميني ها با قيمت كيلويي 3 هزار ريال در مراكز ميوه و تره بار عرضه مي شود. قرار است به زودي??? تن سيب زميني از كشور تركيه خريداري و توزيع  شود. همچنين مطابق اعلام دفتر سبزي و صيفي وزارت جهاد كشاورزي قيمت خرده فروشي هر كيلوگرم سيب زميني در استان ها 360 تومان اعلام شد و اين قيمت براي عمده فروشي به ازاي هر كيلوگرم 250 تا 340 تومان است.]]>
</TEXT>
</DOC>
<DOC>
<DOCID>HAM2-851114-008</DOCID>
<DOCNO>HAM2-851114-008</DOCNO>
<ORIGINALFILE>/1385/851114/news/_akhar.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851114/news/012810.jpg</IMAGE>
<![CDATA[
گراني حبوب
فرا رسيدن ايام سوگواري ماه محرم و افزايش نذورات مردمي، بازار حبوب را تحت تأثير خود قرار داد. اين در حالي است كه طي ماه ژهاي گذشته به مناسبت ماه ژ مبارك رمضان و ديگر مناسبت هاي مذهبي مقرر شده بود، قيمت حبوب كنترل شود. با اين وجود در حال حاضر قيمت بازار آزاد هر كيلو انواع لوبيا از 1000 تا 1500 تومان، عدس 1300 تومان، نخود 1200 تومان و لپه 1800 تا 2000 تومان در مغازه ژهاي سطح شهر تهران است. بنابراين در شرايط كنوني بازار، قيمت انواع حبوب نسبت به يك ماه گذشته 20 درصد افزايش يافته به طوري ژ كه قيمت لپه از 1200 به 1800 تا 2000 تومان افزايش يافته است. از سوي ديگر آخرين نرخنامه انواع حبوب در سطح ميادين ميوه و تره بار نشان مي دهد كه بر خلاف رشد نسبي، قيمت ها در ميادين همچنان معتدل تر است.]]>
</TEXT>
</DOC>
<DOC>
<DOCID>HAM2-851114-009</DOCID>
<DOCNO>HAM2-851114-009</DOCNO>
<ORIGINALFILE>/1385/851114/news/_akhar.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تلويزيون]]>
</TITLE>
<TEXT>
<![CDATA[نام برنامه- شبكه -مدت زمان( -دقيقه-)ساعت پخش
سايه سكوت- يك45-22:00
افسران پليس- دو40-21:00
كتابفروشي هدهد -سه: 45-20:15
سينما چهار(تكرار)-چهار 120-21:00
سريال راز گنج پنهانپنج45-19:00]]>
</TEXT>
</DOC>
<DOC>
<DOCID>HAM2-851114-010</DOCID>
<DOCNO>HAM2-851114-010</DOCNO>
<ORIGINALFILE>/1385/851114/news/_akhar.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[مسابقه تلفني بهترين جمله
فرهنگسراي طبيعت به مناسبت ايام الله دهه فجر و ماه محرم و با هدف آشنايي هرچه بيشتر جوانان و نوجوانان با فرهنگ انقلاب و فرهنگ عاشورا مسابقه بهترين و زيباترين جمله در وصف ايام دهه فجر و ماه محرم را تا 30 بهمن ماه برگزار مي كند. شهروندان مي توانند براي شركت در اين مسابقه، واقعه كربلا و عاشوراي حسيني و پيروزي انقلاب اسلامي را در يك جمله توصيف كنند و با شماره تلفن هاي 77324901، 77354735 تماس بگيرند و به صورت تلفني جملات خود را اعلام كنند.
خانواده و برگي ديگر
واحد هنري فرهنگسراي خانواده به مناسبت ماه محرم اقدام به برگزاري نمايشي با عنوان برگي ديگر به صورت رايگان كرده است. اين نمايش به نويسندگي عليرضا حنيفي و كارگرداني مهدي پاشايي از امروز تا 18 بهمن ماه به روي صحنه مي رود. اين نمايش 3 زائر كربلا را به تصوير مي كشد كه در راه با راهزني برخورد كرده و.... علاقه مندان براي تماشاي اين نمايش مي توانند در تاريخ يادشده از ساعت 16 تا 17 به فرهنگسراي خانواده واقع در نارمك، ميدان هلال احمر، خيابان گلستان مراجعه كنند.
نمايش ليلي تا ليلي
واحد هنرهاي نمايشي فرهنگسراي بهمن به مناسبت ماه محرم الحرام اقدام به اجراي نمايش مذهبي ليلي تا ليلي كرده است. اين نمايش به كارگرداني محمدرضا شهبازي، روايت گونه اي از حماسه امام حسين ع است. نمايش ليلي تا ليلي تا چهارم اسفندماه ساعت 30/17 در سالن تجربه فرهنگسراي بهمن به روي صحنه مي رود. علاقه مندان براي تماشاي اين نمايش مي توانند به نشاني:  ميدان راه آهن، ميدان بهمن، فرهنگسراي بهمن مراجعه كنند و يا براي كسب اطلاعات بيشتر با شماره تلفن هاي 1-55312300 تماس بگيرند.
دوره هاي آگاهي و سلامت
دوره هاي آموزش كارگاهي آگاهي و سلامت در قالب كلاس هاي متعدد در فرهنگسراي تفكر برگزار مي شود. اين دوره ها در قالب برنامه هاي زمستاني واحد آموزش فرهنگسرا در رشته هاي تغذيه سلالم، امداد، فوريت هاي پزشكي و بهداشت عمومي ميزبان تمامي علاقه مندان است. شهروندان علاقه مند براي ثبت نام و حضور در اين دوره ها مي توانند تا 20 بهمن همه روزه به جز روزهاي تعطيل به نشاني: شهرزيبا، شهران- بلوار شهران- نرسيده به فلكه دوم، فرهنگسراي تفكر مراجعه كنند و براي كسب اطلاعات بيشتر با شماره تلفن هاي 9-44304978 و 44301444 تماس بگيرند.]]>
</TEXT>
</DOC>
<DOC>
<DOCID>HAM2-851114-011</DOCID>
<DOCNO>HAM2-851114-011</DOCNO>
<ORIGINALFILE>/1385/851114/news/_akhar.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/15]]>
</TITLE>
<TEXT>
<![CDATA[كدام وسيله نقليه؟
در شهرهاي پيشرفته و بزرگ دنيا، كدام يك از وسايل نقليه بيشتر مورد استفاده قرار مي گيرد؟
a)متروc )منوريل
b )ترامواd)اتوبوس برقي
خوانندگان بايد يكي از گزينه هاي a,b,c,d را حداكثر تا ساعت 16 امروز به شماره 3000251 و دارندگان تلفن هاي تاليا و ايرانسل به شماره 9165-202-0912 اس ام اس كنند. 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)به حسابشان جايزه نقدي واريز خواهد شد. از آنجايي كه برندگان بين ساعت 16 تا 18 مشخص مي شوند، شركت كنندگان در اين ساعات تلفن خود را روشن بگذارند. پاسخ صحيح و اسامي برندگان را فردا در همين ستون بخوانيد.
اسامي و نام پدر برندگان مسابقه شماره 14: تهران؛ مهران پسندي، محمدعلي‎/ ناصر مهين جعفرآبادي، يعقوب علي‎/ فتح الله محمدي، محمد مهدي /حميد نظري، حسين‎/ عباس تاج ميري، درويش‎/ آمل؛ فرشيد شيرودي، علي رضا‎/ تبريز؛ جعفر توكلي، اسدالله‎/ شيراز؛ محمد فرخي، علي‎/ همدان؛ صادق عابديني، سيروس‎/ كوهدشت؛ علي اخويان، عباس علي.
پاسخ صحيح مسابقه شماره 14، گزينه b بود.]]>
</TEXT>
</DOC>
<DOC>
<DOCID>HAM2-851114-012</DOCID>
<DOCNO>HAM2-851114-012</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[در بهمن ماه جاري
موج خريد سهام بانك ها و ليزينگ ها شدت گرفت]]>
</TITLE>
<TEXT>
<![CDATA[گروه بورس- تازه ترين آمار دريافتي نشان مي  دهد، موج خريد سهام بانك ها و ليزينگ ها در بهمن ماه جاري در تالار هاي معاملات بورس، تشديد شده است.
در2 هفته سپري شده از بهمن ماه، نام 6 بانك و ليزينگ در جمع 20 شركت پرطرفدار بورس ديده مي شود. در اين دوره بانك پارسيان، پرطرفدارترين سهام قابل مبادله در تالارهاي بورس بوده است. در دو هفته گذشته دو هزار و 500 نفر در صف خريد 80 ميليون سهم بانك پارسيان ايستاده اند. ارزش كل مبادلات انجام شده بر سهام اين بانك ظرف دو هفته گذشته، از مرز 138 ميليارد ريال گذشته است.
تعداد خريداران بانك اقتصاد نوين هم در اين مدت به 626 نفر رسيده، اين تعداد سرمايه گذار، 1/13 ميليون سهم بانك اقتصاد نوين را با پرداخت 44 ميليارد ريال به سبد دارايي هايشان افزوده  اند. سهام بانك كارآفرين هم در مجموع توجه 150 متقاضي سرمايه گذاري را به خود جلب كرده،  ارزش كل نقدينگي سرازير شده به سوي سهام بانك كارآفرين به 14 ميليارد ريال رسيده است.
ليزينگ ها
اما در بازار سهام ليزينگ، شركت ليزينگ ايران پرطرفدارتر از بقيه بود،   در طول دوره سپري شده از بهمن  85 تعداد خريداران سهام اين شركت به 600 نفر رسيده، در اين مدت 7 ميليون سهم ليزينگ ايران به ارزش 9 ميليارد ريال داد و ستد شده است. سهام رايان سايپا هم توجه 500 سرمايه گذار را به خود جلب كرد.
ضمن اين كه 170 نفر در صف خريد سهام ليزينگ غدير ايستاده  اند. طبق اين گزارش در طول دو هفته اخير در مجموع 220 ميليارد ريال از نقدينگي بازار براي خريد سهام ليزينگ ها و بانك هاي فعال در بورس پرداخت شده است.
صدرنشين ها
اين گزارش حاكي است: به جز سهام بانك ها و ليزينگ  ها، سهام شركت هاي خودروسازي به دليل بازارگرداني گسترده از بيشترين اقبال بازار در طول هفته هاي اخير برخوردار شده اند. در اين مدت معادل يك هزار و 500 نفر از متقاضيان سرمايه گذاري در بورس تهران، دستور خريدهاي خود را براي سهام دو شركت سايپا و ايران خودرو صادر كرده اند. ارزش مبادلات انجام شده بر سهام اين شركت ها به مرز 15 ميليارد ريال نزديك شده است.
پرسودها
براساس اين گزارش، بالاترين رشد قيمت سهام در دو هفته سپري شده از بهمن 85، نصيب سهامداران 3 شركت قند قهستان، فولاد كاويان و نورد و لوله اهواز شده است. ارزش سهام اين شركت ها با حجم اندك مبادلات با رشد هاي 9درصدي روبرو شده است.]]>
</TEXT>
</DOC>
<DOC>
<DOCID>HAM2-851114-013</DOCID>
<DOCNO>HAM2-851114-013</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بزرگترين شركت بورس سودش را 40 درصد كم كرد
كم سابقه ترين كاهش سود در بازار سهام]]>
</TITLE>
<TEXT>
<![CDATA[گروه بورس- بزرگترين شركت فعال در بورس تهران، پيش بيني سود خود را به يك باره تا 40 درصد كاهش داد.
اين تعديل سود،  يكي از بي سابقه ترين انحراف از پيش بيني ها در تاريخ فعاليت بازار سرمايه در ايران است. شركت سرمايه گذاري غدير در تازه ترين گزارش خود مجموع درآمد خود را براي سال جاري يك هزار و 900 ميليارد ريال اعلام كرد، اين رقم حاكي از آن است كه سود غدير معادل يك هزار و 500 ميليارد ريال كاهش يافته است. اين شركت در ارديبهشت ماه امسال درآمد خود را براي سال 85، مبلغ 3 هزار و 400 ميليارد ريال اعلام كرده بود.بر اساس آخرين گزارش منتشر شده، سود هر سهم غدير براي سال جاري معادل 373 ريال خواهد بود در حالي كه سود هر سهم اين شركت در بهار سال جاري 670 ريال اعلام شده بود. آخرين اطلاعات دريافتي حاكي از آن است كه هيأت مديره غدير در نظر دارد مبلغ 67 ريال از سود امسال را بين سهامداران تقسيم كند. اين گزارش حاكي است،  سود حاصل از فروش سرمايه گذاري هاي سال مالي 85 عمدتاً ناشي از فروش 50 درصد سهام شركت بين المللي توسعه ساختمان است. سرمايه گذاري غدير در حال حاضر با ارزش بازاري معادل 20 هزار و 600 ميليارد ريال بزرگترين شركت بورس تهران به حساب مي آيد. نماد معاملاتي اين شركت مدت هاست كه در بورس متوقف مانده است، پيش بيني مي شود با اين تعديل سود بي سابقه، حجم صف هاي فروش پشت نماد غدير طولاني تر از قبل شود.]]>
</TEXT>
</DOC>
<DOC>
<DOCID>HAM2-851114-014</DOCID>
<DOCNO>HAM2-851114-014</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
گروه تجهيزات زير ذره بين]]>
</TITLE>
<TEXT>
<![CDATA[گروه بورس- همزمان با ركود كلي حاكم بر بازار سرمايه و معاملات كم رونق در بورس اوراق بهادار تهران، گروه تجهيزات نيز با كاهش ارزش معاملات و كم شدن فعاليت حقوقي ها و سهامداران عمده بر روي سهام شركتهاي اين گروه همراه بوده است. از ابتداي بهمن ماه در گروه تجهيزات تنها بر روي سهام شركتهاي تراكتورسازي ايران و كمباين سازي شاهد نقل و انتقالات محدودي توسط فعالان حقوقي بازار بوده ايم.
تراكتورسازي ايران: شركت سرمايه گذاري تدبير يكي از عمده خريداران سهام تراكتور از ابتداي بهمن ماه تاكنون بوده است. اين شركت در دو روز معاملاتي 250 هزار سهم تراكتورسازي را از بازار جمع آوري كرده است. شركت سهامي بيمه ايران نيز خريدار 50 هزار سهم اين شركت بوده و درصد مالكيت خود را به 8/5 رسانده است. شركت سرمايه گذاري صبا تأمين نيز با خريد 100 هزار سهم تراكتورسازي در مجموع مالك 9/1 درصد سهام تراكتور است. صندوق بازنشستگي كاركنان شركت ملي نفت نيز با خريد 100 هزار سهم اين شركت در دو مرحله مالكيت خود را به 6/1 درصد رسانده است. بانك تجارت نيز مالك 42/1 درصد تراكتورسازي است كه در مدت مورد بررسي، هيچگونه معامله اي بر روي سهام اين شركت نداشته است.
كمباين سازي: تنها حامي اين سهم از ابتداي بهمن ماه سهامدار حقيقي بالاي يك درصد شركت بوده است كه در سه روز متوالي 30 هزار سهم كمباين سازي را از بازار خريداري كرده است. نكته جالب اين كه اين سهامدار حقيقي هم اكنون مالك 3/28 درصد كمباين سازي است. شركت تجارت و توسعه اقتصادي ايرانيان تنها فروشنده حقوقي اين سهم بوده كه 6 هزار سهم شركت را فروخته است. آستان قدس رضوي با 2/23 درصد مالكيت، صندوق بازنشستگي كاركنان شركت ملي نفت با 7/8 درصد مالكيت و سرمايه گذاري ايرانيان با 4/1 درصد مالكيت از ديگر سهامداران عمده كمباين سازي هستند كه در بهمن ماه هيچگونه فعاليتي بر روي سهام خود انجام نداده اند.
هپكو: اين شركت نيز از حمايت سهامداران عمده خود در بهمن ماه محروم بوده است. خريداران و فروشندگان اين سهم در مدت مذكور سهامداران جزء بوده اند.
iratahlil.com]]>
</TEXT>
</DOC>
<DOC>
<DOCID>HAM2-851114-015</DOCID>
<DOCNO>HAM2-851114-015</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام برنامه فروشسهام دولتي در سال 86]]>
</TITLE>
<TEXT>
<![CDATA[ايسنا: آيين نامه نحوه واگذاري سهام شركتهاي زيرمجموعه وزارت نفت ظرف هفته هاي آتي براي تصويب نهايي به هيأت دولت ارائه مي شود.
غلامرضا حيدري كرد زنگنه، با اعلام اين مطلب ضمن اعلام برنامه فروش سهام دولتي در سال 86 تأكيد كرد: با وزارت نفت در زمينه واگذاري شركت هاي زيرمجموعه اين وزارتخانه جلسات بسيار متعددي تشكيل شده و آيين نامه اي تهيه شده است كه پس از تأييد وزيران امور اقتصادي و دارايي و نفت اميدواريم در هفته هاي آينده براي تصويب تقديم هيأت دولت شود؛ هم چنين همه وزارتخانه ها همچون صنايع و معادن و نيرو نيز در حال حاضر همكاري بسيار نزديكي با سازمان خصوصي سازي دارند. مديرعامل سازمان خصوصي سازي واگذاري شركت هاي مخابراتي و نفتي را جزو واگذاري هاي سال 86 دانست. وي با بيان اين مطلب كه بانك ها و بيمه ها براي واگذاري در حال آماده سازي هستند، گفت: كميته اي براي واگذاري بانك ها و بيمه ها تشكيل شده كه اين واگذاري ها جزو برنامه هاي سال 86 است، اما در حال حاضر مقدمات آماده سازي آن ها فراهم شده است.]]>
</TEXT>
</DOC>
<DOC>
<DOCID>HAM2-851114-016</DOCID>
<DOCNO>HAM2-851114-016</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نزول68 درصدي در بورس فلزات]]>
</TITLE>
<TEXT>
<![CDATA[گروه بورس - هفته گذشته در بورس فلزات تهران 46هزار و 300 تن انواع فولاد، مس، آلومينيوم، و كنسانتره موليبدن به ارزش 461 ميليارد و 546 ميليون ريال داد و ستد شد.
به گزارش اطلاع رساني بورس فلزات، تالار اين بورس در هفته گذشته شاهد 51 هزار و 400 تن عرضه و در مقابل 131 هزار و 750 تن تقاضا بود. دراين هفته 42 هزار و 600 تن انواع محصولات فولادي به ارزش 278 ميليارد ريال معامله شد كه به لحاظ وزن و ارزش به ترتيب 92 و 44/60 درصد از كل بازار را به خود اختصاص داده است.
آمار كل معاملات بورس در هفته گذشته نسبت به هفته قبل ازآن، از لحاظ حجم 68 درصد و از نظر ارزش 59 درصد كاهش را نشان مي دهد. دراين هفته در گروه محصولات روي هيچگونه معامله اي انجام نشد.]]>
</TEXT>
</DOC>
<DOC>
<DOCID>HAM2-851114-017</DOCID>
<DOCNO>HAM2-851114-017</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[جديدترين پيش بيني سود 4 شركت]]>
</TITLE>
<TEXT>
<![CDATA[گروه بورس- 4 شركت بورس پيش بيني درآمد هر سهم خود را براي سال جاري اعلام كردند.
بر اساس اين گزارش، شركت معدني و صنعتي چادرملو در آخرين گزارش خود سود هر سهم خود را براي سال جاري 507 ريال اعلام كرد. اين شركت پيش بيني درآمد خود را
(قبل از افزايش سرمايه)919 ريال اعلام كرده بود كه دلايل اين تعديل را تغيير در فروش و فراهم  شدن اجراي تعهدات فراتر از ارقام  مندرج در قراردادهاي منعقد شده با خريداران و افزايش سرمايه اعلام كرده است. هيأت مديره اين شركت در نظر دارد 80 درصد سود امسال را بين سهامداران تقسيم كند.
اين گزارش حاكي است، شركت سرمايه گذاري صنعت و معدن نيز پيش بيني درآمد خود را براي سال 86، 251 ريال گزارش كرد. اين شركت پيش از اين نيز همين مبلغ را براي سال آينده اعلام كرده بود. شركت خدمات دريايي تايدواتر نيز سود هر سهم امسال را بار ديگر 1460 ريال اعلام كرد.
اين گزارش حاكي است، شركت ايران ارقام نيز همانند تايدواتر پيش بيني سود امسال خود را تغيير نداد و بار ديگر رقم 621 ريال را براي سال 85 اعلام كرد.]]>
</TEXT>
</DOC>
<DOC>
<DOCID>HAM2-851114-018</DOCID>
<DOCNO>HAM2-851114-018</DOCNO>
<ORIGINALFILE>/1385/851114/news/_bourse.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صندوق هاي مشاع سال آينده فعال مي شوند]]>
</TITLE>
<TEXT>
<![CDATA[ايسنا: آن طور كه رئيس سازمان بورس اوراق بهادار اعلام كرده، از سال آينده، صندوق هاي سرمايه گذاري مشاع دربازار سهام تهران فعال مي شوند.
علي صالح آبادي، رئيس سازمان بورس اوراق بهادار به عرضه سهام مس در بورس اشاره كرد و گفت: اميدواريم اين سهام روز يكشنبه 15 بهمن ماه در بورس عرضه شود. رئيس سازمان بورس اوراق بهادار به واگذاري هاي سال آينده اشاره و تأكيد كرد: در تحليل ها نبايد صرفاً تنها وضعيت جاري مدنظر قرار گيرد، بلكه وضعيت آينده بسيار مهم است، بنابراين در حال اين برنامه ريزي ها براي واگذاري هاي سال آينده هستيم. او در خصوص آغاز فعاليت صندوق هاي سرمايه گذاري مشاع گفت: در حال تدوين مقررات صندوق هاي سرمايه گذاري مشاع هستيم و اميدواريم در سال آينده اين صندوق ها را به صورت گسترده ايجاد كنيم.]]>
</TEXT>
</DOC>
<DOC>
<DOCID>HAM2-851114-019</DOCID>
<DOCNO>HAM2-851114-019</DOCNO>
<ORIGINALFILE>/1385/851114/news/_cinema.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم انداز سينماي ايران در بيست و پنجمين جشنواره فجر
سوداي سيمرغ
عكس: مسعود خامسي پور]]>
</TITLE>
<TEXT>
<IMAGE>/1385/851114/news/012696.jpg</IMAGE>
<![CDATA[
گروه ادب و هنر- وقتي كه بيست و پنج سال پيش مديران فرهنگي وقت اولين گام ها را براي برگزاري جشنواره فيلم فجر برداشتند، هنوز تكليف خود سينما چندان مشخص نبود. اولين دوره جشنواره فيلم فجر در روزهايي برگزار شد كه سينماگران در بلاتكليفي محض به سر مي بردند. هنوز ضوابط حاكم بر سينما به درستي تدوين نشده بود و حاصلش هم اين شد كه از پنج فيلم حاضر در بخش مسابقه سينماي ايران اولين دوره جشنواره فجر، چهار فيلم امكان نمايش عمومي نيافتند. هيأت داوران هم گويا چنان از فيلم هاي ايراني ناراضي بود كه اصلاً هيچ جايزه اي به فيلم هاي بلند سينمايي اهدا نكرد و صرفاً به فيلم هاي كوتاه آماتوري جايزه داد.
جشنواره فيلم فجر اما از همان سال اول و با تمام اين حواشي، جايگاه خود را در ميان اهالي و دوستداران سينما يافت. در دهه شصت كه سينماي نوين ايران شكل گرفت و آوازه اي جهاني يافت؛ جشنواره فيلم فجر تبديل به مهم ترين رويداد سينمايي سال شد. در اين سال ها سينماي ايران و جشنواره فجر فراز و نشيب هاي فراواني را پشت سر گذاشت، اما همچنان اين فستيوال جدي ترين آزمون براي محك زدن يك سال فعاليت سينماگران ايراني محسوب مي شود. جشنواره اي كه امسال ربع قرن برگزاري را پشت سر خواهد گذاشت، هنوز هم مهم ترين ويترين سينماي ايران است. آينه اي كه چشم انداز سينماي ايران در سال آتي را منعكس خواهد كرد.
نام ها و نشانه ها
حضور شوق انگيز چند نسل از سينماگران ايراني در جشنواره بيست و پنجم، اين اميدواري را در دل سينما دوستان زنده مي كند كه امسال شاهد جشنواره اي پربار باشيم. مطابق معمول و پيش از نمايش فيلم ها، اين نام هاي بزرگ اند كه بيش از هر چيز جالب توجه به نظر مي رسند.
هر چند هنوز حضور سنتوري در جشنواره امسال در هاله اي از ابهام قرار دارد؛ صرف احتمال شركت فيلمي از مهرجويي هم به رونق فجر مي افزايد. در ميان سينماگران خوش فكر قديمي، داريوش مهرجويي بيش از تمام هم نسلانش توانايي تطبيق با شرايط تازه را از خود نشان داده است. به همين خاطر است كه او در ميان فيلمسازان موج نويي در دهه پنجاه، بيش از همه سيمرغ به خانه برده است. اين سيمرغ ها را مي توان نشانه تأييد رسمي فيلم هاي مهرجويي از سوي طيف هاي متفاوتي از مديران فرهنگي، ارزيابي كرد. به همين خاطر سنتوري اگر به فجر بيست و پنجم برسد، رقيبي جدي براي فتح سيمرغ  هاست.
بعداز كمدي سرخوشانه ميهمان مامان، مهرجويي در سنتوري  دوباره به تمرين جديت پرداخته است. سنتوري فيلمي تلخ درباره زندگي پرفراز و نشيب يك نوازنده موسيقي است.
با وجود اينكه فيلم هاي مسعود كيميايي در تمام اين بيست و پنج سال مورد اعتنا و توجه داوران جشنواره قرار نگرفته است اما سازنده فيلم هايي چون گوزن ها، سفر سنگ، سرب و دندان مار هنوز هم از نام هاي پراعتبار سينماي ايران و به  تبع آن جشنواره فجر است. او امسال رئيس را در جشنواره دارد. فيلمي كه در تداوم تجربه موفق حكم خوانده شده و مثل هر كار ديگر كيميايي كنجكاوي فراواني براي ديدنش وجود دارد.
رخشان بني اعتماد به عنوان يكي از مهم ترين فيلمسازان نسل انقلاب، چند سالي است كه به همراه محسن عبدالوهاب فيلم مي سازد. بني اعتماد بعداز كش و قوس هاي فراوان با خون بازي در بخش مسابقه حاضر خواهد شد. بررسي معضل اعتياد در جوان ها با نگاهي مستند وار ويژگي بارز خون بازي است. خسرو سينايي گرچه پيشينه فيلمسازي اش به سال هاي قبل از انقلاب بازمي گردد ولي او پس از پيروزي انقلاب اسلامي، بخت كارگرداني فيلم بلند سينمايي را يافت. سينايي كه در سينماي مستند هم نام پرآوازه اي دارد، سالها پيش با عروس آتش مبدل به پديده جشنواره شد. او امسال مثل يك قصه را به عنوان اولين تجربه جنگي اش روانه جشنواره كرده است. كيومرث پوراحمد هم حكايتي مشابه با سينايي دارد. او هم بعداز ساخت چند فيلم كوتاه در دهه پنجاه، در سال هاي ابتدايي دهه شصت، موفق به ساخت فيلم بلند شد.
اتوبوس شب به عنوان فيلمي جنگي از سازنده قصه هاي مجيد و شب يلدا، گويا تجربه متفاوتي در اين ژانر از كار درآمده است.
محمد حسين لطيفي به عنوان كارگرداني شناخته شده تصوير درستي از ذائقه مخاطب دارد، به پشتوانه ساخت فيلم هايي كه گيشه پررونق داشته اند، با روز سوم مي خواهد ميان مخاطب و سينماي جنگ آشتي برقرار كند.
در سينماي خوش ساخت مخاطب محور همچنين بايد به فريدون جيراني اشاره كرد كه با تريلر روانشناسانه پارك وي به فستيوال امسال آمده است. پارك وي فيلمي است به سياق قرمز  از ساخته هاي موفق جيراني، با صحنه هايي خشن كه مي گويند در سينماي ايران تازگي دارد.
محمد مهدي عسگر پور كه خود دو دوره دبيري جشنواره فيلم فجر را بر عهده داشته، اقليما   را در فستيوال امسال دارد. او كه با قدمگاه مسيري متفاوت را پيش روي سينماي معناگرا قرار داد، امسال گويا همين كار را با اقليما انجام داده است. ظاهراً هيأت انتخاب فيلم ها، اقليما را بيشتر از بقيه فيلم ها پسنديده و همين مي تواند شانس سومين ساخته بلند سينماي عسگرپور را براي فتح 5 سيمرغ افزايش دهد.
احمدرضا معتمدي كه آخرين فيلمش ديوانه از قفس پريد فيلم برگزيده جشنواره بيست و يكم شد، تنها كمدي حاضر در جشنواره امسال را ساخته است. قاعده بازي با انبوهي از بازيگران سرشناس و با توجه به پيشينه سازنده اش، گويا تعريفي تازه از اين ژانر در سينماي ايران را ارائه داده است. در همين زمينه بايد به مخمصه محمدعلي سجادي اشاره كرد. در خلأ تجربه هاي خوش ساخت سينماي پر تعليق و حادثه، سجادي با فيلمي پليسي مي خواهد خاطره خوش بازجويي يك جنايت را تكرار كند.
در انبوه نام هاي بزرگ جشنواره امسال بايد به فيلم فرش ايراني هم اشاره كرد كه با 15 كارگردان سرشناس، باعث پرستاره شدن آسمان جشنواره امسال شده است. فيلمي كه به همت رضا ميركريمي در 15 اپيزود ساخته شده است. بهروز افخمي، رخشان بني اعتماد، بهرام بيضايي، جعفر پناهي، كمال تبريزي، سيف الله داد، مجتبي راعي، نورالدين زرين كلك، خسرو سينايي، بهمن فرمان آرا، عباس كيارستمي، مجيد مجيدي، داريوش مهرجويي و رضا ميركريمي هر كدام روايت خود را از فرش ايراني ارائه داده اند. اين نام ها را اگر كنار كارگردانان با تجربه اي چون سعيد سهيلي، سعيد ابراهيمي فر، پوران درخشنده و ابوالقاسم طالبي قرار دهيم، فهرست فيلمسازان سرشناس امسال كامل مي شود.
كشف دلپذير جوان ها
جداي از نام هاي بزرگ، فجر هميشه محل خوبي براي كشف پديده ها بوده است؛ فيلمسازان جوان و جوياي نام در طول اين بيست و پنج سال، اولين بار در جشنواره فجر نامشان در ذهن سينما دوستان ثبت شد و بعداً به جرگه بزرگان پيوستند.
در مورد فيلمسازان جوان بايد ابتدا از مسعود ده نمكي ياد كرد كه با اين كه اولين فيلم بلندش را ساخته ولي در حوزه سياست نام آشنايي به شمار مي آيد. در واقع همين پيشينه باعث شده تا اخراجي ها بيش از هر فيلم اولي ديگر، در كانون توجهات قرار داشته باشد.
از پابرهنه در بهشت هم كه اولين ساخته بلند بهرام توكلي است به عنوان يكي از پديده هاي احتمالي جشنواره نام برده شده است.
آدم ساخته اول عبدالرضا كاهاني هم با داستاني متفاوت و حضور بازيگران حرفه اي از ديگر اميدهاي جشنواره امسال است.
باز هم سيب داري كار بايرام فضلي پس از درخشش در ونيز به فجر آمده است. فضلي قبلاً به عنوان فيلمبردار آثار متفاوت، توانايي هاي خود را به رخ كشيده و بايد ديد كه در مقام كارگردان چه كرده است. بيژن ميرباقري كه دو سال پيش با ما همه خوبيم يكي از پديده هاي جشنواره بيست و سوم نام گرفت، امسال با روز برمي آيد  به جشنواره آمده است. فيلمي كه گفته مي شود اقتباسي آزاد  از مرگ و دوشيزه پولانسكي است.
در ميان سينماگران تازه نفس حاضر در جشنواره امسال، مازيار ميري شاخص ترين آنهاست. سازنده قطعه ناتمام و به آهستگي، امسال با پاداش سكوت يكي از فيلم هاي پرسر و صداي جشنواره را ارائه كرده است، رويكردي متفاوت به سينماي دفاع مقدس كه از بخت هاي جدي سيمرغ به شمار مي آيد.
وحيد موسائيان از فيلمسازان جوان اما پر كاري است كه گوشواره پنجمين تجربه بلند سينمايي او محسوب مي شود. فيلمي در ژانر سينماي كودك كه در پي برگزار نشدن جشنواره اصفهان، براي اولين بار در فجر به نمايش درمي آيد. مسعود اطيابي با مصائب دوشيزه، امير شهاب رضويان با ميناي شهر خاموش و پرويز شيخ طادي با سينه سرخ از ديگر سينماگراني هستند كه با تجربه هاي تازه به جشنواره امسال آمده اند.]]>
</TEXT>
</DOC>
<DOC>
<DOCID>HAM2-851114-020</DOCID>
<DOCNO>HAM2-851114-020</DOCNO>
<ORIGINALFILE>/1385/851114/news/_cinema.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
همچون در يك آينهسعيد مروتي]]>
</TITLE>
<TEXT>
<IMAGE>/1385/851114/news/012699.jpg</IMAGE>
<![CDATA[
در همه اين سالها اين حكايت را زياد شنيده ايم كه ديگر كاري با جشنواره فجر ندارم، ديگر فيلمم را به فجر نمي دهم و... اما همين فيلمسازان وقتي فيلم تازه اي مي سازند، زودتر از بقيه فرم شركت در جشنواره را پر مي كنند. به اين دليل ساده و واضح كه جشنواره فجر هنوز هم مهمترين رويداد سينمايي، بخوانيد فرهنگي، سال است.
در هيچ زماني به اندازه 10روز برگزاري جشنواره، توجه عمومي به سينما جلب نمي شود. اين گونه است كه حتي رسانه هايي كه در طول سال اعتناي چنداني به هنر هفتم ندارند، به پوشش گسترده رخدادهاي جشنواره فجر مي پردازند.جشنواره فجر كه حالا جوان برومند بيست و پنج ساله اي شده، با انبوهي از خاطرات تلخ و شيرين كه نامش تداعي مي كند را بايد به مثابه نشانه اي از سينماي فرهنگي ايران هم دانست. سينمايي كه با پيروزي انقلاب اسلامي و بر دل ويرانه هاي فيلمفارسي شكل گرفت و با رويكردي فرهنگي كه منبعث از ذات انقلاب بود، توانست چشم جهانيان را خيره كند.
جشنواره فجر را همچنين بايد نشانه اي بر طراوت و پويايي سينماي ايران دانست. ايران به عنوان تنها كشور صاحب سينما در كل منطقه خاورميانه، با توليد سالانه 60فيلم، با بهترين محصولاتش جشنواره فجر را برگزار مي كند.
جشنواره دبي اگر در مقام رقيبي قدر به ميدان آمده، متعلق به كشوري است كه اصلاً  سينما ندارد. هر چند بايد همين فستيوال را هم به واسطه انبوه ميهمانان سرشناس كه از سراسر جهان در آن حضور مي يابند، جدي گرفت.اگر جشنواره فجر را با صفت بين المللي بودنش در نظر بگيريم، بايد گفت كه هنوز راه درازي را پيش رو داريم ولي همين فستيوال در مقام رويدادي داخلي، جايگاه ويژه اي دارد. حالا ماييم و ضيافت بيست و پنجم. يك جشنواره ديگر آغاز شده. مثل هميشه با دنيايي از شور و اميد و به اميد وزيدن نسيم فرهنگ و تعالي در سينما.يادمان باشد اگر امروز سينمايي داريم كه به فتح جهان نشسته است، بخشي از آن مديون همين جشنواره فيلم فجر است.
اين جشنواره همه ماست. همه ما كه فيلم ساخته ايم، سياستگذاري كرده ايم، درباره اش قلم زده ايم يا ساعت ها براي تماشاي فيلم هايش در صف ايستاده ايم.]]>
</TEXT>
</DOC>
<DOC>
<DOCID>HAM2-851114-021</DOCID>
<DOCNO>HAM2-851114-021</DOCNO>
<ORIGINALFILE>/1385/851114/news/_diet.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[مسئولان وزارت بهداشت در پاسخ به اختلاف درباره اين كه كدام متخصصان مجاز به انجام عمل زيبايي بيني هستند؛
جراحي بكنيد، ولي قصور نكنيد
سميه شرافتي]]>
</TITLE>
<TEXT>
<IMAGE>/1385/851114/news/012729.jpg</IMAGE>
<![CDATA[
حدود دو هفته قبل، در همين صفحه گزارشي در مورد اختلاف نظر ميان جراحان پلاستيك، گوش و حلق و بيني و جراحان فك و صورت در مورد اين كه كدام يك از آنها صلاحيت انجام عمل ترميمي بيني دارند به چاپ رسيد. در اين گزارش رئيس انجمن جراحان پلاستيك نسبت به صلاحيت گروه هاي ديگر براي انجام جراحي ترميمي بيني ابراز ترديد كرده  بود و همين باعث واكنش انجمن هاي جراحان فك و صورت و متخصصان گوش و حلق و بيني شد.
دكتر محمد بيات، متخصص جراحي دهان و فك و صورت و دبير انجمن جراحان دهان و فك و صورت و عضو شوراي عالي نظام پزشكي با انتقاد از اين كه رئيس يك انجمن هم تراز نمي تواند در مورد محدوده كاري رشته تخصصي ديگري اظهار نظر كند، در گفت وگو با همشهري، با اشاره به اين كه رشته جراحي دهان، فك و صورت يك دوره آموزشي پنج ساله در ايران دارد كه در همه جاي دنيا شناخته شده است و الگوي آن هم طبق استانداردهاي بين المللي در كشور طراحي شده و اجرا مي شود، مي گويد: محدوده كاري اين رشته در سال هاي اخير گسترش زيادي پيدا كرده و عمده كار آن در مورد ضايعات و صدمات فك و صورت است كه شامل شكستگي ها، ضايعات و صدمات پاتولوژيك، تومورها و شكاف لب و كام، جراحي هاي بازسازي، عفونت ها و... است.
وي با تأكيد بر اين كه جراحي زيبايي هم در حيطه اين وظايف قرار مي گيرد، ادامه مي دهد: جراحي زيبايي در همه جاي دنيا و از جمله ايران جزو دوره آموزشي اين رشته است. جراحي ترميمي قسمت عمده اين رشته را تشكيل نمي دهد، اما جزو آن است. ولي ما متأسفانه با برخي از اخبار و اطلاعات نادرست روبه رو هستيم كه توسط رسانه ها نيز گسترش پيدا مي كند. ما معتقد نيستيم كه جراحان صرفاً كار زيبايي كنند ولي اظهار نظر در مورد اين كه جراحي زيبايي جزو برنامه اين رشته نيست، اصلاً درست نيست و تعيين تكليف در اين مورد بايد فقط توسط مقامات قانوني در وزارت بهداشت و درمان صورت گيرد.
خط كشي معنا ندارد
بسياري از اعمال جراحي در رشته هاي مختلف پزشكي با هم همپوشاني دارند؛ مثل جراحي تيروئيد كه هم به وسيله جراحان سر و گردن و هم جراحان عمومي انجام مي شود. جراحي هاي صورت و از جمله بيني هم به وسيله اين سه گروه جراحي انجام مي شود و اين در تمام دنيا پذيرفته شده است. چون جراحي صورت تمام اندام مربوط به صورت از جمله بيني را نيز شامل مي شود. دبير علمي انجمن جراحان فك و صورت با بيان اين جملات تصريح مي كند: متأسفانه در جامعه ما اين جروبحث ها، جروبحث هاي كاذبي است كه فقط براي يك عده از مطرح كنندگان آن منافع مالي و اقتصادي دارد.
دكتر كلانتر هرمزي، رئيس انجمن جراحان پلاستيك، در گزارش قبل در مورد صلاحيت جراحان گوش و حلق و بيني اعلام كرده بود كه فقط آن دسته از اين جراحان كه دوره آموزشي جراحي پلاستيك را گذرانده اند مي توانند عمل جراحي ترميمي بيني را انجام دهند كه همين باعث واكنش هايي از سوي مسئولين انجمن جراحان گوش و حلق و بيني نيز شد.
دكتر ابراهيم رزم پا، مدير روابط عمومي انجمن جراحان گوش و حلق و بيني با اعلام اين كه انجمن جراحان پلاستيك نمي تواند نه براي ما و نه براي هيچ تخصص ديگري تعيين تكليف كند، مي گويد: اين بار اول نيست كه انجمن جراحان پلاستيك از حيطه اختياراتش فراتر مي رود. بارها در صدا و سيما نيز اين صحبت ها از طرف رئيس اين انجمن مطرح شده است و بارها نيز به آنها در مورد قانوني نبودن اين صحبت ها تذكر داده شده است.
وي با بيان اين كه يك جراح پلاستيك آن قدر كه در جراحي سينه و شكم مي تواند تبحر داشته باشد ممكن است در جراحي بيني تبحر كافي نداشته باشد، مي گويد: خيلي از متقاضيان جراحي بيني هستند كه بعد از عمل زيبايي توسط اين جراحان دچار عوارض وخيم غيرقابل برگشت شده اند؛ به طوري كه ترجيح مي دهند به وضعيت سابق برگردند ولي مشكلات فعلي را نداشته باشند.
مجوز مهم نيست، تخصص مهم است
حتي اگر وزارت بهداشت هم به اين جراحان براي جراحي ترميمي بيني مجوز دهد باز هم اگر يك جراح با وجود داشتن مجوز، تخصص كافي نداشته باشد خلاف قانون است. مدير روابط عمومي انجمن جراحان گوش و حلق و بيني با بيان اين جملات ادامه مي دهد: مسئله مهم اين است كه جراحان پلاستيك آن قدر كه روي بيني مانور مي دهند چرا روي قسمت هاي ديگر بدن تأكيد نمي كنند؟ تعداد متخصصين گوش و حلق و بيني كه جراحي پلاستيك مي كنند خيلي بيشتر از تعداد جراحان پلاستيك است ولي متأسفانه طرح اين مسائل علاوه بر بي اعتمادي مردم نسبت به اين افراد باعث مي شود دود اين مسائل به چشم خودشان برود.
اصلاح تمام انحرافات و بيماري هاي مختلف بيني از قبيل التهابات، عفونت ها و اشكالات و ناهنجاري هاي آناتومي، پليپ بيني، خون دماغ، انحراف تيغه مياني بيني و به طور كلي اصلاح مشكلات مربوط به فيزيولوژي بيني به عهده متخصص گوش و حلق و بيني است. اين  را هم دكتر احمد خاص احمدي، نماينده مجلس شوراي اسلامي و متخصص گوش و حلق و بيني مي گويد. وي تصريح مي كند: گروه هاي ديگر اگر بخواهند جراحي بيني را انجام دهند فقط به ظاهر بيني و زيبايي آن توجه دارند. ما بيماراني را داريم كه با مخاط بيني خشك مراجعه مي كنند. قطعاً يك متخصص گوش و حلق و بيني به اين مشكلات تسلط پيدا مي كند و موقع جراحي پلاستيك تمام اين مشكلات را در نظر مي گيرد.
دكتر خاص احمدي با بيان اين كه جراحان پلاستيك فقط جراحان عمومي هستند كه نمي توانند اين مشكلات و بيماري ها را در موقع جراحي تشخيص دهند ادامه مي دهد: همين نوع جراحي عوارض زيادي را به همراه دارد؛ گرفتگي بيني و سوراخ شدن ديواره مياني، عدم تقارن و انحراف تيغه از جمله اين عوارض هستند. به همين دلايل است كه ما معتقديم اولويت جراحي زيبايي و پلاستيك با جراحاني است كه با اين عوارض آشنا هستند. يك جراح پلاستيك عمومي تمام قسمت هاي بدن را جراحي مي كند ولي به طور تخصصي نمي تواند روي بيني كار كند. به علاوه تمام جراحان گوش و حلق و بيني دوره آموزشي جراحي پلاستيك را مي گذرانند نه فقط عده اي از آنها.
مسئولان چه مي گويند؟
با وجود تمام اظهار نظرها و انتقادهايي كه ميان اين سه گروه از جراحان به وجود آمده، مسئولان وزارت بهداشت باز هم حل اين اختلاف را منوط بر تشكيل كميته اي مي دانند كه در آن رؤساي اين سه انجمن براي يافتن راه حل اختلاف درباره محدوده وظايف خود به بحث بنشينند. اما مسئولين وزارت بهداشت قبل از تشكيل اين جلسه چه مي گويند؟
دكتر افخمي، رئيس اداره نظارت بر درمان وزارت بهداشت در اين باره معتقد است: متأسفانه در جامعه ما عمل جراحي بيني بيشتر جنبه تشريفاتي پيدا كرده و در اكثر مواردي كه جراحي انجام مي شود لزومي به اين كار نبوده است. ولي در مورد اين كه كدام يك از اين گروه ها مجاز به انجام عمل ترميمي بيني هستند هنوز پيش بيني خاصي صورت نگرفته و هر سه گروه مدعي هستند كه در اين زمينه دوره هاي لازم را ديده اند. وي ادامه مي دهد: به طور كلي اعمال پزشكي را هر پزشكي ممكن است انجام دهد، مثلاً يك پزشك عمومي ممكن است كاري را انجام دهد كه در حيطه تخصصش نباشد و البته تا زماني كه اشكالي در كارش به وجود نيامده و بيمار نيز از او شكايتي نكرده مسئله اي به وجود نمي آيد، ولي وقتي اين پزشك در كارش دچار مشكل شد آن وقت است كه قصور كرده يعني در كاري دخالت كرده كه صلاحيت انجام آن را نداشته است.
وي ضمن اشاره به اين كه الآن خيلي از اعمال تخصصي را پزشكان عمومي تجويز مي كنند كه چنانچه در اين زمينه تخطي به وجود بيايد قصور محسوب مي شود، مي گويد: در مورد پزشكان اين گروه ها هم به همين صورت است و تا بيمار از آنها نارضايتي نداشته و قصوري صورت نگيرد، مشكلي براي اين پزشكان به وجود نمي آيد.
دكتر بهرام عين اللهي، رئيس دبير خانه شوراي تخصصي آموزش پزشكي هم مي گويد: از ماه گذشته دبيرخانه شوراي عالي نظام پزشكي كميسيون برنامه هاي آموزشي را براي تخصص هاي مختلف در وزارت بهداشت راه اندازي كرده كه طبق آن از هر رشته تخصصي يك نفر در اين كميسيون شركت مي كند. بر اساس مصوبات اين كميسيون برنامه هاي آموزشي رشته هاي مختلف تخصصي مشخص و براي اجرا به معاونت سلامت ارجاع داده مي شود. با تشكيل اين شورا حيطه هاي تخصصي هر رشته و دوره هاي آموزشي رشته تخصصي آنها به طور كامل مشخص خواهد شد.]]>
</TEXT>
</DOC>
<DOC>
<DOCID>HAM2-851114-022</DOCID>
<DOCNO>HAM2-851114-022</DOCNO>
<ORIGINALFILE>/1385/851114/news/_diet.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[كلرهگزيدين همچنان پيشتاز دهان شويه هاست
گروه سلامت- دهان شويه ضدعفوني كننده مي خواهيد؟ هنوز كلرهگزيدين قديمي نشده، هنوز برايتان كار مي كند. اين از نتايج طرحي است كه محققان كشورمان در دانشگاه تهران انجام داده اند.
خبرگزاري دانشجويان ايران(ايسنا)گزارش كرد در اين تحقيق كه توسط دكتر وحيد اصفهانيان انجام شده، اثر ضدميكروبي چند نوع دهان شويه بررسي و باهم مقايسه شده است: نوعي دهان شويه گياهي به نام سينامول، دهان شويه آنتي سپتيك ايرشا و نيز دهان شويه كلرهگزيدين به عنوان نمونه استاندارد. 50 بيمار مبتلا به التهاب لثه كه پلاك هايي با عمق حداقل 5 ميليمتر داشتند، انتخاب شدند. پيش از آن كه هيچ كار درماني روي اين لثه ها انجام شود، نمونه پلاك بالا و زيرلثه اي آنها برداشته شد و به دو نوع محيط  كشت مايع هوازي و بي هوازي منتقل شد. سپس نمونه ها به چهار گروه تقسيم شدند و براي هر گروه، از دهان شويه هاي كلرهگزيدين، ايرشا، سينامول و دارونما(سالين نرمال)تجويز شد. رشد كلوني باكتري ها نشان داد كلرهگزيدين همچنان بهترين دهان شويه است.
برنزه مي شويد و سرطان مي گيريد
]]>
<IMAGE>/1385/851114/news/012723.jpg</IMAGE>
<![CDATA[
گروه سلامت-بـرنزه شدن به چه قيمتي؟ ايـن سـؤال دانشمندان و پژوهشگران است، از كساني كه به اميد تيره نشان دادن پوست خود و لابد زيباتر شدن، روي تخت هاي برنزه كننده خوابيده اند و غافل اند از اين كه اين كار خطر ابتلا به سرطان پوست را در آنها زياد مي كند.
اين حاصل مطالعه اي است كه محققان در بيمارستان ناينولز انگليس انجام داده اند. آنها با بررسي تعداد زيادي از تخت هاي مخصوص اين كار، كه در آنها از لامپ هاي اشعه ماوراي بنفش استفاده مي شود، اعلام كردند:?? درصد از تخت هاي آزمايش شده، اشعه اي بيش از استانداردهاي انگليس و اتحاديه اروپا به بدن افراد مي تابانند.همين موضوع باعث شده استفاده  از اين تخت ها در انگلستان، خطر ابتلا به سرطان پوست را نسبت به??سال پيش، سه برابر زيادتر كند. به دنبال انتشار نتايج اين تحقيق، بي بي سي گزارش كرد مؤسسه تحقيقات سرطان انگليس اعلام كرده است: افراد زير??سال هرگز نبايد در معرض نور اين تخت ها قرار گيرند و مراكز غيرحرفه اي ارايه كننده خدمات تخت هاي برنزه كننده بايد بسته شوند. البته صاحبان تخت هاي برنزه كننده هم اين نتايج را رد كرده و گفته اند هر چه نور تابانده شده بيشتر و قوي تر باشد، زمان جلسه كوتاه تر مي شود و بنابراين چنين خطري معنا ندارد. اين كه محققان در اين دعوا برنده مي شوند يا تخت هاي برنزه كننده، بايد منتظر بود و ديد.]]>
</TEXT>
</DOC>
<DOC>
<DOCID>HAM2-851114-023</DOCID>
<DOCNO>HAM2-851114-023</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آغاز گراميداشت بيست و هشتمين سالگرد پيروزي انقلاب اسلامي]]>
</TITLE>
<TEXT>
<IMAGE>/1385/851114/news/012717.jpg</IMAGE>
<![CDATA[
گروه اجتماعي- بيست و هشتمين سالگرد دهه فجر انقلاب اسلامي صبح روز پنجشنبه و همزمان با لحظه ورود تاريخي و سرنوشت ساز حضرت امام خمينيره بنيانگذار جمهوري اسلامي ايران به ميهن، با برگزاري آيين هاي مختلف در سراسر ايران آغاز شد. هزاران تن از اقشار مختلف مردم، مقامات كشوري و لشكري صبح پنجشنبه با اجتماع در مرقد امام خميني در جنوب تهران آغاز دهه فجر را گرامي داشتند. در مراسمي كه در جوار مرقد رهبر كبير انقلاب اسلامي برگزار شد شماري از سفيران و نمايندگان كشورهاي مختلف و نمايندگان اقليت هاي ديني هم حضور دارند.
محمود احمدي نژاد رئيس جمهوري به همراه با اعضاي هيأت دولت صبح پنجشنبه و در اولين روز از دهه مبارك فجر انقلاب اسلامي با حضور در حرم حضرت امام خميني نسبت به مقام شامخ بنيانگذار جمهوري اسلامي ايران اداي احترام كردند.
در همين حال خبرنگاران ايرنا از سراسر ايران گزارش هايي در مورد نواخته شدن زنگ انقلاب در مدارس همزمان با لحظه ورود امام خميني و افتتاح طرح هاي عمراني، اجراي برنامه هاي فرهنگي، هنري، ورزشي، ديني، سياسي و خدماتي و رژه نيروهاي بسيجي، ارتش و سپاه در مسيرهاي فرودگاه تا گلزارهاي شهداي برخي شهرهاي بزرگ خبر دادند.
همزمان با آغاز دهه فجر انقلاب اسلامي و ورود تاريخي حضرت امام خميني به ميهن اسلامي در روز 12 بهمن 1357 رژه موتور سواران نيروهاي مسلح و بسيج در تهران و مراكز استان ها انجام شد. به گزارش معاونت فرهنگي و تبليغات دفاعي ستاد كل نيروهاي مسلح، در رژه نمادين تهران حدود 500 موتور سوار از ارتش جمهوري اسلامي ايران، سپاه پاسداران انقلاب اسلامي، بسيج، وزارت دفاع و پشتيباني نيروهاي مسلح و نيروي انتظامي شركت داشتند.
اين گزارش مي افزايد: رژه نمادين تهران از فرودگاه مهرآباد(دانشكده صنعتي هواپيمايي كشوري)آغاز و مسيرهاي ميدان آزادي، خيابان آزادي، ميدان انقلاب، خيابان كارگر جنوبي، ميدان بهداري، خيابان دشت آزادگان، ميدان بهمن بلوار شهيد تندگويان، كمربندي آزادگان، ميدان جهاد و پل شهيد كاظمي، آزاد راه خليج فارس(اتوبان تهران - قم)طي گرديده و از ضلع غربي مرقد حضرت امام خميني وارد محوطه حرم شده و در جوار حرم مطهر پيام موتور سواران مبني بر تجديد عهد و پيمان با آرمانهاي والاي حضرت امام خميني، مقام معظم رهبري و فرماندهي كل قوا قرائت و مراسم در ساعت 30/10 خاتمه  يافت.
همچنين يك فروند بالگرد، موتور سواران نيروي مسلح را همراهي و مسير حركت امام خميني را كه در بدو ورود به كشور براي زيارت قبور شهداي انقلاب به بهشت زهرا رفتند، گلباران كرد.
جمع كثيري از پاسداران و بسيجيان نيز با حضور در مرقد مطهر با بنيانگذار نظام جمهوري اسلامي تجديد ميثاق كردند.]]>
</TEXT>
</DOC>
<DOC>
<DOCID>HAM2-851114-024</DOCID>
<DOCNO>HAM2-851114-024</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در بودجه 86
120ميليارد تومان اعتبار براي كمك به زندانيان ناتوان اختصاص يافت]]>
</TITLE>
<TEXT>
<![CDATA[مهر: عضو كميسيون اجتماعي مجلس شوراي اسلامي از اختصاص 120 ميليارد تومان اعتبار در لايحه بودجه 86 براي كمك به زندانيان بي بضاعت خبر داد.
موسي الرضا ثروتي گفت: اعتبار پيش بيني شده در لايحه بودجه 86 مي تواند كمك موثري به زندانيان نيازمند باشد چرا كه اغلب اين قشر در زمان به سر بردن سرپرست خانوار در زندان، با مشكلات عديده اي مواجه مي شوند. وي افزود: بودجه در نظر گرفته شده به صورت وام قرض الحسنه و از سوي بانك ها و با كارمزد پايين در اختيار خانواده هاي زندانيان قرار مي گيرد. ثروتي همچنين از اختصاص 5 ميليارد تومان اعتبار براي كمك به خانواده هاي زندانيان در لايحه بودجه 86 دولت خبر داد و گفت: اعتبار در نظر گرفته شده به صورت وام قرض الحسنه در اختيار خانواده هاي زندانيان قرار مي گيرد. عضو كميسيون اجتماعي مجلس خاطر نشان كرد: پيش بيني شده 10 درصد افزوده وام از سوي دولت پرداخت شود تا خانواده هاي زندانيان براي بازپرداخت آن با مشكلي مواجه نشوند. وي افزود: نمايندگان مجلس از تخصيص اعتباراتي در جهت كمك به خانواده هاي زندانيان كه در زمان به سر بردن سرپرست خانوار در زندان با مشكلات مالي بسياري مواجه مي شوند، استقبال مي كنند.]]>
</TEXT>
</DOC>
<DOC>
<DOCID>HAM2-851114-025</DOCID>
<DOCNO>HAM2-851114-025</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[13هزار برنامه ويژه زنان در دهه فجر]]>
</TITLE>
<TEXT>
<IMAGE>/1385/851114/news/012714.jpg</IMAGE>
<![CDATA[
گروه اجتماعي - رئيس كميته زنان ستاد دهه فجر از آماده شدن 13هزار و 489 برنامه ويژه در حوزه امور زنان و خانواده براي اجرا در اين دهه خبر داده است.
زهره طبيب زاده نوري در جمع خبرنگاران گفت: اين برنامه ها با در نظر داشتن همزماني دهه مبارك فجر با ماه محرم در 19محور در سراسر كشور برگزار مي شود. وي افزود: اين برنامه ها تاكنون از سوي 13 استان، 17دستگاه اجرايي و 9 سازمان مردم نهاد به كميته زنان اعلام شده است.
مشاور رئيس جمهوري پيش بيني كرده است كه برنامه هاي ويژه حوزه زنان و خانواده براي دهه فجر با ارسال برنامه هاي ساير استانها و دستگاهها به حدود 40هزار برنامه برسد. طبيب زاده نوري گفت: اهم برنامه هاي اعلام شده تاكنون با محوريت فعاليت هاي علمي پژوهشي، در خصوص بررسي مسايل زنان و آسيبهاي اجتماعي زنان سرپرست خانوار، كارگاههاي آموزشي با موضوعات زنان خانه دار، طرح رحمت، راههاي ارتقاء سلامت جسمي و رواني زنان، ترويج كارآفريني و روشهاي سالم زيستن براي بانوان سالمند بوده است. وي همچنين از افتتاح سايت زنان كارآفرين، طرح هاي دفاتر امور زنان روستايي استان ها، تاكسي سرويس بانوان، تعاوني هاي بانوان، باشگاه هاي ورزشي، خانه هاي استيجاري ويژه زنان سرپرست خانوار و دفاتر كاريابي زنان در اين ايام، در سراسر كشور خبر داد.
رئيس كميته زنان ستاد دهه مبارك فجر گفت: در اين ايام از خانواده هاي شهدا، جانبازان، فرزندان شهيد، زنان سرپرست خانوار، زنان پژوهشگر و توانمند و زنان بسيجي نيز تجليل خواهد شد. وي از برگزاري همايش هايي با عناوين منزلت زن و خانواده، جايگاه زن در انقلاب و عاشورا، تأثير ورزش در بهبود و درمان زنان، يادواره شهداي زن و زنان ايثار گر، بررسي مسايل زنان و شناخت ويژگي هاي حضرت زينب به عنوان بخشي از برنامه هاي ويژه بانوان در ايام دهه فجر ياد كرد.
طبيب زاده نوري گفت: در اين ايام نمايشگاه هايي با موضوعات دستاوردهاي بانوان، كتاب، عفاف و حجاب، ماكت از مدينه تا شام، عكس، پوستر، صنايع دستي، فيلم، نقاشي، لباسهاي ايراني و اسلامي و توانمندي هاي زنان روستايي نيز براي بازديد عموم برگزار خواهد شد.
وي برگزاري سفرهاي زيارتي ويژه زنان سرپرست خانوار، ويزيت رايگان بانوان و دختران، واگذاري مسكن به مددجويان كميته امداد،برگزاري شب شعر اعزام خواهران مبلغ، برپايي جشن ازدواج دانشجويي و نيز اعزام مبلغ زن به كشورهاي خارجي را بخش ديگري از برنامه هاي ويژه بانوان در اين ايام عنوان كرد.]]>
</TEXT>
</DOC>
<DOC>
<DOCID>HAM2-851114-026</DOCID>
<DOCNO>HAM2-851114-026</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[لايحه خدمات رساني به ايثارگران در مجمع تشخيص مصلحت نظام]]>
</TITLE>
<TEXT>
<![CDATA[ايسنا: معاون حقوقي و امور مجلس بنياد شهيد و امور ايثارگران اعلام كرد: لايحه جامع خدمات رساني به ايثارگران براي تصميم گيري درباره بار مالي آن، به مجمع تشخيص مصلحت نظام ارسال شد.
حسين وفايي همچنين با بيان اين كه در مجموع براي بودجه بنياد شهيد و امور ايثارگران در سال 86 نسبت به سال جاري400 ميليارد تومان افزايش پيش بيني شده است، يادآور شد: بودجه سال جاري بنياد شهيد و امور ايثارگران 2 هزار ميليارد تومان است.
معاون حقوقي و امور مجلس بنياد شهيد و امور ايثارگران با اشاره به اين كه بخشي از افزايش بودجه در سال آينده مربوط به لايحه جامع خدمات رساني به ايثارگران است، گفت: دولت90 ميليارد تومان بار مالي ناشي از لايحه جامع خدمات رساني به ايثارگران را نپذيرفت؛ لذا لايحه براي تصميم گيري نهايي از شوراي نگهبان به مجمع تشخيص مصلحت نظام ارسال شد.]]>
</TEXT>
</DOC>
<DOC>
<DOCID>HAM2-851114-027</DOCID>
<DOCNO>HAM2-851114-027</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگهبانان محله، سال 86 به 100 هزار نفر افزايش مي يابند]]>
</TITLE>
<TEXT>
<![CDATA[پليس: رئيس مركز انتظام پليس پيشگيري ناجا با اعلام اينكه در سال 86 آمار نگهبانان به 100 هزار نفر افزايش خواهد يافت، خاطرنشان كرد: در سال جديد پروانه كار يكساله و سردر يكسان براي كليه شركت هاي خدمات حفاظتي تهيه مي شود.
سرهنگ حسيني، رئيس مركز انتظام پليس پيشگيري ناجا در همايش تخصصي رؤساي پليس پيشگيري ناجا گفت: افزايش روزافزون شهرها و تجمع اماكن مسكوني و تجاري، زمينه رشد آمار وقوع جرايم را در كشور بالا مي برد و اين مسئله لازمه تشكيل سيستم مشاركتي را كه بتواند در افزايش ضريب امنيتي كشور موثر باشد ضروري مي نمايد. رئيس مركز انتظام از فعاليت 318 مؤسسه انتظام در كل كشور خبر داد و يادآور شد: در كل كشور 226 شركت فعال و 72 شركت غيرفعال وجود دارند كه در اين راستا تنها استاني كه در اين زمينه فعاليتي ندارد، استان كهكيلويه و بويراحمد است. وي از فعاليت 50 هزار نگهبان اونيفورم پوش، شبگرد و سرايدار در كل كشور خبر داد و تأكيد كرد: در سال 86 اين رقم بايد به 100 هزار نفر برسد. وي همچنين از دگرگوني و آمايش خاص در جهت ساماندهي نگهبانان خبر داد و گفت: حدود 10 روز پيش در اين خصوص اقداماتي را آغاز كرديم.
حسيني در خصوص وظايف شركت ها گفت: حفاظت و مراقبت از مجتمع هاي مسكوني، تجاري، صنفي و اماكن و تأسيسات فاقد رده حفاظتي و.... از وظايف شركت هاي مراقبتي مي باشد.]]>
</TEXT>
</DOC>
<DOC>
<DOCID>HAM2-851114-028</DOCID>
<DOCNO>HAM2-851114-028</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[ضمانت اسمي يا رسمي؟
يك گوشي تلفن همراه با ضمانت يك شركت خريداري كردم. حال كه يك قطعه آن سوخته و شركت ضمانت كننده نيز تعويض آن را به عهده گرفته است. به خاطر نبود قطعه مورد نظر در ايران بيش از 2 ماه است كه سرگردان شده ام. اگر قطعه اي هنوز وارد ايران نشده. چرا مبلغي را به عنوان ضمانت  از خريدار اخذ مي كنند؟
احمد پورشاهرخ- تهران
حفظ زمين هاي كشاورزي
@ از شوراي اسلامي شهر دماوند توقع داريم نسبت به ادامه قطعه بندي اراضي كشاورزي و وارد كردن آنها به معاملات زمين، برخورد كنند، چون ادامه وضع فعلي هر گونه فعاليت  كشاورزي و حتي باغداري را در آينده مشكل مي سازد.
ع. ممنوني- دماوند
دريافت نقدي و تأخير در تحويل خودرو
حدود 45 روز قبل براي خريد نقدي يك خودرو اقدام كردم و قرار شد حداكثر ظرف يك ماه خودروي مربوطه تحويل شود، حال كه مدت مقرر گذشته مراجعه مي كنيم اعلام مي كنند فعلاً خودرو كمپرسي آماده نداريم و مشخص نيست كي آماده تحويل خواهد شد. زماني كه امكان فروش و تحويل فوري خودرو را ندارند چرا پول نقد مردم را جهت تحويل فوري دريافت مي كنند؟
رضا سهيلي- تهران
پيشنهاد به آموزش و پرورش
گنجاندن موضوعاتي از قبيل نظافت شهر در كتاب ها و برنامه هاي درسي توسط وزارت آموزش و پرورش و همچنين برگزاري مسابقات نقاشي، انشاءنويسي و داستان نويسي، عكاسي و فيلم، مي تواند به حفظ محيط زيست شهري كمك شاياني كند.
ابطحي - كرج
آب سرگردان
@ در خيابان 40 متري نواب، در محدوده ميدان جمهوري در عمق يك كانال كه به تازگي براي هدايت كابل هاي مخابراتي حفاري مجدد شده است، آب به شدت جريان دارد. با شناخت دقيق و هدايت آن مي توان از هدر رفت آب جلوگيري كرد.
محمدتقي شادآباد- تهران
كار براي جوانان
بيكاري از آفات مهم زندگي جوانان است، اولين برنامه و مهم ترين اقدام دولت بايد در جهت تأمين كار براي اين نسل باشد تا به دامان خلاف كاري ها و اعتياد نيفتند.
مهدوي پور- كرمانشاه
هزينه تلفن
بازنشسته ام و حداكثر حقوق دريافت ام ماهانه 158 هزار تومان است. اخيراً در قبض تلفن من رقم 34 هزار تومان درج شده، در حالي كه به ندرت از تلفن استفاده مي كنم. پس از مراجعه به مخابرات، گفتند كه خط تلفن من خراب است و نياز به تعمير دارد. به طور طبيعي، مخابرات بايد اين قبيل خطوط معيوب را اصلاح كند تا امثال من، متحمل هزينه هاي سنگين نشويم.
شفيعي نيا- تهران
دفاع از حقوق مصرف كننده
وقتي يك شركت داخلي توليد كننده لوازم خانگي و عمدتاً تلويزيون، از نمايندگي خود مي خواهد، كالاها بر خلاف مقررات به قيمت بسيار بالا عرضه كند، به چه طريقي بايد از حقوق مصرف كننده دفاع كرد؟
سيدعلي سيد حسيني- خوي
درختان را حفظ كنيم
شهرداري تهران، درختچه هايي را در فضاي ميان بلوارها كاشته است تا به سرسبزي و طراوت شهر كمك كند، اما عده اي از روي ناآگاهي، روي اين درختچه ها پا مي گذارند و آنها را مي شكنند. به عنوان شهروندان مسئول بايد در حفظ اين درخت ها مراقبت نماييم.
افسانه قديمي- تهران]]>
</TEXT>
</DOC>
<DOC>
<DOCID>HAM2-851114-029</DOCID>
<DOCNO>HAM2-851114-029</DOCNO>
<ORIGINALFILE>/1385/851114/news/_ejtem.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ثبت نام اينترنتي از مسافربرهاي شخصي و بين راهي]]>
</TITLE>
<TEXT>
<![CDATA[گروه اجتماعي - ثبت نام از تمامي مسافربرهاي شخصي و بين راهي در سراسر كشور اعم از مسافربرهاي شهري، خارج شهري و جاده اي از طريق پايگاه اينترنتي ستاد شناسايي و ساماندهي مسافربرهاي شخصي و وانت بارها انجام مي گيرد.
بنابر اطلاعيه وزارت كشور، متقاضيان مي توانند تا تاريخ 20 بهمن ماه جاري از طريق پايگاه اينترنتي به آدرس w ww.taxi.org.irنسبت به تكميل فرم و ثبت نام اقدام كنند.
مدارك مورد نياز براي تكميل فرم ثبت نام اينترنتي عبارتند از، يك قطعه عكس شخصي متقاضي با زمينه روشن كه اسكن شده و از طريق اينترنت قابل ارسال باشد، نشاني منزل، محل سكونت، شماره ملي، كدپستي و تلفن، مشخصات شناسنامه متقاضي و خودرو، گواهينامه، كارت پايان خدمت و آخرين مدرك تحصيلي است.
تمامي مدارك مورد نياز و اطلاعات تكميلي ديگر در پايگاه اينترنتي درج شده است. يادآور مي شود طرح شناسايي و ساماندهي مسافربرهاي شخصي به منظور سياست گذاري در مصرف بهينه سوخت و ساماندهي مسافربرهاي شخصي فعال در جابجايي مسافر در تمامي نقاط كشور اجرا مي شود.]]>
</TEXT>
</DOC>
<DOC>
<DOCID>HAM2-851114-030</DOCID>
<DOCNO>HAM2-851114-030</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مركز پژوهش هاي مجلس هشدار داد
انحراف حساب ذخيره ارزي از اهداف اوليه]]>
</TITLE>
<TEXT>
<![CDATA[گروه اقتصادي- مركز پژوهش هاي مجلس شوراي اسلامي نسبت به انحراف حساب ذخيره ارزي از اهداف اوليه خود هشدار داد.
اين مركز با ارزيابي عملكرد حساب ذخيره ارزي از سال 1379 تا خردادماه سال جاري اعلام كرد: بررسي عملكرد حساب ذخيره ارزي نشان مي دهد كه روند پيموده شده از اهداف اوليه اين حساب به شدت منحرف شده است.مركز پژوهش ها با اشاره به اين كه تاكنون فقط 20 درصد از منابع مازاد ارزي كسب شده در بخش غيردولتي صرف شده است، افزود: در سالهاي اخير با اجراي پروژه هاي عمراني از محل منابع مازاد درآمد- نفتي نه تنها برخلاف پيش بيني ها، دولت طبق قوانين برنامه با رهاسازي تصدي ها كوچكتر نشده، بلكه عملاً بزرگتر شده و نيازهاي بيشتري به منابع جديد پيدا كرده است.
در بخش ديگري از ارزيابي مركز پژوهش ها درباره عملكرد حساب ذخيره ارزي تصريح شده كه برنامه ريزان و مجريان دولتي همواره مي بايد اين نكته را مد نظر داشته باشند كه افزايش بهاي نفت نمي تواند در سطحي خاص پايدار و قابل پيش بيني باشد زيرا امكان سقوط بهاي نفت نسبت به انتظارات همواره وجود دارد و به همين دليل نگاه به منابع مازاد درآمد نفتي به عنوان درآمد پايدار يا اتفاقي، اقتصاد ملي را به شدت با بحران مواجه خواهد كرد.
گزارش دفتر مطالعات زيربنايي مركز پژوهش ها عدول از قانون به وسيله قانونگذار يا مجريان را به عنوان مهمترين دليل انحراف از اهداف تأسيس حساب ذخيره ارزي نام برد و تصريح كرد مي توان با طرح برخي از نظرات از زواياي ديگر، مباني اوليه طرح قوانين را دچار تزلزل كرده و شرايط لازم را براي عبور از قانون فراهم آورد.
مركز پژوهش ها همچنين تاكيد كرد كه در خوشبينانه ترين شرايط مي توان اين گونه اظهارنظر كرد كه در درازمدت حداكثر 10درصد منابع مازاد نفتي كسب شده در اين سالها قابليت چرخش و استفاده خواهد داشت.]]>
</TEXT>
</DOC>
<DOC>
<DOCID>HAM2-851114-031</DOCID>
<DOCNO>HAM2-851114-031</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به دنبال عرضه 17 بلوك نفت و گاز در همايش وين صورت گرفت
استقبال از سرمايه گذاري نفتي در ايران
پوتين براي تشكيل اوپك گازي اعلام آمادگي كرد]]>
</TITLE>
<TEXT>
<IMAGE>/1385/851114/news/012789.jpg</IMAGE>
<![CDATA[
گروه اقتصادي- همايش 2 روزه معرفي و عرضه ميدان هاي نفت و گاز ايران در وين با استقبال قابل توجه شركت هاي بزرگ نفتي جهان روبه رو  شد.
در اين همايش كه روزهاي پنج شنبه و جمعه از سوي شركت ملي نفت برگزار شد، 17 بلوك هيدرو كربوري براي جذب سرمايه گذاران خارجي علاقه مند به فعاليت در اين حوزه ها معرفي شد.
در حاشيه اين همايش، غلامحسين نوذري معاون وزيرنفت و مديرعامل شركت ملي نفت ايران اعلام كرد: برخلاف تهديدات آمريكا و تلاش هاي اين كشور، شركت هاي خارجي به شدت علاقه مند به سرمايه گذاري در بخش نفت و گاز ايران هستند.
به گزارش پايگاه خبري ماركت واچ، نوذري گفت: ما بدون توجه به سياست هاي آمريكا كار خود را براي عرضه توان توليد صنعت نفت ايران انجام مي دهيم و برنامه هاي خود را براي مشاركت شركت هاي خارجي عرضه مي كنيم.
وي افزود: ما تاكنون هيچ پاسخ منفي از سوي شركت هاي خارجي مبني بر قطع فعاليت شان در ايران دريافت نكرده ايم و اميدواريم مشكلات سياسي حل و فصل شود. قراردادهاي عرضه شده در همايش به گونه اي تنظيم شده بود كه ريسك سرمايه گذاري و هزينه هاي عملياتي شركت هاي خارجي را در ايران كاهش دهد و انعطاف بيشتري در زمينه طول مدت قرارداد داشته باشد.
بقيه از صفحه اول
به گفته مديرعامل شركت ملي نفت ايران، شركت هاي خارجي تاكنون بيشتر در زمينه اكتشاف چاه هاي نفت و گاز در ايران فعال بوده اند چون نمي خواستيم قراردادهايي كه با آنها مي بنديم طولاني مدت باشد اما اكنون با عقد قراردادهاي طولاني مدت با سرمايه گذاران خارجي آنان را در توليد و بهره برداري هم سهيم خواهيم كرد.
وي همچنين با تاكيد براينكه توليد نفت ايران در ژانويه اخير 4/4 ميليون بشكه بوده و درحال افزايش است، از نهايي شدن قرارداد توليد پارس ال ان جي با شركت نفت توتال فرانسه و پتروناس مالزي در پارس جنوبي در 2 ماه آينده خبرداد.
شركت ملي نفت اين همايش را در هتل هيلتون وين با همكاري شركت هاي نفتي ساينوپك چين،لوك اويل روسيه، شل هلندي- انگليسي، رپسول اسپانيا، اني ايتاليا، توتال فرانسه، استات اويل نروژ و او. ام. وي اتريش برگزار كرد.
غلامحسين نوذري مديرعامل شركت ملي نفت، سيد محمد محدث مدير امور اكتشاف اين شركت، سيد مصطفي زين الدين معاون امور حقوقي و بين الملل و عباس الله داد مدير امور مالي شركت ملي نفت ايران در اين همايش شركت داشتند.
در سالهاي 1998 و 2003 دو همايش ديگر از اين نوع در خارج از كشور برگزار شده بود.
سومين چالش بزرگ
برضد سياست هاي آمريكا
به گفته كارشناسان برگزاري اين همايش، سومين چالش بزرگ برضد سياست هاي آمريكا براي انزواي اقتصاد ايران در هفته هاي اخير است. اين همايش در واقع پاسخ تجاري ايران به فشارهاي سياسي است كه از سوي آمريكا در هفته هاي اخير وارد شده است. در همين حال رايهنارت زيمرمان رئيس روابط اقتصادي جنوب و جنوب شرقي آسيا در اتاق بازرگاني اتريش روابط و مناسبات اقتصادي بين ايران و كشورش را بسيار دوستانه توصيف كرد. وي در گفت وگو با ايرنا در وين افزود: ايران از شركاي مهم اتريش در حوزه جنوب و جنوب شرقي آسيا است و تا سال????ميلادي در رده نخست معاملات بازرگاني ما بوده است.
رد درخواست آمريكا
از سوي مالزي
در همين حال وزير تجارت مالزي روز پنجشنبه اعلام كرد، در صورت درخواست آمريكا براي لغو قرارداد گاز چند ميليارد دلاري مالزي با ايران، كوالالامپور از انجام مذاكرات تجارت آزاد با واشنگتن خودداري خواهد كرد. به گزارش ايرنا روزنامه مالزيايي زبان اوتوسان نوشت: رفيقه عزيز وزير تجارت مالزي در يك واكنش خشم آلود به واشنگتن اعلام كرد: آمريكا از دخالت در امور مالزي خودداري كند.
عزيز به اين روزنامه گفت: من آماده ام تا به دولت توصيه كنم كه مذاكرات تجارت آزاد را بي درنگ لغو كند چون آمريكا به پيش شرط هاي  اين گفت وگوها احترام نمي گذارد.
تام لانتوس رئيس كميسيون امور خارجي مجلس نمايندگان آمريكا از مقامات تجاري اين كشور خواسته است مذاكرات تجارت آزاد با مالزي را تا زمان متوقف شدن قرارداد همكاريهاي مالزي با ايران در زمينه صنعت نفت و گاز به حالت تعليق درآورد. مقامات آمريكايي همچنين قرارداد شل با ايران را نيز مورد انتقاد قرار داده و خواستار بررسي آن براساس قوانين تحريم اين كشور شده اند.]]>
</TEXT>
</DOC>
<DOC>
<DOCID>HAM2-851114-032</DOCID>
<DOCNO>HAM2-851114-032</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
رفع موانع توليد مسكن سيد بهلول حسيني]]>
</TITLE>
<TEXT>
<![CDATA[بررسي هاي متعدد درباره علل رشد بي رويه يا بد رويه قيمت مسكن طي سال جاري، نشان مي دهد كه به هم خوردن تعادل عرضه و تقاضا مهمترين دليل نابساماني بازار مسكن است و در به هم خوردن اين تعادل، رشد خارج از رويه تقاضا بيش از كمبود عرضه در افزايش قيمت مسكن، مؤثر بوده است. در بخش عرضه يا توليد مسكن به طور طبيعي چندين عامل دخالت دارند كه زمين، مجوزهاي ساخت وساز(اعم از تغيير كاربري، تراكم و ساخت وساز)، روندهاي تسهيل كننده يا محدودكننده ساخت وساز و بوروكراسي هاي اداري از سوي شهرداري، قيمت مصالح و تسهيلات بانكي مهمترين عوامل دخيل بر بخش توليد مسكن به شمار مي روند. اگر در هريك از عوامل دخيل در توليد مسكن،  مانعي ايجاد گردد، قيمت مسكن دستخوش تغيير مي گردد و غالباً بر رشد آن دامن زده مي شود، يعني همان تغييري كه طي سال جاري رخ داده است. از اين رو، اقدام اخير شوراي شهر تهران در تصميم گيري براي افزايش  نيافتن عوارض ساخت وساز براي سال آينده و اعلان عمومي آن، تأثير مثبتي بر بازار مسكن خواهد داشت و اقدامي مفيد در جهت جلوگيري از رشد قيمت مسكن محسوب خواهد شد و تأثير لازم را بر قيمت مسكن خواهد گذاشت، بنابراين اقدام شوراي شهر را به فال نيك بايد گرفت. اما براي حل اساسي معضل مسكن در كشور، بايد موانع توليد مسكن را حل كرد و توليد را به حداكثر رساند تا با رشد توليد در اين بخش حساس، حتي بدون توجه به رشد تقاضا، قيمت مسكن تعديل شود. بنابراين، هرچه توليد مسكن را آسان بگيريم، موجب كاهش يا تعديل قيمت مسكن خواهد شد. يكي از ايرادات وارده به وزارت مسكن در رابطه با رشد بي رويه قيمت مسكن طي سال جاري، تحريك تقاضا از طريق تبليغات فراوان بر روي رشد تسهيلات خريد مسكن بوده است، چرا كه مانور بيش از حد بر روي افزايش وام خريد مسكن، موجب تحريك تقاضا شده و با رشد قيمت مسكن، عملاً بر صاحب مسكن شدن مردم تأثير منفي مي گذارد كه مغاير با هدف و نيت دولت است. نكته مهم درباره تسهيلات مسكن كه از سوي دولت پرداخت مي شود اين است كه دولت بايد در اين سياست ها ظريف كاري هاي خاصي را نيز در نظر بگيرد، چرا كه معتقدم روش فعلي دولت در ارائه تسهيلات خريد مسكن با وجود نيت مثبت آن، روشي غلط است و موجب رشد تقاضا و قيمت مسكن مي شود. از اين رو، دولت براي حل معضل مسكن بايد به جاي افزايش تسهيلات خريد مسكن و مانور و تبليغات بر روي آن، تسهيلات توليد مسكن را هرچه بيشتر افزايش دهد و بر روي آن نيز تبليغات گسترده صورت دهد. البته طرح جامع مسكن دولت، طرح بسيار خوبي است كه با اخذ ماليات از خانه هاي خالي و خريد و فروش متعدد مسكن مانع رشد كاذب تقاضا براي مسكن خواهد شد.براي رفع مشكلات كنوني بخش مسكن، بايد توليد و عرضه مسكن را زياد نشان دهيم و عملاً نيز زياد كنيم و در مقابل، تقاضا را محدود نشان دهيم و مانع رشد خارج از قاعده آن شويم.
*نايب رئيس كميسيون عمران مجلس]]>
</TEXT>
</DOC>
<DOC>
<DOCID>HAM2-851114-033</DOCID>
<DOCNO>HAM2-851114-033</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بررسي لايحه بودجه در كميسيون هاي تخصصي مجلساز امروز آغاز مي شود
كاهش 50 درصدي پيشنهادهاي نمايندگان مجلس براي لايحه بودجه]]>
</TITLE>
<TEXT>
<![CDATA[گروه اقتصادي- عضو هيات رييسه مجلس گفت: تعداد 2248 پيشنهاد از سوي نمايندگان مجلس براي لايحه بودجه سال 86 ارائه شده است كه اين تعداد نسبت به سال گذشته 50 درصد كاهش يافته است.
حميدرضا حاجي بابايي با بيان اين كه كار بررسي لايحه بودجه سال 86 از امروز در كميسيون ها آغاز خواهد شد، گفت: تا پايان روز 23 بهمن ماه به كميسيون ها فرصت داده شده است تا نتيجه جمع بندي خود را اعلام كنند، به همين دليل در هفته آينده روز سه شنبه مجلس جلسه علني نخواهد  داشت و از روز 24 بهمن ماه كار بررسي بودجه در كميسيون تلفيق بودجه آغاز مي شود.وي اظهار داشت: نمايندگان مجلس با توجه به تجربه بودجه 2 سال گذشته مي دانند كه پيشنهادات آنها درباره لايحه بودجه به طور معمول كمتر مورد تصويب قرار مي گيرد و علت ديگر كاهش پيشنهادات آنان، ساختار بودجه سال 86 است كه به علت كاهش بودجه جاري دولت، وجود كسري پنهان در بودجه به علت ترديد در تحقق برخي درآمدها، و سطح پايين قيمت پايه نفت قدرت مانور براي تغيير بودجه را كاهش داده است.وي با بيان اينكه كميسيون هاي اقتصادي مجلس(كميسيون اقتصادي، برنامه و بودجه، صنايع و عمران)بيشترين ميزان پيشنهادات را داشته اند، گفت: اساساً پيشنهادات نمايندگان مجلس براي لايحه بودجه دولت به دو بخش تقسيم مي شود، بخش اول تغيير يا اصلاح تبصره ها است كه بيشتر به بخش هاي ملي و عمومي مربوط است و بخش دوم پيشنهادات براي تغيير و اصلاح رديف ها و پيوست هاي بودجه مربوط است كه درباره پروژه هاي منطقه اي و استاني است و نمايندگان با توجه به نيازهاي استان هاي خود، خواهان تغيير اين رديف ها هستند.
حاجي بابايي همچنين اعلام كرد كه بررسي طرح تشكيل كميسيون دائمي تلفيق بودجه در مجلس، فردا در دستور كار صحن علني قرار دارد و لايحه متمم بودجه سال 86 نيز طي جلسات هفته جاري مطرح خواهد شد.
حسن مرادي عضو كميسيون انرژي مجلس نيز در اين باره به همشهري گفت: آن عده از نمايندگان مجلس كه طي هفته گذشته به حوزه هاي خود رفتند فقط روزهاي چهارشنبه و پنج شنبه را براي ارائه پيشنهادات فرصت داشتند كه فرصت كمي بود، اما با توجه به اينكه اكثر پيشنهادات نمايندگان رد مي شود، عزمي براي افزايش اين زمان وجود ندارد.]]>
</TEXT>
</DOC>
<DOC>
<DOCID>HAM2-851114-034</DOCID>
<DOCNO>HAM2-851114-034</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سكه سال پيامبر اعظم ضرب شد]]>
</TITLE>
<TEXT>
<![CDATA[مهر: دبير و سخنگوي ستاد بزرگداشت سال پيامبر اعظم گفت: سكه سال پيامبر اعظم كه يكي از مصوبه هاي اصلي ستاد بزرگداشت سال پيامبر اعظم بود، با همكاري بانك مركزي جمهوري اسلامي ايران ضرب شد.
عليرضا مختارپور اظهار داشت: اين سكه روز دوشنبه در مراسم بيست و چهارمين دوره كتاب سال جمهوري اسلامي به انديشمندان و پژوهشگران منتخب اعطا خواهد شد.معاون امور مطبوعاتي و اطلاع رساني وزارت فرهنگ و ارشاد اسلامي با اشاره به فناوري پيشرفته به كارگرفته شده در ضرب اين سكه، تصريح كرد: سكه سال پيامبر اعظم داراي 136/8 گرم وزن، 2/22 ميلي متر قطر با عيار 900 در 1000 و ارزش آن برابر يك سكه تمام بهار آزادي است.
دبير ستاد بزرگداشت سال پيامبر اعظم افزود: روي سكه عبارت محمد رسول الله با زمينه براق حك و در زير آن عبارت سال پيامبر اعظم به همراه تاريخ امسال يعني 1385 درج شده است. وي ادامه داد: در پشت سكه سال پيامبر اعظم نيز كلمه محمد به صورت براق در مركز سكه و با زمينه و طرح مات حك شده و 12 گل كه مبين 12 امام است در اطراف كلمه محمد مي درخشد.
مجيد والي معاونت توليد سازمان توليد اسكناس و مسكوك بانك مركزي نيز درباره سكه پيامبر اعظم گفت: از خصوصيات اين سكه افزايش كيفيت توليد است به گونه اي كه امكان جعل آن به سادگي ممكن نيست. وي گفت: ضرب سكه پيامبر اعظم 8 بهمن ماه سال جاري آغاز شد و تا 12 همين ماه به اتمام رسيد.]]>
</TEXT>
</DOC>
<DOC>
<DOCID>HAM2-851114-035</DOCID>
<DOCNO>HAM2-851114-035</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
مشكلات كارت هوشمند را چگونه برطرف كنيم]]>
</TITLE>
<TEXT>
<![CDATA[گروه اقتصادي- كار توزيع كارت هوشمند آغاز شده و در حال حاضر بسياري از دارندگان خودرو در انتظار دريافت كارت هستند. جديد بودن اين خدمات در كشور براي دارندگان خودرو سؤالات و نگراني هايي را ايجاد مي كند كه اغلب آن طبيعي است و بايد به اين سؤالات پاسخ داده شود. با عبدالرسول دشتي مسئول اطلاع رساني كارت هوشمند گفت وگو كرده ايم.
***
كارت هوشمند سوخت در حال حاضر در چه مرحله اي است؟
توزيع كارت سوخت به تدريج ادامه دارد و تاكنون 15 ميليون كارت براي خودروها و موتورسيكلت ها آماده شده كه مراحل ثبت اطلاعات را طي مي كند. توزيع كارت موتورسيكلت ها ساده تر است و توزيع آن ها در حال انجام است. كار ثبت اطلاعات در 8 ميليون كارت مورد نياز براي خودروها به دليل ضرورت ثبت اطلاعات خودرو و مالك آن و هماهنگي اين اطلاعات با يكديگر زمان  بر است و با كندي انجام مي شود. بنابراين هيچ نگراني و مشكلي در توزيع بنزين رخ نخواهد داد و دارندگان خودرو نبايد نگران باشند.
در اين مرحله دارندگان خودرو در صورت بروز هرگونه مشكل در زمينه كارت هوشمند بايد چه كنند؟
هر مشكلي كه در اين مرحله رخ دهد دارندگان خودرو مي توانند از دو طريق پيگيري كنند؛ نخست از طريق تماس با تلفن 88675150 سؤال خود را مطرح كنند تا پاسخ داده شود. در اين مرحله در صورت لزوم و حل نشدن مشكل از طريق تلفن مالك يا نماينده وي مي تواند با در دست داشتن مدارك خودرو به واحد شماره گذاري يكي از مراكز پليس به علاوه 10 مراجعه و مشكل را پيگيري كند. دريافت شماره پيگيري كارت يا vi مي تواند امكان پيگيري مراحل توزيع را از طريق پايگاه اطلاع رساني شركت پست به نشاني www.post.ir ممكن كند. دريافت شماره يادشده نيز از طريق پايگاه اطلاع رساني پليس ممكن است و نشاني آن wwwepolice.ir است.
در صورت دريافت كارت و تغيير مالك و يا بروز مشكل در كار آن به دليل خرابي و يا هر علت ديگر چه بايد كرد؟
تغيير مالك در هنگام صدور و تحويل كارت هيچ مشكلي ايجاد نمي كند. مالك قديمي كارت خود را به مالك جديد مي دهد و مالك جديد صاحب كارت مي شود. در صورت عدم تحويل شدن كارت، مالك جديد مي تواند تغيير نشاني را به مراكز مربوطه اعلام كند. در صورت اشكال كارت هنگام سوخت گيري كارت هاي اضطراري در اختيار جايگاه داران مي باشد كه از اين طريق دريافت سوخت ممكن است. در هنگام دريافت سوخت نيز هيچ مشكلي در ثبت شماره خاص و يا ثبت دستي از سوي دارنده كارت و يا جايگاه لازم نيست و كار خودكار انجام مي شود و ناآشنايي افراد و يا نداشتن سواد مشكلي براي دريافت سوخت ايجاد نمي كند.]]>
</TEXT>
</DOC>
<DOC>
<DOCID>HAM2-851114-036</DOCID>
<DOCNO>HAM2-851114-036</DOCNO>
<ORIGINALFILE>/1385/851114/news/_eqtes.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[پوتين براي تشكيل اوپك گازي اعلام آمادگي كرد]]>
</TITLE>
<TEXT>
<IMAGE>/1385/851114/news/012792.jpg</IMAGE>
<![CDATA[
گروه اقتصادي- رئيس جمهوري روسيه ايده تشكيل سازماني متشكل از كشورهاي صادر كنندگان گاز را مثبت دانست واز آن حمايت كرد.
ولاديمير پوتين افزود: تشكيل اوپك گازي با ايران و احتمالا ديگر توليد كنندگان گاز براي برنامه ريزي توليد و ايجاد ثبات در بازار ايده جالبي است و ما آن را بررسي مي كنيم.
به نوشته روزنامه فاينانشيال تايمز وي تاكيد كرد، هدف اين سازمان ايجاد يك كارتل نيست بلكه تلاشي براي هماهنگي فعاليت هاي اعضا در بازارهاي مصرف و تامين نياز هاي بازارهاي مصرف است.
اين روزنامه در گزارش خود به يك مدرك محرمانه ناتو از پيگيري و تلاش روسيه برا ي تشكيل سازمان صادر كنندگان گاز اشاره كرده است. براساس اين گزارش محرمانه، روسيه در پي تشكيل سازماني از كشورهاي صادركننده گاز متشكل از الجزاير،قطر، ليبي، كشورهاي آسياي ميانه و به احتمال زياد ايران است.
روزنامه وال استريت ژورنال نيز ديروز از آغاز مذاكره روسيه و ايران براي تشكيل سازمان صادركنندگان گاز خبرداده است.]]>
</TEXT>
</DOC>
<DOC>
<DOCID>HAM2-851114-037</DOCID>
<DOCNO>HAM2-851114-037</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[معاون مبارزه با سرقت آگاهي بيان كرد:
شگرد سارق گوش شكسته براي سرقت از بازنشسته ها]]>
</TITLE>
<TEXT>
<IMAGE>/1385/851114/news/012750.jpg</IMAGE>
<![CDATA[
گروه حوادث- سارق سابقه دار معروف به گوش شكسته با وسوسه طعمه هاي خود در بانك از آنها مي خواست پس انداز خود را به بانك ديگري كه جايزه 4 ميليوني مي دهد ببرند ولي در بين راه پولها را به سرقت مي برد، طعمه هاي او در اين سرقتها بازنشستگاني هستند كه براي دريافت حقوق خود به بانك رفته بودند.
از نخستين روزهاي بهمن ماه، كارآگاهان دايره هفتم اداره آگاهي تهران، با پرونده  عجيبي روبرو شدند كه شاكيان آن مردان و زنان بازنشسته اي بودند كه ادعا مي كردند مرد چرب زباني با فريب آنها و با ربودن پس انداز بانكي شان متواري شده است. در حاليكه هر روز بر تعداد شاكيان افزوده مي شد، تيم ويژه اي از كارآگاهان پليس ماموريت يافتند تا سارق حيله گر را شناسايي كنند.
در بازجويي هاي مقدماتي از يكي از مالباختگان كه پيرمرد بازنشسته اي بود وي در توضيح شگرد سرقت پس اندازش به ماموران گفت: ساعاتي قبل زمانيكه براي گرفتن حقوق ماهيانه ام به يكي از شعب بانك  در مركز شهر رفته بودم، مرد ميانسالي كه پشت سر من در صف ايستاده بودشروع به صحبت كرد.
در لابلاي صحبتمان وقتي او درباره اينكه چند سال است كه بازنشسته شده ام سئوالاتي پرسيد و وقتي كه به او سال بازنشستگي ام را گفتم با بيان اينكه من بسيار خوش شانس هستم گفت: دولت براي بازنشستگاني با شرايط من، در يكي از بانكها پاداش 4 ميليوني در نظر گرفته است و اگر زودتر حساب خود را در اين بانك مسدود كرده و در بانك جديد، حسابي باز كنم اين پاداش به من تعلق مي گيرد. در حالي كه فريب حرفهاي اين مرد را كه وانمود مي كرد در زمينه بانكي اطلاعات زيادي دارد را خورده بودم، تمامي موجودي حسابم را از بانك گرفته و همراه اين مرد براي افتتاح حساب به سمت آن بانك به راه افتادم.
در بين راه اين مرد با اصرار از من خواست براي كمك به من كيفم را برايم بياورد، من هم كه به خاطر چرب زباني اين مرد به او اعتماد پيدا كرده بودم كيفم را به وي دادم، اما همين فرصت كافي بود تا او فرار كند و تازه آنوقت بود كه متوجه نقشه ماهرانه اين مرد براي سرقت پس اندازم شدم. با ادعاهاي اين مرد و مالباختگان ديگري كه از مرد سارق شكايت كرده بودند، كارآگاهان به چهره نگاري مرد سارق دست زدند و آنوقت بود كه مشخص شد، مرد فريبكار يك سارق سابقه دار معروف به گوش شكسته است كه چند ماه قبل از زندان آزاد شده است. وقتي اين مرد در تحقيقات ويژه كارآگاهان پليس پايگاه هفتم در مخفيگاه خود در مركز تهران به دام افتاد، در بازجويي هاي اوليه به 30 فقره سرقت با اين روش اعتراف كرد. سرهنگ سلطاني- معاون اداره مبارزه با سرقت اداره آگاهي تهران- روز پنجشنبه با اعلام خبر دستگيري اين جوان گفت: سارق قوي هيكل كه تا كنون 15 شاكي وي را شناسايي كرده اند،مدعي است در برخي از سرقت هاي خود با طعمه هاي خود طرح دوستي ريخته و با شناسايي محل زندگي آنها و با اعلام اينكه يك فروشگاه دولتي اقلام كوپني مختلفي
مي دهد به همين شيوه كوپن هاي آنها را به سرقت برده است.
معاون مبارزه با سرقت آگاهي تهران با بيان اينكه افراد خصوصا در اماكني مانند بانكها نسبت به كساني كه بدون آشنايي قبلي با آنها طرح دوستي مي ريزند بايد بسيار هشيار باشند گفت: هرگونه تغيير در شرايط حسابها از طريق رسانه ها اعلام مي شود. اين گزارش حاكي است، متهم با قرار در بازداشت به سر مي برد تا بقيه مالباختگان شناسايي شوند.]]>
</TEXT>
</DOC>
<DOC>
<DOCID>HAM2-851114-038</DOCID>
<DOCNO>HAM2-851114-038</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[2 برادر، سارقان زنجيره اي مشتريان بانك هاي تهران بودند]]>
</TITLE>
<TEXT>
<IMAGE>/1385/851114/news/012753.jpg</IMAGE>
<![CDATA[
گروه حوادث - با دستگيري 2 برادر فيوج در كرج، راز سرقتهاي زنجيره اي از مشتريان بانكهاي تهران فاش شد.
از مخفيگاه اين 2 سارق كه خود را مأمور پليس معرفي مي كردند تعداد زيادي كارت جعلي و بي سيم قلابي به دست آمد.
پول زور بده!
رسيدگي به پرونده سرقتهاي اين
2 برادر جوان هنگامي آغاز شد كه كارآگاهان پايگاه دوم آگاهي تهران در بررسي چندين پرونده سرقت ميليوني از مشتريان بانكها متوجه شدند، در تمامي سرقتها، شاكيان گفته اند 2 مرد جوان كه سوار برخودروهاي مدل بالا بوده اند، با معرفي خود به عنوان مأمور پليس پولهاي آنها را به سرقت  برده اند.
وقتي در چهره نگاري هاي پليسي، مالباختگان تصاوير مشابهي از 2 مرد جوان ارائه كردند، تحقيقات پليسي براي ردزني سارقان مأمور نما آغاز شد.
از آنجايي كه احتمال مي رفت اين دو سارق كه به صورت بسيار حرفه اي و ماهرانه  دست به سرقت مي زدند، در اداره پليس سوابقي داشته باشند، كارآگاهان به بررسي تمامي فايلهاي سوابق متهمان دست زدند و در اين تحقيقات بود كه مشخص شد سارقان جوان دو برادر فيوج هستند كه به تازگي از زندان آزاد شده و فعاليت مجدد خود را آغاز كرده اند.
با اين اطلاعات شناسايي پاتوقهاي سارقان در دستور كار قرار گرفت و وقتي كه مخفيگاه آنها در كرج شناسايي شد، كارآگاهان در يك عمليات ضربتي مخفيگاه آنها را به محاصره درآورده و آنها را دستگير كردند.
به اين ترتيب در حالي كه در بازرسي مخفيگاه سارقان تعداد زيادي كارت جعلي مأموران پليس و بي سيم قلابي كشف و ضبط شده بود بازجويي از آنها آغاز شد.
دزدي با خودروهاي مدل بالا
سرهنگ سلطاني - معاون مبارزه با سرقت پليس آگاهي تهران- روز گذشته با اعلام خبر دستگيري متهمان گفت: با انتقال متهمان به پايگاه دوم اداره آگاهي، آنها تا كنون به سرقت 14 ميليون و 500 هزار تومان اعتراف كرده  و مدعي شدند با شناسايي طعمه هاي خود در داخل بانك، آنها را زماني كه از بانك خارج مي شدند با خودروهاي پژوپارس، 206 و پرايد تحت تعقيب قرار داده و در فرصتي مناسب با جعل عنوان مأمور پليس اقدام به سرقت پول هايش مي كرده اند.
معاون مبارزه با سرقت پليس آگاهي تهران افزود: با دستور بازپرس شعبه 14 ناحيه 5 متهمان هم اكنون با قرار قانوني در بازداشت به سر مي برند و كساني كه به اين روش در غرب تهران و شهرستانهاي استان تهران از جمله رباط كريم، كرج و شهريار طي 10 ماه گذشته از آنها سرقت شده است مي توانند با مراجعه به پايگاه دوم آگاهي در خيابان زنجان شمالي يا با تماس با شماره تلفن 9 ـ 66005036 متهمان را شناسايي كنند.]]>
</TEXT>
</DOC>
<DOC>
<DOCID>HAM2-851114-039</DOCID>
<DOCNO>HAM2-851114-039</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در مرز روسيه برف نارنجي باريد]]>
</TITLE>
<TEXT>
<![CDATA[گروه حوادث - در شهرستان اومسك در سيبري غربي در مرز روسيه و قزاقستان، برفي به رنگ زردكم رنگ و نارنجي باريده است كه بوي كپك مي دهد.
وزارت امور حوادث غير مترقبه روسيه تعدادي از كارشناسان خود را براي بررسي علت بارش برف نارنجي و زرد به منطقه سيبري اعزام كرده است.
اين كارشناسان قرار است روي اين برف آزمايش هاي شيميايي انجام دهند و درباره خطر اين نوع برف و ميزان آلودگي در منطقه تحقيق كنند.
كارشناسان از ساكنان اين مناطق خواسته اند تا از اين برف براي امور خانگي استفاده نكنند و از رفت و آمد با پاي پياده در اين منطقه پرهيز كنند.]]>
</TEXT>
</DOC>
<DOC>
<DOCID>HAM2-851114-040</DOCID>
<DOCNO>HAM2-851114-040</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[انفجار تانكر گاز50كشته برجاي گذاشت]]>
</TITLE>
<TEXT>
<IMAGE>/1385/851114/news/012756.jpg</IMAGE>
<![CDATA[
گروه حوادث - بر اثر انفجار يك تانكر حامل  گاز دي اكسيد كربن فشرده در جاده اي در جنوب فيليپين دستكم 50 نفر كشته و ده ها نفر زخمي شدند.
قربانيان اين حادثه بيشترمسافران اتوبوسي بودند كه پس از واژگوني تانكر حامل گاز دي اكسيد كربن فشرده درجاده شهرك تيگبائو در منطقه زامبوانگا ديل سور در 810 كيلومتري جنوب مانيل در حال عبور از اين جاده بود.]]>
</TEXT>
</DOC>
<DOC>
<DOCID>HAM2-851114-041</DOCID>
<DOCNO>HAM2-851114-041</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در مقابل يكي از شعبات بانك در جنوب تهران رخ داد
يورش سارقان مسلح به خودروي حمل پول]]>
</TITLE>
<TEXT>
<![CDATA[گروه حوادث- 3 سارق مسلح كه با حمله به خودروي حمل پول، 2 نگهبان خودرو را خلع سلاح كرده و دهها ميليون تومان وجه نقد را به سرقت برده اند، تحت تعقيب كارآگاهان اداره يكم آگاهي پايتخت قرار گرفتند.
ساعت 13 و30 دقيقه چهارشنبه گذشته، لحظاتي بعد از آ نكه خودروي حمل پول، مقابل يكي از شعبات بانكي درجنوب تهران توقف كرد، يك خودرو پرايد كه 3 مردجوان سرنشينان آن بودند درفاصله اندكي از خودروي حمل پول ايستاد. با توقف خودروي حمل پول، مسئول انتقال پول از بانك و ماموران حفاظت كار خود را آغاز كردند اما در همين زمان 2 سرنشين پرايد درحاليكه مسلح به اسلحه كمري و كلاشينكف بودند به سوي خودروي حمل پول يورش بردند.
در اين حال يكي از ماموران كه در حال انتقال بسته هاي پول از داخل بانك به خودرو حمل پول بود، ناگهان از سوي سارقان مورد حمله قرار گرفت و در حالي كه يكي از سارقان اسلحه كمري اي را بر روي سر وي گذاشته بود، همدستش كيسه حاوي 74 ميليون تومان را برداشت و قبل از اينكه نگهبان محافظ ديگر بتواند مانع از فرار سارقان شود آنها به سرعت خود را به خودروي پرايدي كه همدست ديگرشان در پشت فرمان آن در انتظار بود شده و از محل دور شدند.
سرهنگ حسين خوئيني معاون اداره آگاهي پايتخت روز گذشته با اعلام اين خبرگفت: پس از وقوع اين سرقت ماموران حمل پول به تعقيب خودرو پرايد پرداختند اما موفق به دستگيري آنها نشدند. برپايه اين گزارش، با ارسال پرونده اين سرقت مسلحانه به اداره مبارزه با سرقت مسلحانه و زورگيري پليس آگاهي پايتخت، كارآگاهان اداره يكم تحقيقات تخصصي خود براي دستگيري اين سارقان حرفه اي را آغازكرده اند كه با توجه به تحقيقات پليسي به زودي دستگير خواهند شد.]]>
</TEXT>
</DOC>
<DOC>
<DOCID>HAM2-851114-042</DOCID>
<DOCNO>HAM2-851114-042</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[شهادت 4 پليس زاهدان در حمله مسلحانه اشرار]]>
</TITLE>
<TEXT>
<IMAGE>/1385/851114/news/012759.jpg</IMAGE>
<IMAGE>/1385/851114/news/012762.jpg</IMAGE>
<![CDATA[
گروه حوادث - مردان مسلح ناشناس در حمله شبانه به خودروي پليس در زاهدان، 4 مامور پليس را به رگبار بسته و متواري شدند.
حمله ناجوانمردانه شامگاه پنج شنبه گذشته در حالي صورت گرفت كه 2 روز پيش از آن نيز 4 قاچاقچي مواد مخدر در درگيري مسلحانه با ماموران پليس سميرم، 10 نفر از ماموران و مردم منطقه را به شهادت رسانده بودند.
ساعت 20 شامگاه پنج شنبه،زماني كه خودروي پليس زاهدان، پشت چراغ قرمز در تقاطع خيابان معلم و بزرگمهر زاهدان توقف كرده بود، ناگهان سرنشينان پيكان سفيد رنگي به سوي 4 سرنشين خودروي پليس آتش گشوده و آنها را به رگبار بستند، لحظاتي بعد مردان مسلح با اطمينان از شهادت ماموران پليس به سرعت متواري شدند.
شاهدان حادثه كه نفس در سينه هايشان حبس شده بود پس از فرار مردان مسلح به سوي خودروي پليس شتافتند، اما تيراندازي هاي مرگبارباعث شده بود هر 4 سرنشين خودروي پليس به شهادت برسند.
با حضور كارآگاهان در محل، در بررسي هاي اوليه مشخص شد سرنشينان خودروي پليس، سرتيپ2 شيبك، سروان خواجه و 2 سرباز وظيفه بوده اند، با انتقال اجساد قربانيان به بيمارستان، جست و جوهاي پليسي براي شناسايي و دستگيري مهاجمان آغاز شد.
در حالي كه تعدادي از شاهدان حادثه توانسته بودند مشخصات خودروي مهاجمان را در اختيار پليس قرار دهند، طرح مهار در تمامي خيابان هاي زاهدان آغاز شد و دقايقي بعد خودروي مهاجمان كه چند خيابان آن طرف تر از محل حادثه رها شده بود كشف شد.
جسدي در صندوق عقب
ماموران در بازرسي اين خودرو با جسد مردي مواجه شدند كه در صندوق عقب خودرو قرار داشت، درحالي كه تحقيقات براي يافتن هويت مرد ناشناس آغاز شده بود كارآگاهان پليس در بررسي هاي خود دريافتند جسد متعلق به مالك اصلي خودرو است كه مهاجمان پس از قتل وي، خودرويش را براي اجراي نقشه خونين خود مورد استفاده قرار داده اند. با به دست آمدن اين اطلاعات، تيم هاي ويژه پليس ماموريت يافتند با انجام تحقيقات تخصصي عاملان اين حمله مرگبار را شناسايي و دستگير كنند.
هدايت از آن سوي مرزها
مديركل انتظامي امنيتي استانداري سيستان و بلوچستان با اشاره به اين حادثه  تروريستي گفت: مهاجمان عضو گروه هاي تروريستي هستند كه از آنسوي مرزها تحت حمايت و تاثير معاندين نظام و عوامل بيگانه دست به شرارت مي زنند.
غلامرضا جاودان با بيان اين كه اين حادثه هيچ ارتباطي با مردم استان ندارد، افزود: نيروي بلوچ و غيربلوچ منطقه از اين افراد متنفر هستند، چرا كه اين افراد براي عوامل ضد نظام و ضدانقلاب كار مي كنند و دليلي ندارد كه چند مامور هنگام انجام وظيفه ترور شوند.
2 حادثه خونين در فاصله 2 روز
حادثه خونين زاهدان درحالي رخ مي دهد كه 2 روز پيش از اين حادثه نيز 4 قاچاقچي مواد مخدر هنگام حمل 1500 كيلو مواد مخدر تحت تعقيب ماموران پليس سميرم قرار گرفتند، اما پس از فرار به ارتفاعات اين شهرستان در درگيري مسلحانه با پليس، 10 نفر از ماموران و مردم منطقه را به شهادت رسانده و خود نيز به هلاكت رسيدند.]]>
</TEXT>
</DOC>
<DOC>
<DOCID>HAM2-851114-043</DOCID>
<DOCNO>HAM2-851114-043</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مرگ 15 مسافردريك حادثه رانندگي]]>
</TITLE>
<TEXT>
<![CDATA[گروه حوادث- بر اثر تصادف يك دستگاه  اتوبوس با يك تريلي 15 نفر كشته و 13 نفر زخمي شدند.
سرهنگ حبيب كمالوند فرمانده راهنمايي و رانندگي استان همدان درخصوص اين حادثه گفت: اين اتوبوس از كرمانشاه به طرف قم در حركت بود كه در 2 كيلومتري پاسگاه انتظامي زنگنه شهرستان ملاير تصادف كرد و رانندگان هر دو خودرو نيز جزو جان باختگان هستند. وي گفت: مجروحان اين حادثه به بيمارستانهاي امام حسين ع و شهيد غرضي ملاير منتقل شدند.
كارشناسان راهنمايي و رانندگي فرماندهي انتظامي استان همدان علت اين تصادف را انحراف به چپ و خواب آلودگي راننده تريلي اعلام كردند.]]>
</TEXT>
</DOC>
<DOC>
<DOCID>HAM2-851114-044</DOCID>
<DOCNO>HAM2-851114-044</DOCNO>
<ORIGINALFILE>/1385/851114/news/_havad.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ببخشيد شما فوت كرده ايد!]]>
</TITLE>
<TEXT>
<![CDATA[ايرنا: 2 پيرمرد هنگام مراجعه براي دريافت كارت ملي خبر فوت خود را شنيدند.
بنا به اين گزارش، به اين 2 نفر كه براي دريافت كارت ملي به اداره ثبت احوال شهرستان خنج مراجعه كرده بودند گفته شد نام شما 18 سال پيش در ليست فوت شدگان اداره  ثبت احوال لا رستان ثبت شده است و به اين ترتيب چون براي مردگان كارت ملي صادر نمي شود، نمي توانيم براي شما كارت صادر كنيم!
اين 2 پيرمرد با وجود يك ماه تلا ش و پيگيريهاي مكرر هنوز موفق به اثبات زنده بودن خود و خروج از فهرست مردگان نشده اند.]]>
</TEXT>
</DOC>
<DOC>
<DOCID>HAM2-851114-045</DOCID>
<DOCNO>HAM2-851114-045</DOCNO>
<ORIGINALFILE>/1385/851114/news/_informatic.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آ
حالا مي توانيد نصب كنيد]]>
</TITLE>
<TEXT>
<IMAGE>/1385/851114/news/012711.jpg</IMAGE>
<![CDATA[
گروه دانش- اگرچه فقط يك روز پس از عرضه جهاني ويندوز ويستا، هكرها اعلام كردند آن را هك كرده اند، اما اين باعث نشد تا در مراسم مختلفي كه شركت مايكروسافت در 70 كشور جهان براي آغاز عرضه اين ويندوز جديد برگزار كرد، خللي ايجاد شود.
مايكروسافت از پيش قول داده بود 30 ژانويه فروش ويندوز ويستا را شروع كند، اما به دليل اختلاف زماني، علاقه مندان در استراليا، 13 ساعت زودتر از انگليس و تقريباً يك روز زودتر از كاربران آمريكايي موفق به خريد ويندوز ويستا شدند. سيستم عاملي كه ادعا مي شود باعث سهولت كار با فايل هاي چندرسانه اي و مصون شدن كاربران از خطرات كار در محيط اينترنت خواهد شد.
آيا واقعا ارزشش را دارد؟
مخالفان مايكروسافت هميشه هنگام عرضه يك محصول جديد اين شركت، اين سؤال را مطرح مي كنند كه آيا مزايايي كه براي اين محصول جديد مطرح مي شود، حقيقي هستند، يا همه اينها فقط يك بازي براي كسب درآمد بيشتر براي مايكروسافت است. با اين اوصاف، در حال حاضر 95 درصد كامپيوترها از سيستم عامل ويندوز استفاده مي كنند و حالا بعد از 5 سال كه از عرضه ويندوز xp مي گذرد، مايكروسافت سيستم عامل بعدي اش را روانه بازار كرده است. سيستمي كه به لحاظ ظاهري كاملاً متفاوت از xp است. رابط كاربري aero و پنجره هاي سه بعدي نيمه شفاف مهم ترين اين تغييرات هستند.
ويستا داراي 4 نسخه مختلف است كه مايكروسافت هر كدام را با قيمت هاي متفاوتي عرضه مي كند. اين نسخه ها عبارتند از home basic با قيمت 199 دلار، home premium با قيمت 239 دلار، نسخه busuiess با قيمت 299 دلار و در نهايت نسخه ultimate با قيمت 399 دلار.
مخالفان چه مي گويند؟
مايكروسافت ادعا مي كند يكي از 2 مزيت مهم ويستا نسبت به برادران بزرگترش،  درجه امنيت بالاتر آن است. با اين حال، يك پژوهشگر امنيتي به نام آلكس اينسكو، ادعا كرده كه ويندوز ويستا را هك كرده و البته در وبلاگ شخصي اش گفته كه به خاطر نگراني از نقض قوانين، از نوشتن كدهاي مربوطه خودداري كرده است.
در اين ميان، شركت اپل هم ادعا كرده است كه ويندوز ويستا تقليد تمام عياري از سيستم عامل mac os x tiger اين شركت است و از بسياري از ويژگي هاي اين سيستم عامل تقليد شده است.
وال استريت ژورنال هم در گزارشي تحليلي، آن را يك سيستم عامل گران ولي نه چندان هيجان انگيز قلمداد كرده است. بد نيست بدانيد در بهار سال 2007 نسخه جديدي از سيستم عامل اپل به نام leopard در اختيار كاربران قرار خواهد گرفت.
در كامپيوتر ما قابل اجراست؟
در حال حاضر، تنها 15 درصد كامپيوترها مي توانند نسخه ulitimate ويستا را اجرا كنند و صاحبان بقيه كامپيوترها مجبورند براي بهره بردن از همه ويژگي ها ويستا، سخت افزارشان را ارتقا دهند. مايكروسافت اعلام كرده است كه سيستم  عامل ويستا براي اجرا شدن در رايانه دست كم به يك پردازنده با سرعت??? مگاهرتز،??? مگابايت ram، هاردديسك?? گيگابايتي و كارت گرافيكي با قابليت پردازش directx? نياز دارد، اگرچه تاكيد كرده كه رايانه اي با پردازنده يك گيگاهرتزي، يك گيگابايت ram، كارت گرافيك با حافظه???مگابايت و  هارد ديسك?? گيگابايتي به عنوان رايانه ايده آل براي ويستا پيشنهاد شده است.
همچنين مايكروسافت نسخه ساده اي از اين سيستم عامل را براي كاربراني كه در كشورهاي در حال توسعه زندگي مي كنند، عرضه كرده است كه دسترسي به امكانات سخت افزاري لازم براي نسخه هاي كاملتر اين سيستم عامل ندارند.
مايكروسافت در سايت خود، برنامه اي به نام widows vista upgrade advisor قرار داده است كه مي تواند علاوه بر اينكه سخت افزار سيستم شما را از لحاظ توانايي اجراي ويندوز ويستا مورد ارزيابي قرار  دهد، برنامه ها و تجهيزات جانبي سيستم شما را هم مورد بررسي قرار مي دهد. بعد از دانلود و اجراي اين برنامه درمي يابيد كه آيا سيستم شما و همين طور تجهيزات جانبي آن، مي توانند با ويستا كنار بيايند يا نه.
آيا امن است؟
اغلب كارشناسان امنيتي، ويستا را به عنوان سيستم عامل ايمن تر از سيستم هاي قبلي  خود مي دانند؛ ويستا با نرم افزار آنتي spyware كه در  آن وجود دارد، عرضه شده و كنترل هاي اكانت جديد مانع نصب ناخودآگاه نرم افزارهاي زيان آور توسط كاربر مي شوند ؛ نسخه نهايي پيشرفته نيز يك ويژگي به نام bitlocker دارد كه   هارد رايانه را در صورت گم شدن يا دزدي دستگاه، رمزنگاري مي كند. يكي از مديران مايكروسافت گفته كه مطمئناً هيچ نرم افزاري صددرصد كامل نخواهد بود اما ويستا لايه هاي دفاعي زيادي دارد. يك عنصر كليدي ديگر در ويستا براي مبارزه با خراب كاران، به روزرساني اتوماتيك ويستاست كه براي كاربران فرستاده مي شود تا آسيب پذيري هاي احتمالي را برطرف كند و محصولات آنتي spyware خود را تغيير دهند.
هكرها به شدت در تلاشند تا اولين كسي باشند كه حفره امنيتي ويستا را پيدا كنند و از آنها استفاده كنند؛ هرچند هكرها صبر مي كنند تا عده زيادي از مردم ويستا را نصب كنند و بعد به سراغ استفاده از اين حفره ها بروند. براي همين، فعلاً مقدار آسيب پذيري ويستا در مقابل آنها قابل تشخيص نيست.]]>
</TEXT>
</DOC>
<DOC>
<DOCID>HAM2-851114-046</DOCID>
<DOCNO>HAM2-851114-046</DOCNO>
<ORIGINALFILE>/1385/851114/news/_informatic.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[پيشرفت مهم در تراشه هاي رايانه اي]]>
</TITLE>
<TEXT>
<IMAGE>/1385/851114/news/012708.jpg</IMAGE>
<![CDATA[
ايرنا: آي بي ام و اينتل در تحقيقاتي جداگانه و تقريباً همزمان، به يكي از مهمترين پيشرفت ها در توليد تراشه هاي رايانه اي در 4 دهه اخير دست يافته اند.
به گزارش رويترز، در فناوري جديد ابداع شده توسط شركتهاي آي بي ام و اينتل، به جاي عنصر سيليكون از فلز هافنيوم(hafium)براي تنظيم جريان برق درون ترانزيستورها استفاده مي شود. ترانزيستورها سوئيچ هاي ريزي درون تراشه ها هستند كه وظيفه قطع و وصل جريان برق را بر عهده دارند. اين فناوري علاوه بر امكان توليد نسل بعدي تراشه ها با مدارهاي??نانومتري، حتي راه را براي توليد نسل بعد از آن يعني تراشه هاي??نانومتري نيز هموار مي كند.]]>
</TEXT>
</DOC>
<DOC>
<DOCID>HAM2-851114-047</DOCID>
<DOCNO>HAM2-851114-047</DOCNO>
<ORIGINALFILE>/1385/851114/news/_informatic.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[آزمون مدرك معادل كارداني 20 بهمن
برگزار مي شود
ايسنا: آزمون دارندگان مدرك معادل كارداني سال 1385 روز جمعه 20 بهمن برگزار و كارت داوطلبان پنج شنبه 19 بهمن ماه توزيع مي شود.
  جزئيات توزيع كارت و برگزاري آزمون در روز دوشنبه از طريق سايت سازمان سنجش آموزش كشور به نشاني www.sajesh.org به اطلاع كليه داوطلبان خواهد رسيد. شايان ذكر است، اين آزمون با هدف ارتقاي علمي  و همواركردن زمينه ادامه تحصيل و امكان شركت داوطلبان داراي مدرك معادل كارداني در آزمونهاي ورودي دانشگاه ها و مؤسسات آموزش عالي برگزار مي شود.
از سال تحصيلي آينده
مرامنامه اخلاقي دانشگاه تهران اجرايي مي شود
ايلنا: معاون دانشجويي فرهنگي دانشگاه تهران گفت: مرام ژنامه اخلاقي دانشگاه تهران در صورت تصويب شوراي فرهنگي دانشگاه از سال آينده تحصيلي اجرايي خواهد شد.
سيد مهدي قمصري، معاون دانشجويي فرهنگي دانشگاه تهران افزود: در حال حاضر، مرام ژنامه اخلاقي دانشگاه تهران در دست بررسي اعضاي شوراي فرهنگي دانشگاه است. وي تصريح كرد: مرام ژنامه اخلاقي دانشگاه تهران شامل يك سري از مسائل كلي اخلاقي- رفتاري است كه در صورت تصويب شوراي فرهنگي دانشگاه از سال آينده اجرايي خواهد شد.
حذف رياضي از دروس امتحاني حقوق قضايي دانشگاه جامع
گروه اجتماعي- درس رياضي از آزمون عمومي  رشته امتحاني حقوق قضائي(علوم ثبتي)در آزمون كارشناسي  ناپيوسته دانشگاه جامع علمي  ـ كاربردي سال 1385 حذف شد.
سازمان سنجش آموزش كشور در اطلاعيه اي اعلام كرد: درس رياضي از مواد امتحاني دروس عمومي  رشته حقوق قضايي(علوم ثبتي)گروه آزمايشي مديريت و خدمات اجتماعي آزمون كارشناسي ناپيوسته دانشگاه جامع علمي  ـ كاربردي سال 1385 حذف شده است.
نظارت وزارت علوم بر 100 مؤسسه غيرانتفاعي تا پايان سال
مهر: وزارت علوم، تحقيقات و فناوري تا پايان سال از 100 مؤسسه غيرانتفاعي بر اساس طرح جديد نظارت و ارزيابي بازديد مي كند و وضعيت آموزشي، پژوهشي و دانشجويي هر مؤسسه را مورد بررسي قرار داده و براي مؤسسات غيراستاندارد اخطار تعطيلي صادر مي كند.
مديركل ارزيابي و نظارت وزارت علوم در خصوص اجراي طرح جديد ارزيابي و نظارت وزارت علوم گفت: ساختار و آيين نامه جديد ارزيابي و نظارت به تصويب شوراي معاونان وزارت علوم رسيده است و هفته آينده در دستور كار مديران حوزه آموزش وزارت علوم قرار مي گيرد و پس از امضاي وزير علوم نهايي مي شود.
رضا عامري با بيان اين كه مراحل اجرايي طرح بر اساس كليات مصوب آغاز شده است، افزود: در ابتدا مؤسسات آموزش عالي غيرانتفاعي مورد بازديد و نظارت قرار گرفته اند. تاكنون 50 تا 60 مؤسسه غيرانتفاعي توسط تيم هاي اعزامي بازديد و بر اساس شاخص هاي آموزشي، دانشجويي، پژوهشي و پشتيباني تدوين شده بررسي شده اند.
مديركل ارزيابي و نظارت وزارت علوم گفت: وضعيت اين مؤسسات بر اساس شاخص هاي مطلوب در كميته هاي ارزيابي و نظارت بررسي و بازخورد آن به مؤسسه ارائه مي شود. مؤسساتي كه بيش از 3 سال از تأسيس آنها گذشته است در وضعيت بهتري قرار دارند اما مؤسسات جديدالتأسيس كه به تازگي مجوز گرفته اند با شاخص ها فاصله دارند و تذكرهاي لازم پس از نظارت به آنها داده شده است. وي اضافه كرد: وزارت علوم در صورت مشاهده ادامه وضعيت نامطلوب از اعطاي مجوز تمديد دوره هاي آموزشي و رشته هاي جديد به اين دسته از مؤسسات جلوگيري مي كند و در برخي موارد مؤسسه را تعطيل و دانشجويان آن را به مؤسسات ديگري انتقال مي دهد.]]>
</TEXT>
</DOC>
<DOC>
<DOCID>HAM2-851114-048</DOCID>
<DOCNO>HAM2-851114-048</DOCNO>
<ORIGINALFILE>/1385/851114/news/_informatic.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ و آموزش]]>
</TITLE>
<TEXT>
<![CDATA[بودجه عمراني آموزش و پرورش در سال 86 چالش ساز خواهد بود
مهر: اعتبارات عمراني پيش بيني شده وزارت آموزش و پرورش براي سال 86 كافي نيست و از دغدغه ابتداي سال تحصيلي دانش آموزان نمي كاهد.
علي عباسپور تهراني فرد افزود: پيش بيني بودجه هاي آموزش و پرورش در قالب استاني، كاهش كلي بودجه و چالش هاي اساسي را به دنبال خواهد داشت.
رئيس كميسيون آموزش و تحقيقات مجلس شوراي اسلامي درباره بودجه هاي عمراني اين وزارتخانه تاكيد كرد: دانش آموزان و مسئولان مدارس اجاره اي همه ساله و با شروع سال تحصيلي، نگران قلع و قمع آموزشگاههاي خود هستند و با بودجه هاي عمراني پيش بيني شده سال 86، اين نگراني ها همچنان پايدار خواهند ماند.
عباسپور ادامه داد: اگرچه تخصيص بودجه هاي بازسازي، نوسازي و تخريب مدارس كمك اين بخش از مشكلات واحدهاي آموزشي را حل مي كند اما روشن نشدن تكليف ساختمانهاي اجاره اي و سردرگمي مالكان آنها در سال آينده نيز پابرجا خواهد بود. رئيس كميسيون آموزش و تحقيقات مجلس، اين شرايط را مطلوب ندانست و گفت: دولت و آموزش و پرورش براي حل معضلاتي به اين بزرگي بايد تدابير لازم را بينديشند.
جلسه  اضطراري شوراي صنفي
دانشگاه تهران
مهر: سخنگوي شوراي صنفي دانشجويان دانشگاه تهران از جلسه اضطراري اين شورا براي رسيدگي بر احضار وسيع دانشجويان به كميته انضباطي اين دانشگاه خبر داد.
اسلام ياري با بيان اين مطلب افزود: جلسه اضطراري شوراي مركزي شوراي صنفي دانشگاه كه اولين جلسه پس از پايان تعطيلات بين دو ترم نيز است، در نخستين روزهاي هفته سوم بهمن ماه برگزار مي شود و در صورت ضرورت جلسه مجمع عمومي با حضور نمايندگان كليه واحدهاي شوراي صنفي دانشگاه تشكيل جلسه خواهد داد. وي عنوان كرد: شوراي صنفي دانشجويان وظيفه پيگيري نحوه احضار و احكام كميته انضباطي دانشجويان را در چارچوب اختيارات آيين نامه اي خود دارد.
اين فعال صنفي در تبيين اين مطلب كه آيين نامه وزارتي   به شوراهاي صنفي دانشجويان، اختياري درخصوص پيگيري امور مرتبط با كميته هاي انضباطي را نداده است، گفت: تفسير شوراي صنفي دانشجويان دانشگاه تهران از آيين نامه اقتضا مي كند كه شورا وارد اين مقوله شود.
بودجه آموزشي كشور امروز در كميسيون
آموزش و تحقيقات مجلس بررسي مي شود
ايسنا:  بودجه آموزشي كشور در لايحه بودجه 86 امروز با حضور كارشناسان و مسئولان وزارتخانه هاي مربوطه در كميسيون آموزش و تحقيقات مجلس شوراي اسلامي  بررسي مي شود.
عباسعلي رستمي ثاني عضو كميسيون آموزش و تحقيقات در خانه ملت با اعلام اين خبر افزود: در اين جلسه، پيشنهادهاي اعضا و كارشناسان در محورهاي متعدد و همچنين كاستي ها، كمبودها و كسري ها در لايحه بودجه 86 در رابطه با آموزش كشور به مفهوم عام(آموزش و پرورش، وزارت علوم و وزارت بهداشت و درمان)ارائه و بررسي خواهد شد.
نماينده قوچان با بيان اين كه بررسي درصد بودجه پژوهشي كشور يكي از محورهاي اصلي است كه در اين جلسه بررسي خواهد شد، ابراز اميدواري كرد كه نگاه كارشناسان به اين موضوع رضايت بخش باشد و بتوانيم به يك نتيجه مطلوب كه مورد رضايت فرهيختگان جامعه باشد، برسيم.]]>
</TEXT>
</DOC>
<DOC>
<DOCID>HAM2-851114-049</DOCID>
<DOCNO>HAM2-851114-049</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پايان هيجان انگيز هفته هفدهم ليگ برتر
5 ضلعي قهرماني تشكيل شد]]>
</TITLE>
<TEXT>
<IMAGE>/1385/851114/news/012747.jpg</IMAGE>
<![CDATA[
همشهري ورزشي - مهم ترين اتفاق هفته هفدهم رقابت هاي ليگ برتر توقف سايپا مقابل فولاد، قعرنشين جدول بود و اين تساوي در حالي اتفاق افتاد كه استقلال هم نتوانست از اين موقعيت براي كم كردن فاصله امتيازاتش با تيم صدرنشين استفاده كند. پرسپوليس هم در ثانيه هاي آخر خوشبختي را در شيراز لمس كرد تا دنيزلي به آينده اميدوار شود.
علي دايي به هيچ عنوان تصور نمي كرد كه تيمش مقابل قعرنشين ليگ برتر متوقف شود. سايپا خيلي خوش شانس بود كه در ورزشگاه كرج مقابل فولاد شكست نخورد. ايناسيوي پرتغالي تا مرز خلق يك شگفتي پيش رفت ولي سايپا در نهايت توانست با يك امتياز بازي را به اتمام برساند.
در نيمه اول، فولاد چهره اي متفاوت تر از هفته هاي گذشته داشت و اخراج حسين كريمي در اين نيمه به شاگردان ايناسيو كمك كرد تا با دو گل از سايپا پيش بيفتند. البته اين پايان كار نبود چون محسن خليلي باز هم به كمك سايپا آمد تا دو گل او مانع از تحقق دومين شكست صدرنشين ليگ برتر شود. كسب نتيجه تساوي مقابل فولاد قعرنشين، آن هم در ورزشگاه اختصاصي سايپا نتيجه خوبي براي اين تيم به شمار نمي رود و از اين نتيجه بيشتر از همه استقلال و پرسپوليس و سپاهان خوشحال شدند.
پرسپوليس كه قبل از رويارويي با برق شيراز روزهاي خوبي را پشت سر نمي گذاشت، يك پيروزي با اهميت را به دست آورد تا اين تيم آرامشي نسبي بيابد. پرسپوليس كه در زمين نامساعد شيراز بيشتر رو به بازي زميني آورده بود، در دقيقه 19 توسط احسان خرسندي به گل رسيد. پاس عرضي و دقيق نيكبخت از جناح چپ، در محوطه شش قدم به خرسندي رسيد تا او فرصتي را كه در بازي مقابل ابومسلم از دست داده بود جبران كند.
گل دقيقه 44 ميرهاني هاشمي كه در شلوغي محوطه جريمه به ثمر رسيد، كابوس شكست را در ذهن مصطفي دنيزلي تداعي كرد ولي اين بار همه چيز طبق خواسته پيرمرد ترك پيش رفت. سه تعويض همزمان از سوي اين مربي كه به ورود محمد پروين، فراز فاطمي و صلاح حسن منجر شد، روند تاكتيكي پرسپوليس را هجومي تر كرد. در حالي كه تماشاگران منتظر شنيدن سوت پايان بازي بودند، فراز فاطمي در دقيقه 1+90 گل برتري پرسپوليس را به ثمر رساند. شوت محكم روبرت ساها با دفع ناقص حاج اسبويي همراه شد تا فراز فاطمي توپ برگشتي را وارد دروازه برق كند. تساوي در اين بازي وضعيت پرسپوليس را وخيم تر مي كرد ولي با اين برد ديرهنگام خارج از خانه، پيروزي به ليگ بازگشت.
پاس كه هفته گذشته مس را در كرمان شكست داده بود، باز هم در ورزشگاه دستگردي متوقف شد. شاگردان شاهرخي در يك بازي خانگي مقابل فجر سپاسي با تساوي يك بر يك متوقف شدند. ابتدا مصطفي صبري با ضربه اي ديدني در دقيقه 38 دروازه پاس را باز كرد تا نيمه اول با اين نتيجه به اتمام برسد. نيمه دوم پاسي ها براي جبران گل خورده فشار زيادي روي دروازه فجر آوردند و اين ميثم منيعي بود كه در دقيقه 74 گل تساوي پاس را به ثمر رساند.
ابومسلم در هفته هفدهم بهترين نتيجه را به دست آورد تا شاگردان خداداد عزيزي ثابت كنند كه شكست دادن پرسپوليس يك اتفاق نبود. آنها در مشهد با حساب چهار بر يك ذوب آهن را شكست دادند. عرفان اولروم مثل هفته گذشته باز هم هت تريك كرد تا باز هم بهترين بازيكن هفته لقب بگيرد، ديگر گل ابومسلم توسط سيدمحمد حسيني به ثمر رسيد. مهدي رجب زاده تك گل ذوب آهن را زد، ضمن اينكه گئورگ استراتولات در دقيقه 21 از زمين اخراج شد تا ذوبي ها حدود 70 دقيقه 10نفره به بازي ادامه دهند.سپاهان در ادامه روند صعودي خود راه آهن را در ورزشگاه نقش جهان اصفهان شكست داد تا شاگردان ميثاقيان يكي از كانديداهاي اصلي سقوط باشند. راه آهن براي گرفتن تساوي فقط سه دقيقه كم آورد، چون محمود كريمي در دقيقه 87 از زاويه بسته دروازه تيم حريف را باز كرد تا شاگردان لوكا يك پيروزي مهم ديگر به دست آورند. سرآباداني مدافع راه آهن در دقيقه 53 از زمين مسابقه اخراج شد.
استقلال اهواز كه طي هفته هاي اخير نتايج ضعيفي گرفته است، در ورزشگاه تختي اهواز مقابل ملوان با تساوي بدون گل متوقف شد تا محمد احمدزاده كماكان از ماندنش در ملوان مطمئن باشد.بازي سرد و كسل كننده پيكان و صباباتري هم در ورزشگاه ايران خودرو برنده اي نداشت تا نتيجه تلاش دو تيم در پايان با تساوي بدون گل به اتمام برسد.در آخرين بازي اين هفته هم استقلال در ورزشگاه آزادي مقابل مس كرمان متوقف شد تا شاگردان مرفاوي نتوانند از توقف سايپا مقابل فولاد، بهره لازم را ببرند. استقلال در مجموع موقعيت هاي بيشتري نسبت به مس كرمان داشت ولي اين فرصت ها تبديل به گل نشد تا نادر دست نشان با يك امتياز تيمش را از زمين بيرون بياورد.نكته جالب توجه اين ديدار حضور تئودور يونگ، دستيار سابق آري هان و مربي چند ماه پيش پرسپوليس در جايگاه ويژه ورزشگاه بود. يونگ كه به درخواست قلعه نويي و برخلاف نظر هيأت مديره استقلال براي تقويت كادر فني اين تيم به ايران آمده، نخستين بازي تيم جديدش را از جايگاه ويژه تماشا كرد.]]>
</TEXT>
</DOC>
<DOC>
<DOCID>HAM2-851114-050</DOCID>
<DOCNO>HAM2-851114-050</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كريمي و هاشميان دعوت نشدند]]>
</TITLE>
<TEXT>
<![CDATA[همشهري ورزشي- امير قلعه نويي سرمربي تيم ملي كشورمان، اسامي بازيكنان دعوت شده به اردوي تيم ملي براي ديدار دوستانه روز چهارشنبه 18/11/85 با تيم ملي بلاروس را اعلام كرد. بازيكنان دعوت شده بايد ساعت 10 صبح روز يكشنبه 15/11/85 خود را در محل هتل المپيك به كادر فني معرفي نمايند. بازيكنان دعوت شده عبارتند از:
حسن رودباريان، وحيد طالب لو، مازيار زارع، رحمان رضايي، هادي عقيلي، امير حسين صادقي، پيروز قرباني، جلال حسيني، عليرضا واحدي نيكبخت،مرتضي اسدي، جواد نكونام، حسين كاظمي، مهدي مهدوي كيا، حسين كعبي، جواد كاظميان، آندرانيك تيموريان، حسين بادامكي، رضا عنايتي، رسول خطيبي، مهدي رجب زاده، ابراهيم صادقي، هادي شكوري، محمد نوري، مهرزاد معدنچي و پژمان منتظري. ضمنا قلعه نويي دليل عدم دعوت از محمد نصرتي و علي كريمي را مصدوميت اين دو بازيكن دانست و افزود كه وحيد هاشميان نيز با هماهنگي كادر فني در اين اردو حضور نخواهد يافت.]]>
</TEXT>
</DOC>
<DOC>
<DOCID>HAM2-851114-051</DOCID>
<DOCNO>HAM2-851114-051</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[دنيزلي:منتظر تغييرات جدي در جدول باشيد]]>
</TITLE>
<TEXT>
<![CDATA[مهر: ديدار دو تيم برق شيراز و پرسپوليس با نتيجه 2 بر يك به سود ميهمان تهراني به پايان رسيد. در اين بازي احسان خرسندي و فراز فاطمي براي پرسپوليس و ميرهاني هاشمي براي برق گلزني كردند.
مصطفي دنيزلي سرمربي تيم پرسپوليس در پايان اين ديدار گفت: بازي رفت تيم پرسپوليس با برق در تهران بازي سختي بود. ذوالفقارنسب هر تيمي را كه هدايت مي كند، از دفاع خوبي برخوردار است.وي افزود: در نيمه اول خوب كار كرديم و مي توانستيم بازي را با سه گل به پايان ببريم. دنيزلي افزود: هر دو تيم خوب تلاش كردند اما از لحاظ روحي هفته بدي را داشتيم.وي ادامه داد: در سيزده هفته باقي مانده از ليگ همه بايد منتظر تغييرات جدي در جدول باشند. پرسپوليس هم در ليگ و هم در جام حذفي به قهرماني اميدوار است. وي همچنين در خصوص ضعف تيم پرسپوليس در بازي ديروز گفت: نشان داديم كه پرسپوليس راحت گل مي خورد و اين براي آينده تيم بد است.]]>
</TEXT>
</DOC>
<DOC>
<DOCID>HAM2-851114-052</DOCID>
<DOCNO>HAM2-851114-052</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اختصاص 87 هزار ميليون ريال براي جذب گردشگران]]>
</TITLE>
<TEXT>
<![CDATA[مهر: براي جذب گردشگران ورودي به كشور در بودجه پيشنهادي دولت براي سال آينده، 87 هزار ميليون ريال اعتبار اختصاص پيدا كرده است.
براساس لايحه بودجه پيشنهادي دولت براي سال 86 آمده، 362 هزار و 349 ميليون ريال در بخش برآورد اعتبارات دستگاههاي اجرايي و 185 هزار و 500 ميليون ريال در بخش تملك دارايي هاي سرمايه  اي جهت توسعه گردشگري در كشور اختصاص پيدا كرده است.]]>
</TEXT>
</DOC>
<DOC>
<DOCID>HAM2-851114-053</DOCID>
<DOCNO>HAM2-851114-053</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كاهش وديعه خروج از كشور دانشجويان مشمول]]>
</TITLE>
<TEXT>
<![CDATA[ايسنا: بر اساس مصوبات هيات وزيران به منظور كاهش مشكلات دانشجويان ايراني شاغل به تحصيل در خارج از كشور، شرايط انتقال اين دسته از دانشجويان به داخل كشور تسهيل و وديعه خروج از كشور دانشجويان مشمول خدمت كاهش يافت.
حسن مسلمي ناييني، مديركل دانشجويان داخل وزارت علوم، تحقيقات و فناوري صنفي با بيان اين مطلب اظهار كرد: بر اساس اين مصوبات، وزارت علوم مكلف است با استفاده كامل از امكانات موجود دانشگاه هاي كشور، ايجاد تسهيلات لازم و رفع كمبودها نسبت به انتقال دانشجويان متقاضي به داخل كشور كه در رشته هاي تحصيلي دانشگاه هاي مورد تاييد در خارج از كشور اشتغال به تحصيل دارند، اقدام كند. وي در خصوص شرايط مورد نياز براي انتقال اين دسته از دانشجويان، گفت: دارا بودن مدرك تحصيلي مورد تاييد مقاطع قبلي، گذراندن حداقل 12 واحد درسي با ميانگين كل نمرات دو و نيم از چهار براي مقاطع كارداني و كارشناسي، گذراندن حداقل شش واحد درسي با ميانگين كل نمرات حداقل سه از چهار براي مقطع كارشناسي ارشد برخي از شرايط لازم براي انتقال دانشجويان متقاضي به داخل كشور است.
وي افزود: ميزان شهريه تحصيلي دريافتي از دانشجويان انتقالي نبايد حداكثر از دو برابر سقف هزينه سرانه دانشگاه ها كه توسط سازمان مديريت و برنامه ريزي كشور تعيين مي شود، تجاوز كند. همچنين بر اساس مصوبات جلسه 12 مهر ماه هيات دولت، وزارتخانه هاي امور خارجه،  علوم و بهداشت موظفند در كشورهايي كه تعداد دانشجويان ايراني به حد نصاب لازم رسيده يا مي رسند، نسبت به تعيين و استقرار رايزن علمي  و سرپرست ظرف سه ماه اقدام كنند.
معاون اداري و مالي دانشگاه آزاد اعلام كرد
ميزان و نحوه پرداخت عيدي به كاركنان
و اعضاي هيأت علمي 
گروه اجتماعي- معاون اداري و مالي دانشگاه آزاد اسلامي، ميزان و نحوه پرداخت پاداش(عيدي)به كاركنان و اعضاي هيأت علمي  دانشگاه آزاد اسلامي  را اعلام كرد.
به گزارش روابط عمومي  دانشگاه آزاد اسلامي  علي نقيب زاده گفت: با توجه به نزديك  شدن سال جديد و به منظور تقدير از خدمات و تلاش هاي صادقانه كاركنان و اعضاي هيات علمي  دانشگاه به آنان پاداش(عيدي)پرداخت مي شود. وي افزود: ميزان پاداش(عيدي)سال 1385 به كاركنان تمام وقت غيرعضو هيات علمي  مشمول مقررات تامين اجتماعي كه داراي حكم رسمي (آزمايشي يا قطعي)و قرارداد كار معين هستند معادل دو ماه حقوق و مزاياي مستمر مشروط بر اين كه از مبلغ سه ميليون ريال كمتر و از مبلغ چهار ميليون و 500 هزار ريال بيشتر نشود، تعيين شده است و به كاركنان تمام  وقت بازنشسته، خريد خدمت و اعضاي هيات علمي  در مقابل 12 ماه خدمت معادل يك ميليون و 750 هزار ريال پرداخت مي شود. معاون اداري و مالي دانشگاه آزاد افزود: كاركنان ساعتي تمام وقت كه بيش از يك سال سابقه  خدمت دارند و در هر سال بيش از دو هزار و 300 ساعت كاركرد داشته اند در مقابل 12 ماه خدمت مطابق با كاركنان تمام وقت غيرعضو هيات علمي مشمول مقررات تامين اجتماعي كه داراي حكم رسمي (آزمايشي يا قطعي)و قرارداد كار معين هستند از پاداش(عيدي)برخوردار مي شوند.]]>
</TEXT>
</DOC>
<DOC>
<DOCID>HAM2-851114-054</DOCID>
<DOCNO>HAM2-851114-054</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[افتتاح بزرگ ترين مجتمع توليد داروهاي نو تركيب در غرب آسيا
استقلال كشور در توليد محصولات بيوتكنولوژي دارويي]]>
</TITLE>
<TEXT>
<IMAGE>/1385/851114/news/012744.jpg</IMAGE>
<![CDATA[
گروه دانش - بزرگ ترين مجتمع توليد داروهاي نوتركيب در آسياي جنوب غربي به زودي با حضور رئيس جمهوري به بهره برداري مي رسد. اين مجتمع، ايران را در دانش فني بيوتكنولوژي دارويي صنعتي سرآمد مي كند.
عبدالحسين روح الاميني، رئيس انستيتو پاستور ايران در باره اين مجتمع گفت كه اين مجموعه از چند واحد صنعتي بيوتكنولوژي دارويي تشكيل شده كه پس از سال ها فعاليت، مي تواند مواد اوليه و محصولات نهايي پروتيين هاي نوتركيب دارويي، شامل واكسن هپاتيت b، اريتروپوئتين، آلفا اينترفرون و استرپتوكيناز را در مقياس صنعتي توليد كند. قرار است در دهه فجر رئيس جمهوري مجتمع ملي توليد فرآورده هاي دارويي نوتركيب انستيتو پاستور ايران را افتتاح كند.
در اين مجتمع، فرآورده هاي دارويي نوتركيب از سه راه كشت مخمر، باكتري و سلول هاي جانوري توليد مي شود. علاوه بر چهار محصول اوليه، توان توليد بسياري از محصولات بيوتكنولوژي دارويي با استفاده از اين سه روش وجود دارد و مطالعات علمي، فني و اقتصادي مربوط به اين فرآورده ها هم در حال انجام است.
روح الاميني، عضو هيات اجرايي شبكه انستيتو پاستورهاي جهان افزود: با كسب دانش فني توليد فرآورده هاي دارويي نوتركيب از اين پس انواع مواد دارويي بيوتكنولوژي را مي توانيم در كشور در مقياس و استانداردهاي قابل قبول جهاني براي تامين نياز كشور توليد كنيم. فرآورده هاي نوتركيب توليدي انستيتو پاستور ايران سال آينده پس از گرفتن مجوزهاي لازم از مراجع جهاني، قابل صادرات به تمام كشورهاي جهان است.
توليد واكسن هپاتيت b به عنوان اولين محصول از يكماه پيش در اين مجتمع آغاز شده و تاكنون بيش از يك ميليون دوز از اين واكسن توليد شده است كه به زودي آماده عرضه به بازار مصرف است. اين مجتمع از سال آينده توان توليد 16 ميليون دوز واكسن هپاتيت b را در ويال هاي 10 دوزي، 300 هزار دوز اريتروپوئتين، 5/1 ميليون دوز آلفا اينترفرون و120 هزار دوز استرپتوكيناز را در يك نوبت كاري دارد كه نياز كشور را برآورده مي كند و با فعاليت در نوبت هاي كاري اضافه، امكان برنامه ريزي توليد اين محصولات براي صادرات به خارج از كشور وجود دارد. با استقرار سيستم gmp(روش هاي بهينه توليد)و glp(روش هاي بهينه آزمايشگاهي)واحدهاي توليدي اين مجتمع با بالاترين استانداردهاي كنترل و تضمين كيفي فعاليت مي كنند و از سال آينده امكان دريافت مجوزهاي جهاني صادرات محصولات بيوتكنولو‍‍‍‍ ژي به راحتي ميسر است. پس از توليد واكسن هپاتيت b طي ماه هاي آينده به تدريج در سال 86 ساير محصولات نوتركيب دارويي اين مجتمع وارد بازار مي شود.
اريتروپوئتين براي پيشگيري و درمان كم خوني به خصوص در بيماران كليوي، آلفا اينترفرون براي درمان عفونت هاي ويروسي از جمله هپاتيت و استرپتوكيناز براي حل لخته هاي خوني در افرادي كه دچار سكته شده اند، كاربرد دارد.]]>
</TEXT>
</DOC>
<DOC>
<DOCID>HAM2-851114-055</DOCID>
<DOCNO>HAM2-851114-055</DOCNO>
<ORIGINALFILE>/1385/851114/news/_iran.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[افزايش ظرفيت آزمون كارشناسي ارشد گروه پزشكي]]>
</TITLE>
<TEXT>
<![CDATA[مهر: ظرفيت پذيرش دانشجو در آزمون كارشناسي ارشد گروه پزشكي براي سال تحصيلي 87 - 86 حدود 15 درصد افزايش يافت.
حسين كشاورز افزود: ظرفيت پذيرش دانشجو در رشته هاي مختلف گروه پزشكي براي آزمون كارشناسي ارشد از 10 تا 15 درصد متفاوت است كه در مجموع ظرفيت پذيرش در اين آزمون 15 درصد نسبت به سال گذشته افزايش يافته است. وي يادآور شد: برخي از دانشگاه هاي علوم پزشكي رشته هايي را براي اولين بار در مقطع كارشناسي ارشد تأسيس كرده اند كه اميدواريم با تصويب نهايي اين رشته ها زمينه پذيرش دانشجو براي سال تحصيلي آينده فراهم شود. وي افزود: ثبت نام آزمون كارشناسي ارشد رشته هاي علوم پايه پزشكي و بهداشت از 23 بهمن ماه آغاز مي شود و تا 15 اسفند ماه جاري ادامه دارد.]]>
</TEXT>
</DOC>
<DOC>
<DOCID>HAM2-851114-056</DOCID>
<DOCNO>HAM2-851114-056</DOCNO>
<ORIGINALFILE>/1385/851114/news/_kharj.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[طالبان شهر موسي قلعه را تصرف كرد
گروه بين الملل- نيروهاي طالبان شهر موسي قلعه در جنوب افغانستان در استان هلمند را به تصرف خود درآوردند. بر اساس توافقي كه نيروهاي انگليسي با طالبان صورت داده اند، نيروهاي انگليسي از شهر موسي قلعه خارج شدند. توافق انگليسي ها با طالبان كه مورد انتقاد فرماندهي آمريكا در افغانستان است، تغيير تاكتيك مهم انگليسي ها در افغانستان ارزيابي شده است.
به گزارش بي.بي.سي ريش سفيدان موسي قلعه، متعهد شده اند در صورت خروج انگليسي ها از شهر، مانع فعاليت طالبان در موسي قلعه شوند. اين در حالي است كه طالبان شبانه وارد موسي قلعه شدند و ريش سفيدان مخالف خود را دستگير كردند. تعدادي از مردم از بيم حملات هوايي ناتو شهر را ترك كرده اند. از طرف ديگر، پارلمان افغانستان مجوز عفو براي ملاعمر رهبر طالبان و گلبدين حكمتيار را صادر كرده است.
سفر صدراعظم آلمان به كشورهاي عربي
گروه بين الملل- آنگلا مركل صدراعظم آلمان از امروز سفر چهارروزه اي را به كشورهاي عربي آغاز مي كند. وي در نخستين مرحله از اين سفر امروز وارد مصر مي شود و سپس از عربستان، امارات عربي متحده و در پايان نيز ازكويت ديدار خواهد كرد.
به گفته سخنگوي دولت آلمان، هدف از سفر مركل به كشورهاي عربي گفتگو در مورد اوضاع درفلسطين و لبنان است. در كنار اين دو موضوع به گفته سخنگوي دولت آلمان موضوع ايران نيزبا سران كشورهاي عربي در ميان نهاده خواهد شد.
محافل آلماني مي گويند كه تبادلات تجاري در اين سفر موضوع اصلي نخواهد بود ولي با اين وجود به نوشته روزنامه هاي آلماني،آلمان تلاش دارد حجم مبادلات خود را با اين كشورها افزايش دهد. مركل به گفته سخنگوي دولت آلمان هيچ گروه اقتصادي را همراه خود نخواهد داشت.به گفته منابع آلماني ولي يك گروه از سران اقتصادي آلمان شامل35 نفر از مديران كارخانه هاي و موسسه هاي مالي آلمان به همراه وزير اقتصاد آلمان همزمان با سفر مركل به منطقه به اين كشورها سفر خواهند كرد. اين هيات همزمان با ورود مركل به امارات و كويت دراين دو كشور خواهد بود. مركل در نظر دارد در امارات سخنراني جامعي در مورد ديدگاه هاي آلمان ارائه دهد.
بلر: استعفا نمي كنم
بي بي سي: نخست وزير انگليس تأكيد كرد كه هرگز تسليم اعمال فشارهايي كه عليه وي براي كناره گيري از پستش صورت مي گيرد، نخواهد شد.
توني بلر، نخست وزير انگليس اعلام كرد: بايد به شما بگويم كه مجبوريد مرا به مدت طولاني تري تحمل كنيد.
نخست وزير انگليس در پاسخ به پرسشي درباره تحقيقات پليس در مورد پرداخت رشوه ازسوي وي درمقابل پست هاي وزارتي گفت: معتقدم كه اين تحقيقات هنوز به پايان نرسيده است و در مراحل اوليه است و بايد منتظر نتايج تحقيقات در هفته هاي آينده باشيم. بلر از انگليسي ها خواست تا هر آنچه را كه مي خوانند و هر آنچه كه رسانه ها منتشر مي سازند، باور نكنند. وي در ادامه گفت: برخي از اين اخباري كه منتشر مي شود، نادرست است.
چاوز: بوش و نگرو پونته جنايتكار جنگي هستند
گروه بين الملل- رئيس جمهور ونزوئلا هنگام در دست گرفتن اختيارات گسترده خود رئيس جمهور آمريكا را يك جنايتكار جنگي خواند. خبرگزاري فرانسه گزارش داد كه هوگو چاوز رئيس جمهور ونزوئلا، در يك كنفرانس خبري به مناسبت پذيرش اختيارهاي تازه خواستار آن شد كه جورج بوش رئيس جمهوري آمريكا و جان نگروپونته معاون جديد وزير امور خارجه  اين كشور محاكمه شده و روزهاي باقي مانده  عمرشان را در زندان بگذرانند.
چاوز روز چهارشنبه قانوني را امضا كرد كه به وي اين اختيار را مي دهد كه به تنهايي در نهادهاي دولتي ونزوئلا تغيير ايجاد كند.]]>
</TEXT>
</DOC>
<DOC>
<DOCID>HAM2-851114-057</DOCID>
<DOCNO>HAM2-851114-057</DOCNO>
<ORIGINALFILE>/1385/851114/news/_kharj.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[فرانسيس فوكوياما:
نومحافظه كاران از 5 سال فاجعه در عراق هيچ نياموخته اند]]>
</TITLE>
<TEXT>
<![CDATA[فرانسيس فوكوياما از نظريه پردازان اوليه نومحافظه كاران آمريكايي است كه پس از حمله آمريكا به عراق و بروز اولين نشانه هاي ناكامي آمريكا در رسيدن به اهدافش در عراق، از حلقه نومحافظه كاران كنار كشيد و در بزنگاه هاي خاصي نيز از نقد سياست نومحافظه كاران ابايي ندارد.
فوكوياما در مقاله اي كه در روزنامه گاردين انگليس 31 ژانويه چاپ شده، با اشاره به هزينه 500 ميليارد دلاري آمريكا در عراق و تلفات سنگين ارتش آمريكا نوشته است، آمريكا هنوز قادر نيست كشوري فقط با 24 ميليون نفر جمعيت را آرام كند و هيچ چشم انداز روشني براي برقراري دمكراسي [ادعايي] در عراق وجود ندارد.
فوكوياما در تشريح شرايط جديد جهاني مي نويسد: دهه اول قرن 21 حاكي از آن است كه شرايط جهاني تغيير يافته است و نوار بي ثباتي از شمال آفريقا و خاورميانه و صحراي آفريقا تا آسياي مركزي كشيده شده است و اين مناطق توسط دولت هاي ضعيف و يا دولت هايي با مشكل مشروعيت
(failed state)اداره مي شوند. اين دولت ها قادر به كنترل قلمرو حاكميت خود نيستند و توانايي سياسي و مشروعيت لازم را براي مقابله با گروه هايي مثل القاعده ندارند.
ازنظر فوكوياما حمله به عراق سه درس مهم داشته است.
1 دكترين نظامي آمريكا دائر بر توسل به قدرت كامل نظامي و حمله ناگهاني و كمرشكن به دشمن تاكنون موثر نبوده است. [منظور از حمله كمرشكن، حمله اي است كه اراده و قدرت تلافي طرف مقابل را نابود مي كند] چراكه آمريكا با دشمناني طرف است كه اساسا نامرئي هستند و در ميان مردم زندگي مي كنند. مشكل آمريكا با شوك و بهت [اسم عمليات حمله به عراق] حل نمي شود، بايد اهداف سياسي با تاكيد بر پيروزي بر غلبه بر اذهان و قلب ها دنبال شود.
2 جنگ پيش دستانه نمي تواند استراتژي درازمدت آمريكا در مقابله با گسترش سلاح هاي انهدام جمعي باشد.
تجربه عراق ثابت مي كند كه تاثير بازدارندگي قدرت متعارف آمريكا ناچيز است و احتمال به كارگيري جنگ پيش دستانه در برابر كشوري كه قصد گذر از نقطه عطف   را دارد در عمل كاهش مي يابد.
3 بالاخره اينكه دولت فعلي آمريكا بي كفايتي عظيمي را در اداره يوميه امور از خود به نمايش گذاشته است. واشنگتن در عراق انتخابات برگزار كرد اما در تربيت نيروهاي عراقي براي امور امنيتي و نظامي، در جلوگيري از سوءاستفاده هاي مالي و سياسي نيروهاي آمريكايي شكست خورده است.
اوضاع چنان است كه حتي اگر دوستان و متحدان آمريكا صداقت واشنگتن را در مباررزه با تروريسم، منع سلاح هاي كشتارجمعي و... را هم باور كنند، هرگز توان اجرايي و كفايت سياسي اداره امور از سوي آمريكا را باور ندارند.
ازنظر فوكوياما نگاهي به سياست آمريكا در قبال ايران حاكي از آن است كه دولت آمريكا درس هاي عراق را درك نكرده است. ايران شباهتي به عراق و القاعده ندارد. ايران برخلاف عراق ريشه در تاريخ دارد و برخلاف القاعده يك دولت است كه سرزميني به وسعت 3 برابر عراق را اداره مي كند.
شايد بتوان به راحتي موانع مذاكره با ايران را برشمرد، اما بي شك پيداكردن يك راهبرد جايگزين بسيار دشوارتر است. حمله به ايران نيز نمي تواند به تغيير رژيم و تقويت رژيم منع گسترش منجر شود. حمله به ايران، آمريكا را منزوي تر مي كند و غرب را با خطر تمدني(civilisatioal dager)مواجه مي سازد.
ايران درهرحال يك دولت و يك قدرت منطقه اي است. ايران قدرت جهاني نيست و مي توان جنبه هاي بازدارندگي را در مقابل آن به كار گرفت.در ايران تصميم سازي در عرصه اي متنوع و باز، صورت مي گيرد.]]>
</TEXT>
</DOC>
<DOC>
<DOCID>HAM2-851114-058</DOCID>
<DOCNO>HAM2-851114-058</DOCNO>
<ORIGINALFILE>/1385/851114/news/_kharj.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اعلام حكومت نظامي  در نجف]]>
</TITLE>
<TEXT>
<![CDATA[گروه بين الملل - دولت عراق در شهر نجف و مناطق اطراف آن حكومت نظامي  اعلام كرد.
هفته گذشته منابع امنيتي عراق طرح بزرگ حمله به نجف و ترور آيت الله سيستاني را كشف كردند و طي عملياتي در حومه اين شهر افزون بر 700 تروريست كشته، زخمي  و دستگير شدند.
به گزارش ايسنا روز پنج شنبه با كشف دو بمب در حله در حوالي نجف و كسب اطلاعاتي مبني بر تصميم مجدد تروريست ها به انجام عمليات تروريستي در اين شهر، دولت براي مدت نامحدود حكومت نظامي اعلام كرد.
از سوي ديگر، در ادامه حملات تروريستي در عراق برخي از مناطق اين كشور طي دو روز گذشته شاهد ناآرامي ها و خشونت هاي متعددي بودند. در بغداد انفجار يك ميني بوس در منطقه كراده منجر به قتل شش تن و جراحت 12 تن ديگر شد. در يك منطقه سني نشين اين شهر حمله خمپاره اي به مرگ سه نفر و جراحت ده تن ديگر منجر شد. در همين حال، آمريكايي ها در اطراف بغداد يك تروريست را به قتل رسانده و 29 نفر را دستگير كردند. دستگيرشدگان از وابستگان القاعده اعلام شده اند و از آنها مقادير زيادي مهمات و سلاح ضبط شد. اين افراد همچنين با شبه نظاميان عراقي در سوريه ارتباط داشتند.
به گزارش واحد مركزي خبر به نقل از پزشكي قانوني عراق در ماه ميلادي گذشته 1990 غيرنظامي  در عراق به قتل رسيدند كه نسبت به آمار سال گذشته سه برابر افزايش داشته است.]]>
</TEXT>
</DOC>
<DOC>
<DOCID>HAM2-851114-059</DOCID>
<DOCNO>HAM2-851114-059</DOCNO>
<ORIGINALFILE>/1385/851114/news/_kharj.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتقاد ولاديمير پوتين از استقرار سيستم دفاعي آمريكا در اروپاي مركزي]]>
</TITLE>
<TEXT>
<![CDATA[گروه بين الملل- ولاديمير پوتين، رئيس جمهور روسيه در كنفرانس خبري با انتقاد از طرح واشنگتن براي استقرار سيستم دفاع موشكي در اروپاي مركزي گفت، روسيه در نظر دارد پاسخ بسيار مؤثرتري را در نظر بگيرد. به گزارش خبرگزاري فرانسه، رئيس جمهور روسيه با رد ادعاهاي آمريكا درباره اين كه اين سيستم دفاع موشكي از اروپا در مقابل تهديدهاي موشكي ايران حمايت مي كند، گفت: استقرار چنين سيستمي به طور مستقيم بر روسيه تأثير دارد. وي در ادامه گفت: تمام پاسخ هاي ما متناسب، اما به مراتب مؤثرتر خواهد بود.
رئيس جمهور روسيه گفت كه دلايلي كه آمريكا براي استقرار سيستم هاي دفاع ضد موشكي در اروپا مي آورد، قانع كننده نيست. پوتين در پاسخ به پرسشي مبني بر اين كه آيا بيشتر شدن تماس هاي روسيه با كشورهاي حاشيه خليج فارس مرتبط با حضور نظامي- سياسي آمريكا در منطقه است؟ اظهار داشت: ما قصد رقابت با اين كشور و يا كشور ديگري را در اين منطقه و يا منطقه ديگر نداريم.
وي همچنين گفت كه در نظر ندارد پس از كناره گيري از پستش در سال 2008 جانشيني براي خود معرفي كند. گفته مي شود پوتين پس از سپري كردن دو دوره رياست جمهوري در روسيه، در سال 2008 رياست گاز پروم(شركت عظيم گاز و نفت روسيه)را بر عهده خواهد گرفت.]]>
</TEXT>
</DOC>
<DOC>
<DOCID>HAM2-851114-060</DOCID>
<DOCNO>HAM2-851114-060</DOCNO>
<ORIGINALFILE>/1385/851114/news/_kharj.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[130 كشته و زخمي  در درگيري هاي خونين ميان فتح و حماس]]>
</TITLE>
<TEXT>
<IMAGE>/1385/851114/news/012765.jpg</IMAGE>
<![CDATA[
گروه بين  الملل  - در آستانه نشست روز سه شنبه ميان محمود عباس رئيس تشكيلات خودگردان فلسطين و خالد مشعل رئيس دفتر سياسي حماس در شهر مكه، بارديگر درگيري هاي خونين ميان هواداران فتح و حماس منجر به بحراني شدن وضعيت فلسطين بويژه نوار غزه شد.
در اين درگيري ها به گزارش خبرگزاري مهر 130 نفر كشته و زخمي شدند. اين درحالي است كه يك روز پيش از آن براي چندمين بار بين دو طرف آتش بس برقرار شد و رهبران هر دو جنبش فتح و حماس كه هم اكنون قدرت اجرايي در فلسطين را در دست دارند به شدت نسبت به تداوم اين خشونت ها اظهار نارضايتي كرده و خواهان احترام به آتش بس شدند. اما اين بار نيز كه درگيري ها از روز پنج شنبه شروع شد، هركدام گروه مقابل را عامل شروع درگيري ها معرفي مي كند.
به گزارش خبرگزاري فرانسه روز گذشته در حمله به يك مركز آموزش نيرو هاي گارد رياست جمهوري فلسطين بين 40 تا 50 نفر زخمي شدند.
آمريكا اخيرا 86 ميليون دلار براي آموزش و تقويت اين كار اختصاص داده است و گزارش ها حاكي از آن است كه نيروهاي گارد رياست جمهوري در اردن آموزش مي بيند. در همين حال بنا به گزارش ايسنا به نقل از پايگاه اينترنتي المحيط بنا بر اظهارات شاهدان عيني، ديروز در درگيري هاي مجدد ميان حاميان دو جنبش فتح و حماس در نزديكي دو اردوگاه البريج و النصيرات، 56 تن كشته و زخمي شده اند. اين درگيري ها صبح امروز(جمعه)نيز در اردوگاه جباليا ادامه يافت كه طي آن دو تن از اعضاي جنبش فتح كشته شدند.
رسانه ها به نقل از شاهدان عيني اظهار داشتند: عصر پنج شنبه و هم زمان با سومين روز آتش بس ميان فتح و حماس،  بعد از اين كه اعضاي جنبش حماس مسير دو كاميون را كه به گفته آنها حامل سلاح از جنوب نوار غزه به داخل غزه بود بستند، درگيري هايي ميان جنبش فتح و حماس به وقوع پيوست كه طي آن شش تن كشته و 50 تن ديگر زخمي شدند. به دنبال اين درگيري ها و نقض آتش بس، ابوعبيده سخنگوي گردان عزالدين القسام شاخه نظامي حماس تاكيد كرد: اين دو كاميون حامل سلاح هايي از قبيل مسلسل و ديگر مهمات بودند.
اين در حالي بود كه منابع نزديك به محمود عباس رئيس تشكيلات خودگردان فلسطين خبر مربوط به حمل سلاح از طريق اين دو كاميون را رد كرده و اعلام كردند: اين دو كاميون حامل تجهيزات پزشكي و غيره بودند.
در اين راستا، سخنگوي نيروهاي اجرايي وابسته به وزارت داخلي فلسطين گفت: نيروهاي گارد رياست تشكيلات خودگردان مقر وزارت داخلي فلسطين را محاصره كردند.
سخنگوي حماس نيز گفت: نيروهاي وابسته به محمود عباس به مقر دانشگاه اسلامي در نوار غزه حمله كرده و اين دانشگاه را به آتش كشيدند و بلافاصله از دانشگاه عقب نشيني كردند.
به گزارش منابع خبري، چندين انفجار نيز در نزديكي ساختمان وزارتخانه ها در نوار غزه رخ داد.
در عين حال، جنبش حماس در بيانيه اي اعلام كرد: كاميون هاي هاي حامل سلاح از مصر وارد نوار غزه شده بودند و از سوي يك كشور عربي كه به اعتقاد جنبش حماس مفسد في الارض است راهي نوار غزه شده بودند.
همچنين به گفته يكي از مقامات حماس در غزه، افراد مسلح ناشناس به سوي خودروي فوزي برهوم، سخنگوي حماس در حالي كه با سه تن از محافظانش در نزديكي شهر غزه تردد مي كرد تيراندازي كردند. اين تيراندازي هيچ تلفاتي به دنبال نداشت. در اين اطلاعيه مبارزان فتح مقصرخوانده شدند. در همين حال، مسئولان فلسطيني اعلام كردند: آمريكا در حال بررسي گسترش حمايت ها از نيروهاي امنيتي ديگري است كه تحت نظارت عباس هستند.
به گفته  اين مسئولان، نيروهاي گارد رياست تشكيلات خودگردان فلسطين متشكل از 4000 نيرو هستند كه از بهترين تجهيزات آموزشي و نيز موقعيتي بهتر نسبت به نيروهاي امنيت ملي برخوردارند.]]>
</TEXT>
</DOC>
<DOC>
<DOCID>HAM2-851114-061</DOCID>
<DOCNO>HAM2-851114-061</DOCNO>
<ORIGINALFILE>/1385/851114/news/_learning.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[تأملي بررفتارهاي انگيزشي و تشويقي والدين امروزي
بادكنك ها!
ابراهيم اصلاني]]>
</TITLE>
<TEXT>
<IMAGE>/1385/851114/news/012693.jpg</IMAGE>
<![CDATA[
آنها كمي دير ازدواج كرده بودند و دير هم بچه دار شدند. دخترشان براي آنها وجود خاصي بود؛ كسي كه نه تنها قسمت مهمي از زندگي مشترك را پر مي كرد، بلكه به آنها فرصت مي داد كه تجربه هاي اندوخته شان را بر سر او خالي كنند. براي دخترشان وقت وحوصله زيادي صرف مي كردند و از 4 -3سالگي انواع كلاس هاي نقاشي، انگليسي، موسيقي، شنا و غيره را برايش تدارك ديدند. از هر يادگيري و ابراز توانايي فرزندشان به ذوق مي آمدند و ديگران را هم با تعريف از هوش و استعداد سرشار فرزندشان در شادي خود شريك مي كردند. هرچه كه مي رفتند و با هر كس كه سر صحبت را باز مي كردند، بلافاصله موضوع به استعدادهاي بي نظير دخترشان و توصيف ذوق و هنر او مي كشيد. فرزندشان خواندن را كمي پيش از مدرسه ياد گرفت و به همين دليل از همان كلاس اول، برتري هايش را به رخ معلم و همكلاسي هايش كشيد. پدر و مادر به قدري از اين شرايط ذوق شده بودند كه نمي دانستندچه كنند. تشويق هاي مستمر آنان باعث شد فرزندشان گاهي چيزهايي بنويسد كه البته گاهي هم شبيه شعر بود. پدرومادر انگار اشعه جديدي را در فرزندشان كشف كرده بودند. شوق و هيجان آنها فرزندشان را به تحرك بيشتر واداشت تا حدي كه ذوق شعري او سر ريز شد! پدر و مادر، اشعار او را دست به دست مي گرداندند و در مدرسه، جمع فاميل و دوستان و در هر موقعيت  مناسبي از زيبايي هاي نهفته در شعرهاي فرزندشان سخن مي گفتند. بالاخره فرزند آنها شاعر شده بود و اين را مي شد نتيجه تلاش ها و تدابير والدينش دانست. بايد به شكلي به همه نشان مي دادند كه اين فرزند آنهاست كسي كه به او افتخار مي كنند و مايه مباهات و سربلندي مدرسه، خانواده و فاميل است. تصميم گرفتند با سرمايه شخصي، مجموعه اشعار فرزندشان را به صورت كتاب چاپ كنند و اين كار را كردند. كتاب را به هر كسي كه مي شناختند هديه دادند، اما باز هم تعدادي از آن باقي ماند. حالا به تكاپو افتادند كه كتاب فرزندشان را در روزنامه ها و مجلات معرفي كنند. اين اقدام تا حدودي موفق بود، اما يك موضوع كمي باعث ناراحتي آنها شد. سردبير يكي از مجله هاي آموزشي كودكان از آنها خواست كه كتاب را سر حوصله مطالعه كند. بعد از مدتي او با رعايت تمامي جوانب احتياط و با آرامش سعي كرد به والدين بفهماند كه اشعار و كتاب فرزندشان اهميت و ويژگي  خاصي ندارد و مهمتر آن كه ذوق و استعداد او بايد هدايت مي شد تا در مسير صحيح قرار بگيرد. اگر پدر ومادر به جاي تمركز بر تشويق و ايجاد انگيزه بيشتر، با مراجعه به اهل فن، استعداد فرزندشان را در مسيري منطقي هدايت مي كردند و به رفع اشكالات و نواقص كار او همت مي گماشتند، به نتايج مطلوبي مي رسيدند.
* * *
انگيزش يكي از مباحث بنيادي تربيت است و اصل تشويق و آثار آن نيز مورد توافق عمومي روان شناسان تربيتي قرار دارد. اما اگر ضرورت هاي يك اقدام تربيتي اهميت دارد، روش ها و چگونگي انجام آن نيز مهم است. اگر تشويق به عنوان يك اصل تربيتي پذيرفته شده است بدان معنا نيست كه كاربرد آن در هر شرايطي و به هر اندازه اي درست باشد، در روش هاي انگيزشي و تشويقي والدين و مدارس ما سه دسته اشكال وجود دارد:
1 -كاربردهاي نامنظم و ناهماهنگ روش ها: اين موضوع ابعاد مختلفي در خانه و مدرسه دارد؛ والديني كه اگر سر حوصله باشند كوچك ترين كار فرزندشان را تشويق مي كنند و اگر حال و حوصله نداشته باشند كارهاي مهم را هم نمي بينند، رفتارهايي كه درخانه مورد تشويق قرار مي گيرد، اما در مدرسه مورد تأييد نيست؛ اختلاف سليقه هاي پدر و مادر؛ تفاوت روش هاي معلمان و نمونه هاي ديگر، از مواردي هستند كه در فرهنگ تربيتي ها كم ديده نمي شوند.
2 - ناشي گري در كاربرد روش ها: گاهي روش هاي انگيزشي و تشويقي پيش از آنكه ابزاري براي تاييد و حمايت باشند تشريفاتي، كليشه اي و براي رفع تكليف و سردواندن هستند، به عبارت ساده تر اين روش ها جنبه گول زنك دارند و اگر بچه ها تا مراحلي از سن شان تحت تاثير اين گول زنك ها قرار گيرند در سنين بالاتر و تقريبا از 12-10 سالگي به بعد از ناشيگري والدينشان سردرمي آورند و عكس العمل نشان مي دهند. به اين موضوع بايد تلقي ها و تعبيرهاي نادرست از روش هاي ايجاد انگيزه و تشويق را نيز افزود. بيشتر والدين و مربيان و معلمان ما چه در كاربرد روش هاي شناختي و چه كاربرد روش هاي رفتار گرايانه از ضعف رانش تربيتي رنج مي برند و با برداشت هاي سطحي و ناقص دست به اقدام مي زنند. جايزه سر صف، غرفه جوايز، كارت هاي آفرين و صدآفرين، تهديد به اخراج و غيره نمونه هايي از كاربردهاي سطحي روش هاي انگيزشي، يا تشويقي ناشي از ضعف دانش است.
3 -افراط و بزرگنمايي در كاربرد روش ها: افراط در ايجاد و تقويت انگيزش و بزرگنمايي و اغراق در تشويق هم مسأله اي است كه به مرور زمان گسترش پيدا كرده است. تلاش هاي مداوم در ايجاد انگيزه و به خصوص تاكيد بر انگيزه هاي بيروني، حتي اگر به نتايجي برسد در دراز مدت آثار ناخوشايندي خواهد داشت كه در اين مقاله قصد داريم به آن بپردازيم. روش هاي بزرگنمايي، اغراق و افراط در تشويق اگرچه ظاهري مثبت دارد و با توجيه هاي تربيتي همراه است اما در اساس يكي از وجوه منفي تربيت به شمار مي آيند.
پهلوان پنبه ها!
چرا گروهي از والدين در روش هاي انگيزش و تشويقي دچار افراط مي شوند؟ براي چنين سوالي، پاسخ هاي متعددي وجود دارد مانند: ضعف رانش تربيتي، تلقي نادرست از رشد و كمال، جبران احساس حقارت، تمايل به رقابت و چشم و همچشمي، ابراز وجود و برتري طلبي، تعجيل در رسيدن به موفقيت و... اما دلايل هرچه كه باشند مهمتر از آن، عواقب و آثار چنين رويه اي است. تلاش هاي اغراق آميز در ايجاد انگيزه و بزرگنمايي در تشويق، منجر به رشد بادكنكي فرزندان خواهد شد و به جاي آنكه استعدادها و توانايي هاي بچه ها به درستي شناخته شده و هدايت شود پهلوان پنبه هايي تربيت خواهيم كرد كه هميشه نياز به حمايت و تشويق و تمجيد اطرافيان خواهند داشت. نمونه اين پهلوان پنبه ها كم نيستند، بچه هايي كه سالها با هزينه ها، حمايت ها و تلاش هاي گاهي فداكارانه والدين پيش مي آيند، اما وقتي پا به عرصه هاي واقعي زندگي مي گذارند درمي مانند. يكي از مصاديق رايج اين موضوع، كنكوري هايي هستند كه از سال هاي اوليه تحصيل، تنها با تشويق هاي تحميلي والدين درس مي خوانند،  طي اين سال ها چندين و چند معلم خصوصي مي گيرند، كلاس هاي متعدد مي روند و از انواع خدمات و امكانات ديگر استفاده مي كنند اما در پايان به نتيجه مورد انتظار نمي رسند. نمونه ديگر، فرزندان نقاش، شاعر، نويسنده و هنرمندي هستند كه فقط به خاطر والدين و با تشويق ها و حمايت هاي اغراق آميز آنان با اين عناوين معرفي مي شوند اما در نهايت هيچگاه نقاش، شاعر،  نويسنده و هنرمند نمي شوند.
انگيزش، يكي از اركان اصلي تربيت است و به اصطلاح، موتور حركت هر تلاشي براي پيشرفت محسوب مي شود، اما انگيزش هم مانند هر كاري، ا صول و منطق خود را دارد و در روش هاي انگيزشي بايد قواعدي رعايت شود. هرگونه ناشيگري در كاربرد روش هاي انگيزش، به جاي تسريع پيشرفت، آثاري ناخوشايند و نتايجي كاذب به همراه خواهد داشت. تربيت بادكنكي به چه نتايجي مي انجامد؟ به جاي بادكنك، بهتر است چه نوع فرزندي تربيت كنيد؟!
1 - بازرترين نتيجه تربيت بادكنكي خود فريبي والدين فرزندان است. آنها بدون توجه به عمق و جوانب تلاش هاي شان، در جهتي پيش مي روند كه به اهداف مورد نظر نخواهند رسيد. در بسياري از موارد، كلاس رفتن هاي متعدد و متنوع فرزندان، پيش از آنكه پاسخگوي نيازي باشد كاري كليشه اي و تقليدي است. شايد بهتر باشد فرزند شما در يكي دو حوزه مشخص فعاليت كند، اما اين كار را با تمركز و تداوم انجام دهد. تنوع فعاليت ها، بدون وجود زمينه هاي انگيزش لازم، منجر به هدر رفتن زمان، هزينه و نيرو مي شود. اصرار بعضي از والدين به بهره گيري فرزندشان از امكانات متعدد و تلاش براي فراهم ساختن شرايط حضور در كلاس ها و برنامه هاي مختلف، يا مبناي تقليدي دارد و يا نشان دهنده ناشيگري و ضعف دانش تربيتي آنان است. اينكه شما علاقه مند باشيد فرزندتان هم اهل موسيقي باشد، هم انگليسي صحبت كند، هم از نقاشي سردر بياورد، هم خوشنويسي بداند، هم شعر بگويد، هم تئاتر بازي كند، و هم...؛ شايد خواسته اي جذاب و ايده آل باشد اما مي توان پيش بيني كرد كه او در هيچ يك از كارها به توفيق قابل توجهي نخواهد رسيد. به جاي خود فريبي و سرگرم كردن فرزندتان با حوزه هاي متعدد، بهتر است دقت، تمركز و استمرار در فعاليت هايش را تقويت كنيد.
2 - نتيجه ديگر موضوع، مشكلات عاطفي و اجتماعي است كه اينگونه بچه ها در مدرسه و محيط هاي ديگر به وجود مي آورند. احساس غرور و تافته جدابافته بودن براي كودك و نوجواني كه هميشه مورد توجه ويژه و اغراق آميز والدين بوده، چندان غيرطبيعي نيست. دانش آموز دبستاني اي كه پدرو مادر كتاب شعرش را چاپ كرده اند، خود را در بين دوستان و همكلاسي هايش فردي عادي تصور نمي كند و چه بسا توجهات خاص معلم و كاركنان مدرسه موجب تقويت اين نگرش او مي شود. شايد يك مثال مناسب براي اين مسأله هنرپيشه هاي كودك و نوجواني باشند كه با بازي در يكي دو فيلم و سريال كه نتيجه آن معروف شدن و مورد توجه قرار گرفتن است از روند عادي زندگي و تحصيل خارج شده اند و براي خود و خانواده  مشكلات فراواني ايجاد كرده اند، پيگيري زندگي، بسياري از كودكان نوجوانان هنرپيشه نشان مي دهد كه آنها بعد از معروف شدن و مورد توجه قرار گرفتن، تصور ديگري از خود داشته اند و دچار غرور و خود بزرگ بيني شده اند. اگرپدر و مادر زمينه هاي استعداد و توانايي خاصي را در فرزند خود مي بينند بايد بسيار مراقب باشند كه با اغراق در توجه به او و افراط در تشويق، موجب تشديد مشكلات عاطفي و اجتماعي وي نشوند. در مورد چنين فرزنداني، ضروري ترين كار ايجاد شرايط هدايت توانايي در مسيري منطقي و تخصصي است.
3 - تربيت تك بعدي و آثار مرتبط با آن از ديگر نتايج تربيت بادكنكي است. در اين روش، والدين و فرزندشان با تمركز بر موفقيت هاي موردي، ضمن از دست دادن فرصت هاي ديگر رشد، دنبال سوژه اي مي روند كه به احتمال زياد ماندگار نخواهد بود. حتي اگر سوژه هاي اوليه متعدد باشد اولا به مرور زمان از تعداد آنها كاسته مي شود و ثانيا به دليل عدم همه جانبه نگري در رشد، بازهم مي توان اين نوع تربيت را تك بعدي تلقي كرد. تربيت بادكنكي معمولا دوام نمي آورد و در جايي دچار آسيب و شكنندگي مي شود. فرزندان بادكنكي از قدرت و صلاحيت لازم براي مواجهه با واقعيت هاي زندگي و رو به رويي با مشكلات برخوردار نيستند و اگر در معرض شرايطي دشوار قرار بگيرند يا تصورات آنها در مورد خودشان در هم بريزد، به شدت آسيب مي بينند. والدين به سختي مي توانند پهلوان پنبه هايي را كه با ضرب و زور تشويق هاي اغراق آميز و حمايت هاي افراطي پيش برده اند به سرانجامي برسانند. فرزنداني كه به شدت در خاندان مورد توجه بوده اند به طور حتم از چنين توجهي در اجتماع و در محيط هاي مختلف برخوردار نخواهند بود و پذيرش بسياري از واقعيت ها، براي آنها دشوار خواهد بود.
4 - در تربيت بادكنكي، علي رغم ظاهر دلسوزانه و موجه تلاش هاي والدين، در واقع فرزندان چيزي بيشتر از يك سرگرمي نيستند. تيپ شناسي والديني كه روش تربيت بادكنكي را اعمال مي كنند نكته اي حائز اهميت و جالب است. تربيت بادكنكي در خانواده  هاي تك فرزند و به خصوص آنهايي كه دير ازدواج0 كرده و دير هم بچه دار شده اند بيشتر به چشم مي خورد. بين والديني هم كه در شرايطي غيرمتعارف به جايگاه و مال و مكنتي رسيده اند اين نوع تربيت رواج دارد.گاهي اين روش تربيتي، به ويژگي هاي خلقي ناشي از خرده فرهنگي خاصي باز مي گردد. در خرده فرهنگ هايي، وابستگي هاي ارثي و قومي منزلتي ويژه دارد و يا داشتن فرزند يا نوه پسر امتيازي خاص محسوب مي شود و به همين دليل، فرزند يا فرزنداني شامل توجهات مخصوصي قرار مي گيرند.
به طور معمول، والديني كه از روش تربيت بادكنكي استفاده مي كنند خود كمتر متوجه عواقب كارشان هستند. اين چنين والديني در بيشتر موارد بايد در فرايندي مشاوره اي به ضرورت اصلاح نگرش ها و رفتارهايشان پي ببرند. به طور كلي، بي مناسبت نيست كه والدين تك فرزند، روش تربيتي شان را از زاويه بحث شده مورد ارزيابي و بازبيني قرار دهند.]]>
</TEXT>
</DOC>
<DOC>
<DOCID>HAM2-851114-062</DOCID>
<DOCNO>HAM2-851114-062</DOCNO>
<ORIGINALFILE>/1385/851114/news/_learning.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه دوم
نكته ها و بچه ها]]>
</TITLE>
<TEXT>
<![CDATA[گروه اجتماعي - هدف اساسي تربيت، رشد شخصيت افراد در جهت كمال و بالندگي است. به طور حتم، حركت در چنين مسيري بيش از هر چيز، نياز به تعريفي روشن از كمال دارد. اينكه چه تصوري از كمال وبالندگي داشته باشيم مشخص خواهد كرد كه كدام روش هاي تربيتي را به كار بگيريم. تعابير كلي از كمال مانند خدمت به جامعه، كسي شدن، پيشرفت و ترقي، خوشبختي و سعادت، به جايي رسيدن و غيره برداشت هايي مبهم و شعارگونه از موضوعي بسيار جدي است. بالندگي و كمال براي شما چه معنايي دارد؟ چه بخشي از تصورات شما در اين باره جنبه مادي و چه بخشي جنبه معنوي دارد؟ تلاش ها و روش هاي تربيتي شما بيشتر صرف كدام بخش مي شود؟ چقدر براي يافتن معناي واقعي كمال در زندگي تلاش مي كنيد.
هرچقدر كه والدين در يافتن پاسخ چنين سوال هايي سهل انگار باشند، بيشتر بادكنك را با بالندگي اشتباه خواهند گرفت! اگر والدين نگرش انسان گرايانه و مبتني بر روان شناسي سلامت به بالندگي و كمال شخصيت فرزندشان داشته باشند آنگاه در مباني انگيزش و تشويقي او به نكاتي از اين قبيل توجه خواهند داشت:
1 - ارجحيت انگيزش دروني بر انگيزش بيروني.
2 - اجتناب از تمركز صرف بر تشويق و جايزه و پاداش و به طور كلي تشويق معامله اي، يعني اينكه فرزندتان يادبگيرد در برابر هر كاري كه والدين مثبت تلقي مي كنند پاداشي دريافت نمايد.
3 - تقويت خود كنترلي و خود انضباطي در فرزندان بر مبناي انگيزش دروني.
4 - پذيرش و اعمال نظارت به جاي كنترل در روش هاي تربيتي.
5 - شناسايي و هدايت استعدادهاي فرزندشان با بهره گيري از ديدگاه ها و رهنمودهاي تخصصي اهل فن.
6 - اجتناب از تعجيل در برنامه ريزي و تدارك فعاليت هاي متعدد و متنوع.
7 - حمايت و تشويق از فعاليت هاي فرزندان بدون اغراق، افراط و بزرگنمايي.
فراموش نكنيد كه بادكنك را هر چه بيشتر باد كنيد چه اتفاقي مي افتد! انسان هاي بالنده در مسير خود شكوفايي حركت مي كنند اما انسان هاي بادكنكي، نه توانايي هايشان را به درستي مي شناسند و نه آنها را به خوبي رشد مي دهند.]]>
</TEXT>
</DOC>
<DOC>
<DOCID>HAM2-851114-063</DOCID>
<DOCNO>HAM2-851114-063</DOCNO>
<ORIGINALFILE>/1385/851114/news/_shari.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آلايندگي موتورسيكلت ها 40 برابر اتوبوس ها
آلودگي هوا، سالانه 100 هزار تهراني را به بيمارستان مي فرستد]]>
</TITLE>
<TEXT>
<![CDATA[گروه شهري - صرفاً به دليل مشكلات تنفسي ناشي از آلودگي  هوا، سالانه 100 هزار تهراني روانه بيمارستان مي شوند.
در حالي كه 10 سال پيش برآورد انجام شده توسط گروه بين المللي جايكا بيانگر ابتداي نيم درصد جمعيت شهر به بيماري هاي ناشي از آلودگي  هوا بود، ارزيابي هاي اخير شركت كنترل كيفيت هوا حكايت از افزايش اين مقدار به بيش از يك درصد دارد.
براساس اين گزارش درباره ميزان مرگ و مير ناشي از آلودگي هوا اتفاق نظر وجود ندارد و اين شمار در گزارش جايكا بين 7 تا 9 هزار نفر در سال، در گزارش چندي پيش شركت كنترل كيفيت هوا نزديك به 4 هزار نفر در سال و در گزارشي كه ديروز توسط ايسنا منتشر شد، بين يك تا 2 هزار نفر در سال اعلام شده است. البته منبع گزارش ايسنا فقط نقل قول دكتر ايرج خسرونيا متخصص داخلي است.
وي با اعلام اين كه در هواي آلوده مژك ها كه باعث جلوگيري از ورود عناصر زائد به ريه ها مي شوند، مسموم شده و ذرات معلق در هوا به راحتي وارد دستگاه تنفسي مي شوند، گفت: اين ذرات در لابه لاي ريه ها تجمع يافته در نتيجه اكسيژن رساني و تهويه دستگاه تنفسي دچار اختلال شده و دي اكسيد كربن جانشين اكسيژن در گلبول هاي قرمز مي شود.
وي افزود: به اين ترتيب به مغز، كليه و كبد به اندازه كافي اكسيژن نرسيده و شخص مبتلا در ابتدايي ترين مراحل دچار حالت تهوع، سرگيجه، ضعف عمومي و تپش قلب مي شود.
اين متخصص، تجمع اكسيژن رساني به مغز در اثر هواي آلوده را موجب از دست دادن قدرت تفكر نيز دانست و عنوان كرد: همچنين، تجمع بيش از حد سرب در بدن باعث ايجاد مشكلاتي براي سيستم عفوني، گلبول ها و سيستم عصبي مي شود.
دكتر خسرونيا 10 تا 15 درصد افراد را در معرض آلودگي هوا در فصول مذكور دانست و اعلام كرد: اغلب اين افراد به دليل كهولت يا بيماري دچار عوارض ناشي از آلودگي هوا مي شوند؛ ضمن آنكه 5 درصد آنها مجبور به مراجعه به پزشك شده و يك درصد در بيمارستان بستري مي شوند و از اين ميان يك تا 2 در هزار فرد مبتلا فوت مي كند.
موتورسيكلت ها 40 برابر اتوبوس ها
اما گزارش ديگري درباره منبع انتشار آلودگي در هواي تهران حكايت از آن دارد كه نقش موتورسيكلت ها در اين باره 40 برابر اتوبوس هاست.
سما به نقل از روابط عمومي معاونت حمل و نقل و ترافيك شهرداري تهران ديروز اعلام كرد كه ٍخودروهاي شخصي با 5/48 درصد، وانت بارها با 5/24 درصد و موتورسيكلت ها با 21 درصد به ترتيب بيشترين سهم را در آلودگي هواي تهران دارند.
در اين ميان، سهم تاكسي ها 5 درصد و اتوبوس هاي شركت واحد كمتر از نيم درصد و ساير وسايل نقليه از جمله ميني بوس ها، كاميون ها و اتوبوس ها مجموعاً نيم درصد است.
بر اساس اين گزارش كه از سوي شركت كنترل كيفيت هوا تهيه و تدوين شده از انواع منابع متحرك، خودروهاي سواري به تنهايي عامل توليد 50 درصد انتشار ذرات معلق بوده اند.
همچنين خودروهاي سواري با 5/49 درصد، وانت بارها با 14 درصد و ميني بوس ها و موتورسيكلت ها هريك با 5/9 درصد بيشترين سهم را در توليد ذرات معلق داشته اند.
پس از آن، اتوبوس هاي شركت واحد 5/8 درصد، كاميون ها 5 درصد، اتوبوس ها 3 درصد و تاكسي ها يك درصد در انتشار ذرات معلق سهيم بوده اند.
شايان ذكر است، بيش از 5000 دستگاه اتوبوس شركت واحد كه از نخستين ساعات بامداد تا آخرين ساعات شب در معابر شهري به جابه جايي بيش از 3 ميليون مسافر مي پردازند، درمجموع 44/0 درصد يعني كمتر از نيم درصد در آلودگي هواي تهران سهم دارند.]]>
</TEXT>
</DOC>
<DOC>
<DOCID>HAM2-851114-064</DOCID>
<DOCNO>HAM2-851114-064</DOCNO>
<ORIGINALFILE>/1385/851114/news/_shari.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آغاز فعاليت 200 دستگاه تاكسي خصوصي]]>
</TITLE>
<TEXT>
<![CDATA[ايسنا: مديرعامل سازمان تاكسيراني شهر تهران از آغاز فعاليت 200 دستگاه تاكسي بخش خصوصي تحت نظارت اين سازمان خبر داد. حسين تيموري كرماني با اشاره به اين كه نرخ كرايه اين تاكسي ها طبق مصوبه شوراي شهر تهران و با استفاده از تاكسيمتر محاسبه مي شود، افزود: پنج شركت بخش خصوصي مسئوليت اداره تاكسي هاي بخش خصوصي را برعهده دارند كه اين شركتها نيز تحت نظارت سازمان تاكسيراني و با رعايت قوانين و مقررات فعاليت مي كنند.
شهروندان براي استفاده از اين تاكسي ها بايد با تلفن هاي چهارشماره اي 1814 و 1821 تماس گرفته تا تاكسي ها براي جابجايي آنها در محل مورد نظر حاضرشوند.]]>
</TEXT>
</DOC>
<DOC>
<DOCID>HAM2-851114-065</DOCID>
<DOCNO>HAM2-851114-065</DOCNO>
<ORIGINALFILE>/1385/851114/news/_shari.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[خبر ناگوار براي كشورهاي خشك جهان
زمين تا پايان قرن جاري، 6.4 درجه گرمتر مي شود]]>
</TITLE>
<TEXT>
<IMAGE>/1385/851114/news/012786.jpg</IMAGE>
<![CDATA[
گروه شهري - تا پايان قرن جاري، كره زمين تا 6.4 درجه سانتيگراد گرم تر مي شود.
مؤسسه ipcc وابسته به سازمان ملل متحد در آخرين گزارش خود كه در پايگاه اينترنتي اين سازمان منتشر شده ضمن اعلام اين مطلب اضافه كرداز قرن نوزدهم تاكنون زمين در 11 سال اخير گرم ترين روزهاي خود را تجربه كرده است. اين گزارش توسط 400 شبيه سازي كامپيوتري در 6 مركز مختلف تغيير آب و هوايي تهيه شده است.
اين گزارش مي افزايد: دماي كره زمين تا پايان سال 2010 در خوش بينانه ترين شكل بين 1/1 تا 9/2 و در بدترين حالت بين 4/2 تا 4/6 درجه افزايش خواهد يافت. بنا بر اين گزارش، تا سال 2100 سطح آب درياها بين 18 تا 38 سانتيمتر و يا بين 26 تا 59 سانتيمتر افزايش خواهد يافت. براساس گزارش ipcc، در دو دهه آينده حرارت كره زمين هر سال 2/0 درجه افزايش مي يابد. اين در حالي است كه حتي اگر تمركز گازهاي گلخانه اي به سطح سال 2000 بازگردد باز هم زمين شاهد افزايش دما معادل 1/0 درجه در هر دهه خواهد بود.
با اطمينان مي توان گفت كه فعاليت هاي انساني از سال 1750 موجب تسريع فرايند افزايش دماي زمين شده است. از سال،1850 زماني كه افزايش گرماي زمين ثبت شده است، تا سال 2005 به طور متوسط دماي زمين76‎/0 درصد در سال افزايش يافته است.سازمان ملل در ابتداي سال گذشته ميلادي نيز با انتشار گزارشي اعلام كرده كره زمين وارد يك دوران جديد خشكسالي شده كه ممكن است سالها به طول انجاميده و شرايط زندگي در مناطق خشك را بسيار ناگوارتر كند.
گزارش مؤسسه ipcc تأييدي بر گزارش سال گذشته سازمان ملل بوده و نشان مي دهد كشورهاي خشك بايد جدي تر به آغاز دوران خشكسالي توجه كنند. چندي پيش در همين صفحه گزارشي چاپ شد با اين مضمون كه هشدار سازمان ملل در سازمان هاي مسئول ايراني چندان واكنشي برنيانگيخته و سال گذشته بين كشورهاي خشك جهان از اين جهت كشور ما استثناء بوده است.
شتاب در ذوب يخچال ها
گزارش ديگري حاكي است كه يخچال هاي طبيعي در كوهستان ها با سرعتي سه برابر دهه 1980 در حال ذوب شدن هستند. سازمان نظارت بر يخچالها، مستقر در سوئيس، كه به طور مستمر نمونه اي از 30 يخچال در سراسر جهان را مطالعه مي كند مي گويد اين شتاب ناشي از تغييرات آب و هوايي موسوم به گرمايش زمين است. در ميان پديده هاي مختلف محيط طبيعي سطح زمين، ذوب سريع يخچال ها احتمالا بيش از هر چيز ديگر افزايش دماي زمين را منعكس مي كنند. تازه ترين بررسي كه نتيجه آن اخيرا منتشر شده است نشانگر شتاب گرفتن روند كوچك شدن يخچالها است.
در سال 2005 ميلادي به طور متوسط 60 تا 70 سانتيمتر از قطر يخچال هاي موردمطالعه جهان كاسته شد كه نشانگر ذوبي سه برابر سريعتر در مقايسه با دهه 1980 است. به گفته ويلفريد هابرلي، مدير اين سازمان با توجه به اينكه قطر يخچالهاي كوهستاني معمولا تنها ده ها متر است، اين بدان معني است كه بسياري از آنها در صورت ادامه روند فعلي ظرف چندين دهه از ميان خواهند رفت. وي به بي بي سي گفت: مي توانيم بگوييم كه زمان هايي در دوره هاي گرمتر 10 هزار سال گذشته وجود داشته كه در جريان آنها يخچال ها با اندازه امروزي قابل قياس بودند.]]>
</TEXT>
</DOC>
<DOC>
<DOCID>HAM2-851114-066</DOCID>
<DOCNO>HAM2-851114-066</DOCNO>
<ORIGINALFILE>/1385/851114/news/_shari.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پرسه]]>
</TITLE>
<TEXT>
<IMAGE>/1385/851114/news/012783.jpg</IMAGE>
<![CDATA[
يك دهم
هنوز زود است قضاوت كنيم اما كندي روند باعث شده تا معاون سازمان محيط زيست براي وزارت كشور آرزوي سربلندي كند؛ ماجرا به طرح خروج خودروهاي فرسوده برمي گردد. در حال حاضر 3 ماه از شروع طرح مي گذرد و تنها 25 هزار خودرو از رده خارج شده  است. اين در حالي است كه پيش بيني شده تا پايان امسال 250 هزار دستگاه خودروي فرسوده از رده خارج شود. حسن اصيليان مي گويد كه براي تحقق اهداف اين طرح بايد در ماههاي آخر همه شرايط، نظير پرداخت وام ها و خودروهاي جديد آماده و مهيا باشد. البته رئيس مركز شماره گذاري ناجا هم مي گويد كه روزانه 1600 گواهي اسقاط خودرو در پاركينگ هاي كشور صادر مي شود.
باز هم متكديان
بايد پذيرفت كه تعداد گدايان شهر تا حدود زيادي كم شده، اما اين حرفه آن قدر پردرآمد است كه شاغلان در آن را نمي توان به اين راحتي مجبور به رها كردن آن كرد. پنج شنبه گذشته مأموران نيروي انتظامي و شهرداري، 38 گداي ديگر را از سطح شهر جمع كردند و به مراكز بهزيستي و گرمخانه ها منتقل كردند.
جذابيت هاي محدوده طرح ترافيك
در حالي كه 90 هزار آرم ترافيك امسال صادر شده و 41 هزار تاكسي هم در اين محدوده امكان تردد دارند، روزانه 400 هزار خودرو در اين محدوده تردد مي كنند؛ يعني حدود 270 خودرو غيرقانوني وارد اين محدوده مي شوند.]]>
</TEXT>
</DOC>
<DOC>
<DOCID>HAM2-851114-067</DOCID>
<DOCNO>HAM2-851114-067</DOCNO>
<ORIGINALFILE>/1385/851114/news/_shari.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[يادداشت
فهرست مونترودكتر ناصر كرمي]]>
</TITLE>
<TEXT>
<![CDATA[ديروز به  مناسبت روز جهاني تالاب ها(دوم فوريه)شمار آن دسته از تالاب هاي ايران كه در فهرست مونترو قرار دارند، هفت پهناب از مجموع 22 تالاب معاهده رامسر اعلام شد، كه به نظر مي رسد واقع بينانه نباشد. فهرست مونترو آن دسته از تالاب هاي ثبت شده در معاهده رامسر را دربرمي گيرد كه با خطر نابودي روبه رو هستند و مرور شرايط ثبت يك تالاب در اين فهرست نشان مي دهد كه تقريباً تمامي تالاب هاي غيرساحلي و غيرمصنوعي كشور مي بايست در اين فهرست قرار گيرند. به جرأت مي توان گفت 20 سال گذشته بدترين دوره عمر تالاب هاي ايران بوده است و طي اين 20 سال، دست كم نيمي از تالاب هاي ايران يا به طور قطعي نابود شده اند يا با تغيير شرايط زيست بومي بخش عمده توان خود براي زادآوري زيستي را از دست داده اند. قهقراي تالاب هاي ايران 2 منشأ طبيعي و انساني دارد. عامل طبيعي خشكسالي فراگير و ويرانگر دهه 70 است كه به ويژه در استان هايي همچون فارس، كرمان، هرمزگان و سيستان و بلوچستان موجب شد اغلب تالاب ها در دوره اي يك تا سه ساله به طور كامل خشك شده و بخش عمده حيات گياهي و جانوري خود را از دست بدهند.
اما عامل انساني در نابودي تالاب هاي ايران نقشي فراگيرتر داشته است. تغيير نظام هيدروشناختي، عدم رعايت حق آب طبيعي تالاب ها، ورود فاضلاب و پساب هاي شهري، صنعتي و كشاورزي، رعايت نكردن حريم طبيعي، تخريب پوشش گياهي شكار و صيد غيرمجاز و اجراي طرح هاي عمراني فاقد ارزيابي زيست محيطي(براي مثال جاده ميان گذر درياچه اروميه)از جمله مسائلي به شمار مي آيند كه كمابيش اغلب تالاب هاي ايران با آنها روبه رو هستند.
سال گذشته در همين ايام شماري از كارشناسان محيط زيست با انتشار نامه اي سرگشاده، نسبت به احتمال نابودي قطعي بيش از 90 درصد تالاب هاي ايران طي 2 دهه آينده هشدار داده بودند. همان نامه را مي توان از نو منتشر كرد. هيچ كدام از مستندات تنظيم چنان نامه اي تغيير نكرده است. آن آدم ها همچنان همان حرف ها را مي زنند و تالاب ها هم همچنان به تدريج از طبيعت ايران پا ورمي چينند. آن نامه را مي توان همچنان هر سال در روز جهاني تالاب ها منتشر كرد؛ تا وقتي كه ديگر تالابي باقي نمانده باشد.]]>
</TEXT>
</DOC>
<DOC>
<DOCID>HAM2-851114-068</DOCID>
<DOCNO>HAM2-851114-068</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اداي احترام رهبر معظم انقلاببه بنيانگذار جمهوري اسلامي]]>
</TITLE>
<TEXT>
<IMAGE>/1385/851114/news/012732.jpg</IMAGE>
<![CDATA[
گروه سياسي - رهبر معظم انقلاب در آستانه دهه فجر، با حضور در مرقد مطهر امام خميني ره به مقام بنيانگذار جمهوري اسلامي اداي احترام كردند.
همزمان با آغاز ايام دهه فجر و سالروز ورود تاريخي امام راحل به ميهن اسلامي و همزمان با دوازدهمين روز ماه محرم سالروز شهادت حضرت زين العابدين،امام سجادع حضرت آيت الله خامنه اي رهبر معظم انقلاب اسلامي صبح پنج شنبه با حضور در مرقد مطهر امام خميني ره با قرائت فاتحه به مقام شامخ بنيانگذار جمهوري اسلامي ايران اداي احترام كردند.
رهبر انقلاب اسلامي سپس با حضور بر مزار شهداي هفتم تير و گلزار شهيدان، براي روح مطهر آنان، آرزوي علو درجات كردند.]]>
</TEXT>
</DOC>
<DOC>
<DOCID>HAM2-851114-069</DOCID>
<DOCNO>HAM2-851114-069</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:
ارتباط مسئولان با امام خميني بايد هميشگي باشد]]>
</TITLE>
<TEXT>
<IMAGE>/1385/851114/news/012735.jpg</IMAGE>
<![CDATA[
.گروه سياسي رئيس جمهوري با تاكيد بر اين كه همه بايد آرمان هاي امام ره را پي گيري و بر تحقق آن پافشاري كنيم اظهار داشت: ارتباط مسئولان با امام ره بايد يك ارتباط هميشگي باشد. امروز ملت، انقلاب ما و بشريت هر چه را كه دارد مديون انقلاب امام ره است.
محمود احمدي نژاد كه به همراه هيأت وزيران صبح روز پنج شنبه در مرقد امام خميني ره به منظور تجديد بيعت با آرمان هاي بنيان گذار كبير انقلاب اسلامي حضور يافته بود، پس از اداي احترام به مقام امام خميني ره در جمع خبرنگاران حاضر و با آنان در ارتباط با نهضت امام خميني ره، مسئله هسته اي كشورمان و تبليغات رواني كه اين روزها از سوي برخي رسانه هاي غربي در مورد ايران مطرح مي شود، سخن گفت. محمود احمدي نژاد در ابتداي اين گفت وگو با اشاره به نهضت امام خميني ره و نقش ايشان در پيروزي انقلاب اسلامي به حضور خود و اعضاي هيأت دولت در حرم امام ره اشاره كرد و اظهار داشت: حضور ما يك حضور سمبليك است و در واقع بيعت مجددي توسط خدمتگزاران ملت با آرمان هاي امام ره براي پيگيري و تداوم اين آرمان هاست. به گزارش ايسنا، رئيس جمهوري در مورد جشن تثبيت هسته اي در دهه  فجر گفت: موضوع هسته اي كشور براي ملت ما و تمام ملت ها يك بحث روشن است. مسئله  هسته اي ما نه يك مسئله  حقوقي و فني، بلكه از ديدگاه قدرت هاي بزرگ و فاسد يك مسئله سياسي است، ولي از نگاه ما يك مسئله  اعتقادي است كه حق طبيعي ملت ايران محسوب مي شود. احمدي نژاد با بيان اين كه كشور ما به سرعت در حال ابرقدرت شدن است گفت: ابرقدرتي ما متكي بر داشتن سلاح يا حتي مناسبات و توانمندي هاي اقتصادي نيست، بلكه ما يك ابرقدرت فرهنگي انساني و تأثيرگذار بر قلب و روح انسان ها هستيم و آنها به شدت از اين امر مي ترسند و به همين دليل با ما مقابله مي كنند. رئيس جمهوري هم چنين با بيان اين كه دشمنان به دنبال اين هستند كه در صفوف وحدت ملت ما شكاف ايجاد كنند و مردم را بترسانند گفت: ان شاء الله مردم ما در 22 بهمن آب پاكي را بر روي دست دشمنان خواهند ريخت و بار ديگر ابهت، عظمت و يكپارچگي ملت ايران را به رخ جهانيان خواهند كشاند.
ديدار با سفيران جديد
محمود احمدي نژاد در ديدارهاي جداگانه اي با سفيران جديد جمهوري اسلامي ايران در كشورهاي استراليا، سنگال، تونس، بلغارستان، قبرس و برونئي و تانزانيا ديدار كرد. رئيس جمهوري در اين ديدارها با تاكيد براينكه تهران علاقه مند به گسترش روابط و افزايش مناسبات و همكاري ها با همه كشورها بويژه كشورهاي مستقل است؛ تصريح كرد: تقويت هرچه بيشتر روابط با ساير كشورها در راستاي كمك و تلاش براي پيشرفت ملت ها براساس احترام متقابل، راهبرد جمهوري اسلامي ايران در سياست خارجي است.]]>
</TEXT>
</DOC>
<DOC>
<DOCID>HAM2-851114-070</DOCID>
<DOCNO>HAM2-851114-070</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گمانه زني ها درباره فعاليت هاي تازه درنطنز]]>
</TITLE>
<TEXT>
<![CDATA[گروه سياسي- روزگذشته منابع خبري به نقل از مقامات نزديك به آژانس بين المللي انرژي اتمي در حالي از آغاز نصب 3000 سانتريفيوژ در تأسيسات غني سازي نطنز خبردادند كه منابع ايراني تاكيد مي كنند هنوز نصب هيچ دستگاه سانتريفيوژ جديدي در نطنز آغاز نشده است.
خبرگزاري فرانسه به نقل از ديپلمات هاي حاضر در وين، مقر آژانس بين المللي انرژي اتمي اعلام كرد: نصب سانتريفيوژها در تاسيسات زيرزميني  نطنز آغاز شده است، اما آبشارها به عنوان واحدهاي بنيادين آغاز غني سازي حقيقي هنوز مونتاژ نشده اند. به گزارش ايسنا همين خبرگزاري به نقل از منابع ايراني نوشت: ايران نصب سانتريفيوژها را درنطنزآغازنكرده است،هرچند كه باوجود اعلام قبلي مقامات ايراني مبني برقصد ايران براي نصب 3000 سانتريفيوژ مذكور، هنوز هيچ منبع رسمي ازآغاز نصب سانتريفيوژها خبرنداده و شب گذشته نيز يك مقام آگاه در گفت وگو با ايرنا آغاز نصب 3000 سانتريفيوژ در نطنز را رد كرد. اين مقام ايراني همچنين اخبارموجود مبني براينكه ايران اجازه نصب دوربين هاي آژانس درسالن نصب سانتريفيوژها را نداده است تكذيب كرد. وي گفت: اخباري كه برخي رسانه ها به نقل از منابع ديپلماتيك در وين منتشر مي كنند صرفاً براي تخريب و اختلال در روند همكاري هاي ايران و آژانس بوده و اساساً بي پايه است..
حمايت روسيه از طرح البرادعي
رئيس جمهوري روسيه دركنفرانس مطبوعاتي سالانه خودگفت: كشورش ازپيشنهادآژانس 
بين المللي انرژي اتمي درباره برنامه هسته اي ايران با هدف وقفه درمشاجرات حمايت مي كند. مهر گزارش داد: وزارت خارجه روسيه نيز با انتشار بيانيه اي اعلام كرد: اين طرح كه توسط محمد البرادعي مدير كل آژانس بين المللي انرژي اتمي پيشنهاد شد، سزاوار توجه جدي است. دراين بيانيه آمده است كه چنين وقفه اي در مناقشه غرب با ايران يك راه حل سياسي محكم براي مسئله هسته اي ايران است.]]>
</TEXT>
</DOC>
<DOC>
<DOCID>HAM2-851114-071</DOCID>
<DOCNO>HAM2-851114-071</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[شيراك اظهارات  ضدايراني خود را پس گرفت
تشديد اختلاف غرب درباره پرونده هسته اي ايران
تأكيد كيسينجر براهميت مذاكره آمريكا با ايران]]>
</TITLE>
<TEXT>
<IMAGE>/1385/851114/news/012738.jpg</IMAGE>
<![CDATA[
ايرنا: روزنامه الرياض عربستان به نقل ازهنري كيسينجر، نظريه پرداز آمريكايي نوشت: ايران به عنوان يك بازيگر تاثيرگذار و مهم نقش بزرگي در خاورميانه دارد كه نمي توان آن را ناديده گرفت. به گفته  كيسينجر، دولت بوش بدون درنظرگرفتن نقش 2 كشور ايران و سوريه در منطقه نمي تواند در بحران عراق موفق شود.
گروه سياسي- رئيس جمهور فرانسه پس از آن كه با متهم كردن ايران به تلاش براي دستيابي به سلاح هسته اي، مدعي شده بود حتي در صورت دستيابي ايران به سلاح هسته اي، اين مسأله خطري جدي براي جامعه بين المللي محسوب نمي شود، در واكنش به انتقادات فراوان محافل سياسي ادعاي خود را پس گرفت.
به گزارش آسوشيتدپرس ، ژاك شيراك كه در مصاحبه با چند نشريه آمريكايي اين ادعا را مطرح كرده بود، در تلاش براي اصلاح گفته هاي خود و كاستن از انتقادات مطرح شده با فراخواندن همان خبرنگاران آمريكايي به كاخ اليزه ادعا كرد: وجود ايراني مسلح به سلاح هاي هسته اي غيرقابل پذيرش است.
همچنين دفتر رياست جمهوري فرانسه در بيانيه اي مدعي شد: فرانسه نيز مانند جامعه بين المللي برنامه هسته اي ايران  را تهديدي براي منطقه مي داند. اين بيانيه همچنين ضمن تأكيد بر تعليق  برنامه  هسته اي ايران ، خواستار آن شده است كه شوراي امنيت در قبال اين عملكرد ايران تحريم ها را لغو كرده و از هم اكنون تلاش هاي خود را براي ازسرگيري مذاكرات با تهران دوچندان كند. شيراك در سخنان خود تهديد اصلي ناشي از دستيابي ايران به سلاح هسته اي را گسترش استفاده از اين سلاح در منطقه عنوان كرده  و مدعي شده بود: حتي اگر ايران به يك يا 2 بمب اتمي نيز دست يابد، نمي تواند از آنها استفاده كند، چرا كه به محض پرتاب آنها موجبات نابودي خود را فراهم خواهد كرد.
به گزارش مهر، توني اسنو سخنگوي كاخ سفيد پس از عقب نشيني ژاك شيراك در واكنش به سخنان رئيس جمهور فرانسه اعلام كرد اين اظهارات بي اهميت است.
ايسنا هم گزارش داد، مارگارت بكت، وزير امور خارجه  انگليس در واكنش به اظهارات شيراك گفت: من در اين احساس سهيم نيستم و آن طور كه فهميدم رئيس جمهور فرانسه نيز ديگر چنين احساسي ندارد.
مشاور سياست خارجي سگولن روايال، كانديداي حزب سوسياليست فرانسه و رقيب شماره يك ساركوزي درباره سخنان شيراك گفت: اين قابل درك نيست كه يك سياستمدار عالي رتبه فرانسوي طوري صحبت كند كه گويي ايران بمب هسته اي دارد.
محكوميت سخنان شيراك
سخنگوي وزارت امور خارجه نيز اظهارات اخير ژاك شيراك را توهين به ايران دانست. سيد محمدعلي حسيني در مصاحبه با شبكه تلويزيوني آسوشيتدپرس، اين ايده را كه ايران ممكن است به كلاهك هاي هسته اي دست يابد رد كرد و آن را مغاير با باورهاي مذهبي دولت ايران دانست.]]>
</TEXT>
</DOC>
<DOC>
<DOCID>HAM2-851114-072</DOCID>
<DOCNO>HAM2-851114-072</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[هشدار چاوز نسبت به حمله احتمالي آمريكا به ايران]]>
</TITLE>
<TEXT>
<![CDATA[ايسنا: هوگو چاوز رئيس جمهوري ونزوئلا هشدار داد، هرگونه حمله احتمالي آمريكا به ايران، دامنه بحران در منطقه خاورميانه را تا حدي غيرقابل تصور گسترش خواهد داد.
وي به همين دليل روز پنج شنبه در يك كنفرانس خبري در كاراكاس از آمريكا خواست از ارتكاب چنين ديوانگي اي خودداري كند. رئيس جمهوري ونزوئلا افزود: تهاجم به ايران، يك ديوانگي صدبار بزرگتر از حماقتي خواهد بود كه واشنگتن با حمله به عراق مرتكب آن شده است. وي همچنين از تداوم تهديدهاي پنهاني آمريكا عليه ديگر ملتهاي آزاده همچون كوبا، ونزوئلا و بوليوي به شدت انتقاد كرد.]]>
</TEXT>
</DOC>
<DOC>
<DOCID>HAM2-851114-073</DOCID>
<DOCNO>HAM2-851114-073</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در صورت وزير دادگستري شدن
الهام: رئيس دفتر رئيس جمهوري نخواهم ماند]]>
</TITLE>
<TEXT>
<![CDATA[گروه سياسي غلامحسين الهام درباره اين كه آيا معرفي وي به عنوان وزير دادگستري با حفظ سمت هايش همراه خواهد بود؟ گفت: در اين صورت ديگر رئيس دفتر رئيس جمهور نخواهم بود، در مورد سخنگويي دولت نيز هنوز تصميمي  اتخاذ نشده است.
سخنگوي دولت در گفتگو با ايسنا تاييد كرد كه از سوي آيت الله هاشمي شاهرودي رئيس قوه قضائيه به عنوان وزير پيشنهادي دادگستري به محمود احمدي نژاد رئيس جمهوري پيشنهاد شده است. الهام در عين حال اظهار داشت كه اطلاع ندارد كه چه موقع از سوي دولت به مجلس معرفي خواهد شد. اين در حالي است كه پيش از اين برخي منابع خبري اعلام كرده اند كه با معرفي الهام به عنوان وزير دادگستري وي همچنان سمت سخنگوي دولت را خواهد داشت و مسعود زريبافان - رئيس سابق هيأت دولت - يا صادق محصولي مشاور رئيس جمهوري جانشين الهام در دفتر رياست جمهوري خواهند شد.]]>
</TEXT>
</DOC>
<DOC>
<DOCID>HAM2-851114-074</DOCID>
<DOCNO>HAM2-851114-074</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سيد احمد خاتمي: وحدت با شعار به دست نمي آيد]]>
</TITLE>
<TEXT>
<![CDATA[گروه سياسي خطيب جمعه تهران با تاكيد بر اين كه در طول 28 سالي كه از انقلاب گذشته است مسئله  وحدت يك ضرورت هميشگي بوده و هست، افزود: وحدت با شعار به دست نمي آيد، بلكه با تحمل، سعه صدر و حريم نگه داشتن ها محقق مي شود.
سيد احمد خاتمي كه ديروز در جمع نمازگزاران تهراني سخن مي گفت، با تاكيد بر اين كه ما اجازه نداريم حريم پيشكسوتان انقلاب را كه در دوران ستمشاهي در زندان ها بوده و شكنجه هاي قرون وسطايي را تحمل كرده اند و بعد از انقلاب نيز همچون سربازي وفادار همراه امام خميني و مقام معظم رهبري بوده اند، بشكنيم، افزود: اهانت و حريم شكني ها تفرقه ايجاد مي كند.
در گزارش ايسنا از نماز جمعه ديروز آمده است كه وي هم چنين حضور مردم در صحنه هاي مختلف را يكي از جلوه هاي شكر نعمت انقلاب اسلامي عنوان كرد و گفت: در طول اين 28 سال بركات فراواني از اين حضورها داشته ايم و بسياري از توطئه ها را حضور مردم خنثي كرده است. به گزارش واحد مركزي خبر وي در بخش ديگري از خطبه ها احمقانه ترين سياست را سخن گفتن با مردم ايران با زبان تهديد دانست و گفت: آمريكايي ها بدانند اين رفتار آنان براي ملت ايران كهنه شده است.]]>
</TEXT>
</DOC>
<DOC>
<DOCID>HAM2-851114-075</DOCID>
<DOCNO>HAM2-851114-075</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[هاشمي رفسنجاني:
بايد با شجاعت توطئه آمريكا را خنثي كنيم]]>
</TITLE>
<TEXT>
<![CDATA[گروه سياسي - رئيس مجمع تشخيص مصلحت نظام گفت: آمريكا مسئله  هسته اي را بهانه اي براي درست كردن اجماع عليه ما قرار داده ، اما ما هم بايد اجماع خود را در مقابل اجماع ساختگي آن ها حفظ و همراه با تدبير و شجاعت توطئه هاي آن ها را خنثي كنيم.
آيت الله اكبر هاشمي رفسنجاني طي سخناني در مراسم بزرگداشت دهه  فجر كه در حرم مطهر حضرت امام خميني ره برگزار شد و خبر آن را ايسنا منتشر كرد، با اشاره به همزماني دهه فجر و ايام عاشورا اظهار داشت: آن قدر تشابه بين كربلا و انقلاب اسلامي وجود دارد كه انسان گاهي متحير مي شود؛ هر دو حركت بر اساس محور امر به معروف و نهي از منكر و اصلاح جامعه آغاز شد. خطبه معروف امام  حسين ع محور استدلال امام ره در مبارزه عليه رژيم پهلوي بود. هاشمي رفسنجاني در ادامه گفت: امام ره تكيه  زيادي بر وحدت و انسجام نيروها داشتند و معتقد بودند كه اگر مردم همدل و همزبان باشند مي توان كارهاي اساسي انجام داد. رئيس مجمع تشخيص مصلحت نظام ادامه داد: نبايد اجازه دهيم كه آلت دست خارجي ها و توطئه آمريكايي ها قرار بگيريم و بايد از ايجاد اختلاف بين شيعه و سني و مسلمان و مسيحي پرهيز كرد.]]>
</TEXT>
</DOC>
<DOC>
<DOCID>HAM2-851114-076</DOCID>
<DOCNO>HAM2-851114-076</DOCNO>
<ORIGINALFILE>/1385/851114/news/_siasi.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[دهه فجر: سيدحسن خميني نوه امام خميني ره طي سخناني در بيست و هشتمين سالگرد ورود تاريخي امام راحل به ميهن اسلامي در مراسمي كه در حرم مطهر امام خميني برگزار شد، خداباوري،  تدبير و شجاعت را سه اصل مهم در اداره شرايط حساس جامعه دانست و گفت: اين سه ويژگي از نقاط مثبت امام راحل در طول زندگي شان بود. وي بهره گرفتن امام خميني از هيات مشاوران آن زمان را يكي از ديگر عوامل موفقيت انقلاب خواند و تصريح كرد:  ان شا ءالله با تدبير مسئولان، كشور با موفقيت از مشكلاتي كه با آن روبه روست عبور خواهد كرد.
رياست جمهوري:امروز و همزمان با سومين روز از دهه مباركه فجر رئيس جمهوري براي بهره برداري از سد چگين راهي جاسك و منطقه بشاگرد مي شود. محمود احمدي نژاد براي بهره برداري از اولين سد بتني كه از فن آوري منحصر به فردي برخوردار است، امروز به شهرستان جاسك به شرق هرمزگان مي رود تا سد چگين را در يكي از محروم ترين نقاط كشور افتتاح كند. اين سد با مشاركت اعتبار 500 ميليارد ريالي بانك توسعه اسلامي ساخته شده كه توانايي ذخيره 300 ميليون متر مكعب آب را دارد و با بهره برداري از آن، علاوه بر اينكه آب شرب مردم محروم منطقه جاسك و بشاگرد تامين مي شود به توسعه اشتغال زايي براي كشاورزي اراضي پايين دست و امنيت پايدار منطقه كمك مي كند.
وزارت خارجه: وزير امور خارجه گفت:ساختار كنوني سازمان ملل و اينكه در آن تعدادي كشور از حق وتو برخوردار باشند، ساختاري ناعادلانه است و اين وضعيت سريعا بايد اصلاح شود. منوچهر متكي كه در نماز جمعه ديروز تهران سخنراني مي كرد گفت: يكي از محورهاي تلاش آمريكا درمنطقه، دادن آدرس غلط به كشورهاي منطقه در مورد تهديدها و عوامل آن است. وي گفت كه با تلاش هاي دستگاه ديپلماسي ايران اين محور از تلاشهاي آمريكا شكست خورده و روابط ايران با كشورهاي جهان به خصوص همسايه هاي عرب آن قوي تر از گذشته است.
مجلس شوراي اسلامي: وزراي نيرو، كشور و اقتصاد اين هفته براي پاسخ به سؤال
3 نماينده در صحن علني مجلس شوراي اسلامي حاضر مي شوند. به گزارش مهر، همچنين طرح تشكيل كميسيون دائمي تلفيق بودجه در مجلس، طرح نحوه پذيرش دانشجو در دانشگاه ها و متمم بودجه مهمترين دستور كارهاي هفته آينده مجلس شوراي اسلامي است.
سياست خارجي: نخست وزير لبنان گفت: بيروت از كمك ايران استقبال مي كند و خواستار برقراري روابط خوب با اين كشور است. فؤاد سينيوره در مصاحبه يك شبكه تلويزيوني ايتاليايي با وي به سؤال اين شبكه درباره طرح هاي عربي و تلاش هاي ايران و عربستان و نقش تهران در حل بحران اين كشور پاسخ داد و گفت: ايران كشوري اسلامي و غيرعربي است و ما به دنبال برقراري روابطي خوب و برپايه احترام هستيم، همچنانكه اين دو كشور با همه كشورهاي جهان چنين روابطي دارند.
مجلس شوراي اسلامي: غلامعلي حدادعادل رئيس مجلس شوراي اسلامي در ديدار رئيس و معاونين بنياد حفظ آثار و نشر ارزش هاي دفاع مقدس با بيان اين كه دفاع مقدس در كشور تاريخ ساز بوده و بودش از نمودش بيشتر است، اظهار داشت: مسلمانان از زماني كه اسلحه را بر زمين گذاشتند عزت خود را از دست دادند. به گزارش روابط عمومي بنياد حفظ آثار و نشر ارزش هاي دفاع مقدس، وي تاكيد كرد: مجموعه  بودجه در نظر گرفته شده براي فعاليت هاي جاري و عمراني بنياد ناچيز است كه بايد در كميسيون هاي مختلف مجلس بدان توجه شود. رئيس مجلس در اين ديدار با تاكيد بر اهميت ادبيات و دايره المعارف دفاع مقدس بر لزوم دقت، كيفيت و سرعت در تدوين دايره المعارف تاكيد و از دست اندركاران درخواست كرد تا ترتيبي داده شود كه كتابي از زبده ترين اشعار دفاع مقدس براي تمامي فارسي زبانان سراسر جهان ارائه شود.]]>
</TEXT>
</DOC>
<DOC>
<DOCID>HAM2-851114-077</DOCID>
<DOCNO>HAM2-851114-077</DOCNO>
<ORIGINALFILE>/1385/851114/news/_theatre.htm</ORIGINALFILE>
<ISSUE>شنبه 14 بهمن 1385 - سال چهاردهم - شماره4197 - Feb 3, 2007</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[تنها رويشگاه چندل ايران تخريب مي شود!
اسكله در قلب جنگل هاي حرا
اسدالله افلاكي]]>
</TITLE>
<TEXT>
<IMAGE>/1385/851114/news/012720.jpg</IMAGE>
<IMAGE>/1385/851114/news/012684.jpg</IMAGE>
<IMAGE>/1385/851114/news/012687.jpg</IMAGE>
<IMAGE>/1385/851114/news/012690.jpg</IMAGE>
<![CDATA[
 روزي نيست كه خبر تازه اي از تخريب محيط زيست نشنويم. يك روز پاركي به بهانه احداث جاده به دو نيم مي شود؛ و يك روز به بهانه توسعه صنعت گردشگري بخشي از تالابي واگذار مي شود و اين گونه است كه هر كجا صحبت از توسعه مي شود تخريب دامن گير طبيعت و محيط زيست مي شود، گويي در كشور ما سنگ بناي توسعه با تخريب محيط زيست گره خورده است.
آبان ماه همين امسال بود كه جمعي از خبرنگاران به دعوت منابع طبيعي به بوشهر رفتند تا از جنگل هاي حرا بازديد كنند؛ جنگل هايي كه قرباني توسعه پارس جنوبي شده بود، خيلج نايبند را مي گويم كه با وسعت 400 هكتاري خود در ميان آن همه ساخت و سازهاي منطقه ويژه اقتصادي پارس جنوبي رنگ باخته بود. حتي فنس  هاي حفاظ مانگروها هم در امان نمانده بود.
هر چه بود پارس جنوبي نفس طبيعت را گرفته بود، تا آنجا كه تنفس هم در آن محيط دشوار بود، بويژه به هنگام بارندگي، گاز متصاعد شده از گوگردهاي دپو شده، نفس كاركنان و ساكنان منطقه را مي بريد و با اين همه مسئولان محيط زيست و منابع طبيعي در آنجا دم فروبسته بودند تا منطقه ويژه اقتصادي كار خودش را بكند.
و از همين رو بود كه دكتر يوسفي مدير كل جنگل هاي خارج از شمال- در جمع خبرنگاران چنان برآشفته شد و تا آنجا پيش رفت كه حتي منابع طبيعي يعني سازمان متبوع خودش را هم به كوتاهي در نگاهداشت مانگروها متهم ساخت و انگشت اتهامش را متوجه مسئولان منابع طبيعي استان كرد و- در نشست مطبوعاتي كه بنا به رسم معمول در پايان هر سفر به ميزباني مدير كل منابع طبيعي استان برگزار مي شود- خطاب به مديران منابع طبيعي استان گفتهيچ عذر و بهانه اي پذيرفته نيست. وي در همان نشست فرياد برآورد كه ارزش جنگل هاي حرا صدها برابر يك پالايشگاه نفتي است، همچنان كه ارزش يك درخت را بيش از 200 هزار دلار عنوان كرد. اين سخنان بي پرواي دكتر يوسفي هر چند جاني به گزارش هاي خبرنگاران اعزامي به بوشهر داد اما چندان خوشايند مسئولان سازمان جنگل ها و مراتع نبود، چنانكه بعدها شنيده شد برخي مديران ارشد اين سازمان، او را متهم به تندروي كردند؛ اما همين سخنان جسورانه وي و گزارش هاي انتقادي خبرنگاران سبب شد، تا مسئولان ارشد حفاظت محيط زيست به بوشهر سفر كنند و در پي آن بود كه رئيس سازمان حفاظت محيط زيست اعلام كرد، خليج نايبند از پارس جنوبي پس گرفته و حفاظت مي شود، اقدامي كه انتظار مي رود به سرعت عملي شود چرا كه تاخير در آن نوشداروي بعد از مرگ سهراب خواهد بود.
اما، مدير كل جنگل هاي خارج از شمال نمي دانست كه درست 3 ماه پس از آن نشست مطبوعاتي پر هيجان در بوشهر بايد خبر تخريب مانگروهاي منحصر به فرد در منطقه خورآذيني در استان هرمزگان را بدهد. اين بار، متهم اصلي سازمان شيلات است كه به بهانه احداث اسكله هشت هزار هكتار رويشگاه گونه بي نظير مانگروها چندل را نشانه رفته است.
تخريب چندل ها
يوسفي اما اين بار در گفت وگوي اختصاصي با همشهري تلاش كرد با لحن ملايم تري سخن گويد. او ابتدا گفت: به خاطر اهميت اكوسيستم بي نظير مانگروها، امسال بيش از يك و نيم ميليون اصله نهال مانگرو با مشاركت مردم محلي در بندرعباس توليد شده تا در مناطق پيش بيني شده كاشته شود، هر چند كه سازمان شيلات با ساخت اسكله اي در تنها رويشگاه چندل ايران كه در منطقه خورآذيني در هرمزگان واقع شده، اين اكوسيستم بي نظير را در معرض نابودي كامل قرارداده است.
وي ضمن ابراز تاسف از اين اقدام سازمان شيلات افزود: ما در جنوب كشور در استان هرمزگان بيش از 800 كيلومتر مرز مشترك با خليج فارس داريم، آيا فقط بايد در همين 8 هزار هكتار كه رويشگاه چندل است اسكله احداث كنيم، در حالي كه اين 8 هزار هكتار كه در خورآذيني واقع شده يكي از بي نظيرترين اكوسيستم ها و غني ترين ماندابي كشور محسوب مي شود.
يوسفي افزود:حال اين پرسش مطرح است كه آيا در ساحل به اين بزرگي جاي ديگري براي احداث اسكله وجود ندارد كه بايد تنها رويشگاه چندل كشور را تخريب كنيم تا اسكله احداث شود. آيا مطالعات مديريت سرزمين در اين پروژه انجام گرفته است؟ آنچه مسلم است هيچ منطقي نمي پذيرد كه در تنها رويشگاه جنگل هاي زيباي چندل چنين اسكله اي ساخته شود چرا كه اين كار به معناي نابودي كامل اين جنگل هاي بي نظير است.
مدير كل جنگل هاي خارج از شمال تصريح كرد: عمليات اجرايي چنين اسكله اي با چه توجيهي آغاز شده است. واقعا دست اندركاران طراحي و ساخت اين اسكله به چه مي انديشند. جز اينكه در احداث اين اسكله تنها زيبايي منظر آن را در نظر گرفته باشند.
وي در پاسخ به اين پرسش كه براي ايجاد جنگلي با وضعيت موجود چه مدت زماني نياز است؟ گفت: استقرار چنين اكوسيستمي به سالها و قرن ها زمان نياز دارد. اما آنچه مهم است اين كه اين اكوسيستم جزو نادرترين اكوسيستم هاي جهان است. وقتي مي گوييم نادرترين اكوسيستم يعني اينكه اهميت آن بيش از گونه هاي نادر است، چرا كه نابودي گونه هاي نادر نسبت به نابودي اكوسيستم هاي نادر نگراني كمتري را برمي انگيزد، زيرا جبران و بازسازي اكوسيستم هاي نادر غيرممكن است. يعني با تخريب يك اكوسيستم نادر، در حقيقت خيل عظيمي از زنجيره هاي حيات نابود مي شود. براين اساس حفاظت از اين اكوسيستم به عنوان ذخيرگاه هاي ژنتيكي و به عنوان ذخيرگاه بيوسفر بسيار حائز اهميت است. اين اكوسيستم ارزش زيست محيطي بسيار بالايي دارد، چرا كه تنوع زيستي فوق العاده اي از پرندگان، وحوش، حيات وحش، ماهي ها و گياهان و فلور گياهان در منطقه در آن وجود دارد.
يوسفي گفت: به رغم همه اين ويژگي هاي منحصر  به فرد در اين منطقه جنگلي، اسكله اي در حال ساخت است. واقعاً براساس چه مطالعه اي و با چه رويكردي به اين نتيجه رسيده اند كه در اين منطقه اسكله بسازند، آيا فكر نكرده اند كه اين كار چه آسيبي را متوجه محيط زيست منطقه مي سازد. نكته قابل توجه اينكه اسكله درست در منطقه ورودي رودخانه آب شيرين به رويشگاه در حال ساخت است. اين ساخت و ساز باعث تغيير در پهنه بندي رسوب اينجا خواهد شد و از آنجا كه حيات مانگروها به اين رسوبات وابسته است حيات مانگروها بشدت تحت تاثير قرار خواهد گرفت. از سوي ديگر رژيم آبي تغيير مي كند. افزون بر اينها راه اندازي اين اسكله، تردد كشتي هاي بزرگ را در پي خواهد داشت. كما اينكه در حال حاضر هم تردد لنچ هاي بزرگ با موج هايي كه ايجاد مي كند اين رويشگاه و اكوسيستم را تهديد مي كند. بديهي است راه اندازي اين اسكله جايي براي ادامه حيات چندل ها باقي نمي گذارد. در حالي كه براساس ضوابط و مقررات محيط زيست، در هيچ كجاي دنيا در چنين جنگل هايي اجازه تردد قايق موتوري هم نمي دهند چه برسد به لنچ.
طرحي مغاير با اصول زيست محيطي
به گفته وي در چنين اكوسيستم هايي براساس معيارهاي آي يو سي ان، تنها ورود به اين مناطق با قايق هاي پارويي آزاد است و توريست ها مي توانند به منظور بازديد از مناظر زيباي مانگروها به اين مناطق وارد شوند. بنابراين چه براساس معيارهاي آي يوسي ان و از نظر تنوع زيستي و بيولوژيكي، زيبايي منظر، و چه ديگر ضوابط زيست محيطي حفاظت از اين منطقه ضروري است و برعهده سازمان هاي ذيربط است كه اجازه ندهند اين منطقه دستخوش ساخت و ساز شود. لذا پرسشي كه در اينجا مطرح مي شود اين است كه سازمان حفاظت محيط زيست طبق چه معياري اجازه احداث چنين اسكله اي در چنين منطقه حساس آن هم درست در ورودي رويشگاه را صادر كرده است. حال آنكه ساخت اين اسكله باعث نابودي مطلق اين رويشگاه براثر تردد دريايي مي شود و قطع رژيم رسوب گذاري و رژيم رودخانه اي را در پي دارد و مانع ورود آب از بالادست به اين منطقه مي شود. واقعا محيط زيست روشن كند براساس كدام توجيه اين مجوز را صادر كرده است.
وي گفت: خوشبختانه رئيس سازمان جنگل ها، مراتع و آبخيزداري دستوري مبني  بر حل و فصل موضوع در جلسه اي مشترك با شيلات را صادر كرده است. هر چند كه مشخص نيست با هزينه اي كه شيلات تاكنون براي ساخت و ساز اين اسكله متحمل شده به سهولت بپذيرد كه پروژه را متوقف كند، اما اين برعهده مسئولان امر است كه شيلات را نسبت به زيان هاي ناشي از ساخت اسكله آگاه سازند تا از ادامه پروژه جلوگيري شود.
وي تصريح كرد:مغاير بودن احداث اين اسكله با ضوابط زيست محيطي در چنين منطقه اي آن قدر مشخص است كه نياز به مطالعه و ارزيابي زيست محيطي ندارد، آنچه هست اينكه ما در اين منطقه 8 هزار هكتار رويشگاه چندل داريم كه مي تواند منبعي براي تحقيقات و اكوتوريسم باشد كه بهترين تنوع زيستي را در خود قرار داده است؛ اكوسيستمي كه منظر بي نظيري را به وجود آورده، منظري كه نه در كشور ما كه در كشورهاي خليج فارس هم مشابه آن وجود ندارد. حال سزاوار است بخواهيم اين همه ارزش را فداي يك اسكله بكنيم.
چشم انداز
مساحت كل جنگل هاي مانگروي ايران 21250 هكتار است. رويشگاه اين جنگل ها كه از دو گونه حرا و چندل تشكيل شده در حاشيه ساحلي استان هاي بوشهر(خليج نايبند)، هرمزگان(خور آذيني)و سيستان و بلوچستان(خليج گواتر)واقع شده است.مانگرو ها در طول سواحل به ويژه مناطق حاره و نيمه حاره رشد مي كنند و حدود 60 گونه درخت و بسياري از گيا هان همراه و هزاران جانور ديگر از پستانداران و پرندگان گرفته تا آبزيان و بي مهرگان در اين جنگل ها به سرمي برند. اين جنگل ها گرچه نسبت به شوري مقاومند اما براي ادامه حيات خود به آب شيرين دايمي نياز دارند. از همين رو، ساخت اسكله در رويشگاه چندل در بندرعباس آن هم درست در مقطع ورودي آب شيرين به اين رويشگاه مي تواند تخريب و نابودي كامل اين اكوسيستم بي نظير را در پي داشته باشد.
تصوير، عمليات اجرايي ساخت اسكله را نشان مي دهد.]]>
</TEXT>
</DOC>
<DOC>
<DOCID>HAM2-851114-078</DOCID>
<DOCNO>HAM2-851114-078</DOCNO>
<ORIGINALFILE>/1385/851114/world/_asib.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[زندگي در زندان به روايت زندانيان سياسي پيش از انقلاب
اين راه ما بود
بنيامين صدر]]>
</TITLE>
<TEXT>
<IMAGE>/1385/851114/world/009774.jpg</IMAGE>
<![CDATA[
شاعري عرب مي گويد: مردم به مغازه هاي روغن فروشي مي روند و شيشه هاي زلال روغن را كنار هم مي بينند اما نمي دانند كه در گذشته بر سر دانه هاي كنجد بين دوسنگ آسيا چه آمده است.
شايد كمتر كسي بداند كه در زمان حبس و شكنجه بر مبارزان چه گذشته؛ اما مهم اين است كه ديوارهاي زندان فرو خواهندريخت چنانكه ديوارهاي زندان قصرنخستين ندامتگاه مدرن ايران- فرو ريخت. ديكتاتورها يكي پس از ديگري به پايان عمر خود مي رسند، اما خاطره ها مي ماند؛ مي ماند براي آيندگان تا آنان بدانند ساختمان ها هم روزي مثل آدم ها به پايان مي رسند. حالا قصر باشد يا زندان فرقي نمي كند! آزادي خواهان بسياري از سال هاي عمر خود را در زندان ها و سياهچال هاي مخوف سپري كردند تا ما بدانيم و فراموش نكنيم كه آنان نمي ميرند. به همين سادگي.اين نوشتار روايتي است از زندگي در زندان آن هم از زبان مبارزاني كه هر يك با مرام و مسلكي متفاوت با رژيم خودكامه شاه مبارزه مي كردند.
شكنجه گاه مخوف
مخوف ترين زندان كشور براي مبارزان در فاصله سال هاي1316 تا 1356 زندان كميته مشترك ضدخرابكاري بود. يكي از فرزندان ايران كه 2سال از بهار جواني خود را پشت ميله هاي اين زندان گذرانده، شب هاي سلول انفرادي را به طعنه شب هاي روشن مي نامد. او مي گويد: در سلول انفرادي هميشه چراغي روشن بود كه نمي گذاشت شب را آسوده سر كنيم.
كميته مشترك ضدخرابكاري با كاربري زندان و در مجموعه شهرباني وقت، پي ريزي شد. ساختماني دايره اي شكل با قرينه سازي هاي بسيار و داراي?? بند. بعد از ساخت در سال1316 تا سال ها استفاده هاي مختلف از آن شده و در دوره اي نيز به زندان زنان معروف شد. جلال رفيع كه از روزنامه نگاران با سابقه روزنامه اطلاعات است، زماني در زندان كميته مشترك ضد خرابكاري، زنداني بود. او مي گويد در زمان دانشجويي، به دليل انجام فعاليت هاي انقلابي سال هاي نخستين دهه??، هر لحظه خود را آماده دستگيري مي كرديم. به گفته رفيع، او و چند نفر از دانشجويان ديگر تمرين تحمل شكنجه مي كردند، تا اگر به دام افتادند به سادگي تسليم نيروهاي سازمان اطلاعات و امنيت(ساواك)نشوند.اما شرايط زندان بسيار سخت تر از تمرين آنان بوده به طوري كه اگر كسي به زندان كميته آورده مي شد، سالم برنمي گشت. يك بازجو، در اين مكان، اختيار تام داشت كه زنداني را شكنجه كند. او هيچ محدوديتي نداشت، رفيع مي گويد، فعالان سياسي، بعد از دستگيري، سعي مي كردند،?? ساعت مقاومت كنند تا ساير دوستانشان كه هنوز به دام نيفتاده بودند فرصت فرار يا مقابله داشته باشند و اين موضوعي بود كه بازجوها از آن اطلاع داشتند. آنان در?? ساعت اول محكومان را بسيار شكنجه مي كردند. شلاق و آويختن زندانيان از سقف يا به نرده راهروها از معمول ترين شكنجه هاي آن روزگار بوده است.
در سال???0 زماني كه كميته مشترك ضدخرابكاري ساواك، با همكاري شهرباني، ساواك، ژاندارمري و ارتش تشكيل شد، اينجا به عنوان مركز اين كميته شروع به فعاليت كرد. دليل تشكيل آن، كارهاي موازي اطلاعاتي در كشور بود. از آنجا كه ارتش، شهرباني، ژاندارمري و ساواك، هر كدام به شيوه خود فعاليت هاي اطلاعاتي مي كردند، ناهماهنگي هايي در ميانشان اتفاق مي افتاد، از اين رو به دليل تمركز در انجام فعاليت هاي اطلاعاتي اين كميته تشكيل شد. در اوايل???? اين كميته شروع به فعاليت كرد و نخستين رئيس كميته، جعفر قلي صدري، رئيس شهرباني وقت بود و پرويز ثابتي هم رئيس ستاد اين كميته شد. اركان اصلي اين كميته را ساواك و شهرباني تشكيل مي دادند و از اطلاعات و ضداطلاعات ژاندارمري نيز، استفاده مي كردند.
خواب بي قفس بودن
اولين بار، نيروهاي حزب ملل اسلامي به عنوان اولين دسته زندانيان سياسي به اين زندان منتقل شدند،بجنوردي، سرحدي زاده، محمدي، كيوان، ميرمحمد صادقي و ابن رضا. از سال??، در كميته مشترك ضدخرابكاري ساواك شكنجه هاي مختلفي انجام مي شد. شكنجه هايي كه تا به امروز نام اين كميته را مخوف نشان مي دهد. در اينجا بازجوهايي مشغول به كار بودند كه فنون شكنجه را آموخته بودند. در مجموع و تا پيروزي انقلاب?5?? نفر در اين مكان زنداني شده بودند.ابوالقاسم سرحدي زاده از اعضاي برجسته حزب ملل اسلامي، طعم تلخ زندان را چشيده  است. او كه در جواني به اتهام مبارزه عليه رژيم شاه مدتي را در زندان كميته به سر برده است، مي گويد: زندان  كميته جاي  خطرناكي  بود، يك  رنجگاه  واقعي  كه  ممكن  است  انسان  را واژگون  كند، مگر آنكه  انسان  به  ياد خداوند باشد. آنچه  كه  در زندان  به  ما نيرو و نشاط  مي داد، ياد خدا و اميد به آزادي  بود كه  در تمام  بچه ها وجود داشت. 
مرضيه حديده چي كه به نام دباغ معروف است نيز از جمله زناني است كه به دليل فعاليت هاي براندازانه عليه رژيم سلطنتي به همراه دخترخود مدتي در كميته مشترك ضد خرابكاري زنداني بوده است.
دباغ از خاطره دختر جوانش رضوانه مي گويد كه او را براي بازجويي مي بردند و شنيدن فريادهاي او چگونه مادر را آشفته مي كرد. او مي گويد پس از آنكه صداي دخترم خاموش شد و نگهبان در سلول را باز كرد تا پشت در رفتم تا ببينم دخترم را آورده اند يا زنداني جديدي به سلول وارد شده كه ناگهان ديدم بدن نيمه جان رضوانه را در پتويي انداخته و كشان كشان به سلول رساندند. از ديدن وضعيت فرزندم كه احساس كردم شهيد شده است بسيار بي تاب و مضطرب شدم كه ناگهان صداي مصمم مرحوم آيت الله رباني شيرازي كه در سلول مجاور بود، لرزه بر بدنم انداخت كه آيه و استعينوا بالصبر و الصلوة
( از نماز و روزه كمك بگيريد)را مي خواند، مرا به خود آورد.
با شنيدن آن صدا لحظاتي ساكت شدم و به دخترم نگاه كردم كه بر كف سلول بي حس افتاده بود و در دلم خدا را شكر كردم كه مرد و راحت شد، اما او زنده بود. تا اينكه دوباره دخترم را براي بازجويي بردند و 16 روز بعد نيمه جان در سلول انداختند و رفتند.
آپولوي مرگ
علي دانش پژوه فعال سياسي نيز به مدت چهار ماه در كميته مشترك زنداني بوده و روزهاي شوم آن را به چشم ديده است. او در سال?? دانش آموز سال چهارم دبيرستان بود كه به جرم پخش و تكثير اعلاميه دستگير شده و به جرم عضويت در يك گروه برانداز به اين مركز منتقل مي شود. او از آپولو و شوك هاي الكتريكي مي گويد و از حسيني(شكنجه گر ساواك). حسيني آدمي عجيب و وحشتناك بود. چشم بند را محكم به چشمم بست، نمي توانستم حتي پلك بزنم.روي آپولو هر لحظه منتظر شوك الكتريكي بودم. آنقدر شوك زدند تا از حال رفتم. حسيني هم يك ميخ در دست داشت و آن ميخ را به دستم يا به سرم فرو مي كرد تا متوجه شود كه من بيهوش هستم يا نه. وقتي كه روي صندلي بودم، يك كلاه آهني روي سرم گذاشتند تا اگر بخواهم فرياد بزنم، در گوشم پيچيده و اسباب سست شدن اعصابم را فراهم آورند تا هرچه زودتر اقرار كنم.
او از روزهاي تاريكي سخن مي گويد كه حتي تصورش هم سخت است. از كابل هايي كه بي امان بر همه جاي بدنت فرود مي آيد، به جرم آزادي،از روزهايي كه با صداي فرياد ديگران از خواب بيدار مي شوي و هر لحظه منتظر صداي باز شدن درهاي آهني سلولت هستي تا تو را به سوي سرنوشتي نامعلوم ببرند.
دانش پژوه از شب هاي زندان مي گويد: در بند? سلول? يك ماه بودم. يك نفر همراه من بود كه دندان هايش زير شكنجه شكسته بود. كسي به نام سعادت. بعدها ديگر از او خبري به دست نياوردم. پس از يك ماه مرا به سلول? همان بند منتقل كردند، پس از چندي... داخل سلول? بود كه در آن تاريكي و سرما متوجه چيزي شدم كه در مقاومت من تأثير بسزايي داشت، يك جمله روي ديوار... آنچه كه بيشتر سبب مرگ انسان مي شود ترس است.
او مي گويد كه اگرچه ظرفيت كميته??? نفر بيشتر نيست، اما گاهي تعداد زنداني ها تا??? نفر، افزايش مي يافت. از وضعيت بهداشتي مي گويد كه چقدر آنجا كثيف بود. سقف سلول ها از دوده بخاري سياه بود، زيلوها كثيف و پتوها هم بوي تعفن مي دادند. اغلب در غذاها سنگ ريزه يا چيزهاي ديگر پيدا مي شد. از كساني كه با او هم سلولي بودند مي پرسيم. چند اسم جوابش است.از دكتر شيباني، موسوي گرمارودي، حجت  الاسلام هادي خامنه اي، محمود حكيمي، موسوي لاري و... نام مي برد. از او درباره چيزي كه شايد نشاني از آن نباشد، يعني يك خاطره خوش از زندان مي پرسم. مي خندد و مي گويد:
يكي از بچه ها زير شكنجه بود كه گفت قصد اعتراف دارد. او را از آپولو پايين آوردند و شروع كرد به صحبت. او گفت كه با يك زيردريايي از درياچه اروميه حركت كرده و در درياي خزر و در حوالي سواحل آذربايجان شوروي بيرون آمده. بلافاصله، منوچهري(شكنجه گر ساواك)محكم در گوش او خوابانده و مي گويد: پدرسوخته، اين دو كه به هم راه ندارند و دوستم پاسخ داده كه اگر شما زير شكنجه بوديد، نه از درياچه خزر كه از اقيانوس آرام سردرمي آورديد.
آرزوي باز شدن در طوسي رنگ و بزرگ زندان،روزگاري نه چندان دور به رويايي مي ماند كه هر لحظه ذهن و نگاه خسته يك زنداني را به خود مشغول مي كرد. خاطره زندان هاي سياسي كه در طول حيات خود بخشي از تاريخ مبارزات آزادي خواهانه در كشور را رقم زده اند و بسياري از مشاهير ايران در آن زندان ها محبوس يا اعدام شده اند، ميل به رويش و مدارا را به جاي خشونت براي آيندگان به يادگار گذاشته اند كه سرانجام فردايي بهتر را براي ايران ترسيم مي كند.]]>
</TEXT>
</DOC>
<DOC>
<DOCID>HAM2-851114-079</DOCID>
<DOCNO>HAM2-851114-079</DOCNO>
<ORIGINALFILE>/1385/851114/world/_asib.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاهي به تاريخچه زندان]]>
</TITLE>
<TEXT>
<IMAGE>/1385/851114/world/009780.jpg</IMAGE>
<![CDATA[
گروه اجتماعي- با اينكه راجع به وضع زندان هاي ايران در دوران باستان اسناد و مداركي در دست نيست اما آنچه كه مسلم است در قلعه ها، زندان هايي بنا مي شد و پادشاهان و حكمرانان، مخالفين خود را در آنجا زنداني مي كردند.حبس جزء مجازات ها نبود بلكه وسيله اي براي از ميان بردن بي سر و صداي اشخاص بلند مرتبتي بود كه وجودشان براي كشور و يا پادشاه خطر داشت.قلعه مستحكمي در گل گرد(در مشرق شوشتر در خوزستان)بود كه گيل گرد يا اندهشن نام داشت و آن را انوشبرد يا قلعه فراموشي نيز مي خواندند زيرا نام زندانيان و حتي آن مكان را كسي نبايد بر زبان مي راند.در تاريخ نقل شده كه قباد پادشاه ايران به مذهب مزدك گرويد مغان و بزرگان قوم اجتماع كرده او را خلع و جاماسب برادر او را بر تخت نشاندند. جاماسب برادر خود قباد را(در سال 498 ميلادي)در قلعه فراموشي حبس كرد.پس از حمله اعراب نيز هر حاكم و صاحب نفوذي در حوزه قدرت خود، محلي را براي حبس كردن افراد بنا نموده و متهمين را در آنجا نگهداري مي كرد. زندانيان وضع رقت باري داشتند.
قديمي ترين زندان بزرگ پايتخت نيز در دوره حكومت قاجار بنا شد، زنداني به نام انبار شاهي كه در زير نقارخانه ارك(محل فعلي بانك ملي بازار)قرار داشت و زير نظر حاجب الدوله(رئيس تشريفات)اداره مي شد. فراشباشي، رئيس اجرائيات و فراش ها نگهبانان انبار شاهي بودند.
غذاي زندانيان بسيار ناچيز بود. مردم به عنوان نذر، گاهي از سوراخ زندان غذا و خوراكي براي زندانيان مي انداختند. اصلاح سر و صورت، حمام و نظافت وجود نداشت. زندانيان ده الي چهارده نفري به وسيله زنجيري كه داراي طوق هاي متعدد آهني بود بهم وصل مي شدند و انتهاي زنجير را از سوراخ در اتاق زندان به خارج برده و به وسيله ميخ آهني بزرگي مانند افسار به زمين مي كوبيدند. فاصله طوق ها از هم 10 سانتيمتر بود و به هريك از زندانيان دو شاخه چوبي به طول 25 الي 30 سانتيمتر داده مي شد تا هنگام خستگي و فشار زنجير در گردن، آن را زير طوق قرار دهند تا از سنگيني آن كاسته شود. براي جلوگيري از فرار زندانيان، وسط قطعه چوبي به طول 60 و به قطر 20 سانتيمتر را به اندازه كف پاي زنداني تراشيده و پاي زنداني را در آن قرار مي دادند و بعد قطعه چوبي را بوسيله ميخ هاي بزرگي كه به گل ميخ معروف بود، روي آن مي كوبيدند تا مانع خروج پا از آن شود.]]>
</TEXT>
</DOC>
<DOC>
<DOCID>HAM2-851114-080</DOCID>
<DOCNO>HAM2-851114-080</DOCNO>
<ORIGINALFILE>/1385/851114/world/_asib.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
داستان 2زندان]]>
</TITLE>
<TEXT>
<IMAGE>/1385/851114/world/009777.jpg</IMAGE>
<![CDATA[
گروه اجتماعيدر ســـــال1292 خورشيدي دولت ايران به منظور سروسامان دادن به وضع شهرباني كشور، عده اي مستشار از كشور سوئد استخدام كرد . مستشاران سوئدي ابتدا آيين نامه زندان ها را تهيه كردند كه در سال 1298 خورشيدي به تصويب هيأت دولت رسيد . در اين آئين نامه، زجر بدني و زنجير كردن زندانيان ممنوع شد .
در دوره سرتيپ درگاهي رئيس شهرباني پهلوي اول، نظامنامه تشكيلات زندان ها و توقيف گاه ها و وظايف مأمورين و مستخدمان آنها تهيه و در 31 شهريور ماه 1307 شمسي به تصويب هيأت وزيران رسيد و در همان سال، آيين نامه اجراي حكم اعدام نيز تصويب و به اجرا گذاشته شد .
بدين سان چهار سال پس از آغاز سلطنت پهلوي، رضا شاه دستور داد كه زنداني مدرن و مطابق اسلوب اروپايي در جنوب زمين هاي قصر قجر ساخته شود و به اين شكل در سال 1308 شمسي، نخستين زندان مدرن ايران(زندان قصر)براي نگهداري 600 نفر محكوم بنا شد.
نخستين گروهي كه از سال???? به بهانه مخالفت با خودكامگي رضا شاه در قصر قجر به بند كشيده شدند ملاكان مازندران، خوانين چاه كوتاهي، اكراد، الوار و ديگر افراد سياسي همچون نصرت الدوله، تيمورتاش و شاعر آزادي خواه فرخي يزدي بودند.
زندانيان معروف دهه دوم كساني بوده اند همچون مشيرهمايون(شهردار تهران)، تيمورتاش، علي مردان خان بختياري، قائم مقام رشتي، سرتيپ پسيان، علي دشتي، اميرلشگر جهانباني و اميرلشگر شيباني. در ارديبهشت سال???? خورشيدي نيز بزرگ علوي نويسنده معاصر و يكي از اعضاي گروه 53 نفر كه به همراه 52تن از فعالان سياسي و روشنفكران ناراضي به جرم داشتن مرام اشتراكي در زندان قصر زنداني شد، بعدها با انتشار خاطرات روزهاي زندان نخستين و مهمترين اثر ادبي 53نفر را كه نامي از زندان در آن است يادگارگذاشت.
او زندان قصر را اينگونه تصوير مي كند: جاي مرموزي است اين زندان، ولي در عين حال مكانيسم آن ساده و انعكاس كامل زندگاني ملت ايران است. حكومت فعال مايشائي كه در خارج حكمفرما بود در زندان نيز فرمانفرمايي مي كرد.
زندان يعني خانه اسرار و كاشف اين اسرار ملت ايران است كه بايد روزي اين پرونده هاي جنايت را با دقت بازرسي كند، ببيند چند نفر در سال وارد اين خانه مرگ شده اند وچند نفر...
به روايت علوي بند? در زندان قصر بهترين بندي بوده كه زندانيان سياسي در آن اوضاع خوبي نسبت به ديگر بندها داشتند، اين بند متعلق به زندانياني بود كه وضع ماليشان به نسبت بهتر از ديگران بود. در بند? اما فقيرترين زندانيان ساكن بودند، سياهچال ها نيز در انتهاي بند? قرار داشت كه پليس آن را حبس تاريك مي ناميد.از آنجايي كه زندان قصر به دليل فقدان فضاي مناسب همچنين رعايت مسائل امنيتي ديگر ظرفيت نگهداري از زندانيان سياسي را نداشت، تصميم بر اين گرفته شد تا ديگر زندان معروف ايران، اوين كه تا پيروزي انقلاب اسلامي سال57 تنها ويژه نگهداري از زندانيان سياسي بود در شمال غربي تهران ساخته شود، ساخت اين زندان در سال???? در زميني به مساحت?? هكتار با زيربناي?? هزارمترآغاز و درسال??47 به پايان رسيد و متولي آن نيز سازمان امنيت و اطلاعات(ساواك)بود.
اين در حالي است كه بافت ناهمگون زندان قصر با بافت مسكوني اطراف آن سبب شد كه اين زندان براي تغيير كاربري از سوي سازمان زندان ها به شهرداري تهران واگذار شود.]]>
</TEXT>
</DOC>
<DOC>
<DOCID>HAM2-851114-081</DOCID>
<DOCNO>HAM2-851114-081</DOCNO>
<ORIGINALFILE>/1385/851114/world/_cinew.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به نمايش هاي بدون خداحافظي و چگونه مي توان يك قصه عاشقانه را روايت كرد؟
روايتي گنگ از يك خاطره
حسن پارسايي]]>
</TITLE>
<TEXT>
<IMAGE>/1385/851114/world/009789.jpg</IMAGE>
<![CDATA[
نمايش چگونه مي توان يك قصه عاشقانه را روايت كرد به نويسندگي و كارگرداني محمدرضا رهبري بر آن است كه قصه يك شهادت را با پيش زمينه عاشقانه اش روايت كند، اما در رابطه با آرمانخواهي و اهداف جنگ و يا اساساً  مقوله خود شهادت، هيچ داده اي به مخاطب نمي دهد. نويسنده فراموش كرده كه به رغم مظاهر شهودي و عيني جنگ در ذهن مخاطب، كه او هم آن را از سر گذرانده و خاطراتي دارد، بايد موضوع و درونمايه اش را به طور كامل ارائه دهد و به گونه اي يك سويه همه چيز را نيت خواني نكند و به عهده مخاطب نگذارد؛ ضمن آنكه اصلاً هيچ دليل درون متني وجود ندارد كه ابراهيم حرفي را كه بايد اول بزند در آخر نمايش بر زبان آورد. اما بهانه برون متني آشكاري براي توجيه آن هست كه نويسنده خواسته با به تعويق انداختن اين دليل، فرصت و امكان نوشتن يك متن را به خود بدهد. ضمن آنكه دليلي هم كه در پايان ذكر مي شود چندان صريح، آشكار و قابل فهم نيست و نشان مي دهد كه او همانند بسياري از قلم زناني كه خود را به راحتي و بدون احساس مسئوليت در جايگاه نويسنده قرار مي دهند با توسل به ترفند غامض گويي و استفاده از گزينه هاي مجازي در كلام و ارائه پنداره ها و گمانه هاي دور از ذهن، به جاي شيوه طبيعي بيان واقعيت هايي كه به غايت ساده هم هستند و به عوض آنكه تماشاگر را به درون نمايش بكشاند و با خود همراه كند، او را از همه چيز دور و بيزار مي كند؛ زيرا اساساً  قصه اي در كار نيست و فقط خاطره يك موقعيت سپري شده مورد نظر است كه آن هم با مغلق گويي فدا شده است.
نكته قابل تأمل ديگر آن است كه خاطره اين واقعه سپري شده هم ارتباطي به دنياي نمايش ندارد. هيچ داده و نشانه دراماتيكي در آن نيست، گرچه كارگردان سعي نموده با مجسمه هاي دست و تابلوهاي انتزاعي و نيمه انتزاعي روي ديوار تا حدي رنگ و لعاب نمايش به آن بدهد، اما متن، نمايشي نيست و فقط مي تواند بخشي گنگ از يك قصه باشد.عنوان طويل و نامتعارف چگونه مي توان يك قصه عاشقانه را روايت كرد؟ هم نشانگر آن است كه در اصل بايد اين عبارت را سؤالي تلقي كنيم تا به جواب هرگز نمي شود كه با محتواي نمايش همنوايي دارد، برسيم. اين جواب واقعاً  تحليلگر متن است، چون شاهد داده هاي معنادار و روشني نيستيم.در نتيجه، اجراي آن هم خود به خود زير سوال مي رود.
نمايش، چون قصه شكيل و روشني ندارد، لاجرم به جملات ايهام برانگيزي مثل امروز هيچي نياد، حتماً  يكي از آسمون مي آد و اسماعيل نقشه قتل ابراهيم را مي كشد و جملات غلطي نظير همه جا با هم بوديد و به هم چسبيده بوديد توسل جسته تا بلكه بن مايه هايي معنا دار براي آن دست و پا كند و اين در عوض، برتشتت، گنگي و بي ارتباطي اجزاي متن افزوده است.
ضمناً  نمايش به سبب كاستي هاي ديگرش به خرده روايت هايي پناه برده كه هيچ كدام ارتباطي روشن با شهادت يا خواهر شهيد ندارد، نويسنده در اين رابطه به ورطه خام انديشي مي افتد و خاطرات دوران كودكي را پيش مي كشد و زبان پردازي را تا روايت هاي جنبي پدركشي و قرينه سازي متناقض و بي پايه براي داستان ابراهيم و اسماعيل پيش مي برد.
نمايش از لحاظ ارزيابي اجرا هم سؤال برانگيز است. طراحي صحنه به جاي آنكه فضايي كوچك و تا حدي كم نور و پرت را نشان دهد و حاشيه نشيني ابراهيم را تشديد نمايد، نصف بيشتر فضاي تالار مولوي را به خود اختصاص داده و در آن همه وسايل زندگي را كه نشانگر فراغت خيال و آسودگي ابراهيم هستند، جاي داده است. موسيقي هم همانند خود نمايش گنگ و بي ربط است و كاربري نمايشي ندارد. از نور نيز به شيوه اي معمول استفاده شده كه كمكي به اجرا نمي كند.از آنجايي كه واكنش عصبي برادر كوچكتر بسيار سريع و حتي بي پايه است، ميزانسن ها هم همواره كنش ورزي لازم را ندارند. بازيگران به رغم تغييراتي كه به حركت، حالت و بيانشان مي دهند براي مخاطب قابل درك و باورپذير نيستند، چون در متن شخصيت پردازي نشده اند و در كل بايد گفت نمايش چگونه مي توان يك قصه عاشقانه را روايت كرد در هر دو حوزه متن و اجرا ناموفق است.
استفاده بجا از تكنيك هاي سينما- تئاتر
نمايش بدون خداحافظي موضوع نو و جذابي دارد، نويسنده به كمك خرده روايت هاي درون متني و برون متني خواسته است حريم موضوع اصلي اش را كه به سرگرداني و سامان نيافتگي افغاني  ها و خصوصاً  زنان آنها مربوط مي شود، به گونه اي پر كند و در نمايشي اپيزوديك حرف هاي نهايي اش را بزند.
انتخاب چنين موضوعي بخشي از پتانسيل پنهان هنر تئاتر را براي پرداختن به اموري كه ظاهراً  ممكن است غيرنمايشي تلقي شوند، نشان مي دهد و ثابت مي كند كه تئاتر را بايد هنري كاملاً  زندگي شمول دانست و شيوه زنده اجراي آن هم بدون شك به همين مقوله برمي گردد، اما اين بدان معنا نيست كه آنچه در زندگي مي بينيم وجاهت، شرايط و الزامات لازم را براي ورود به صحنه تئاتر داراست، بلكه بايد براساس شاخصه هاي اين هنر آناليز، تركيب بندي و ساختارمند شوند و همزمان نيز حامل داده هاي زيبايي شناسانه و ويژگي هاي دراماتيك باشند.
موضوع اپيزودهاي نمايش بدون خداحافظي ارتباط چنداني با هم ندارند و علاوه بر وجوه بيروني از لحاظ دروني هم سير چرا يي و چگونگي حوادث هر موقعيت با موقعيت ديگر، چندان آشكار نيست. نويسنده صرفاً  با اشاره به حوادث برون متني به گونه اي گزارش موقعيت هاي ترسيم شده در نمايشنامه را پيش مي برد. مهمتر اينكه اپيزود اول اساساً  دو وجهي يا به عبارتي كميك  تراژيك است و با اپيزود هاي دوم و سوم كه صرفاً  تراژيك هستند، متفاوت است. اين عوامل سبب شده كه متن چندپاره و چندموضوعه به نظر برسد. اما در اجرا به دليل آنكه كارگردان از ترفند ويدئوپروجكشن به شيوه نويني استفاده كرده و ضمناً  در اجراي هر كدام از اپيزودها توانمندي شايسته اي از خود نشان داده، نمايش بدون خداحافظي قابل اعتنا و شايسته تأمل است.
كتايون فيض مرندي، كارگردان نمايش، قبل از اجراي تئاتري اثر، در داخل سالن دقيقاً  همانند سالن سينما از ويدئوپروجكشن به شيوه اي آشكار، همانند يك پروژكتور استفاده مي كند و تصاويري را كه ظاهراً  به وضعيت افغاني  ها اشاره دارد، روي يك پرده سفيد مي اندازد. بعد از اين پيش درآمد سينمايي، پرده كنار مي رود و نمايش اصلي آغاز مي گردد.كارگردان به تناوب از اين ترفند استفاده مي كند و گرچه تصاويري كه ارائه مي دهد از غناي تصويري و اطلاع رساني بالايي برخوردار نيستند، اما نوع نگاه جديد او به اجراي يك نمايش، ويژگي ممتازي محسوب مي شود؛ زيرا اين كار نوعي فيلم- نمايش يا سينما- تئاتر است، ضمن آنكه نمايش، طراحي صحنه مناسبي دارد.
همراهي و تناسب موسيقي را هم بايد به ويژگي هاي اجرا افزود، چون وجوه عاطفي و حس آميز نمايش را تعميق مي بخشد. نور نيز به نوبه خود بر جلوه افزايي و تأثيرگذاري اجرا افزوده است.
پرسوناژهاي نمايش بدون خداحافظي به كارگرداني كتايون فيض مرندي به جز اپيزود اول، همگي زن هستند و متن بدون آنكه اسير زن محوري و فمينيسم شود، با رويكردي سنجيده به وضعيت اجتماعي زنان افغاني مي پردازد و مي كوشد گره هاي ناگشوده و مسائل و آلام آنها را به شكلي عيني به مخاطب ارائه دهد و از هر گونه داوري يك سويه، جانبدارانه و فاضل مآبانه اجتناب ورزد.بازيگران، بازي هاي ماندگاري را به نمايش مي گذارند و همگي ستودني اند؛ مخصوصاً  بازي معصومه قاسمي پور(حكيمه)و بهناز جعفري كمك زيادي به گيرايي نمايش كرده است. كتايون فيض مرندي در نمايش بدون خداحافظي قابليت بالايي را از لحاظ استفاده هنرمندانه از صحنه افزارها و عناصر موجود در صحنه از خود نشان داده است، ميزانسن هايي كه براي اجرا انتخاب كرده، سنجيده و حساب شده هستند و بر وجوه دراماتيك نمايش افزوده اند.]]>
</TEXT>
</DOC>
<DOC>
<DOCID>HAM2-851114-082</DOCID>
<DOCNO>HAM2-851114-082</DOCNO>
<ORIGINALFILE>/1385/851114/world/_cinew.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن
شب نشيني باشكوه]]>
</TITLE>
<TEXT>
<![CDATA[گروه ادب و هنر- نمايش  شب  نشيني  با شكوه  آقاجون به  نويسندگي  و كارگرداني  حسين  فرخي از فردا(15 بهمن  ماه)  در تالار قشقايي  اجرا مي شود.اين  نمايش  داراي  سه  بخش  مجزا و روايتگرانه  است  كه  داستان  زندگي  چند مفسد اقتصادي  را به  تصوير مي كشد.
فرخي گفت : دست  مايه  اين  نمايش  جريان  ناپسند اقتصادي  است  كه اين  روزها با عنوان  آقازاده ها و مفسدان  اقتصادي  در جامعه  معروف  شده  است .وي  گفت : شخصيت هاي  نمايشي  اين  اثر با الهام  از آدم هاي  پيراموني  خلق  شده اند كه  در قالبي  تئاتري  قرار دارند.كارگردان  نمايش  رومئو و ژوليت  گفت : مفسدان  اقتصادي  به  يكي  از مباحث  مهم  جامعه  امروز ايران  تبديل  شده  است ، جرياني  كه  خيلي  آرام  به  زيرساخت هاي  اقتصادي ، اجتماعي  و فرهنگي  جامعه  ضربه  مي زند.فرخي  يكي  از مهمترين  وظايف  هنرمندان  متعهد را روشنگري  و آگاهي  دادن  به  جامعه  وكمك  به  برنامه ريزان  در مسير تثبيت  زيرساخت هاي  درست  فرهنگي  و اجتماعي  در بطن  جامعه  دانست.وي  زبان  نمايش  را يكي  از بهترين  زبان هاي  هنري  و تأثيرگذار بر اصلاح  معضلات  اجتماعي  در جوامع  پويا و در حال  توسعه  دانست .
نمايش  شب  نشيني  باشكوه  آقاجون تئاتري  كمدي ، تراژدي  است  كه  در سبك  و سياق  آثار گروتسك  جاي  مي گيرد. مجيد جعفري، ناصر عرفانيان، حسين رجايي دوست ، زنديش  حميدي، نورالدين  جواديان، پگاه  خسروي، مهدي  كوشكي، رضاحسن خاني، حامد زارعان و هومن  رستگار به  عنوان  بازيگران  اين  نمايش  اند.
جوانان و تئاتر ديني
يك  استاد دانشگاه  گفت : پرداختن  به  تئاترهاي  عاشورايي  مي تواند نقطه  عطفي  در تحول  حوزه  نمايشي  كشور محسوب  شود.مسعود موسوي ، مدرس  و كارگردان  تئاتر افزود: پرداختن  به  موضوعاتي  چون  واقعه  عاشورا به  خاطر مسائل  ريشه اي  و اعتقادي  مي تواند حوزه  نمايشي  كشور را متحول  كند.
اين  استاد دانشگاه  گفت : تئاتر داراي  عناصر بسيار زيباشناسانه اي  است  كه  مي تواند در توليد آثار نمايش  ديني  و مذهبي  به  درستي  مورد استفاده  قرار گيرد.
وي  با انتقاد از مناسبتي  كردن  موضوعات  عاشورايي  تنها در ماه  محرم  گفت : موضوعاتي  چون  آزاده  بودن  و آزاده  زيستن  كه  يكي  از محورهاي  قيام  امام  حسين(ع )است  تنها مختص  به  ماه  محرم  نيست.اين  مدرس  تئاتر گفت : درحوزه  هنرهاي  نمايشي  پرداختن  به  مضامين  اسلامي  و ديني  قالب هاي  خاص  خود را طلب  مي كند كه  اگر از جريان  نمايشي  به  درستي  در راه  طرح  آن  مسائل  استفاده  نشود ممكن  است  جبهه گيري  هايي  در مقابل  آن  اثر هنري  صورت  گيرد.موسوي  گفت : جوانان  ما به  لحاظ  اعتقادات  وگرايش هاي  مذهبي  از حركت  به  سمت  تئاترهاي  ديني  و مذهبي  چه  در اجرا و چه  در بحث  مخاطب  استقبال  مي كنند.]]>
</TEXT>
</DOC>
<DOC>
<DOCID>HAM2-851114-083</DOCID>
<DOCNO>HAM2-851114-083</DOCNO>
<ORIGINALFILE>/1385/851114/world/_econw.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگو با عضو كميسيون برنامه، بودجه و محاسبات مجلس پيرامون لايحه بودجه سال آينده
مسير سخت لايحه بودجه 86
علي ابراهيميعكس: عليرضا بني علي]]>
</TITLE>
<TEXT>
<IMAGE>/1385/851114/world/009783.jpg</IMAGE>
<IMAGE>/1385/851114/world/009786.jpg</IMAGE>
<![CDATA[
لايحه 229 هزار ميليارد توماني بودجه سال 86 كه چندي پيش به مجلس شوراي اسلامي ارائه شد، از 23 بهمن ماه جاري در كميسيون تلفيق بودجه مورد بررسي قرارخواهدگرفت. اين در حالي است كه با ارائه اين لايحه، كارشناسان و نمايندگان مجلس ديدگاه هاي متفاوتي پيرامون لايحه بودجه سال آينده و امكان عملياتي شدن آن مطرح كرده اند. برخي جهت گيري و انضباطي عمل كردن دولت در تنظيم بودجه را به فال نيك گرفته و بودجه انقباضي دولت را اميدواركننده عنوان كرده اند. اين در حالي است كه برخي ديگر امكان عملياتي شدن اين لايحه در صورت تصويب نهايي در مجلس را ضعيف مي دانند. تثبيت قيمت دلار به 890تومان كه كاهش هزينه واردات مواد اوليه صنايع را به دنبال خواهد داشت، همچنين كاهش اتكا به درآمدهاي نفتي و كاهش پايه نفتي به 7/33 دلار از جمله نكات اين لايحه است كه بيشتر كارشناسان آن را معقول و مثبت قلمداد مي كنند.
برخي ديگر اين لايحه را انبساطي دانسته و معتقدند از يك سو افزايش بودجه شركت هاي دولتي در چارچوب لايحه پيشنهادي، نشانگرنبود عزم جدي دولت براي اجرايي كردن سياست هاي كلي اصل 44 قانون اساسي در بودجه 86 و از جمله نقاط ضعف اين لايحه بوده و از سوي ديگر امكان عملياتي شدن اين لايحه و تحقق درآمدهاي پيش بيني شده از محل فروش شركت هاي دولتي و ساير اهداف مدنظر براي كنترل نرخ تورم و اتمام پروژه هاي نيمه تمام عمراني ضعيف بوده و همانند سنوات گذشته احتمال استفاده از اعتبارات عمراني پيش بيني شده، براي مصارف جاري دولت وجود دارد.با عادل آذر، عضو كميسيون برنامه، بودجه و محاسبات مجلس شوراي اسلامي پيرامون لايحه بودجه 86 و امكان عملياتي شدن اهداف پيش بيني شده دولت در اين لايحه گفت و گو كرده ايم كه در زير مي خوانيد.
*لايحه بودجه انقباضي دولت در سال 86 تا چه حد عملياتي خواهد شد؟
- در لايحه بودجه سال 86 كارهايي از سوي دولت انجام شده كه نشان از ثبات رفتار اقتصادي و مديريتي در دولت دارد.
كاهش وابستگي به درآمدهاي نفتي در بودجه به ميزان 2/29 درصد و كاهش نرخ تبديل ارز از دلار به ريال از 895تومان در بودجه سال جاري به 890 تومان در لايحه86، كاهش قيمت هر بشكه نفت خام از 44 به 7/33 دلار در لايحه بودجه نشان از تمايل دولت به كنترل نقدينگي و كاهش كسري بودجه و كنترل نرخ تورم در 86 دارد، يعني اينكه دولت در بودجه سال آينده به رفتار انقباضي روي آورده است.
از سوي ديگر دولت مي خواهد كاهش اتكاي بودجه عمومي به درآمد هاي نفتي را با ساير اقلام درآمدي مانند درآمدهاي مالياتي، واگذاري دارايي هاي سرمايه اي و واگذاري دارايي هاي مالي مانند فروش اوراق مشاركت و سهام شركت هاي دولتي جبران كند.
* درآمدهاي پيش بيني شده دولت در چارچوب لايحه بودجه سال آينده تا چه حد امكان تحقق دارد، تاثير عدم تحقق اين درآمدها بر بودجه سال86 چگونه خواهد بود؟
- آنچه موجب نگراني در ميان اهل فن شده و تا حدودي اجرايي شدن بودجه سال آينده را با ترديد روبه رو مي كند، احتمال عدم تحقق بخش عمده اي از اقلام درآمدهاي غير نفتي، چون فروش سهام شركت هاي دولتي است. در سال 85 دولت تنها كمتر از 80 ميليارد تومان فروش سهام داشته، اين در حالي است كه در لايحه بودجه 86 پيش بيني شده است تا دولت از محل واگذاري سهام شركت هاي دولتي7 هزار ميليارد تومان درآمد داشته باشد كه اين ميزان افزايش درآمد پيش بيني شده از اين محل بلند         پروازانه بوده و اين گونه درآمدها مشكوك الوصول تلقي مي شود.
* در لايحه بودجه سال آينده چه موضوعاتي مورد غفلت قرار گرفته يا دولت كمتر به آن توجه كرده است؟
- در شرايطي كه دولت درصدد كاهش يارانه واردات بنزين است، رفتار دولت در لايحه بودجه 86 حكايت از آن دارد كه سرنوشت بنزين همچنان در هاله اي از ابهام قرار دارد به خصوص آنكه در اين لايحه 5/2 ميليارد دلار يارانه براي واردات بنزين پيش بيني شده و بند و تبصره 13 نيز همچنان بر دونرخي كردن يا سهميه بندي بنزين اصرار داشته و هنوز دولت برنامه مشخص و معيني در اين زمينه ندارد.
همچنين در زمينه هدفمند كردن يارانه ها، بهسازي مسكن روستايي و شهري، انبوه سازي و جدا كردن قيمت زمين از مسكن نيز ابهاماتي در تبصره هاي بودجه 86 وجود دارد. به علاوه به كار گيري سياست افزايش پلكاني معكوس در حقوق كاركنان دولت به دليل مغايرت با قانون برنامه چهارم نيازمند اخذ مصوبه از مجلس شوراي اسلامي بوده وبا شيوه كنوني كه دولت ارائه كرده اين موضوع قابليت تدوين و اجرا نخواهد داشت.
* امكان اجرايي شدن اعتبارات عمراني پيش بيني شده در لايحه تا چه حد است؟ احتمال استفاده از اين اعتبارات براي مصارف جاري دولت را چگونه ارزيابي مي كنيد؟
- دولت رشد بودجه عمومي را در بودجه عمراني متمركز كرده است، به طوري كه از 16هزار ميليارد تومان در سال85 به 18 هزار ميليارد تومان در سال 86 افزايش يافته است.
آنچه مسلم است اجراي لايحه بودجه 86 بر مبناي 29ميليارد و 550 ميليون دلار درآمدهاي نفتي با وضعيت عدم تحقق درآمدهاي غير نفتي امكانپذير نيست چنانچه قيمت نفت به كمتر از 45 دلار در بازارهاي جهاني در سال آينده كاهش نيابد دولت احتمالا در سال86 با متمم هاي مكرر بخواهد عدم تحقق درآمدهاي غير نفتي را جبران كند.
به عبارت ديگر چنانچه وضعيت ارزش نفت در بازارهاي جهاني به حالت صعودي برگردد، پيش بيني اين است كه اين لايحه با45دلار در هر بشكه در سال86 قابل اجرا باشد، اما در صورتي كه روند كاهش قيمت نفت در بازارهاي جهاني ادامه يابد، دولت بايد از مكانيزم هاي مديريتي و اقتصادي قوي تري مانند چون سرمايه گذاري خارجي، تشويق ايرانيان خارج از كشور به خريد سهام در ايران روي آورد تا درآمدهاي غير  نفتي پيش بيني شده را محقق كند. در غير اين صورت دولت ناچار است از بودجه عمراني خود به نفع بودجه جاري بكاهد، همانند سياستي كه كميسيون برنامه و بودجه در خصوص لايحه متمم اخير دولت در پيش گرفت. بدان معنا كه به دولت اجازه داد بدون برداشت از حساب ذخيره ارزي از بودجه عمراني و جاري بين دستگاه ها 3 هزار و300ميليارد تومان براي جبران هزينه هاي جاري خود برداشت كند.
*پيش بيني كنترل نرخ تورم در چارچوب لايحه بودجه انقباضي دولت در چه شرايطي امكان تحقق و عملياتي شدن خواهد داشت؟
- چنانچه راهكارهاي مذكور و اجراي نظام مند قانون بودجه سال86 مدنظر دولت قرار داشته و اجرايي شود و دولت به سيستم انقباضي خود در لايحه بودجه سال آينده تا پايان سال وفادار و پايدار بماند، مي توان شاهد كنترل نرخ تورم و حتي كاهش تورم در سال 86 بود، ولي با توجه به شرايط اقتصادي كشور، تهديدهاي بين المللي، تحريم هاي مورد نظر دشمنان نظام و شرايط اقتصاد جهاني مسلماً دولت با مسير سختي در اجرايي كردن لايحه بودجه سال آينده مواجه خواهد بود كه اميدواريم اين حركت نخست دولت در تدوين و تنظيم لايحه بودجه 86 همچنان با درايت مديريتي و برنامه ريزي هاي معقول تا پايان سال آينده ادامه يابد.]]>
</TEXT>
</DOC>
<DOC>
<DOCID>HAM2-851114-084</DOCID>
<DOCNO>HAM2-851114-084</DOCNO>
<ORIGINALFILE>/1385/851114/world/_econw.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن اقتصاد
تغيير ساختار بودجه متناسب با سياست هاي اصل 44]]>
</TITLE>
<TEXT>
<![CDATA[گروه اقتصادي- ساختار بودجه بايد متناسب با سياست هاي اصل 44 تغيير كند.
عضو مجمع تشخيص مصلحت نظام در همايش ملي سياست هاي اصل 44 در سالن همايش هاي صدا و سيما توجه به بند ج و بي توجهي به ديگر بندهاي سياست ها را نادرست عنوان كرد و افزود:  حداكثر ارزش شركت هاي دولتي كه در قالب بند ج واگذار خواهند شد، 150هزار ميليارد تومان است.
علي آقا محمدي با تاكيد بر اصلاح نظام سياستگذاري كشور گفت:  براي جدا شدن از اقتصاد دولتي بايد نهادهاي تصميم گيري و تصميم سازي را از يكديگر جدا كرد و منابع مورد نياز براي انجام سرمايه گذاري هاي بزرگ را تامين كرد.
وي تحول در نظام بانكي، گسترش تامين اجتماعي،  فراگير ساختن عدالت اجتماعي و اقتصادي، اصلاح نظام يارانه ها و خصوصا يارانه حامل هاي انرژي، تقويت بخش شركتي، ارتقاء پژوهش و تحقيقات، تقويت بخش هاي آموزشي، اداري و حقوقي و بازنگري در وظايف دولت را مهمترين پيش نيازهاي حركت به سمت اقتصادي خصوصي  محور عنوان كرد. وي با بيان اين كه ابلاغ سياست هاي اصل 44 گام مهمي در راستاي تحقق اهداف سند چشم اند از محسوب مي شود، افزود: با ابلاغ اين سياست ها دولت بايد به سرعت از بنگاه داري خارج شده و به سمت نظارت و سياستگذاري حركت كند و ديگر مجاز نيست در فعاليت هاي خارج از صدر اصل 44 سرمايه گذاري كند.
وي با تاكيد بر اين كه يكي از وظايف قوه قضائيه ايجاد نهادهاي تخصصي براي رسيدگي به شكايات بخش خصوصي است، افزود:  تا زماني كه بخش خصوصي از اطمينان و امنيت اقتصادي برخوردار نباشد، تمايلي به سرمايه گذاري هاي كلان ندارد.
آقامحمدي افزود: دولت حق سرمايه گذاري جديد در موارد ذيل اصل 44 را ندارد و براي موارد صدر اصل 44 بايد 80 درصد به بخش هاي غيردولتي اختصاص دهد و با تغيير رفتار خود با بخش خصوصي اولويت كاري خود را حل مشكلات اين بخش قرار دهد.
وي با تاكيد بر حساسيت تمامي اركان نظام براي اجراي سياست هاي اصل 44 افزود: دولت بايد قواعد را براساس رقابت سالم و تحقق كارآيي اقتصادي و عدالت تعيين كند و بر اجراي اين قواعد نظارت داشته باشد.
عضو مجمع تشخيص مصلحت نظام با بيان اين كه اصلاحات بازار بايد در جهت ايجاد انگيزه در بخش خصوصي انجام شود، عنوان كرد: اصلاحات بايد با اولويت حداقل فشار بر جامعه انجام شود و در اين راستا توسعه يارانه ها بايد هدفمند و تحولات اساسي در نظام مالي و بانكي كشور بايد به وجود آيد تا هيچ فعال بخش خصوصي مشكل تامين مالي نداشته باشد.]]>
</TEXT>
</DOC>
<DOC>
<DOCID>HAM2-851114-085</DOCID>
<DOCNO>HAM2-851114-085</DOCNO>
<ORIGINALFILE>/1385/851114/world/_econw.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصادانرژي
ناكارآمدي تحريم سرمايه گذاري ايران در بخش انرژي]]>
</TITLE>
<TEXT>
<![CDATA[گروه اقتصادي- در حالي كه وزارت امور خارجه آمريكا شركت  هاي شل و رپسول را به علت انعقاد قرارداد سرمايه گذاري 4 ميليارد دلاري در ايران، تهديد به تحريم كرد، نتايج تحقيقات كنگره آمريكا از بي اثر بودن قانون هاي تحريم سرمايه گذاري در بخش انرژي ايران خبر مي دهد.به گزارش رويترز، نتايج تحقيقاتي كه در كنگره آمريكا درباره ميزان اثربخشي قانون تحريم سرمايه گذاري در بخش انرژي ايران و ليبي(قانون موسوم به ايلسا)صورت گرفته است، نشان مي دهد تاكنون آمريكا به علل سياسي مختلفي همچون اجتناب از رويارويي سياسي با دولت هاي متحد خود، در عمل نتوانسته است تحت اين قانون هيچ شركتي را به علت سرمايه گذاري در بخش انرژي ايران مورد تحريم قرار دهد. بر اساس قانون تحريم ايران و ليبي موسوم به ايلسا كه در سال 1995 از سوي واشنگتن وضع شد، هر شركت خارجي كه بيش از 20 ميليون دلار در طول يك سال در بخش انرژي ايران سرمايه گذاري كند، مشمول تحريم هاي دولت  آمريكا قرار خواهد گرفت.
در همين حال به دنبال انعقاد قرارداد توسعه فازهاي 13 و 14 پارس جنوبي از سوي شركت هاي شل انگليس و رپسول اسپانيا، سخنگوي وزارت امور خارجه آمريكا اعلام كرد: واشنگتن به منظور بررسي اين كه آيا اين قرارداد مشمول تحريم هاي آمريكا است، آن را ارزيابي خواهد كرد. شان مك كورمك گفت: مقامات آمريكايي قرارداد اخير ايران با شركت هاي شل و رپسول را بررسي خواهند كرد كه آيا مشمول قانون تحريم هاي ايران و ليبي قرار دارد يا خير؟
قرارداد مقدماتي سرمايه گذاري چند ميليارد دلاري شل و رپسول براي توسعه دو فاز از ميدان گازي پارس جنوبي ايران شنبه اين هفته امضا شد. شركت شل روز دوشنبه خبر امضاي اين قرارداد را كه بزرگترين قرارداد گازي يك عضو اوپك محسوب مي شود، تاييد كرد. بر اساس گزارشي كه مركز اطلاعات انرژي آمريكا منتشر كرد، پارس جنوبي به عنوان بزرگترين ميدان گازي ايران تاكنون بيش از 15 ميليارد دلار سرمايه گذاري خارجي جذب كرده است و درآمد ايران از اين ميدان مي تواند به سالانه 11 ميليارد دلار طي 30 سال برسد.
در همين حال،  تني چند از نمايندگان برجسته كنگره آمريكا از دولت بوش خواستند به دولت چين فشار بياورد تا از قرارداد 16 ميليارد دلاري توسعه ميدان پارس شمالي ايران كناره گيري كند.اين نمايندگان هشدار دادند در صورتي كه چين به اين قرارداد پايبند باشد و اقدام به سرمايه گذاري 16 ميليارد دلاري در پارس شمالي كند، دولت بوش را تحت فشار قرار خواهند داد تا چين را مورد تحريم قرار دهد. دو كشور ايران و چين در ماه دسامبر گذشته قرارداد مقدماتي سرمايه گذاري 16 ميليارد دلاري براي توسعه ميدان گازي پارس شمالي را منعقد ساختند.]]>
</TEXT>
</DOC>
<DOC>
<DOCID>HAM2-851114-086</DOCID>
<DOCNO>HAM2-851114-086</DOCNO>
<ORIGINALFILE>/1385/851114/world/_mycity.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[د
ارتقاي موفق زمين مهرداد مشايخي]]>
</TITLE>
<TEXT>
<![CDATA[يكي از راههاي توسعه شهري و ايجاد درآمد براي ارائه خدمات جديد در شهر، ارتقاي زمين و اعمال سياست هاي مربوط به تغييرات كاربري زمين است. در واقع اعمال سياست هاي كاربري زمين است كه موجب مي شود سرمايه هاي بخش خصوصي به سوي بافت هاي تازه ايجاد شده سوق پيدا بكند، همچنين سياست هاي صحيح ارتقاي زمين به مديريت شهري اين امكان را مي دهد تا با بخشيدن هويت جديد اقتصادي به يك منطقه، ضمن جذب فعالان اقتصادي و رونق به آن منطقه، سرمايه لازم براي ارائه خدمات مختلف مورد نياز در منطقه را جذب كند؛ خدماتي نظير مراكز بهداشتي، آموزشي، فضاي سبز، پاركينگ، زيباسازي و...
در اين بين اما آنچه كه ممكن است سياست هاي ارتقاي زمين را، با تمام حسن نيت و تلاش سياستگذاران آن، با شكست مواجه كند، برنامه ريزي هايي است كه در آن شرايط پايدار براي توسعه آن فضاهاي شهري ديده نشده و برنامه توسعه يا نوسازي را با نقصان روبرو كرده است. نمونه چنين برنامه ريزي هايي را در نوسازي بافت نواب به خوبي مي توان ديد. اگر چه نوسازي بافت نواب و احداث بزرگراه آن با هدف نوسازي بافتهاي فرسوده و توسعه شهري، هدف جذابي به شمار مي رفت، اما برنامه ريزي عجولانه و اجراي پرنقص آن موجب شد تا تقريبا تمام آن اهداف دور از دسترس مجريان باقي بماند. طرح پروژه نواب پس از اجرا بافت شهري را تحويل تهران داد كه فضاي سبز، خدمات بهداشتي، آموزشي، پاركينگ، دسترسي هاي محلي، نكات امنيتي و مسائلي نظير اينها در آن لحاظ نشده بود. از همه مهمتر اينكه پروژه نواب همچون دره اي ميان بافت محله اي منطقه شكاف ايجاد كرده و چون وصله اي ناجور در ميان بخشي از محلات قديمي تهران با فرهنگ اجتماعي خود، جاخوش كرده است.
اجراي پروژه شهر آفتاب از بسياري جهات در منطقه در نظر گرفته شده براي احداث نمايشگاه بين المللي و مراكز تفريحي و اقتصادي جديد براي شهرداري تهران مقرون به صرفه است، چرا كه احداث چنين مراكزي در محل فعلي نياز به خريد زمين هاي وسيع و گران در داخل شهر ندارد. اما در صورتي كه طرح شهر آفتاب و مراكز ايجاد شده در آن جذابيت لازم را براي بخش خصوصي و فعالان اقتصادي نداشته باشد و يا اينكه مراكز مكمل خدماتي شهري به طور كامل در پروژه پيش بيني نشده باشد، ارتقاي زمين در اين منطقه با شكست مواجه مي شود. چنين كاستي هايي را(در صورت وجود)حتي پس از آغاز عمليات اجرايي ساخت شهر آفتاب مي توان رفع كرد.
نبايد فراموش كرد كه شرايط پايدار توسعه و ايجاد فضاي شهري شايسته تهران در شهر آفتاب در صورتي مهيا مي شود كه تمام زيرساخت هاي مورد نياز بخش اقتصادي و فرهنگي نظير زيرساخت هاي مخابراتي جهت ارتباطات الكترونيك، زيرساخت ها، حمل و نقل نظير راه، ايستگاه هاي ريلي و اتوبوسي و فرودگاه و... ايجاد شده و اجراي پروژه نگاهي دائمي به طرح جامع تهران نيز داشته باشد.]]>
</TEXT>
</DOC>
<DOC>
<DOCID>HAM2-851114-087</DOCID>
<DOCNO>HAM2-851114-087</DOCNO>
<ORIGINALFILE>/1385/851114/world/_mycity.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گزارشي از آغاز پروژه نمايشگاه بين المللي شهر آفتاب
آفتاب در جنوب تهران
محمدسرابيپروژه نمايشگاهي شهر آفتاب به گونه اي طراحي شده كه سالن ها با طاق هاي قوس دار به باغ مركزي مرتبط شده و با طي يك مسير منظم مي توان از تمام آنها بازديد كرد و در فواصل آن در باغ به استراحت پرداخت. اين عكس نمايي از طرح پيش بيني شده است.]]>
</TITLE>
<TEXT>
<IMAGE>/1385/851114/world/009795.jpg</IMAGE>
<IMAGE>/1385/851114/world/009792.jpg</IMAGE>
<![CDATA[
در آينده مسافراني كه سوار بر هواپيما به بالاي فرودگاه بين المللي امام خميني مي رسند عمارت درخشاني را در تاريكي زمين هاي اطراف خواهند ديد كه شعاع هاي نور از آن به سوي آسمان مي تابد. اين مجموعه عظيم شهر آفتاب نام دارد كه چندي پيش شهردار تهران كلنگ آغاز پروژه آن را به زمين زد. شهر آفتاب در اراضي بسيار وسيع واقع شده در اطراف حرم مطهر تا فرودگاه بنا خواهد شد و در نهايت شامل فضاي سبز گسترده مراكز زيارتي، مسكوني، تفريحي، ورزشي، آموزش عالي، گردشگري، فرهنگي و بالاخره مجتمع نمايشگاهي، ساختمان تجارت جهاني و هتل ها مي شود.از اين ميان عمليات ساخت سه بخش از شهر هم اكنون آغاز گشته است. نمايشگاه بين المللي تهران، هتل ها و ساختمان تجارت  جهاني تا چند سال آينده قابل بهره برداري خواهد بود و در گام اول شهروندان تهران را از ترافيك روزهاي نمايشگاه نجات مي دهد.نمايشگاه جديد در زميني به وسعت 100 هكتار متر مربع بنا مي شود كه شامل 8 سالن نمايشگاهي مسقف و دو سالن روباز(120000 متر مربع)، مسجد، سالن كنفرانس، رستوران ها، ساختمان هاي اداري، انبار و خدماتي چون اورژانس و آتش نشاني(128000 متر مربع)خواهد بود. پاركينگ پيش بيني شده نيز 200000 متر مربع و در دو طبقه احداث شده كه در فاز دوم پاركينگ هاي چهار طبقه به آنها افزوده مي شود. سالن هاي نمايشگاهي با اشكال قرينه در دو طرف باغ مركزي قرار دارند كه با الهام از معماري ايراني و ويژگي هايي چون مسير عبور آب به عنوان عامل اصلي در معماري ايراني و كاشت درختان به هفت شكل مختلف طراحي شده است.سالن ها با طاق هاي قوس دار پيش آمده به باغ مركزي مرتبط مي شوند كه با طي يك مسير منظم مي توان از تمام آنها بازديد كرد و در فواصل آن در باغ به استراحت پرداخت.
در ميان سالن ها و سمت شمالي مجموعه مسجد قرار گرفته كه با نمايي مدرن و صنعتي طراحي شده است و در مناره ها و گنبد آن حجم هاي مستطيلي ديده مي شود.
استخر بزرگ مركزي با چهارده ستون به همراه مسيرهاي عبور خودروها در دو سمت شرق و غرب خود مرز ميان نمايشگاه در شمال و ساختمان هاي تجاري در جنوب به حساب مي آيد. ورودي هاي اصلي از اتوبان ها به اين قسمت اتصال دارند و پمپ بنزين، ايستگاه پليس و مركز كنترل نيز در اطراف آن قرار گرفته است. بخش جنوبي نمايشگاه با وسعت 38 هكتار از ساختمان تجارت جهاني و دو هتل 3 و 5 ستاره تشكيل شده است. مجتمع تجارت جهاني در چهار طبقه با نمايي از شيشه و فلز ساخته مي شود كه از سمت شمال مجاور استخر مركزي است در قسمت مياني اين بنا نيز آسمان نماي شيشه اي قرار دارد. مجموع زيربناي ساختمان تجارت جهاني 260000 متر مربع است كه به همراه بخش خدماتي و پاركينگ ها به 513000 متر مربع مي رسد.
در دو طرف ساختمان تجارت جهاني هتل ها قرار گرفته اند. درون هر كدام از هتل ها با الهام از معماري ايراني 3 باغ داخلي طراحي شده است و هر كدام علاوه بر پاركينگ هاي طبقاتي مجاور داراي پاركينگ  زيرزميني مخصوص به خود هستند. هتل  5 ستاره غربي 300 اتاق و هتل 3 ستاره شرقي كه به شكل آپارتمان طراحي شده است 350 اتاق دارد. مجموع زيربناي اين دو 140000 متر مربع خواهد شد كه از اطراف به ساختمان تجارت جهاني نمايشگاه بين المللي و فضاي سبز ديد مستقيم دارند.مجاورت قسمت هاي مختلف شهر آفتاب با يكديگر باعث كاهش زمان رفت و آمد شركت كنندگان در برنامه هاي بين المللي مي شود. علاوه بر اين كه افزايش امكانات زيربنايي امكان استفاده از اين مجموعه را به شكل يك منطقه ويژه فراهم مي كند. خصوصاً  كه كشور ما براي گسترش تجارت نيازمند چنين امكاناتي است. مشكل اصلي نمايشگاه بين المللي تهران ترافيك هميشگي و غيرقابل درماني است كه در ايام برگزاري به شهر تحميل مي كند. چنان كه به گفته شهريار افندي زاده مدير عامل شركت مطالعات جامع حمل و نقل و ترافيك تهران قرار گرفتن نمايشگاه در حساس ترين گلوگاه تردد شهري و دور از پايانه هاي مسافربري و خصوصاً  فرودگاه باعث شده است تا با افزايش جمعيت گره ها و معضلات ترافيكي سال به سال فشرده تر شوند. افندي زاده با توجه به تحقيق به عمل آمده در نمايشگاه كتاب سال 85 حداقل ظرفيت نمايشگاه مورد نياز تهران را 140 هزار نفر در روز با 20 هزار پاركينگ خودرو و 200 جايگاه پارك اتوبوس تعيين مي كند.
بنا به اظهارات شهردار تهران در مراسم آغاز پروژه روزانه تا 300000 نفر قادر خواهند بود از نمايشگاه بين المللي شهر آفتاب بازديد كنند كه احتمالاً  تا سالهاي طولاني و بنا به گفته دكتر قاليباف تا 5 سال  آينده مشكل نمايشگاه هاي تهران را حل مي كند. شهر آفتاب در نزديكي فرودگاه امام، ايستگاه راه آهن، پايانه مسافربري جنوب و ارتباط جاده اي با شريان هايي چون آزادراه خليج فارس(تهران- قم)، كمربندي آزادگان بزرگراه بهشت زهرا، بزرگراه تهران ساوه و بزرگراه چهاردانگه است. علاوه بر اين شهروندان مي توانند از خط يك مترو تهران نيز براي رسيدن به آن استفاده كنند، در درون نمايشگاه نيز سامانه جابه جايي داخلي با اتوبوس و تاكسي مراجعه كنندگان را انتقال خواهد داد.
در دفتر سازمان سرمايه گذاريها و مشاركت هاي مردمي شهرداري تهران مهندس حديدي پشت ميزكار خود و در مقابل تصوير بزرگي از نمايشگاه كه به ديوار نصب شده نشسته است. وي بيش از 25 سال در برنامه هاي مشابه سابقه فعاليت دارد و اين پروژه را به لحاظ كيفيت و وسعت كار در منطقه بي همتا مي داند. حيدري به سؤالاتي پاسخ مي دهد كه احتمالاً  هر كدام از شهروندان در هنگام عبور از بزرگراه هاي كنار طرح در ذهن خود مي پرسند.
* طرح خارج كردن نمايشگاه ها و تأسيسات مشابه از شهرهاي بزرگ در كشورهاي ديگر نيز انجام شده است؟
- بله. براي نمونه در كشور انگلستان تأسيسات اداري و نمايشگاهي در فاصله 30 كيلومتري لندن ساخته شده است يا در چين منطقه ناينينگ 60 كيلومتر از پكن فاصله دارد. نكته مهم دسترسي به شريان هاي ارتباطي براي رفت و آمد است.
* اين اراضي قبلاً  به كشاورزي با منابع طبيعي تعلق نداشته است؟
- خير. ما املاك را براساس يك قرارداد از آستان مقدس امام(ره)گرفتيم و آستان امام خميني نيز املاك را از سازمان زمين شهري دريافت كرده است كه كاربري آنها باير گزارش شده بود.
* در گذشته پس از ساخت يك پروژه عمراني بزرگ شايعاتي در مورد وجود كاريز(قنات)يا حفره هايي در زمين هاي زير آن طرح شد. اراضي كه براي ساخت نمايشگاه استفاده مي شوند از اين لحاظ بررسي شده اند؟
- كاملاً. شركت معتبري كه قبلاً در زمينه ساخت برخي از ساختمان هاي استان و دانشگاه شاهد مورد مشاوره قرار گرفته بود كليه اراضي را به وسيله روش هاي لرزه نگاري مورد آزمايش قرار داد و عمق آبهاي سطحي، نوع خاك و لايه هاي آن را ثبت كرد. دو رشته كاريز در اطراف وجود دارند كه هيچ كدام در محدوده طرح قرار نمي گيرند. سابقه حفاريها نيز از 20 سال قبل بررسي شده است. علاوه بر اينها 20 گمانه تا عمق 60 متري حفر خواهد شد تا به لحاظ تجربي نيز يافته ها آزمايش شوند. به عنوان بلند ترين قسمت بنا گلدسته هاي مسجد  25  متر درون زمين شمع دارند و ما نمي توانستيم اين ملاحظات را ناديده بگيريم.
* مخارج احداث شهر آفتاب از كجا تأمين شده است؟
- مصوبه شوراي شهر تأكيد داشت كه هزينه ها به هيچ وجه از بودجه جاري شهرداري تأمين نشود. ما چند مرحله فراخوان داديم و نزديك به 100 شركت و افراد خصوصي اعلام آمادگي كردند البته بعداز بيان شرايط تنها  30  شركت كننده باقي ماندند كه از آن ميان حدود 18 شركت حاضر به مذاكره شدند. از جمله شرايط اين بود كه نمايشگاه به شهرداري و وزارت بازرگاني تعلق داشته باشد و هزينه ساخت آن از سود حاصل از ساخت مركز تجارت جهاني و هتل ها تأمين شود. شرايط سخت و پيچيده اي بود و ما يك تيم 7 نفره از حقوقدان ها را مسئول تنظيم قرار داد كرديم تا منافع شهرداري و سرمايه گذار با تضمين هايي حفظ شود. در نهايت پس از يك سال و چند ماه بحث و مذاكره شركت بين المللي gte به عنوان طرف قرارداد و سرمايه گذار پذيرفته شد. اين شركت تجربه هايي نظير ساخت مركز نمايشگاهي ريميني ايتاليا، لاپيزيك آلمان، شينزن چين، مونترال كانادا، اوزاكاي ژاپن و ته جان كره جنوبي را در كارنامه خود دارد.
* مهندسان ايراني نظير گروه هاي عمراني سپاه پاسداران در طول اين سالها توانايي بسياري از خود نشان داده اند كه پل كرخه، مجتمع عسلويه، خط لوله گاز ايران به شبه قاره و پل هاي بزرگ شهري از آن جمله اند. آيا از توانايي اين متخصصان هم در ساخت نمايشگاه استفاده مي شود؟
- قرارداد ما با سرمايه گذار از نوع epcf است به اين معني كه تأمين منابع مالي طراحي، اجرا و تهيه تجهيزات به او واگذار مي شود. تصميم گيري در مورد اينكه در مراحل بعدي از چه نيروهايي استفاده شود در حوزه اختيارات شركت gte و مشاوره هاي آينده است.
* اين پروژه چقدر از نيروي كار ما را جذب خواهد كرد؟
- حداقل 3000 كارگر در اين سازه ها مشغول به كار خواهند شد و پروژه از لحاظ مديريت و سوانح بيمه مي شود تا در مقابل حوادث از تأمين كافي برخوردار باشيم.
* براي تهيه نيازهايي چون آب و برق و... هم كاري انجام شده است؟
- به دليل اينكه آب در ابتدا براي عمليات ساختماني و سپس براي حفظ فضاي سبز به شدت مورد نياز است. هم اكنون فاز اول تصفيه خانه شروع به كار كرده است كه فاضلاب تهران را براي استفاده هاي غيرآشاميدني پالايش مي كند. آب قابل شرب با مشاوره سازمان آب مي تواند از چند حلقه قنات منطقه تأمين شود و در حال حاضر يك خط لوله از شهرري براي استفاده نيروهاي فعلي تا محل كارگاه كشيده شده است. مسلماً  در سال هاي آينده به حجم بسيار زيادي آب نياز خواهيم داشت كه تصفيه خانه اين حجم را تأمين خواهد كرد.
در مورد برق نيز براي جلوگيري از وارد شدن فشار به شبكه سراسري يك نيروگاه كوچك 40 مگاواتي حرارتي در حال ساخت است تا برق مورد نياز را تأمين كند.
* اگرچه هنوز فاز عملياتي سرعت نگرفته است ولي آيا تا به حال با مشكل خاصي مواجه شده ايد؟
- مشكلات فعلي ما بيشتر اداري هستند چون هماهنگي ها و تأييدات بسيار زيادي بايد انجام شود. توليت آستان مقدس امام خميني، حجت الاسلام انصاري و حاج سيد حسن خميني حمايت بسياري از ما كردند كه از ايشان تشكر مي كنم. اميدوارم مراحل اجرايي نيز مطابق با برنامه ريزي انجام شده پيشرفت كند تا در سال 1389 نمايشگاه به طور كامل در اختيار مردم قرار گيرد.
در سال 1376 سعيدي كيا وزير شهرسازي و معماري نامه اي در مورد ضرورت انتقال نمايشگاه به رئيس جمهور نوشت. گويا اين سال زماني بود كه ثابت شد ديگر نمي توان به نمايشگاه سابق تكيه كرد. اولين منطقه پيشنهادي پرند بود كه در مورد تأسيسات و آب و برق تناسبي با طرح نداشت و در نهايت شوراي عالي شهرسازي طرح شهر آفتاب را براي مكان فعلي تأييد كرد ولي اجراي آن تا سال  83 مسكوت ماند. در اين سال نمايشگاه خودرو و معضلات حاشيه آن مسئولان را مجاب كرد كه بايد هر چه زودتر چاره اي بينديشند.در جلسه اي با حضور رئيس جمهور خاتمي، شهردار احمدي نژاد، وزير بازرگاني شريعتمداري و فرمانده نيروي انتظامي قاليباف فوريت كار مورد توجه قرار گرفت و معاونت خدمات شهري به عنوان مسئول پيگيري انتخاب شد. شوراي عالي استانها كه مركب از نمايندگان شوراي شهرها است با اختيارات خود پيش از اين عمده كار در حوزه ساخت و اجراي نمايشگاه هاي مختلف را از دولت به شوراها و شهرداري ها منتقل كرده است و از آنجا كه برگزاري نمايشگاه هاي ديگر در زيرمجموعه خدمات شهري دنبال مي شد، اين بار نيز خدمات شهري به عنوان مجري كلان انتخاب شد.
در جريان ساخت شهر آفتاب كميته راهبردي بر پيشرفت آن نظارت خواهد داشت كه مركب از ارگانهاي مختلف است. ا ز 7 عضو اين كميته 4 تن معاونان شهردار در حوزه هاي معماري و شهرسازي، حمل و نقل و ترافيك، خدمات شهري و سازمان سرمايه گذاري به اضافه 2 نماينده از شوراي شهر و 1 نماينده از وزارت بازرگاني هستند كه مدير عامل شركت سهامي نمايشگاه ها نيز آنها را همراهي مي كند.در مراسم كلنگ زني، مهدي چمران اظهار داشت در مورد احداث بخشداري در شهر آفتاب با انتخاب آن به عنوان منطقه  23  يا منطقه ويژه هنوز تصميم گيري نشده است گرچه احتمال انتخاب بخشداري كمتر از دو مورد ديگر است.نمايشگاه بين المللي تهران كه تا چند سال ديگر بايد آن را نمايشگاه بين المللي سابق بخوانيم ديگر پاسخگوي مراجعه كنندگان نيست 
. در اين سال ها هم مشكلات نمايشگاه سالانه كتاب و مطبوعات نشان داده كه ديگر جايي باقي نمانده است. بنا است پس از افتتاح شهر آفتاب سازه هاي فرسوده آن تخريب شده و فضاهاي باقيمانده براي مراسم و نمايشگاه هاي كوچك مورد استفاده قرار گيرد. اغلب سازه ها بيش از 30 سال عمر دارند و استحكام خود را از دست داده اند. اما در سوي ديگر تكاپويي ديده مي شود. 30 سانتي متر از خاك سطحي تراشيده و جابه جا مي شود تا از آن در فضاي سبز استفاده شود.
مساحت كل نمايشگاه 140 هكتار خواهد بود كه 150000 متر مربع بنا در آن احداث مي شود. هزينه اين پروژه 800 ميليارد تومان برآورد شده است.از ابتداي دي ماه ساخت و ساز آغاز شده و كساني كه از بزرگراه هاي اطراف عبور مي كنند مجموعه بزرگي را خواهند ديد كه ريشه در خاك حاشيه كوير اندك اندك رشد مي كند.]]>
</TEXT>
</DOC>
<DOC>
<DOCID>HAM2-851114-088</DOCID>
<DOCNO>HAM2-851114-088</DOCNO>
<ORIGINALFILE>/1385/851114/world/_siasatw.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سفارت آمريكا در بغداد به اندازه واتيكان با جمعيتي به اندازه يك شهر كوچك است
دژ ديپلماتيك
نيلوفر قديريوسعت اين سفارتخانه 42 هكتار است و مانند يك كشور براي خود نيروي دفاعي، دارد]]>
</TITLE>
<TEXT>
<IMAGE>/1385/851114/world/009765.jpg</IMAGE>
<![CDATA[
سفارتخانه آمريكا در عراق كه در كرانه رود دجله ساخته شده و امسال كامل مي شود بزرگترين سفارتخانه آمريكا در كل جهان است. اين سفارت به اندازه واتيكان با جمعيتي به اندازه يك شهر كوچك است و مانند يك كشور براي خود نيروي دفاعي، آب و برق جداگانه و محدوده مرزي مجزا دارد. در بغداد به اين ساختمان كاخ جورج بوش مي گويند.
هر مرحله كه از ساخت اين ساختمان عظيم كه از سال 2004 كار ساخت آن شروع شده مي گذرد، مردم بغداد اين سوال را به طور جدي تر مطرح مي كنند كه چگونه آمريكايي ها نمي توانند برق بغداد را بيشتر از چند ساعت در روز حفظ كنند و به سرعت قطع مي شود، اما در حال ساخت بزرگترين سفارتخانه خود در جهان در اين شهر هستند؟
سفارت آمريكا در بغداد فقط از نظر اندازه و وسعت به واتيكان شبيه نيست؛ اين سفارتخانه هم مانند مركز روحانيون مسيحي در رم پوشيده در رمز و راز است. رابرت رسي سخنگوي كنوني دفتري كه فعلا سفارتخانه آمريكا در بغداد را نمايندگي مي كند در پاسخ به پرسش هاي بي شمار خبرنگاران رسانه ها درباره اين سفارت بارها گفته است: ما به دلايل امنيتي نمي توانيم درباره اين موضوع صحبت كنيم. حتي يك مجله انگليسي نوشته است، مكان اين سفارتخانه هم مخفي نگاه داشته خواهد شد. اين خبر براي مردم بغداد كه ماهها فكر مي كردند پايه هاي قلعه اي كه در كرانه رود دجله در حال بالا رفتن است همان سفارتخانه آمريكاست، بسيار حيرت آور بود.
اين سفارتخانه شامل 21 ساختمان در زميني به وسعت 42 هكتار( تقريبا به اندازه 80 زمين فوتبال)است كه بر اساس يكي از گزارش  هاي كميته روابط خارجي سناي  آمريكا در منطقه سبز و در شرق الثمود، يكي از كاخ هاي سابق صدام واقع شده است. اين منطقه در امتداد جاده اي است كه ساختمان محل اعدام صدام در آن واقع شده است. در اين منطقه كليه دفاتر آمريكايي ها و وزارتخانه هاي عراق متمركز شده اند.
در اين ساختمان 5500 آمريكايي و عراقي كار مي كنند كه تقريبا نيمي از آنها ماموران امنيتي هستند. سفارت كنوني آمريكا در عراق فعلا هزار كارمند دارد و به اين ترتيب شمار اين كارمندان امسال پنج برابر خواهد شد. سفارت كنوني آمريكا در كاخ جمهوري صدام واقع است. شمار كارمندان سفارت جديد آمريكا در بغداد بسيار بيشتر از شمار كارمندان در ديگر سفارتخانه هاي آمريكا در سراسر جهان است. هيچكدام از اين كارمندان را نمي توان در منطقه سرخ، نامي كه به مناطق خشونت خيز بغداد داده مي شود، ديد.
اين ساختمان عظيم آمريكايي در مركز بغداد با انتقادات زيادي رو به رو شده است. در يكي از گزارش هاي اخير گروه بين المللي بحران كه درباره وقايع مهم جهاني در سراسر دنيا مطالعه و تحليل مي كند، آمده است: حضور سفارتخانه  عظيم و بزرگ آمريكا در منطقه سبز و در كنار مراكز قدرت عراقي و وزارتخانه هاي اين كشور در مركز بغداد به اين شائبه دامن مي زند كه قدرت واقعي در عراق به دست خود عراقي ها نيست.
اما مقامات آمريكايي به ويژه مسئولان وزارت خارجه از كار اين سفارتخانه دفاع مي  كنند و مي گويند، وسعت و قدرت سفارتخانه آمريكا در عراق طبيعي است و نشان دهنده حجم گسترده كاري است كه پيش روي واشنگتن در عراق قرار دارد. آنها مي گويند، روشن است كه تعهد دولت آمريكا در قبال عراق تا سالهاي آينده ادامه خواهد يافت و اين تعهد با هيچ كدام از كشورهاي ديگر قابل مقايسه نيست. مقامات وزارت خارجه آمريكا تاييد مي كنند كه حجم گسترده اي از كارمندان اين سفارت غير ديپلمات هستند و صدها نيروي نظامي و دهها مامور اف بي آي هم در اين ساختمان مشغول به كار خواهند بود. همچنين نمايندگاني از وزارتخانه هاي كشاورزي، بازرگاني و ديگر سازمانهاي فدرال آمريكا در اين سفارت حضور خواهند داشت.
در نقشه سازماني اين سفارت بخش هايي چون روابط عمومي، دفتر امور فرهنگي، دفتر مطبوعاتي، دفتر كنسولگري، بخش هاي سياسي، اقتصادي، نظامي- سياسي، بازرگاني و كشاورزي وجود دارد. اكنون اين دفاتر به طور پراكنده در بخش ها و ساختمانهاي مختلف در منطقه سبز فعال هستند. اما امسال با به پايان رسيدن كار اين سفارتخانه، اين دفاتر به مجموعه عظيم و كاخ گونه اين سفارت منتقل مي شوند.
دولت موقت عراق در اكتبر سال 2004 و بر اساس توافقنامه اي كه مفاد آن هنوز مشخص نشده زمين محل ساخت اين سفارتخانه را به مالكيت آمريكايي ها درآورد. در بغداد اين پرسش مطرح است كه آيا وزارت خارجه آمريكا براي اين زمين پول پرداخت كرده و يا آن را به تصرف درآورده است. وسعت 42 هكتاري اين سفارتخانه شش برابر وسعت مجموعه سازمان ملل در نيويورك و دو برابر بازار ملي آمريكا در واشنگتن است.
هزينه ساخت اين سفارتخانه به طور تقريبي بيش از يك ميليارد دلار برآورد شده است اما كنگره فقط 592 ميليون دلار آن را در بودجه فوري مربوط به عراق در سال 2005 تصويب كرد. بيشتر كار ساخت اين سفارتخانه را يك شركت ساخت و ساز كويتي به عهده دارد و بقيه كار را هم شش شركت مقاطعه كار ديگر انجام مي دهند. در رسانه هاي آمريكايي و از زبان مقامات اين كشور هيچ اشاره اي به نام مقاطعه كار اصلي اين پروژه عظيم يعني شركت بكتل نشده است.
اين شركت كه اكثر طرح هاي ساخت و ساز در عراق را به عهده گرفته، قرارداد ساخت بزرگترين سفارتخانه  آمريكا در دنيا را هم در بغداد امضا كرده و بخشهاي مختلف اين كار را به شركتهاي مختلف محلي و آمريكايي واگذار كرده است.
براي پنهان ماندن اندازه واقعي و تعداد اتاقها و تاسيسات اين ساختمان، شركتهاي طرف قرارداد و ساخت و ساز اين مجموعه هم از دادن اطلاعات در اين باره منع شده اند. مقامات وزارت خارجه آ مريكا از ذكر نام اين شركتهاي ساختماني خودداري مي كنند و دليل اين خودداري را هم دلايل امنيتي ذكر مي كنند و فقط مي گويند پنج شركت از شركتهاي طرف اين قرارداد ساختماني، آمريكايي هستند. طراحي و نقشه ساخت اين ساختمان در هيچ كجا منتشر نشده است اما در گزارش اخير سنا تصريح شده است، طراحي اين ساختمان به گونه  است كه هيچ كدام از كمبودها و مشكلات آب و برق بغداد را نداشته باشد.
اين ساختمان براي خود چاه آب، نيروگاه برق و تاسيسات آب و فاضلاب دارد و از اين نظر صد   در صد مستقل از تاسيسات شهر بغداد است. در كنار دو دفتر عمده ديپلماتيك در اين سفارتخانه، منزل سفير و معاون او و ساختمان كارمندان، دو استخر بزرگ، يك اتاق بدن سازي، يك سالن كنفرانس و غذاخوري هم در اين ساختمان قرار دارد. امنيت اين ساختمان را تفنگداران آمريكايي به عهده دارند ولي شرايط امنيتي آن بسيار فوق العاده است.
ساز و كار امنيتي و ايست هاي بازرسي قبل و بعد و داخل اين مجموعه 25 برابر استاندارد است. اين مجموعه پنج ورودي با درجه امنيتي بسيار بالا و يك خروجي فوري دارد. اين مجموعه همچنين ديوارهايي به ضخامت 5/4 متر دارد. امنيت اين مجموعه به گونه اي تعبيه شده كه وقتي منطقه سبز بغداد كه اكنون همچون دژي براي كار و سكونت مقامات عراقي و ديپلماتهاي خارجي امن شده است، از وضعيت فوق العاده خارج شده و به روي عموم باز شود امنيت اين مجموعه عظيم به خطر نيافتد.
ساخت سفارتخانه جديد آمريكا در بغداد تنها پروژه آمريكا در عراق است كه طبق برنامه زماني و در چارچوب بودجه تصويب شده جلو مي رود. قرار است ساخت اين مجموعه در سال جاري ميلادي به پايان برسد و در ژوئن امسال به بهره برداري برسد.]]>
</TEXT>
</DOC>
<DOC>
<DOCID>HAM2-851114-089</DOCID>
<DOCNO>HAM2-851114-089</DOCNO>
<ORIGINALFILE>/1385/851114/world/_siasatw.htm</ORIGINALFILE>
<ISSUE>شنبه 14 بهمن 1385</ISSUE>
<DATE calender="Western">2007-02-03</DATE>
<DATE calender="Persian">1385/11/14</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه
خليل زاد كيست؟]]>
</TITLE>
<TEXT>
<![CDATA[زلمي خليل زاد در روز 5  آوريل سال 2005 به عنوان سفير آمريكا در عراق معرفي شد. او از نوامبر سال 2003 تا ژوئن 2005 سفير آمريكا در افغانستان بود و همزمان با سفارت، به عنوان نماينده ويژه رييس جمهور آمريكا در اين كشور هم فعاليت مي كرد. در روزهاي اخير و بعد از آنكه پل وولفوويتز در پي شكست جمهوري خواهان در انتخابات كنگره مجبور به كناره گيري شد، نام خليل زاد به عنوان جانشين وولفوويتز در سازمان ملل مطرح است. خليل زاد در سال 1951 از پدري پشتون و مادري تاجيك در شهر مزار شريف افغانستان به دنيا آمد. پدر وي مشاور دربار ظاهرشاه پادشاه سابق افغانستان بود و به همين دليل تحصيلات خود را تا دوره دبيرستان در مدرسه مخصوص فرزندان نخبگان كشور در كابل(محل سكونت خانواده اش)ادامه داد، اين امر سبب شد تا در كنار زبان پدري خود به زبان هاي دري، اردو و فارسي مسلط شود.
در آغاز دهه 70 خليل زاد هنگامي كه وارد دانشگاه بيروت شد به داشتن گرايش هاي چپ و دفاع از فلسطين معروف بود اما در ميانه اين دهه، پس از مهاجرت به آمريكا و ورود به دانشگاه شيكاگو تحولي شگرف پيدا كرد كه گفته مي شود اين تحول ناشي از همكلاسي بودن با "پل وولفوويتز" كه اكنون يكي از شاخص ترين چهره هاي نومحافظه كاران است، تحت تاثير قرار گرفتن افكار راست گرايانه و تندرو پرفسور"آلبرت وهليتير"، استاد آنها در دوره دكتري كه دوستان صميمي يكديگر نيز بودند، تدريس در دانشگاه كلمبياي شهر نيويورك در آغاز دهه 80 و آشنايي با "زبيگنيو برژينسكي" است.
خليل زاد در سال 1985 مليت آمريكايي را كسب كرد و بعد از آن براي مدت كوتاهي به عنوان مشاور ويژه بخش "برنامه ريزي سياسي وزارت خارجه آمريكا" در كنار پل وولفوويتز كه رهبري اين بخش را به عهده داشت مشغول به فعاليت شد. وي در اوج بحران حمله شوروي به افغانستان به واسطه آشنايي كامل با خصوصيات، زبان، فرهنگ و بافت قبيله اي افغاني ها در مدت كوتاهي توجه همه را به خود جلب كرد و اين امر سبب شد تا پايان دوره رياست جمهوري ريگان در منصب خود در وزارت خارجه بماند و در طول آن دوره و به ويژه پس از آشنايي با شخصيت مهمي همچون "ريچارد پرل" از چهره هاي سرشناس نومحافظه كاران، رابطه اي قوي با اين طيف فكري پيدا كرد.
بعد از سقوط طالبان، پس از آنكه ظاهر شاه پادشاه پير افغانستان در كنفرانس گروههاي افغاني در "بن" به دليل كهولت سن از پذيرش قدرت امتناع كرد، آمريكا به خليل زاد اختيار تام داد كه به عنوان نمايند ويژه بوش، شخصي را براي رياست دولت انتقالي پيشنهاد دهد كه اين امر در نهايت به انتصاب حامد كرزاي همكار سابق زلماي در شركت نفتي يونوكال، به عنوان رئيس جمهور مردم افغانستان منجر شد.
گفته مي شود خليل زاد افغاني 55 ساله، نقش مهمي در سياست خارجي بوش، رييس جمهوري آمريكا در كمك به ساختار تشكيل دولت افغانستان ايفا كرده است و به همين دليل بود كه پس از كسب اين موفقيت سناي آمريكا در 28 خرداد 84 به انتخاب زلمي خليل زاد به عنوان سفير واشنگتن در عراق راي اعتماد داد.
از 12 فروردين 85 منابع خبري از تغيير "زلمي خليل زاد" سفير آمريكا در بغداد خبر داده و اعلام كرده بودند كه كميته روابط خارجي كنگره آمريكا در پي درخواست برخي از گروههاي عراقي نسبت به تغيير سفير آمريكا در عراق درصدد است بعد از تشكيل دولت جديد بغداد سفير خود را در اين كشور تغيير دهد. دليل تغيير خليل زاد در عراق متهم شدن وي به بحراني تر كردن اوضاع عراق از طريق مذاكره با گروههاي مسلح عنوان شده  است.]]>
</TEXT>
</DOC>
</HAMSHAHRI2>

<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860125-001</DOCID>
<DOCNO>HAM2-860125-001</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[غيبت 350 ناشر فعال در نمايشگاه كتاب]]>
</TITLE>
<TEXT>
<![CDATA[گروه ادب و هنر 350 ناشر فعال و مطرح خصوصي در نمايشگاه بين المللي كتاب امسال حضور نخواهند داشت.
به اين ترتيب، انتظار مي رود در نمايشگاه امسال افت چشمگيري به لحاظ كمي و كيفي رخ دهد. هر چند كه هنوز نزديك به 20 روز به افتتاح نمايشگاه در مصلاي تهران باقي است و شايد وزارت فرهنگ بتواند با اتخاذ تصميم هوشمندانه اي، ناشران مذكور را به مصلا بكشاند.
در عين حال، به نظر مي رسد با نزديك ترشدن به زمان برگزاري نمايشگاه در 12 ارديبهشت، اخبار مربوط به دوپارگي و يكپارگي به مرور جاي خود را به چگونگي برگزاري مي دهند. مديرعامل سازمان تاكسيراني تهران به مهر گفته است: سازمان تاكسيراني مشكلي براي پوشش حمل و نقل نمايشگاه كتاب ندارد و مي توان با برنامه ريزي دقيق، امسال نيز رضايت شهروندان را با سرويس دهي كامل جلب كرد.
با اين حال، تيموري به بازديدكنندگان امسال، استفاده از مترو را پيشنهاد كرده و مي گويد: با توجه به اين كه خطوط مترو در حد قابل قبولي گسترش يافته است، بازديدكنندگان مي توانند با استفاده از خطوط مترو به سهولت به محل برگزاري نمايشگاه دسترسي پيدا كنند.
مديركل هماهنگي حوزه معاونت حمل و نقل شهرداري تهران نيز 3 روز پيش در گفت و گو با ستاد خبري نمايشگاه امسال گفته است: با وجود دو ايستگاه مترو در ضلع شمالي و جنوبي مصلاي تهران، مسئوليت جابجايي مسافران و بازديدكنندگان به قطار شهري واگذار شده است.]]>
</TEXT>
</DOC>
<DOC>
<DOCID>HAM2-860125-002</DOCID>
<DOCNO>HAM2-860125-002</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[خريد تلفني كتاب]]>
</TITLE>
<TEXT>
<![CDATA[گروه ادب وهنر گرچه آمار خانه كتاب نشان دهنده كاهش 4 درصدي انتشار كتاب در سال 85 نسبت به سال 84 است اما مديرعامل خانه كتاب در ديدار عضو كميسيون فرهنگي مجلس شوراي اسلامي از راه اندازي سامانه اطلاع رساني تلفني در حوزه كتاب خبر داد و گفت: با راه اندازي اين سامانه، مخاطب در تماس با ما اطلاعات مربوط به كتاب مورد نظر خود را كسب خواهد كرد، بدين ترتيب كه يك شماره سه رقمي در نظر مي گيريم تا نيازمنديهاي فوري در اختيار مخاطبان قرار بگيرد.
وضعيت نشر به شهادت آمار و ارقام نگران كننده است با اين حال به گزارش ايبنا، مديرعامل خانه كتاب در اين ديدار در تشريح عملكرد خانه كتاب گفت: خانه كتاب خروجي هاي بسياري در بعد فرهنگي دارد كه داشتن تنها بانك اطلاعات كتاب در كشور از اين موارد است. در اين بانك اطلاعاتي تمامي كتب انتشار يافته در كشور را به طور دقيق و با سرعت در اختيار مخاطبان قرار مي دهيم.
همچنين با وجود سايت هاي گوناگون اطلاع رساني و فروش كتاب از قبيل آمازون، وي راه اندازي خبرگزاري كتاب را در دنيا بي نظير خواند و گفت: ما در دنيا خبرگزاري كتاب نداريم و در حال حاضر تنها خبرگزاري تخصصي در اين زمينه كه به انعكاس اخبار داخلي و خارجي در حوزه كتاب مي پردازد، خبرگزاري كتاب ايران است. او در اين ديدار خواستار حمايت بيشتر نمايندگان مجلس براي افزايش بودجه و حمايت از فرهنگ كتابخواني شد. در عين حال مناقشه خبرگزاري جديد كتاب با خبرگزاري مهر كه در برپايي نمايشگاه كتاب و دعواي مخالفان و موافقان يكپارچگي آن بالا گرفته بود، وارد مرحله جديدي شده است. مهر به نقل از پرويز كرمي - مديركل دفتر وزارتي وزارت فرهنگ و ارشاد اسلامي آورده است: با توجه به مصوبه معاونت امور فرهنگي وزارت ارشاد و نظر به وابسته بودن موسسه خانه كتاب ايران به معاونت فرهنگي، عنوان سايت اطلاع رساني ايبنا اصلاح مي شود.
كرمي در خصوص ممنوعيت راه اندازي خبرگزاري از سوي موسسات دولتي، گفت: خانه كتاب به معاونت امور فرهنگي ارشاد وابسته است و به همين خاطر اين موسسه بايد هرچه زودتر عنوان خبرگزاري را در سايت اطلاع رساني ايبنا اصلاح كند و لذا عنوان خبرگزاري براي پايگاه اطلاع رساني موسسه خانه كتاب اشتباه است و بايد تصحيح شود.پيش از اين نيزعليرضا ملكيان - معاون حقوقي و امور مجلس ارشاد نيز بر دولتي بودن اين موسسه تاكيد كرده است.]]>
</TEXT>
</DOC>
<DOC>
<DOCID>HAM2-860125-003</DOCID>
<DOCNO>HAM2-860125-003</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<IMAGE>/1386/860125/news/019194.jpg</IMAGE>
<![CDATA[
آيدا در رم: رسول صدرعاملي كارگردان سينما براي شركت در ششمين جشنواره  بين المللي يك هفته اي فيلم رم عازم ايتاليا مي شود. فيلم ديشب باباتو ديدم آيدا به عنوان تنها نماينده  سينماي ايران در بخش مسابقه  اصلي آن به نمايش درمي آيد. اين جشنواره  مختص فيلمهاي مستقل سينماگران دنياست در بخش فيلم هاي بلند، 15 فيلم را به نمايش مي گذارد كه قاره آسيا بيشترين تعداد اثر را در اين بخش دارد. فيلم هاي شركت كننده از 70 كشور جهان در 7 بخش به رقابت با يكديگر مي پردازند.
]]>
<IMAGE>/1386/860125/news/019185.jpg</IMAGE>
<![CDATA[
آنتيگونه در نيويورك: هما روستا تمرينات نمايش آنتيگونه در نيويورك را از اواخر هفته  گذشته آغاز كرده است. در اين نمايش كه از دهه سوم ارديبهشت ماه در تالار مولوي اجرا مي شود، بازيگراني همچون سيامك صفري، احمد آقالو، بهناز جعفري و داريوش موفق روي صحنه مي روند. اين نمايش درباره  آوارگان نيويورك است و به اعتقاد هما روستا مي تواند ارتباط خوبي با مخاطبان ايراني برقرار كند.
]]>
<IMAGE>/1386/860125/news/019197.jpg</IMAGE>
<![CDATA[
اولين اجراي 86:  نادر مشايخي اركستر سمفونيك تهران را 2 تا 4 خرداد ماه در تالار وحدت رهبري مي كند. وي به فارس گفت:  در اين اجرا كه به مناسبت سالروز فتح خرمشهر برگزار مي شود، قطعاتي چون سمفوني ايثار از مجيد انتظامي، كجاييد اي شهيدان خدايي از ساخته هاي هوشنگ كامكار و ايران از ارسلان كامكار را اجرا خواهيم كرد.
]]>
<IMAGE>/1386/860125/news/019188.jpg</IMAGE>
<![CDATA[
مرگ نويسنده: كورت ونه گات نويسنده نامدار آمريكايي در سن 84سالگي درگذشت. او كه با ترجمه سلاخ خانه شماره 5 در ايران شهرت داشت، چند هفته قبل در اثر سقوط از ارتفاع، دچار ضربه مغزي شد. نگاه انتقادي ونه گات نسبت به جامعه مدرن به خصوص جامعه آمريكا به همراه طنزي كه در لابه  لاي كلمات و جمله هايش استفاده مي  كرد، از او نويسنده  اي چيره دست و حساس ساخت.]]>
</TEXT>
</DOC>
<DOC>
<DOCID>HAM2-860125-004</DOCID>
<DOCNO>HAM2-860125-004</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[امروز مراسم بزرگداشت عطار نيشابوري همزمان با روز ملي اين شاعر برگزار مي شود
غفلت از نام آوران عرصه فرهنگ و ادب]]>
</TITLE>
<TEXT>
<![CDATA[گروه ادب و هنر مراسم بزرگداشت عطار نيشابوري، امروز همزمان با روز ملي اين شاعر بزرگ در ايران و 20 كشور ديگر برگزار مي شود.
در ايران همايش از عطار تا مولانا با پيام وزير فرهنگ و ارشاد اسلامي و حضور انديشمندان و عطارشناسان جهان در نيشابور آغاز مي شود و پيام وزير به طور همزمان به تمام رايزني هاي فرهنگي ايران در سراسر دنيا مخابره مي شود.
رئيس اداره فرهنگ و ارشاد اسلامي نيشابور كه دبير اجرايي همايش مذكور است در اين باره به ايرنا مي گويد: با به صدادرآمدن زنگ عرفان در تمامي مدارس استان خراسان رضوي، همايش علمي انديشمندان و محققان علم، ادب و عرفان با حضور استاداني چون دكتر ميرجلال الدين كزازي، رضا انزابي نژاد، محمود اسدي و افاق باي بردي در فرهنگسراي سيمرغ نيشابور برگزار مي شود. علاوه بر اين، امروز مقبره عطار گلباران مي شود و فردا، شركت كنندگان در همايش و علاقه مندان عطار، به كدكن، زادگاه او رفته و مقبره پدرش را نيز گلباران مي كنند.
از عطار تا مولانا
ميرجلال الدين كزازي، استاد دانشگاه، شاعر و پژوهشگر ادبيات كهن درباره عطار به فارس گفته است: بزرگ ترين ويژگي عطار كه او را در پهنه ادب پارسي به پايگاهي بلند رسانيده است، اين است كه عطار ميانجي و پيوندگري است در ميان سنايي و مولانا. عطار راهي را كه سنايي آغاز نهاده بود، فراخي و همواري بخشيد و زمينه را به شايستگي براي پيدايي مولانا فراهم كرد.  مولانا براي نخستين بار در 5 سالگي وقتي كه راهي سفر حج شده بود، به خدمت شيخ عطار نيشابوري رسيده است. وقتي كه عطار دوران كهنسالي را مي  گذراند مولانا متولد سال 604 است و تولد عطار را بين 513 تا 537 هجري قمري گزارش كرده اند.كزازي ادامه مي دهد: بي گمان اگر عطار در ميان سنايي و مولانا نمي بود، مولانا آن بزرگ مرد كه بي مانند شده است، نمي توانست شد. از همين روست كه مولانا هر زماني از سنايي به ستايش و نكوداشت ياد مي كند، نامي از عطار مي  برد. آن چنان كه گويي اين دو سترگ سخن و بزرگ انديشه را استادان و راهنمايان خود مي شمارد. يونسكو امسال را سال مولانا نام گذاري كرده است و مجموعه اين عوامل باعث شده است كه همايش امروز از عطار تا مولانا نام بگيرد.
از عطاري تا عرفان
پدر عطار، عطاري مي كرد و براي همين هم هست كه با اين نام به شهرت رسيده است. فريدالدين، حرفه پدرش را ادامه مي دهد، اما ملاقات با درويش عجيبي كه بسيار حكايتش را مي گويند، مسير زندگي اش را به كلي تغيير مي دهد: روزي عطار در دكان خود مشغول به معامله بود كه درويشي به آنجا رسيد و چند بار با گفتن جمله چيزي براي خدا بدهيد از عطار كمك خواست، ولي او چيزي به درويش نداد. درويش به او گفت: اي خواجه تو چگونه مي خواهي از دنيا بروي؟ عطار پاسخ داد: همان گونه كه تو از دنيا مي روي. درويش گفت: تو مانند من مي تواني بميري؟ عطار گفت: بله. درويش كاسه چوبي خود را زير سر نهاد و گفت: الله، و از دنيا رفت.  عطار پس از اين اتفاق، دكان و عطاري را رها كرد و راه زندگي اش را براي هميشه تغيير داد.
بزرگداشت صرف
علاوه بر عطار، استان خراسان رضوي، فردوسي و خيام را نيز دارد كه بدون شك، سه ستون از ستون هاي اصلي ادبيات ايران محسوب مي شوند. به گفته دبير ستاد بزرگداشت مفاخر فرهنگي خراسان رضوي، از اين پس براي اين سه شاعر بزرگ ايران، هر دو سال يك بار كنگره جهاني برگزار مي شود.اما اين پرسش همواره به عنوان پرسشي بدون پاسخ، باقي مي ماند: براي حفظ ستون هاي فرهنگي يك كشور، تنها يك همايش يك روزه كفايت مي كند؟  
حفظ از آن جايي به ذهن مي رسد كه همسايگان مان، افغانستان، تركيه، عراق، آذربايجان و... حتي امارات، علاقه بسياري براي چسباندن بزرگان ايران به نقشه فرهنگي خود دارند، چرا كه متاسفانه در برخي مواقع، نقشه جغرافيايي اكنون، به سود آنها تغيير يافته است. نظامي حالا در گنجه آذربايجان خفته است و مولانا در قونيه تركيه و الخ.عماد افروغ، رئيس كميسيون فرهنگي مجلس اين طور پاسخ مي دهد: به اعتقاد من در اين سالها نسبت به اين موضوع غفلت صورت گرفته است. اين غفلت به نام توجه دولت به اقتصاد و معيشت مردم رخ داده، چرا كه فضاي كشور ما بيش از حد اقتصادزده است. پيش از اين افغانستان كه حالا بيش از هر كشور ديگري به جمع آوري شناسنامه هاي فرهنگي نياز دارد، نام ابن سينا را به ابن سيناي بلخي و ناصرخسرو قبادياني را به ناصر خسرو قبادياني بلخي تغيير داده و بر خيابان هاي مزار شريف گذاشته است. شايد چون مولوي ما در بلخ آنها به دنيا آمده و در قونيه ترك ها خوابيده است. كرزاي اما براي بزرگداشت سال مولانا نيز كميسيون 40 نفره اي را مامور برگزاري سميناري با شكوه و واقعا بين المللي كرده است. ما چه كرده ايم؟حالا امروز، چند استاد ايراني چند كلمه از عطار مي گويند و اين كه خيلي بزرگ بوده و هست. چند استاد دور و برمان با لهجه هاي شيرين خود نيز چند بيت از تذكره الاوليا را مي خوانند و بعد، خداحافظ تا حتي نه سال بعد، بلكه دو سال ديگر.افروغ ادامه مي دهد: نمي گويم تاكنون به اين مسائل بي توجهي كامل شده است، ولي بايد بيش از اينها باشد و حركت هايي كه تاكنون صورت گرفته، قابل قبول نيست.]]>
</TEXT>
</DOC>
<DOC>
<DOCID>HAM2-860125-005</DOCID>
<DOCNO>HAM2-860125-005</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بزرگمرد كوچك در تلويزيون]]>
</TITLE>
<TEXT>
<IMAGE>/1386/860125/news/019191.jpg</IMAGE>
<![CDATA[
گروه ادب و هنر- بزرگمرد كوچك نام مجموعه اي است كه به زندگي يك دانش آموز پرجنب و جوش و كنجكاو و مملو از سؤال به نام عليرضا مي پردازد. او كه همراه مادر و مادربزرگش زندگي مي كند و از داشتن پدر محروم است با افراط در كارهاي تحقيقاتي اش، معلمان و مادرش را به دردسر مي اندازد و اتفاقات جالبي را رقم مي زند.سعيد فرج پوري تهيه كننده اين سريال مي گويد:در اين مجموعه هيچ يك از شخصيت ها دور از اشتباه نيستند. نه مادر و نه معلمها و... بلكه همه انسانهايي واقعي با گرفتاري هاي طبيعي و معمول هستند كه هركس مي تواند وجوهي از خويش را در آنها بيابد. طي سالها، تجربه ثابت كرده غيرشعاري و صادق بودن يك مجموعه نمايشي و داستاني، حاصل تربيتي و آموزشي مؤثرتري خواهد داشت. با توجه به اين نكته كه كودكان و بزرگسالان در همه جاي دنيا با فضاي كميك و طنز ارتباط و علاقه بيشتري نشان مي دهند، لذا اين سبك را براي انتقال مفاهيم درسي و زندگي و تجربه انتخاب نموده ايم.كارگردان اين مجموعه 20 قسمتي، مسعود رسام است و نويسندگي آن را شيما بحريني عهده دار است. بزرگمرد كوچك كاري از گروه كودك و نوجوان شبكه دو سيما و مؤسسه فرهنگي هنري صبا فيلم است كه هنرمنداني چون رامبد جوان، لاله صبوري، شهربانو موسوي و نادر سليماني در آن به ايفاي نقش خواهند پرداخت.]]>
</TEXT>
</DOC>
<DOC>
<DOCID>HAM2-860125-006</DOCID>
<DOCNO>HAM2-860125-006</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اسكار، مبناي سنجش سينماي يك كشور نيست]]>
</TITLE>
<TEXT>
<![CDATA[فارس: آميتاب باچان، بازيگر و كارگردان سينماي هند ضمن اشاره به اين مطلب كه امروزه باليوود به مراتب خلاق تر از هاليوود است، گفت: جوايز اسكار مبناي سنجش خوبي و بدي يك فيلم نيست.
به گزارش روزنامه هندوستان تايمز، آميتاب باچان در مصاحبه اخير خود ضمن رد اين مسئله كه فيلم هاي هندي بايد نسبت به برنده شدن جوايز اسكار از خود رغبت بيشتري نشان دهند، گفت: باليوود از هاليوود به مراتب خلاق تر است. اين بازيگر هندي گفت: هند سالانه حدود يك هزار فيلم به 12 زبان مختلف توليد مي نمايد، چيزي حدود سه برابر ميزان توليدات سينماي هاليوود. باچان كه اخيرا به منظور دريافت چندين جايزه به انگلستان سفر كرده بود، گفت: من به اين موضوع كه اگر فيلمي هندي برنده جايزه اسكار شود مي توان آن را فيلمي بي عيب و نقص دانست، هيچ اعتقادي ندارم. مطرح شدن چنين موضوعي در جهان سينما حقيقتا تاسف برانگيز است، جوايز اسكار مبناي سنجش خوبي و بدي يك فيلم نيست.]]>
</TEXT>
</DOC>
<DOC>
<DOCID>HAM2-860125-007</DOCID>
<DOCNO>HAM2-860125-007</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نقد 300 در پشت پرده]]>
</TITLE>
<TEXT>
<IMAGE>/1386/860125/news/019182.jpg</IMAGE>
<![CDATA[
گروه ادب و هنر پس از چند سوء تفاهم در پخش يا نقد 300، سرانجام اين فيلم ضد ايراني در قالب برنامه پشت پرده در تلويزيون نقد و بررسي مي شود.تبليغات تلويزيون حكايت از اين دارد كه فردا ساعت 8 و نيم شب دكتر اكبر عالمي و نادر طالب زاده درباره فيلم سينمايي 300 صحبت مي كنند و البته صحنه هايي از اين فيلم هم براي پخش، دوبله شده است. اين برنامه با عنوان پشت پرده در زمان برنامه سينما ماوراء از شبكه 4 پخش مي شود.
300، كميك استريپي تخيلي است كه موجب برانگيختن خشم بسياري از ايرانيان شده و به نبرد 300 سرباز اسپارتي با لشكر انبوهي از سپاهيان خشايارشا مي پردازد.ظاهرا ابتدا قرار بود فيلم 300 در برنامه هاي نوروز 86 پخش شود ولي به خاطر حساسيت آن، اين اتفاق نيافتاد. محمود قنبري، مدير دوبلاژ فيلم 300 نيز با تكذيب دوبله  اين فيلم به صورت كامل به ايسنا گفت: فقط حدود 40 دقيقه از اين اثر را كه مربوط به تحريف تاريخ ايران است، دوبله كردم. اين مدير دوبلاژ با اشاره به قانون كپي رايت گفت: براساس اين قانون مي توان آثار سينمايي را در مدت زمان 5 دقيقه بدون پرداخت حق رايت پخش كرد؛ براين اساس بخشهايي از فيلم بدون نياز به خريد آن براي پخش دوبله شد.]]>
</TEXT>
</DOC>
<DOC>
<DOCID>HAM2-860125-008</DOCID>
<DOCNO>HAM2-860125-008</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[رخشان بني اعتماد: تفنني به اعتياد نگاه مي شود]]>
</TITLE>
<TEXT>
<![CDATA[گروه ادب و هنر جدي ترين فيلم سينمايي در حال اكران، بهانه اي براي موضوع هفته گذشته يعني سلامت شد. رخشان بني اعتماد كارگردان خون بازي به همراه ديگر عوامل اين فيلم در سينما عصرجديد جمع شدند تا راجع به اعتياد، محور اصلي اين فيلم صحبت كنند.
رخشان بني اعتماد در اين نشست گفت: اعتياد واقعيتي است كه حتي اگر درباره  آن صحبت نكنيم، با جديت وجود دارد و بايد بپذيريم در جامعه  ما قشر دانشجو و متوسطي وجود دارند كه به اعتياد و مصرف مواد به صورت تفنني نگاه مي كنند و در اصل تم اصلي خون بازي ماهيت اعتياد و درگيري انسان با اين پديده  شوم است. به گزارش ايسنا، اين كارگردان سينما به مراحل شكل گيري فيلم اشاره كرد و گفت: تحقيقي در سال 74 انجام شد كه به مدت يك سال به طول انجاميد تا فيلم مستندي به نام زير پوست شهر به منظور ارتقاي سطح آگاهي طبقه  معمولي رو به رشد قشر آسيب پذير ساخته شود. اما متاسفانه به دليل اين كه در جامعه  ما مسايل اجتماعي از ديدگاه سياسي ديده مي شود، فيلم به علت سياه نمايي و مبالغه در آن پخش نشد، تا اين كه در سال 1383 تحقيق جديدي را آغاز كردم. در اين نشست همچنين دكتر براتي مدير مركز پيشگيري از اعتياد بهزيستي با اعتقاد بر اينكه مساله  اعتياد، مساله  ساده اي نيست، افزود: ما نبايد به آساني از كنار آن عبور كنيم و سعي ما همواره بر اين بوده است كه به اين پديده  اجتماعي از زاويه  جديدي نگاه كنيم.دكتر محسن روشن پژوه روان پزشك، بني اعتماد را در فيلمسازي ريزبين دانست و به نگاه خاص و دقيق وي به پديده هاي اجتماعي اشاره كرد.
جواد طوسي منتقد و مجري جلسه هم اين پرسش را مطرح كرد: چه ضرورتي وجود دارد كه دوربين در انتهاي فيلم وارد زندگي پدر شود؟ و چرا در رابطه  دو طرفه  مادر و دختر خلاصه نمي شود؟
مسعود رايگان بازيگر نقش پدر گفت: علاوه بر پديده  اعتياد، با حضور پدر و رابطه  متناقض سه گانه اي كه در ويلاي دورافتاده شاهدش هستيم به نوعي با پديده  اجتماعي طلاق مواجه مي شويم كه چگونه مي تواند سرمنشأ مشكلات خانواده باشد. در همين حال جهانگير كوثري تهيه كننده خون بازي به فارس گفت: حتما فيلمنامه خون بازي را چاپ مي كنيم اما هنوز تصميمي براي چگونگي آن نگرفتيم. وي درباره حضور خون بازي در فستيوال كن هم گفت: فيلم را براي شركت در كن نمي فرستيم چون سال گذشته بخشي از فيلم را كه هنوز كامل نشده بود فرستاديم اما اتفاقاتي افتاد كه خوشايند نبود. اما براي جشنواره هاي متعددي فيلم فرستاده شده است. خون بازي تا اواسط هفته گذشته در تهران بيش از 115 ميليون تومان فروش داشته است.]]>
</TEXT>
</DOC>
<DOC>
<DOCID>HAM2-860125-009</DOCID>
<DOCNO>HAM2-860125-009</DOCNO>
<ORIGINALFILE>/1386/860125/news/_adabh.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فهرست نهايي نامزدهاي بوكر اعلام شد
فوئنتس و باز هم پيتركاري]]>
</TITLE>
<TEXT>
<![CDATA[گروه ادب و هنر كارلوس فوئنتس مكزيكي، چينوا آچه به نيجريه اي، فيليپ راث امريكايي، مارگارت اتوود كانادايي، ميشل تورنيه فرانسوي و باز هم پيتر كاري استراليايي، به فهرست نهايي نامزدهاي جايزه بين المللي بوكر راه يافتند.آن طور كه ايسنا گزارش كرده است، علاوه بر اين نويسندگان مطرح از سراسر دنيا، سلمان رشدي نيز امسال يكي از نامزدهاي بوكر است. ضمن اين كه نام آموس اوز اسرائيلي نيز در اين فهرست ديده مي شود.
بوكر كه تا 2 سال پيش تنها به نويسندگان بريتانيايي تعلق مي گرفت، از سال گذشته، بخش بين المللي جايزه خود را نيز به راه انداخته و امسال دومين دوره جايزه بين المللي بوكر برگزار مي شود. اين جايزه هر دو سال يك بار به بهترين اثر داستاني يك نويسنده زنده تعلق مي گيرد. پيتر كاري تاكنون بيش از هر نويسنده ديگري به فهرست نامزدهاي نهايي بوكر راه يافته است و 3 بار نيز موفق به كسب آن شده است.دن دليلو از آمريكا، مايكل اونداجي و آليس مونرو از كانادا، دوريس لسينگ و يان مك ايوان از انگلستان، جان بنويل از ايرلند و هري موليش از هلند، از جمله ديگر نامزدهاي بوكر هستند.شايان ذكر است، نادين گورديمر، نويسنده سرشناس افريقاي جنوبي، امسال در هيأت داوران اين جايزه حضور دارد.]]>
</TEXT>
</DOC>
<DOC>
<DOCID>HAM2-860125-010</DOCID>
<DOCNO>HAM2-860125-010</DOCNO>
<ORIGINALFILE>/1386/860125/news/_akhar.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[كسادي عابر بانك ها
از ديرباز ماه فروردين براي كارمندان و كارگران، طولاني ترين ماه سال به شمار مي آمد و ظاهرا  اين قضيه هنوز هم صادق است. براي پي بردن به اين موضوع كافي است نگاهي به دستگاههاي عابربانك خيابان ها انداخت تا متوجه خلوتي بي سابقه مقابل اين دستگاهها شويم. دستگاه هايي كه در ماههاي پاياني سال گذشته در ميان انبوهي از جمعيت ناپديد شده بودند، اين روزها را در كسادي كامل سپري مي كنند. دليل اصلي آن هم خالي شدن حساب هاي مشتريان( كه اغلب آنها حقوق بگيران ادارات و كارخانه ها هستند)است. و جالب تر اينكه حالا كه حداكثر موجودي اغلب حساب هاي مشتريان در روزهاي آخر ماه فروردين، تنها 5 هزار تومان است دستگاه هاي عابر بانك كمتر دچار مشكل مي شوند و خدمات خوبي به مشتريان عرضه مي كنند، دقيقاً عكس زماني كه تقاضا براي استفاده از اين دستگاه ها افزايش مي يابد.
صندلي پلاستيكي در سينما
اين روزها كه سينماها فروش بهاري بسيار خوبي دارند و پس از مدتها شاهد صف هاي طويل مقابل سالن هاي نمايش بوده ايم، مشكل تازه اي پديدار شده است. برخي از سينماها با سوء استفاده از اين موقعيت طلايي در تلاش هستند به هر قيمتي سالن هاي خود را بيش از ظرفيت واقعي، مملو از تماشاگر كنند تا شايد ضررهاي هنگفت سال قبل را جبران نمايند. اگر اين روزها سري به سينماها زده باشيد حتماً با انبوهي از صندلي هاي پلاستيكي روي هم چيده شده در كنار سالن ها مواجه خواهيد شد كه پس از پر شدن ظرفيت سالن در فضاهاي خالي سالن چيده مي شوند تا تماشاگران بيشتري فرصت تماشاي فيلم را داشته باشند. به طور حتم مسئولان اين سينماها هرگز از خود سؤال نكرده اند كه در صورت وقوع حادثه اي مانند آتش سوزي در داخل سالن و با توجه به مسدود شدن تمام راههاي خروج توسط اين صندلي هاي پلاستيكي، تماشاگران چگونه قادر به خروج از اين مكان در كوتاهترين زمان ممكن خواهند بود.
پاكسازي شهر
در ششمين روز از هفته سلامت، تشكل هاي مردمي، كارگران خدمات شهري، بسيجيان و كاركنان بهداشت و درمان، زباله هاي شهر گچساران و اطراف آن را جمع آوري كردند. اين افراد همچنين با توزيع كيسه زباله در بين مردم و كسبه افراد را به توجه بيشتر به بهداشت محيط فراخواندند.
رند  ها در اصفهان
شماره هاي رند تلفن همراه در اصفهان توزيع و به مزايده گذاشته مي شود. روابط عمومي شركت مخابرات استان اصفهان، از واگذاري شماره هاي رند تلفن همراه در استان تا مبلغ?? ميليون تومان خبر داد. به طوري  كه شماره تلفن هاي همراه مانند???? با هفت رقم سه(???????????)و يا با هفت رقم دو(??????????2)هركدام با قيمت تعيين شده??? ميليون ريال به فروش مي رسد. در اين اطلاعيه بدون اشاره به قيمت و يا ديگر اعداد شماره هاي رند تلفن همراه، از علاقه مندان دعوت شده است براي شركت در مزايده فروش اين شماره ها به ادارات مخابرات شهر اصفهان مراجعه كنند. اين شركت مجموع سيم كارت هاي داراي اعداد رند در استان را 2هزار و?? شماره اعلام كرده است كه از طريق مزايده به فروش مي رسد. شركت مخابرات استان اصفهان شرايط شركت در آيين مزايده خريداري اين شماره ها را پرداخت?? هزار ريال به ازاي هر شماره سيم كارت اعلام كرد.
ساماندهي بازي سرا
با محدوديت هايي كه براي بازي سرا ها(گيم نت)در سال 86 وضع شده است شايد خانواده ها بتوانند با خاطري آسوده تر بچه ها را براي بازي به اين مكان ببرند. طي چند سال گذشته جاذبه  بازي هاي رايانه اي اين صنف را به يكي از غول هاي بلعنده پول توجيبي بدل كرده بود كه گسترش رايانه هاي خانگي تا حدودي از اين قدري كاست. اما به گفته معاون فني دبيرخانه شوراي عالي اطلاع رساني، در زمينه اعطاي مجوز بازي سراها و نظارت بر محتواي بازي هاي موجود در اين مراكز اقدامات مفيدي صورت گرفته است. وي مي گويد: برنامه ما به عنوان يك نهاد فرابخشي و مسئول در حوزه بازي هاي رايانه اي اين است كه در سال 86، با همكاري ساير فعالان دولتي و غيردولتي، وضعيت بازي سراها را ساماندهي كنيم.
شعر و قصه كودكان
خانه فرهنگ مهرآور به منظور پرورش استعدادهاي هنري و خلاقيت كودكان، اقدام به برگزاري كلاس هاي شعر و قصه ويژه گروه هاي سني 5/3 تا 6 ساله كرده است. در اين كلاس آموزشي به كودكان شعرهاي كوتاه، قصه هاي ايراني، بازي و سرگرمي و نقاشي آموزش داده مي شود. علاقه مندان براي كسب اطلاعات بيشتر مي توانند به نشاني: خيابان خاقاني- نبش مهديه دوم- پلاك 124 مراجعه كنند و يا با شماره تلفن 77431025 تماس بگيرند.
همايش بزرگ پياده روي
اداره كل تربيت بدني استان ايلام، به مناسبت بزرگداشت پيروزي اخير نظام مقدس جمهوري اسلامي در دستيابي به دانش و فناوري صلح آميز هسته اي، پنجشنبه گذشته همايش بزرگ پياده روي عمومي را برگزار كرد. شركت كنندگان در اين همايش مسير پنج كيلومتري ورزشگاه تختي را تا ميدان امام حسين(ع)شهر ايلام را پيمودند. در پايان اين همايش به قيد قرعه به?? نفر از شركت كنندگان جوايزي اهدا شد.]]>
</TEXT>
</DOC>
<DOC>
<DOCID>HAM2-860125-011</DOCID>
<DOCNO>HAM2-860125-011</DOCNO>
<ORIGINALFILE>/1386/860125/news/_akhar.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<![CDATA[رونق بازار شوينده ها
به گفته عمده فروشان بازار مواد شوينده، با گرم شدن هوا مصرف اين مواد رو به فزوني گذاشته و بازار آن به روز هاي خوش رونق نزديك مي شود.
از سوي ديگر كاربري هاي جديد و رواج محصولاتي كه هر روز بر تنوع آنها اضافه مي شود بخش مواد شوينده را در فروشگاه ها رنگارنگ تر و تعداد خريداران را بيشتر مي كند. براي نمونه معطر شدن بسياري از محصولاتي كه تا به حال به بد بويي شهرت داشتند(سفيد كننده ها)و انطباق محصولات ويژه كودكان با نياز هاي كودكانه آنها از جمله اين جاذبه هاي جديد بازار است. طعم هاي ميوه اي و اشكال عروسكي و يا شبيه به شكلات خمير دندان ها، بچه ها را به سمت آنها مي كشاند. با وجود تمام اين جذابيت ها، به گفته كارشناسان بهداشتي مطالعه نكردن بروشور ها و برچسب هاي راهنماي مصرف اين مواد و به طور كامل رعايت نشدن آنها هر از گاهي منجر به صدمات پوستي و تنفسي مي شود.]]>
</TEXT>
</DOC>
<DOC>
<DOCID>HAM2-860125-012</DOCID>
<DOCNO>HAM2-860125-012</DOCNO>
<ORIGINALFILE>/1386/860125/news/_akhar.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تابلوي نتايج ليگ برتر]]>
</TITLE>
<TEXT>
<![CDATA[استقلال تهران 3 برق شيراز صفر
گلها: علي عليزاده، حسين كاظمي و محسن يوسفي
استقلال اهواز يك- سايپا صفر
گل: فريدون فضلي
فولاد خوزستان 3 راه آهن يك
گلها: پژمان منتظري و امير خليفه اصل(2گل)براي فولاد و جهانبخش جعفري براي راه آهن
ذوب آهن 2 - پيكان2
گلها: مهدي رجب زاده و فرشيد طالبي براي ذوب و محسن بياتي نيا و ميثم خسروي براي پيكان
مس كرمان صفر- ابومسلم صفر]]>
</TEXT>
</DOC>
<DOC>
<DOCID>HAM2-860125-013</DOCID>
<DOCNO>HAM2-860125-013</DOCNO>
<ORIGINALFILE>/1386/860125/news/_akhar.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[آشنايي با طب سنتي و داروهاي گياهي
فرهنگسراي طبيعت اقدام به برگزاري جلسات آشنايي با طب سنتي و داروهاي گياهي به صورت رايگان كرده است. در اين جلسات به بررسي و بحث پيرامون داروهاي طبيعي فاقد عوارض، شناخت گياهان دارويي در طبيعت، روشهاي استفاده از اين داروها در امراض مختلف و... پرداخته مي شود. علاقه مندان براي ثبت نام مي توانند تا آخر فروردين ماه به نشاني فلكه دوم تهرانپارس- انتهاي خيابان جشنواره- فرهنگسراي طبيعت مراجعه كنند.
آموزش فوريت هاي پزشكي
فرهنگسراي انقلاب كلاس هاي آموزشي فوريت هاي پزشكي ويژه بانوان برگزار مي كند. در اين دوره هاي آموزشي هنرجويان با مسائلي همچون علل مصدوميت، انواع شكستگي ها، خونريزي داخلي و خارجي و... آشنا شده و موفق به اخذ گواهي پايان دوره خواهند شد. علاقه مندان براي ثبت نام، تا پايان فروردين فرصت دارند به واحد آموزش فرهنگسراي انقلاب واقع در بزرگراه شهيد نواب صفوي- خيابان كميل شرقي مراجعه كنند.
قصه و خاطره نويسي
كانون ادبي فرهنگسراي بهمن اقدام به برگزاري كلاس هاي رايگان قصه نويسي و خاطره نويسي كرده است. اين كلاس ها روزهاي جمعه از ساعت 16 تا 18 در تالار مبارك فرهنگسراي بهمن برگزار مي شود. كودكان و نوجوانان علاقه مند و همچنين كساني كه دوست دارند به طور حرفه اي و تخصصي براي بچه ها بنويسند مي توانند در اين كلاس ها شركت كنند. فرهنگسراي بهمن در ميدان راه آهن، ميدان بهمن واقع شده است.]]>
</TEXT>
</DOC>
<DOC>
<DOCID>HAM2-860125-014</DOCID>
<DOCNO>HAM2-860125-014</DOCNO>
<ORIGINALFILE>/1386/860125/news/_akhar.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[كدام شهر؟
كداميك از اين شهرها پرجمعيت تر است؟
a)اصفهانb)مشهد
c)كرجd)تبريز
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 58
]]>
<IMAGE>/1386/860125/news/019239.jpg</IMAGE>
</TEXT>
</DOC>
<DOC>
<DOCID>HAM2-860125-015</DOCID>
<DOCNO>HAM2-860125-015</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ظهور قدرت تازه در بازار سرمايه
ارزش سهام فلزات به 70 هزار ميليارد ريال رسيد]]>
</TITLE>
<TEXT>
<IMAGE>/1386/860125/news/019122.jpg</IMAGE>
<IMAGE>/1386/860125/news/019146.jpg</IMAGE>
<![CDATA[
گروه بورس تازه ترين آمار دريافتي نشان مي دهد، پيوستن دو شركت فولاد مباركه و مس به بورس تهران، گروه فلزات را به بزرگترين مجموعه بازار سرمايه تبديل كرده است.
در حال حاضر ارزش كل سهام شركت هاي فلزي فعال در تالارهاي مبادلات، به مرز 70 هزار ميليارد ريال رسيده كه اين رقم معادل 4/17 درصد از كل ارزش بورس تهران است. در اين ميان شركت فولاد مباركه با ارزش بازاري در حدود30 هزار ميليارد و شركت مس با ارزش 24 هزار ميليارد ريال، بزرگترين شركت هاي بورس به حساب مي آيند. در گروه فلزات كالسيمين با توجه به ارزش 6 هزار و 700 ميليارد ريالي اش سومين شركت بزرگ اين گروه است.
يك پله پايين تر
اما در مقابل صعود خيره كننده سهام فلزات، گروه خودروسازان بورس ظرف 3 ماه گذشته بار ديگر پس از 3 سال رتبه نخست را ترك كرده و به پله دوم در بين گروه هاي صنعتي فعال در بورس رضايت داده  است. ارزش كل 31 شركت خودروسازي و قطعه سازي فعال در بورس از مرز 57 هزار ميليارد ريال فراتر مي رود. اين ميزان معادل 4/14 درصد از كل ارزش بازار سهام تهران است.
اما آمار موجود گوياي اين واقعيت است كه ارزش سهام توليدكنندگان سيمان ظرف 3 سال اخير 25 هزار ميليارد ريال كاهش يافته و اين مجموعه بزرگ و تأثيرگذار بورس را به ركود كامل كشانده است.
در حال حاضر ارزش 29 شركت فعال در صنعت سيمان 47 هزار ميليارد ريال برآورد مي شود. اين گروه 7/11 درصد از كل ارزش هاي موجود در بورس را به خود اختصاص داده است.
پتروشيمي
با تحولات پيش آمده در پاييز و زمستان سال گذشته به نظر مي رسيد بار ديگر دوران صعود سهام پتروشيمي آغاز شده است، اما سهام اين شركت ها به ناگاه دوباره به خوابي عميق فرورفتند با اين وجود ارزش سهام شركت هاي فعال در صنعت پتروشيمي و توليد مواد شيميايي در پايان فروردين 86 از 43 هزار ميليارد ريال گذشته است، ارزش بازار اين گروه 9/10 درصد از كل ارزش هاي موجود در بورس را شامل مي شود.
به دنبال سهام پتروشيمي، گروه معادن با رقابتي تنگاتنگ در رتبه پنجم ايستاده است. ارزش بازار سهام 8 شركت فعال در گروه معادن 40 هزار ميليارد ريال برآورد مي شود اين گروه در مجموع 10 درصد كل ارزش بورس را در اختيار دارد.
هم چنان رو به نزول
آمار تازه دريافتي حاكي است: ارزش هلدينگ ها كه زماني بزرگترين گروه فعال در بورس به حساب مي آمدند، در حال حاضر به 32 هزار ميليارد ريال كاهش يافته است.
پس از هلدينگ، بانك ها با ارزش بازاري معادل 17 هزار و 500 ميليارد ريال ايستاده اند. ارزش سهام انبوه سازان هم 15 هزار ميليارد ريال برآورد مي شود.]]>
</TEXT>
</DOC>
<DOC>
<DOCID>HAM2-860125-016</DOCID>
<DOCNO>HAM2-860125-016</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رونق در آخر فروردين]]>
</TITLE>
<TEXT>
<![CDATA[گروه بورس ارزش كل معاملات بورس تهران در هفته گذشته با افزايش قابل توجهي روبه رو شد.
تالارهاي بورس تهران در هفته گذشته شاهد ازدحام سهامداران براي خريد سهام بودند به طوري كه تعداد كل خريداران سهام با 158 درصد افزايش نسبت به هفته گذشته از 6 هزار و 902 نفر به 17 هزار و 820 نفر رسيد، اين سهامداران در طول هفته گذشته 151 ميليون سهم را به ارزش 648 ميليارد ريال خريداري كردند. اين آمار حاكي از آن است كه ارزش كل معاملات صورت گرفته در اين هفته نسبت به قبل از آن 238 درصد و تعداد سهام معامله شده 181 درصد رشد كرده است.
در اين هفته روند معاملات در تابلوهاي اصلي و فرعي بورس نيز با افزايش قابل ملاحظه اي روبه رو بود به طوري كه ارزش معاملات بورس در تابلوي اصلي با 240 درصد و در تابلوي فرعي با 231 درصد رشد همراه بود. تعداد خريداران سهام نيز در تابلوي اصلي 142 درصد و در تابلوي فرعي 225 درصد افزايش يافت. اما بررسي نماگرهاي بورس تهران حاكي از آن است كه شاخص كل بورس تهران در هفته گذشته 95 واحد كاهش داشته است.بخش اعظم كاهش شاخص در اين هفته مربوط به بازگشايي نماد شركت سرمايه گذاري غدير بود كه در يك روز 40 واحد شاخص بورس را پايين كشيد. در اين هفته شاخص تابلوي اصلي نيز با 139 واحد نزول به كار خود پايان داد. شاخص هاي بازده بازار و صنعت نيز هركدام به ترتيب با 269 و 74 واحد افت روبه رو شدند.
همچنين در اين هفته 21 هزار و 378 سهم به ارزش 5/21 ميليون ريال در تابلوي غيررسمي يا تابلوي چهارم بورس دادوستد شد. براساس آخرين اطلاعات دريافتي سرنوشت شركت هاي حاضر در تابلوي چهارم تا ارديبهشت ماه مشخص مي شود. سازمان خصوصي سازي نيز در اين هفته در مجموع يك ميليون و 158 هزار سهم شركت هاي ريخته گري تراكتورسازي ايران و شركت شكر را به ارزش 5/1 ميليارد ريال در تالارهاي بورس عرضه كرد.]]>
</TEXT>
</DOC>
<DOC>
<DOCID>HAM2-860125-017</DOCID>
<DOCNO>HAM2-860125-017</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[برنامه دولت براي خصوصي سازي در بخش انرژي]]>
</TITLE>
<TEXT>
<IMAGE>/1386/860125/news/019119.jpg</IMAGE>
<![CDATA[
گروه بورس دو وزير موثر در حوزه انرژي برنامه هاي خود را براي خصوصي سازي سهام شركت هاي تابعه وزارت خانه هاي نفت و نيرو اعلام كردند.
به گزارش فارس وزير نيرو از واگذاري سهام 7 شركت وزارت نيرو در سال 86 خبر داد. سيد پرويز فتاح بعد از برگزاري آخرين جلسه هيات دولت در هفته گذشته اظهار داشت: سهام 7 شركت از زيرمجموعه هاي وزارت نيرو آماده واگذاري است. وي گفت: واگذاري سهام اين شركت ها در دو قالب سهام عدالت و فروش از طريق بورس انجام مي شود.
سيد كاظم وزيري هامانه هم گفت: از ميان شركت هاي تحت پوشش وزارت نفت و در قالب اجراي اصل 44 قانون اساسي، 118 شركت براي واگذاري انتخاب شده اند كه بايد سرمايه آنها به روز شود.
وزير نفت در برنامه گفت وگوي ويژه شبكه دو سيما درباره واگذاري شركت هاي تحت پوشش وزارت نفت درقالب اصل 44 قانون اساسي گفت: به دنبال دستور مقام معظم رهبري براي تحقق اصل 44، در 4 شركت اصلي تحت پوشش وزارت نفت( شركت پالايش و پخش فراورده هاي نفتي، شركت ملي نفت ايران، شركت ملي گاز ايران و شركت ملي صنايع پتروشيمي )كميته هايي براي تحقق اصل 44 در اين شركت ها تشكيل شده است.
سيد كاظم وزيري هامانه افزود: در وزارت نفت نيز كميته اي مركزي براي احصاء شركت هاي قابل واگذاري و به روز كردن سرمايه آنها ايجاد شد كه از ميان تمام شركت هاي بررسي شده به ليست 118 شركت دست يافتيم كه مي توان سهام آنها را به بخش خصوصي واگذار كرد.وي تصريح كرد: اين شركت ها براساس قانون برنامه و تصويب لايحه براي واگذاري آماده مي شوند.]]>
</TEXT>
</DOC>
<DOC>
<DOCID>HAM2-860125-018</DOCID>
<DOCNO>HAM2-860125-018</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام صنعت و معدن و بانك كارآفرين، روي ميز فروش]]>
</TITLE>
<TEXT>
<![CDATA[گروه بورس ظرف 2 هفته آينده بورس تهران شاهد دو عرضه بزرگ سهام خواهد بود.
فردا در اولين واگذاري، تعداد 12 ميليون و 173 هزار سهم بانك كارآفرين معادل 7/1 درصد از سهام اين شركت توسط شركت توليدي و صنعتي پرشيا استحكام عرضه خواهد شد. قيمت پايه هر سهم بانك كارآفرين در اين عرضه 4 هزار و 300 ريال در نظر گرفته شده و كل اين سهام به صورت يك جا و نقد فروخته خواهد شد. در دومين واگذاري روز دوشنبه هفته آينده سوم ارديبهشت ماه تعداد 139 ميلون سهم شركت سرمايه گذاري صنعت و معدن معادل 27/9 درصد از سهام اين بانك توسط بانك صنعت و معدن عرضه خواهد شد. قيمت هر سهم اين شركت نيز براي واگذاري هزار و 150ريال تعيين شده است كه به صورت بلوكي توسط كارگزاري صنعت و معدن عرضه مي شود.]]>
</TEXT>
</DOC>
<DOC>
<DOCID>HAM2-860125-019</DOCID>
<DOCNO>HAM2-860125-019</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[طرح شركت بورس براي فروش قسطي سهام دولتي]]>
</TITLE>
<TEXT>
<![CDATA[فارس: مديرعامل شركت بورس گفت: دولت مي تواند به منظور اجراي موفق اصل 44 بخشي از سهام شركت ها را به صورت اقساطي واگذار كند و شركت بورس آمادگي دارد مقدمات لازم را فراهم كند.
علي رحماني اظهار داشت: اجراي سياست هاي اصل 44 بايد همراه با پس انداز باشد و دولت مي تواند با فروش اقساطي سهام ضمن كسب موفقيت در اجراي اصل 44 زمينه هاي پس انداز هرچه بيشتر مردم و كنترل نقدينگي را فراهم آورد. از اين طريق مردم جامعه تشويق خواهند شد از پس اندازها نسبت به خريد سهام اقساطي اقدام كنند. رحماني ضمن اشاره به تصميم شركت بورس در برگزاري همايش ملي نقش بورس در اجراي اصل 44 كه با همكاري ديگر سازمان ها و شركت ها در 30 ارديبهشت برگزار خواهد شد در پاسخ به اين سؤال كه شركت بورس آيا در زمينه فروش اقساطي توانايي دارد خاطرنشان كرد: شركت بورس اين توانايي را دارد تا از طريق مكانيزم هاي موجود سهام قابل واگذاري به صورت اقساط را وثيقه كند.
مديرعامل شركت بورس اعلام كرد: شركت بورس هم اكنون كميته اي را با عنوان كميته اجراي سياست هاي اصل 44 متشكل از 4 عضو هيأت مديره و مديرعامل تشكيل داد تا نسبت به پياده سازي و روان سازي اهداف دولت بسترها و اقدامات لازم به عمل آيد.]]>
</TEXT>
</DOC>
<DOC>
<DOCID>HAM2-860125-020</DOCID>
<DOCNO>HAM2-860125-020</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صدور مجوز عرضه دوباره سهام فولاد و مس]]>
</TITLE>
<TEXT>
<![CDATA[فارس: معاون واگذاري وزارت صنايع و معادن گفت: مجوز دومين مرحله واگذاري سهام شركتهاي فولاد مباركه و مس تا پايان فروردين ماه صادر مي شود.
ايرج اكبريه در خصوص عرضه بخشهايي از سهام فولاد مباركه به شكل مزايده خارج از بورس به خريداران خارجي تاكيد كرد: سهام اين شركتها به تدريج و از طريق بورس عرضه انجام خواهد شد. اكبريه تصريح كرد: مجوز واگذاري ايرالكو نيز اخذ شده است و واگذاري سهام اين شركت در بورس به منظور كشف قيمت ارديبهشت ماه انجام خواهد شد. بنا براين گزارش، مرحله اول واگذاري سهام شركتهاي مس و فولاد مباركه با هدف كشف قيمت به عنوان اولين و دومين واگذاريهاي اصل 44 بهمن و اسفندماه سال گذشته انجام شد و اجراي مرحله دوم واگذاري ها نيز در دستور كار قرار دارد.]]>
</TEXT>
</DOC>
<DOC>
<DOCID>HAM2-860125-021</DOCID>
<DOCNO>HAM2-860125-021</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[واگذاري سهام مخابرات تا پايان خرداد نهايي مي شود]]>
</TITLE>
<TEXT>
<![CDATA[فارس: معاون سازمان خصوصي سازي در تشريح اولويت ها و جزئيات واگذاري ها در سال 86 گفت: شركت مخابرات ايران مراحل واگذاري را تا پايان خرداد ماه طي خواهد كرد.
اسماعيل غلامي، ضمن بيان اين مطلب كه بر اساس برنامه هاي سوم و چهارم توسعه كشور روند واگذاري هاي خارج از اصل 44 قانون اساسي در سال 86 نيز ادامه خواهد داشت در خصوص اولين اولويت سازمان خصوصي سازي در سال جديد گفت: بر اساس برنامه هاي موجود اولويت اول سازمان خصوصي سازي ادامه واگذاري سهام شركت هايي است كه بر اساس برنامه سوم و چهارم توسعه و خارج از اصل 44 قانون تعيين شده اند.
وي افزود: در اين اولويت و با توجه به آماده بودن وكالت نامه ها و اوراق سهام شركت هايي آماده واگذاري هستند كه جهت واگذاري فقط به تجديد ارزيابي مجدد نياز دارند.
بانك و بيمه
غلامي در ادامه به جزئيات واگذاري سهام زيرمجموعه وزارت اقتصاد و دارايي پرداخت.
وي گفت: عمده ترين مانع در واگذاري سهام موسسات بانكي تعيين تكليف ضمانت   نامه هايي است كه توسط دولت تضمين شده و نياز به اصلاح ساختار  مالي و تبديل شدن به شركت سهامي عام اين موسسات است.
وي در پاسخ به اين سئوال كه سهام كدام يك از بانك ها و بيمه ها در اولويت است ابراز داشت: از ميان 4 بانك صادرات، ملت، رفاه و تجارت به نظر مي رسد با توجه به تلاش مديران بانك صادرات جهت حضور در بورس، سهام اين بانك زودتر عرضه شود ضمن اينكه بانك ملت نيز اقداماتي انجام داده است.
غلامي افزود: اقداماتي در خصوص رفع موانع واگذاري بانك ها در حال انجام است تا اين موسسات زمينه هاي حضور در بورس را هر چه زودتر فراهم كنند.
غلامي خاطرنشان كرد: هر يك از موسسات بيمه اي دانا، آسيا و البرز نيز كه زودتر اعلام آمادگي و آماده واگذاري باشند امسال عرضه خواهند شد.]]>
</TEXT>
</DOC>
<DOC>
<DOCID>HAM2-860125-022</DOCID>
<DOCNO>HAM2-860125-022</DOCNO>
<ORIGINALFILE>/1386/860125/news/_bourse.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
زير سايه سياست]]>
</TITLE>
<TEXT>
<![CDATA[شنبه 18 فروردين: در نخستين روز معاملاتي هفته كه آغازي جدي براي بورس تهران پس از تعطيلات طولاني مدت نوروزي بود، ارزش معاملات با افزايش 100 درصدي نسبت به روزهاي معاملاتي گذشته به بيش از 84 ميليارد ريال رسيد، اين در شرايطي است كه شاخص كل بورس تهران تحت تاثير چند نماد معاملاتي از جمله سرمايه گذاري غدير، فولاد مباركه و پتروشيمي اراك كاهش41  واحدي را تجربه كرد. در گروه خودرو، 5 ميليون سهم سايپا با 51 ريال افزايش قيمت مورد معامله قرار گرفت. عرضه و معامله سنگين سهام سايپا و ديگر سهام گروه خودرو به دليل نزديك شدن به فصل برگزاري مجامع است، در حالي كه انتشار شايعه كاهش قيمت پرايد و افزايش توليد آن اين نماد را بيش از گذشته مورد توجه قرار داد. در گروه تجهيزات، از افزايش سرمايه 100 درصدي تراكتورسازي ايران سخن گفته مي شد.
يكشنبه 19 فروردين: بورس تهران در دومين روز معاملاتي هفته توانست به روند تعادلي خود تحت تاثير معاملات گروه خودرويي و معدني ادامه دهد. در اين روز بازار روند عادي تري به خود گرفته و سهم هاي بيشتري در تالار شيشه اي مورد داد و ستد قرار گرفت.در گروه واسطه گري مالي، نماد ليزينگ خودرو غدير پس از ارائه اطلاعات بازگشايي شد.
دوشنبه 20 فروردين: در روز دوشنبه، نماد سنگين سنگ آهن گل گهر پس از واقعي تر شدن قيمت بازگشايي شد و 55 واحد شاخص كل بورس را با افت مواجه ساخت. اين تاثير منفي بر روي شاخص ناشي از كاهش قيمت سهام گل گهر و واقعي تر شدن قيمت بود. گل گهر در اين روز معامله 690 هزار سهمي را با قيمت 2 هزار و 600 تومان تجربه كرد.در گروه معدني، چادرملو معامله بيش از 2 ميليون سهمي را پشت سرگذاشت و 108 ريال افزايش قيمت را تجربه كرد. معامله پرحجم سهام چادرملو و ايجاد تقاضا براي اين نماد معاملاتي، ناشي از اعلام گزارش جديد و پوشش 100 درصدي عايدي ارزيابي شد.در گروه خودرو نيز نماد ايران خودرو ديزل پس از ارائه گزارش نامطلوب و پوشش 46  درصدي سود در 9 ماهه بازگشايي شد. برخي از فعالان بازار معتقدند، خاور به دليل پررنگ تر شدن سود 1216  ريالي سال 86 عايدي 12 ماهه سال 85 خود را اعلام نكرده است. اين سهم نزديك به دوميليون معامله سهام داشت. نماد سايپا هم بيش از 3 ميليون معامله سهام داشت و تنها يك ريال افزايش قيمت را تجربه كرد.
سه شنبه 21 فروردين: بورس تهران در اين روز تحت تاثير بازگشايي برخي نمادها و همچنين اعلام گزارش مثبت از سوي شماري از شركت ها به تعادل نسبي دست يافت. در حالي كه پيش بيني مي شد با اعلام خبر خوش هسته اي بازار به تعادل پايدار تري دست يابد، اما موضع گيري غرب در رابطه با موفقيت ايران در دستيابي به فناوري هاي جديد در انرژي هسته اي، موجب احتياط بسياري از معامله گران شد تا جايي كه ارزش معاملات در روز سه شنبه به سطح 90 ميليارد ريال تنزل پيدا كرد و شاخص كل بورس نيز دچار رشدي 27 صدم  واحدي شود.
چهارشنبه 22 فروردين: تاثير تحولات اخير در پرونده هسته اي ايران و موضع گيري هاي اروپا به همراه غرب درباره پيشرفت هاي قابل توجه هسته اي كشورمان، در اين روز بيش از روزهاي گذشته در بورس تهران قابل رصد بود. تا جايي كه شاخص كل بورس تهران تحت تاثير تحولات مزبور افتي معادل 9.6 واحد را شاهد بود. و ارزش معاملات هم به 91 ميليارد ريال رسيد كه حجم قابل توجهي از آن ناشي از عمليات بازارگرداني برخي نمادها بود. از سوي ديگر برخي خبرهاي داخلي نيز بر جو عمومي حاكم بربازار تاثيرگذار شد و برافت شاخص دامن زد. تعويق عرضه مپنا نيز يكي از خبرهايي بود كه در اين روز بر جو عمومي بازار بي تاثير نبود.
iratahlil.com]]>
</TEXT>
</DOC>
<DOC>
<DOCID>HAM2-860125-023</DOCID>
<DOCNO>HAM2-860125-023</DOCNO>
<ORIGINALFILE>/1386/860125/news/_diet.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[تلويزيون نباشد، بهتر غذا مي خوريم]]>
</TITLE>
<TEXT>
<![CDATA[گروه سلامت- امروزه تلويزيون جزء مهمي از لوازم خانگي ما شده است، طوري كه در بيشتر شهرها و روستاها، نمي توان خانه اي را يافت كه در آن تلويزيون وجود نداشته باشد. تلويزيون خيلي چيزها را در زندگي ما تحت تاثير قرار داده است.
ما حتي جاي وسايل و دكوراسيون خانه را هم بر اساس محل تلويزيون تعيين مي كنيم. ميز غذاخوري را جايي مي گذاريم و سفره را طوري پهن مي كنيم كه همه بتوانند آن را تماشا كنند و كسي مجبور نباشد براي ديدن آن خود را اذيت كند يا لحظه اي از آن را از دست بدهد. برنامه هاي تلويزيون گاه حتي برنامه هاي كاري و خانوادگي ما را هم تحت تاثير قرار مي دهد. ساعت مهماني ها و رفت و آمدمان را طوري تنظيم مي كنيم كه با زمان پخش سريال يا فيلم محبوبمان تداخل نداشته باشد. اما آيا تا به حال فكر كرده ايم كه از اين همه تاثيري كه تلويزيون روي زندگي ما مي گذارد، كدامش درست و كدامش نادرست است؟
به تازگي محققان مركز بهداشت نيويورك به نتايج جالبي در همين رابطه دست يافته اند. اين محققان متوجه شده اند روشن بودن تلويزيون زمان صرف شام در خانه، باعث مي شود خيلي از فايده هايي كه يك غذاي دور هم خانوادگي مي تواند داشته باشد، از دست برود. فايده هايي مثل خوردن غذاهاي سالم تر.
محققان آمريكايي با بررسي حدود هزار و 300 خانواده با درآمد پايين كه يك كودك در سنين پيش دبستاني داشتند، دريافتند كه اگر اين خانواده ها شام را باهم صرف كنند، احتمال اين كه دو واحد ميوه يا سه واحد سبزي مصرف كنند، بيشتر از ساير خانواده هاست، اما به شرطي كه موقع صرف شام، تلويزيون روشن نباشد!
يك يافته ديگر محققان اين بود كه در خانواده هايي كه سطح تحصيلات بالاتري داشتند، كمتر از ساير خانواده ها اين تمايل وجود داشت كه شام خود را همراه با برنامه هاي تلويزيون صرف كنند. بنابراين چنين خانواده هايي نشان مي دهند كه چگونه تحصيلات بالاتر والدين مي تواند به سطح بهداشت بالاتر خانواده ها منجر شود. اين مطالعه، كه خبرگزاري رويترز آن را گزارش كرده است، در آخرين شماره نشريه انجمن تغذيه آمريكا چاپ شده است.
درباره تاثير نامطلوب تلويزيون بر شيوه غذا خوردن و رفتارهاي تغذيه اي، پيش از اين نيز تحقيقات متعددي انجام شده بود. كارشناسان مي گويند خوردن تنقلات گوناگون پاي تلويزيون، از نوشيدني هاي ناسالمي مثل نوشابه هاي گازدار و قندي گرفته، تا خوراكي هاي شور و پركالري، شيوع زيادي به خصوص در بين نوجوانان دارد و متاسفانه موقع تماشاي برنامه هاي جالب تر و مهيج تر، خودآگاهي فرد نسبت به چيزي كه مي خورد يا مي نوشد كمتر است و شايد متوجه نشود كه در موقع تماشاي 90 دقيقه بازي فوتبال يا دو ساعت تماشاي يك فيلم سينمايي، چند تا پاكت چيپس و پفك خورده يا چند كاسه تخمه و پسته را خالي كرده است.]]>
</TEXT>
</DOC>
<DOC>
<DOCID>HAM2-860125-024</DOCID>
<DOCNO>HAM2-860125-024</DOCNO>
<ORIGINALFILE>/1386/860125/news/_diet.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[واكسن ضد سرطان هنوز وارد كشور نشده است]]>
</TITLE>
<TEXT>
<IMAGE>/1386/860125/news/019128.jpg</IMAGE>
<![CDATA[
ويروس پاپيلوماي انساني
سميه شرافتي
با وجودي كه پژوهشگران كشور هاي مختلف واكسن هاي زيادي را عليه انواع سرطان در دست آزمايش دارند، اما اولين واكسني كه رسماً مورد تأييد اداره غذا و داروي آمريكا قرار گرفت و ثابت شد كه قادر است از سرطان پيشگيري كند،  واكسن سرطان دهانه رحم است.
اين واكسن كه گارداسيل نام دارد، ساخت يكي از عظيم ترين شركت  هاي دارويي جهان به نام مرك است و در 50 كشور دنيا مورد استفاده قرار گرفته است. در حال حاضر بسياري از بيمه هاي درماني آمريكا و اروپا، گارداسيل را تحت پوشش خود قرار داده اند و احتمالاً اين واكسن به زودي جزء برنامه سراسري واكسيناسيون در آمريكا و كانادا قرار خواهد گرفت. با اين حال، هنوز اين واكسن وارد كشور ما نشده است.
دكتر مينو محرز،  متخصص بيماري هاي عفوني و استاد دانشگاه علوم پزشكي تهران در مورد اينكه چرا كشورهاي در حال توسعه بخصوص ايران، هنوز قادر به خريداري واكسن گارداسيل نيستند مي گويد: ما در ايران براي خريداري اين دارو مشكلاتي داريم، اولاً اينكه هنوز بسياري از مردم و پزشكان در مورد اين واكسن اطلاعات كافي ندارند و بايد در شرايط تزريق اين واكسن به آنها اطلاعات كافي و آموزش هاي لازم داده شود، دوم اينكه قيمت اين واكسن خيلي بالا است و شايد دولت هنوز توانايي وارد كردن و خريداري آن را ندارد. وي اضافه مي كند: در كشور ما براي بيماران مبتلا به سرطان دهانه رحم فقط امكان غربالگري از طريق تست پاپ اسمير وجود دارد چون قيمت اين تست به نسبت ارزانتر است.
در حالي كه طبق آمار سازمان جهاني بهداشت بيش از??درصد مرگ و ميرهاي ناشي از سرطان گردن رحم در كشورهاي در حال توسعه صورت مي گيرد، دكتر محرز با اشاره به اينكه ما هنوز نمي دانيم كه ميزان شيوع سرطان دهانه رحم در كشورمان چقدر است و هنوز مطالعه اي در اين زمينه صورت نگرفته است، مي گويد: در كشورهاي پيشرفته، تماس جنسي نامطمئن شيوع بالاتري دارد و ويروس پاپيلوماي انساني كه زمينه ساز بروز اين سرطان است و يك بيماري مقاربتي محسوب مي شود در نتيجه تماس جنسي در اين كشورها به سرعت گسترش پيدا مي كند، براي همين در آمريكا و بعضي از كشورهاي اروپايي دختران از سن 14 سالگي بايد اقدام به تزريق اين واكسن كنند اما در ايران ميزان عفونت از طريق اين ويروس به اندازه اين كشورها هنوز شايع نشده است. وي اضافه مي كند: البته در ايران به علت بالا رفتن سن ازدواج شيوع اين بيماري بالا رفته و به رشد 78درصدي رسيده است ولي هنوز تا رسيدن به آمار كشورهاي غربي فاصله زيادي داريم. به گفته اين متخصص چون اين واكسن از اوايل سال 2006 تاييد شده و در بعضي از كشورها به اجرا در آمده، هنوز براي وارد كردن آن به ايران دير نشده است.
دكتر محرز به عدم آگاهي مردم كشور ما از اين بيماري و عدم آموزش رساني سرطان دهانه رحم اشاره مي كند و مي گويد: چون در كشور ما زنان هنگامي  به وجود اين بيماري پي مي برند كه بيماري به مراحل پيشرفته رسيده، تزريق اين واكسن به افرادي كه در حال حاضر مبتلا به اين بيماري هستند تأثيري ندارد، پس دادن آموزش و آگاهي رساندن به زنان نسبت به تزريق واكسن در اولويت اقدامات پيشگيري قرار دارد.
به گفته كارشناسان، در ايران به مدت يك دهه بر روي غربالگري سرطان دهانه رحم بدون توجه به آموزش و ارتقاي آگاهي مردم كار شد كه اين برنامه آنچنان كه بايد موفق نبود. با اين اوصاف اما هنوز نمي توان به واكسن گارداسيل به عنوان جزء مهم برنامه مبارزه با سرطان گردن رحم تكيه كرد و علت اصلي آن هم گراني آن است.
دكتر فاطمه قائم مقامي، متخصص زنان نيز به گران بودن قيمت اين واكسن اشاره مي كند و مي گويد: در ايران قيمت اين واكسن 300 هزار تومان(???دلار براي سه نوبت تزريق)است و بايد در سه نوبت و در يك دوره شش ماهه به متقاضيان تزريق شود، به همين علت براي همه مقدور نيست كه آن را تهيه كنند. براي همين اگر هم اين واكسن وارد كشور شود، به صورت خصوصي در دسترس كساني قرار مي گيرد كه توانايي تهيه آن را دارند و به صورت كشوري اجرا نمي شود.
بنا به گفته متخصصان، سرطان دهانه رحم، پس از سرطان پستان دومين سرطان شايع در بين خانم ها در دنياست و سالانه نيم ميليون نفر به اين بيماري مبتلا مي شوند و حدود 300 هزار زن به علت اين سرطان جان خود را از دست مي دهند. مهم ترين عامل زمينه ساز اين بيماري آلودگي به ويروسي موسوم به ويروس پاپيلوماي انساني است كه واكسن گارداسيل از تهاجم اين ويروس جلوگيري مي كند.
بنا به گفته متخصصان، نمونه يك نوع واكسن ديگر به نام سرواريكس در نقاط مختلف جهان در حال گذراندن مراحل قانوني است و چنانچه همه كارها خوب پيش برود، به زودي مجوز ساخت آن صادر خواهد شد. اين واكسن نيز مانند گارداسيل گونه هاي?? و??پاپيلوويروس انساني را هدف قرار مي دهد.]]>
</TEXT>
</DOC>
<DOC>
<DOCID>HAM2-860125-025</DOCID>
<DOCNO>HAM2-860125-025</DOCNO>
<ORIGINALFILE>/1386/860125/news/_diet.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[شيوع بيشتر مشكل رواني در مادران سيگاري
خبرگزاري رويترز گزارش داد يك مطالعه نشان مي دهد مادراني كه در موقع بارداري سيگاري مي كشيده اند، به احتمال بيشتر از ساير زنان، دچار زمينه اي از بيماري هاي رواني هستند. اين مطالعه كه در دانشگاه كلمبياي آمريكا انجام شده، نشان مي دهد كه احتمال بروز بيماري هايي مانند اضطراب و افسردگي در اين مادران بيشتر از ساير زناني است كه سيگاري نبوده اند يا در دوران بارداري آن را كنار گذاشته اند. بنابراين مطالعه مي توان گفت قبل از هر گونه تلاشي براي ترك دادن اين مادران از سيگار، بهترين كار اين است كه آنها يك ارزيابي روانپزشكي شوند، تا اگر به اين مشكلات دچار بودند، اول از اين لحاظ درمان شوند و بعد براي درمان اعتياد خود به سيگار تحت درمان قرار گيرند.
اين مطالعه در آخرين شماره نشريه بيماري هاي زنان و زايمان منتشر شده است.
روان سالم در بدن سالم
محققان به تازگي اعلام كرده اند ورزش منظم نه تنها به بهبود سلامت قلب و عروق كمك مي كند، بلكه در رفع علائم بيماري هاي روانپزشكي، مانند اضطراب و افسردگي هم موثر است. محققان انگليسي در دانشگاه بريستول، با بررسي 10ساله گروه زيادي از مردان ميانسال انگليسي به اين نتيجه رسيدند كه آنها كه به طور منظم ورزش هاي سنگيني مثل فوتبال يا دو را انجام مي دادند، يك چهارم كمتر از ساير هم سن و سال هاي خود كه ورزش نمي كردند، دچار افسردگي يا اضطراب شدند. اين مطالعه در شماره 15 آوريل نشريه اپيدميولوژي آمريكا به چاپ رسيده است.
ماهي با آلزايمر مي جنگد
نتايج دو تحقيق جديد نشان مي دهد، اسيد چرب امگا? كه در ماهي وجود دارد، مي تواند ازكاهش قواي ادراكي وابسته به سن پيشگيري كند. به گزارش رويترز، محققان دريافتند مصرف روزانه تقريبا??? ميلي گرم اسيد چرب اومگا?( معادل مصرف شش وعده ماهي كم چرب در هفته و يا يك ماهي پرچرب در هفته)فرد را در مقابل كاهش قواي ادراكي محافظت مي كند.
در تحقيق ديگري محققان آمريكايي مشخص شد مصرف ميزان زياد اسيد چرب امگا? در جلوگيري از از دست دادن رواني كلامي كمك مي كند. چيزي كه با بالا رفتن سن، احتمال بروز آن بيشتر مي شود. نتايج اين تحقيقات در مجله تغذيه باليني به چاپ رسيده است. محققان مي گويند براي كشف تاثير خوردن ماهي، روغن ماهي و يا هر دو آنها در مردان مسني كه در معرض خطر ابتلا به زوال عقل و آلزايمر قرار دارند، بايد تحقيقات باليني بيشتري انجام شود.
والدين افسرده، به بچه ها اهميت نمي دهند
مطالعات نشان داده است والديني كه دچار افسردگي هستند، ممكن است در مراقبت از فرزندانشان كم بگذارند. تحقيقات دانشمندان در دانشگاه كلرادو مي گويد وقتي يك يا هر دوي والدين دچار افسردگي هستند، به احتمال بيشتر ممكن است مراقبت هاي پيشگيري كننده براي فرزندانشان را ناديده بگيرند و از آن غفلت كنند. ضمن اين كه موقع بيمار شدن بچه ها هم آنها را دير تر از ساير والدين به مراكز درماني مي آورند. خبرگزاري رويترز گزارش داده است اين يكي ديگر از هزينه هاي پنهان افسردگي بزرگسالان را نشان مي دهد كه اين بار احتمال بروز بيماري ها در كودكان و بي توجهي به آنها را بيشتر مي كند و در واقع مي توان گفت از عوارض بيماري بزرگسالان، بر روي كودكان است.اين مطالعه در نشريه پدياتريكس منتشر شده است.]]>
</TEXT>
</DOC>
<DOC>
<DOCID>HAM2-860125-026</DOCID>
<DOCNO>HAM2-860125-026</DOCNO>
<ORIGINALFILE>/1386/860125/news/_diet.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[ارزيابي همه مراكز پزشكي در نيمه نخست سال
15 هزار مؤسسه پزشكي دولتي و خصوصي در 6 ماه اول امسال بر اساس 40 چك ليست تهيه شده، ارزيابي مي شوند. محمد جهانگيري، رئيس مركز نظارت و اعتبار بخشي وزارت بهداشت افزود: ارزيابي مراكز پزشكي بيش تر بر شاخص هاي كيفي متمركز است و حداكثر 20 درصد نمره به شاخص هاي  فيزيكي و ساختار بيمارستان و مؤسسه پزشكي مربوط است و 80 درصد ديگر به نحوه عملكرد و كيفيت خدمات و رضايتمندي مردم بستگي دارد. رئيس اداره صدور پروانه هاي وزارت بهداشت تأكيد كرد: در سيستم ارزيابي جديد تفاوتي بين مراكز دولتي و خصوصي وجود ندارد و همه مراكز پزشكي بايد استانداردهاي لازم را به طور يكسان رعايت كنند.
افزايش پايگاههاي امدادي در كشور
رئيس مركز مديريت حوادث و فوريتهاي پزشكي كشور گفت: تا پايان برنامه چهارم توسعه پايگاههاي امداد هوايي كشور به 20 پايگاه و امداد جاده اي و شهري به 1530 پايگاه در سراسر كشور افزايش مي يابد. دكتر فرزاد پناهي به مهر گفت: اكنون 10 پايگاه هوايي در كشور فعال است و بر اساس تردد، حوادث، دسترسي به جاده و امكانات امداد هوايي در 10 استان ديگر كشور راه اندازي مي شود كه مي تواند استانهاي همجوار را نيز پوشش دهد. دكتر پناهي از تجهيز هشت قطب عملياتي در استانهاي تهران، خراسان رضوي،آذربايجان غربي، شيراز، كرمانشاه، خوزستان، كرمان و سيستان و بلوچستان خبر داد.
پارك بيوتكنولوژي پاستور ايران تأسيس مي شود
پارك بيوتكنولوژي پاستور ايران با حمايت دولت در كنار مجتمع توليد داروهاي نوتركيب انستيتو پاستور ايران راه اندازي مي شود. عبدالحسين روح الاميني، رئيس انستيتو پاستور ايران افزود: انستيتو پاستور ايران در توليد واكسن و فرآورده هاي دارويي و تشخيصي، حدود 81 سال سابقه فعاليت دارد و اكنون با راه اندازي بزرگترين مجتمع توليد داروهاي نوتركيب(بيوتكنولوژي)در آسياي جنوب غربي جزء كشورهاي سرآمد دنيا در توليد اين داروهاي جديد هستيم.]]>
</TEXT>
</DOC>
<DOC>
<DOCID>HAM2-860125-027</DOCID>
<DOCNO>HAM2-860125-027</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[گزارش علي اصغر محمدي
جذب 17 هزار مربي بهداشت در هاله ابهام]]>
</TITLE>
<TEXT>
<![CDATA[80 درصد مدارس كشور مربي بهداشت ندارند و حدود دو سوم مربيان بهداشت مدارس نيز در آستانه بازنشستگي قرار دارند و تأمين مربي بهداشت براي مدارس به يكي چالش هاي آموزش و پرورش تبديل شده است.بر اساس شاخص بهداشت جهاني به ازاي هر 750 دانش آموز بايد يك مربي بهداشت وجود داشته باشد كه در ايران براي 5/14 ميليون دانش آموز تنها 3600 مربي بهداشت وجود دارد كه بر اساس تعريف استاندارد جهاني بايد به 6 برابر افزايش يابد.
بر اساس اين گزارش در حال حاضر آموزش و پرورش با كمبود حدود 17 هزار مربي بهداشت در مدارس مواجه است. نبود مربي بهداشت در مناطق محروم و دورافتاده موجب شيوع مقطعي برخي بيماري ها نظير وبا و شپش شده است. از طرفي اين كمبود باعث شده طرح هايي چون ريشه كني شپش به سرانجام نرسد. اين در حالي است كه سرمايه گذاري جوامع در امر سلامت و آموزش دانش آموزان امري زيربنايي تلقي مي شود.معاون پرورشي و تربيت بدني وزارت آموزش و پرورش در اين باره گفت: سازمان مديريت و برنامه ريزي مصوبه دولت براي استخدام 17 هزار مربي بهداشت را كافي نمي داند و معتقد است كه مجلس شوراي اسلامي  بايد در اين خصوص مصوبه اي داشته باشد.
 باقر پيشنمازي افزود: قانون چهارم توسعه بايد آموزش و پرورش را از مابقي سازمان ها جداگانه در نظر بگيرد چرا كه اين سازمان به تناسب جمعيت كشور بايد نيروهاي لازم خود را تأمين كند. وي از برگزاري نشستي در كميسيون آموزش و تحقيقات مجلس براي متقاعد كردن سازمان مديريت و برنامه ريزي به ضرورت استخدام مربي بهداشت در مدارس خبر داد.
همچنين مديركل دفتر سلامت و تندرستي وزارت آموزش و پرورش خواستار كمك مجلس و وزارت بهداشت، براي حل مشكل مربيان بهداشت مدارس شد.
سيد حسن ضياءالديني در اولين جشنواره سلامت و بهداشت دهان و دندان گفت: در حال حاضر آموزش و پرورش به 17 هزار مربي بهداشت نياز دارد اما اكنون فقط 3 هزار مربي بهداشت در مدارس فعاليت مي كنند.
وي كمبود مربيان بهداشت در مدارس را معضل بزرگي در مدارس دانست و از رئيس كميسيون بهداشت و درمان مجلس شوراي اسلامي خواست تا براي حل اين مشكل تدبيري بينديشيند.
بنابر گزارش ديگري مديركل دفتر سلامت و تندرستي آموزش و پرورش از آموزش بهداشت دهان و دندان بالغ بر 94 درصد دانش آموزان شهري و روستايي خبر داد و گفت: 40 هزار نفر از مجريان بهداشتي مدارس ضمن كلاس هاي آموزشي از آگاهي هاي بهداشتي در اين زمينه بهره برده اند.وي به راه اندازي 20 پايگاه سلامت دهان و دندان دانش آموزي با همكاري وزارت بهداشت و درمان اشاره كرد و گفت: 35 هزار دانش آموز از پايگاه هاي دهان و دندان آموزش هاي لازم را گرفته اند و طي سال گذشته 27 هزار دانش آموز از خدمات دندانپزشكي بهره برده اند.
از سوي ديگر عضو شوراي عالي سازمان نظام پزشكي معاينه مستمر دانش ژآموزان توسط پزشكان را ضروري دانست و گفت: انجام معاينات مستمر دانش ژآموزان، نتايج مثبتي براي نسل آينده خواهد داشت. حسن هويدا افزود: طرح معاينه دانش ژآموزان مقطع ابتدايي طرح خوبي است؛ اما اميدواريم به صورت مداوم اجرايي شود. به گفته وي اين طرح بايد به صورت سالانه يا هر شش ماه يك بار اجرا شود. عضو شوراي عالي سازمان نظام پزشكي اظهار داشت: در صورت اعلام وزارت بهداشت به انجمن پزشكان عمومي، مي ژتوانيم تيمي از اين پزشكان را براي اجراي طرح بسيج كنيم.]]>
</TEXT>
</DOC>
<DOC>
<DOCID>HAM2-860125-028</DOCID>
<DOCNO>HAM2-860125-028</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برخورد با بدحجابان فيزيكي نيست]]>
</TITLE>
<TEXT>
<IMAGE>/1386/860125/news/019125.jpg</IMAGE>
<![CDATA[
گروه اجتماعي- معاون آموزش نيروي انتظامي، پيرامون شيوه رفتاري مأموران ناجا در طرح برخورد با بدحجابي گفت: برخوردها در اين طرح، به هيچ وجه فيزيكي نيست.
سردار سرتيپ دوم پاسدار محمد تقي عصار در گفتگو با مهر، بيان داشت: در طرح برخورد با بدحجابي دو گونه رفتار وجود دارد كه يك طرف آن مردم و سمت ديگرش مأموران نيروي انتظامي قرار دارند.
وي در ادامه پيرامون رفتار پليس در طرح برخورد با بدحجابي، افزود: در رفتار پليس نيز دو نكته داراي اهميت است. نخست آنكه در آستانه فصل گرما بيشتر نياز به فضا سازي هاي تبليغاتي است تا ديگر كارها، و دوم رعايت يكسري دستورالعمل هايي كه براي مشخص شدن چگونگي برخورد تعيين شده است.
عصار توضيح داد: استانداردهاي دقيقي براي چگونگي برخورد تعيين شده كه البته يك شبه نمي توان آنها را عملي كرد.
معاون آموزش ناجا متذكر شد: در مجموع، نيروي انتظامي استانداردهاي خود را دارد ولي جامعه فاقد چنين مولفه اي است و ممكن است يك چالش هايي به وجود آيد كه سعي مي كنيم با فضاسازي آن را كاهش دهيم تا در نقطه تقابل با مردم قرار نگيريم.
اين مقام بلند پايه انتظامي كشور در ادامه با اشاره به تجربه سال هاي گذشته ناجا در اجراي چنين طرحي، اظهار داشت: اميدواريم كه امسال با توجه به روشن تر بودن ابعاد مسئله، در برخورد، با لحاظ كردن تجربه ها، طرح بهتر اجرا شود.
معاون آموزش نيروي انتظامي متذكر شد: شهروندان بدانند كه ناجا بناي آن را ندارد كه خط كش بگذارد و تعيين اندازه كند بلكه مي خواهد ميانگين عفت عمومي در جامعه برقرار باشد.
وي يادآور شد: برخوردها در اين طرح، به هيچ وجه فيزيكي نيست. اكنون رفتار و گفتار مأموران نيروي انتظامي نسبت به سال گذشته استانداردتر شده است.
نبود هماهنگي با وزارت كشور
معاون امور اجتماعي و شوراهاي وزارت كشور گفت: براي اجراي طرح امنيت اخلاقي و برخورد با مصاديق بدحجابي با معاونت امور اجتماعي و شوراهاي وزارت كشور هماهنگي نشده است.
حجت ژالله ايوبي، در گفت و گو با ايلنا، گفت: نيروي انتظامي در خصوص اجراي طرح امنيت اخلاقي با معاونت اجتماعي هماهنگي نداشته؛ اما ممكن است با ساير حوزه ژهاي وزارت كشور هماهنگي ژهايي ايجاد شده باشد.
وي افزود: از نيروي انتظامي خواسته شده قبل از اجراي طرح، جلسه ژاي با معاونت اجتماعي وزارت كشور برگزار كند.
از سوي ديگر فاطمه آليا نماينده تهران در ارزيابي از برخورد ناجا از اول ارديبهشت ماه با بدحجابي گفت: اقدام خوبي است، اما بايد مستمر و دائمي باشد، چرا كه كار مقطعي و فصلي به نتيجه نمي رسد.
نماينده تهران در گفت وگو با ايسنا، افزود: در واقع نيروي انتظامي در اين زمينه چارچوب كاري خود را تعريف كرده و واقعاً قصد بي احترامي به جامعه زنان را ندارد.
رئيس فراكسيون زنان مجلس گفت: در مجلس، نيز به لحاظ زمينه سازي، بحث ساماندهي مد و لباس را مطرح كرديم كه به صورت قانون هم درآمد. فراهم آوردن شرايط لباس فراوان، مناسب و لباس هايي كه همه بتوانند به لحاظ سلايق مختلف استفاده كنند، مدنظر اين قانون است، ولي چيزي كه نيروي انتظامي مدنظر دارد بر اساس مصاديقي كه مطرح كرده يك جمعيت 10 درصدي را شامل شود.
تشكيل بانك اطلاعاتي
براي ثبت تكرار بدحجابي
يك عضو كميسيون فرهنگي مجلس ژهفتم، پيشنهاد تشكيل بانك اطلاعاتي براي ثبت تكرار بدحجابي در افراد را داد و گفت: به اين ترتيب مي ژتوان با شناسايي افرادي كه تعمداً هنجارشكني مي ژكنند، با آنها برخورد بالاتر از تذكر كرد. سيدجلال يحيي ژزاده در گفت ژوگو با ايلنا گفت: در مورد مسئله برخورد با بدحجابي در سطح جامعه با توجه به سوابقي كه وجود داشت و با توجه به مسؤليتي كه كميسيون فرهنگي در اين قبال دارد، از همان ابتدا مقرر گرديد تا با دعوت از فرماندهان و مقامات ناجا به كميسيون در جلسات هفته آينده،طرح ناجا مورد بررسي قرار گيرد.وي افزود: در نظر است در جلسه مذكور از نزديك به صورت دقيق ژتر طرح مورد نظر ناجا در برخورد با بدحجابي از اول ارديبهشت ماه را بررسي كنيم تا احياناً اگر مشكلاتي در آن وجود دارد، آنها را گوشزد كنيم و سپس در مورد آن به قضاوت بنشينيم.
عضو كميسيون فرهنگي مجلس ژهفتم افزود: به اعتقاد بنده مسئولان بايد از مجموعه ژهاي خود برخورد با بدحجابي را شروع كنند و اگر واقعاً در اداره آنها خانمي  هست كه بدحجاب است، بايد با وي برخورد صورت گيرد و جلوي اين چنين دهن ژكجي ژها را گرفت.وي افزود: لذا تا زماني كه بحث كنترل بدحجابي در ادارات و مؤسسات دولتي اجرا نشود، نمي ژتوان اميدي به اجراي آن در سطح عمومي  جامعه داشت.]]>
</TEXT>
</DOC>
<DOC>
<DOCID>HAM2-860125-029</DOCID>
<DOCNO>HAM2-860125-029</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شبكه آموزشي اينترنتي جانبازان راه اندازي مي شود]]>
</TITLE>
<TEXT>
<![CDATA[ايلنا: معاون فرهنگي بنياد شهيد و امور ايثارگران، از راه اندازي شبكه آموزشي اينترنتي مختص جانبازان و خانواده آنان در سال جاري خبر داد.
حجت الاسلام سيدسعيد لواساني، افزود: شبكه اينترنتي راه اندازي شده به صورت غيرحضوري و به روز، جانبازان، همسر و فرزندان آنان را آموزش مي دهد كه چگونه با جانباز رفتار كنند تا او دچار مشكل نشود. وي ادامه داد: همچنين در اين سايت به جانبازان آموزش داده مي شود كه چگونه كار كنند تا صدمه اي نديده و دچار مشكل نشود.
لواساني خاطرنشان كرد: كتابي نيز در خصوص آموزش جانبازان و خانواده آنان در سال پيش تاليف شده كه قرار است با انجام اصلاحاتي كتاب مذكور به روز شود.]]>
</TEXT>
</DOC>
<DOC>
<DOCID>HAM2-860125-030</DOCID>
<DOCNO>HAM2-860125-030</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلول انفرادي و لباس زنداني حذف مي شود]]>
</TITLE>
<TEXT>
<![CDATA[گروه اجتماعي - سخنگوي قوه قضاييه در اولين نشست خبري سال 86 خود گفت: با تصويب آيين دادرسي جديد كه در چند روز آينده به مجلس مي رود لباس زنداني و سلول انفرادي حذف و در نحوه اصلاح و تربيت زندانيان، اصلاحاتي صورت مي گيرد.
جمشيدي افزود: طبقه بندي زندان ها و ايجاد موقعيت كار و فعاليت براي زندانيان نيز از ديگر اقدامات قوه قضاييه در راستاي پيشرفت وضعيت زندان هاي كشور است، البته رييس سازمان زندان ها بايد اين مواد قانوني را تاييد كند.
به گزارش پايگاه اطلاع رساني سازمان زندان ها جمشيدي در خصوص تحولات قوه قضاييه در سال هاي اخير گفت: استفاده از فناوري اطلاعات و ارتباطات يكي از محورهاي اصلي برنامه توسعه پنج ساله بود و براي تحول در منابع و نيروي انساني، تحول در تكنولوژي و نحوه رسيدگي به جرايم، حدود 40 كشور مورد تحقيق قرارگرفتند.
وي افزود: گروهي 46 نفره از متخصصان رايانه، حدود 2 سال كار مطالعاتي انجام دادند و به دنبال آن 2 هزار نقشه فرآيندي در قالب نمودار از بخش هاي مختلف قوه قضاييه تهيه كردند و با استفاده از روش سيستم هاي ساختارمند هم اكنون قوه قضاييه اولين مجتمع تمام مكانيزه كشور است.جمشيدي با بيان اين مطلب گفت: فاز اول اين سيستم هم اكنون در 10 استان اجرايي شده و ما مي توانيم روند رسيدگي به پرونده ها را در اين استان ها مورد ارزيابي قرار دهيم، بر نحوه كار قضات نظارت داشته باشيم و حكم صادره را ببينيم.
وي اظهار اميدواري كرد،تا پايان امسال فاز اول سيستم مكانيزه رسيدگي به امور حقوقي و جنايي در تمام استان هاي كشور راه اندازي شود.
سخنگوي قوه قضاييه هوشمند شدن نظام نظارتي و كوتاه شدن فرآيند رسيدگي را از تاثيرات مكانيزه شدن مجتمع هاي قضايي دانست و گفت: اكنون مي توانيم با فشار يك دكمه متن توليد كنيم و همزمان حكم صادره را به دايره ها ابلاغ كنيم، به طور آزمايشي در چند استان ابلاغيه به صورت پيام كوتاه تلفني ارسال مي شود.
سيستم الكترونيك باعث جلوگيري از تضييع حقوق افراد مي شود و كسي نمي تواند وقت دادگاه را جلو يا عقب بياندازد و قضات نمي توانند مدت زمان رسيدگي به پرونده اي را طولاني كنند.
جمشيدي تصريح كرد: با الكترونيك شدن نظام قضايي كشور امكان مفقود شدن پرونده ها به صفر مي رسد و زمان جست وجوي پرونده هاي بايگاني شده كاهش مي يابد.سخنگوي قوه قضاييه گفت: در قوانين فعلي ما، ابلاغ الكترونيك، ممنوع است و در كنار ابلاغ مكتوب مي توانيم از سيستم الكترونيك استفاده كنيم، اما در آيين دادرسي جديد ماده اي پيش بيني شده كه بتوان از طريق سامانه هاي مخابراتي و رايانه اي ابلاغيه را صادر كرد.]]>
</TEXT>
</DOC>
<DOC>
<DOCID>HAM2-860125-031</DOCID>
<DOCNO>HAM2-860125-031</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وزير رفاه و تأمين اجتماعي اعلام كرد
مستمري 200 هزار توماني بازنشستگان تأمين اجتماعي پرداخت نمي شود]]>
</TITLE>
<TEXT>
<IMAGE>/1386/860125/news/019137.jpg</IMAGE>
<![CDATA[
 مينا شهني: بازنشستگان تأمين اجتماعي از دريافت مستمري 200 هزار توماني براي سال گذشته و سال جاري محروم ماندند.
عبدالرضا مصري،  وزير رفاه و تأمين اجتماعي، با بيان اينكه هيچ گونه پشتوانه مالي براي پرداخت مستمري حداقلي به بازنشستگان سازمان تأمين اجتماعي وجود ندارد گفت: اين بحث هيچ منبعي نداشته و هيچ مستند قانوني در اين باره وجود ندارد.
وزير رفاه و تأمين اجتماعي در پاسخ به اين سؤال كه بنا بر اخبار منتشره در روزهاي پاياني سال گذشته به بازنشستگان تأمين اجتماعي وعده پرداخت مستمري 200 هزار تومان براي 2 ماه پاياني سال داده شد به صراحت اعلام كرد: اين بحث اصلاً صحت ندارد و آنچه كه در روزنامه ها اعلام شده دليلي بر وجود مصوبه مجلس و دولت نبوده  است، در صورتي كه كسي مصوبه اي از دولت و مجلس شوراي اسلامي داشته باشد من اين مصوبه را اجرا خواهم كرد.
مصري با تاكيد بر اينكه براي امسال نيز هنوز هيچ مصوبه اي در اين زمينه نداريم افزود: سعي مي كنيم منبعي پيدا كنيم ولي هنوز اين كار انجام نشده است.
وي در پاسخ به اينكه در صورت پيداكردن منبع مالي پرداخت مابه تفاوت سال قبل نيز انجام خواهد شد يا نه؟ گفت: خير حتي در صورت يافتن منبع مالي مناسب نيز، ما به تفاوتي براي سال قبل پرداخت نخواهد شد.
محمد خبازها، رئيس كانون بازنشستگان سازمان تأمين اجتماعي، درباره اظهارات وزير رفاه و تأمين اجتماعي گفت: جاي تأسف دارد كه وزير محترم رفاه در زماني كه رياست كميسيون اجتماعي مجلس شوراي اسلامي را بر عهده داشتند همراه بازنشستگان بودند و اكنون كه به مقام وزارت رسيده اند نه تنها با بازنشستگان تأمين اجتماعي همكاري نكرده اند كه در جبهه مقابل بازنشستگان قرار گرفته اند.
وي با اشاره به اينكه نمايندگان مجلس تاكيد كرده اند كه براي تأمين بودجه دولت بايد به مجلس لايحه بياورد گفت: در بهمن ماه سال گذشته در پي رايزني با نمايندگان مجلس براي حل مشكل حداقل بگيرهاي سازمان تأمين اجتماعي براي دريافت مستمري 200 هزار توماني، نمايندگان مجلس شوراي اسلامي به روشني اعلام كردند كه تنها را ه موجود براي حل اين مشكل آوردن لايحه توسط دولت است.
رئيس كانون بازنشستگان سازمان تأمين اجتماعي با گلايه از عملكرد وزارت رفاه در زمان تصدي گري مصري اضافه كرد: نمايندگان مجلس شوراي اسلامي براساس اصل 75 قانون اساسي نمي توانند در زمينه تأمين بودجه براي حل مشكلمستمري بازنشستگان اقدام نمايند به همين دليل تنها راه باقيمانده براي بازنشستگان اين است كه در رويارويي با وزير رفاه و تأمين اجتماعي به پاسخي براي اين بي توجهي دست يابد.
خبازها تاكيد كرد: در شرايط كنوني به نظر مي رسد تنها راه باقيمانده براي بازنشستگان براي دريافت اين كمك از سوي دولت تجمع مقابل مجلس شوراي اسلامي يا دولت باشد چرا كه كمك دولت از محل بودجه همگاني است و بازنشستگان تأمين اجتماعي نيز مانند ساير بازنشستگان كشور حق دارند از آن برخوردار باشند، در اين شرايط به نظر مي رسد بازنشستگان سازمان تأمين اجتماعي شهروند درجه 2 به حساب آمده باشند.
موسي الرضا ثروتي،  عضو كميسيون اجتماعي مجلس شوراي اسلامي، نيز در اين باره گفته است: مدير عامل سازمان تأمين اجتماعي اعلام كرده است كه براي پرداخت مابه تفاوت حداقلي مستمري بگيران هيچ بودجه اي در اختيار اين سازمان قرار نگرفته است.
اما ثروتي تاكيد كرده است كه با توجه به اينكه پرداخت مابه تفاوت مستمري 2 ماه پاياني سال گذشته از سوي نمايندگان مجلس شوراي اسلامي تصويب شده است دولت موظف به پرداخت اين مابه تفاوت براي 2 ماه پاياني سال گذشته است.]]>
</TEXT>
</DOC>
<DOC>
<DOCID>HAM2-860125-032</DOCID>
<DOCNO>HAM2-860125-032</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 ba mardom @ hamshahri.org]]>
</TITLE>
<TEXT>
<![CDATA[ميهمانان ناخوانده بهار
بهار فصل گشت و گذار در دامان طبيعت است، اما هر جا كه قدم مي گذاريم، پيش از ما، انواع بطري ها و قوطي هاي خالي نوشابه جا خوش كرده اند. چرا توليدكنندگان، مطابق روشي كه در بيشتر كشورها رايج است، خود را موظف به جمع آوري اين بطري ها و قوطي ها نمي دانند؟!
اقدس سرابي كند- اروميه
اتوبوس مي خواهيم
شركت واحد اتوبوسراني عنايتي هم به خط صادقيه- انقلاب داشته باشد. آنقدر در اين خط اتوبوس كم است كه مسافران يادشان مي رود عازم كدام مقصد بوده اند!
وفايي تهران
ليسانس شديم اما...!
@ آرزو به دلم نماند و از مؤسسه آموزش عالي حسابداري و مديريت آذربايجان فارغ التحصيل شدم. اما چه فايده كه مؤسسه تعطيل شده و براي گرفتن مدرك ليسانس پشت در مانده ام.
ايوب بابايي- تبريز
آن دوران گذشت
@ اين داستانسرايي ملوانان انگليسي پس از آزادي و بازگشت به كشورشان، برمي گردد به يك دوران سپري شده كه آفتاب در مستعمرات امپراتوري انگليس غروب نمي كرد. آنها چه بخواهند و چه نخواهند آن دوران گذشته است.
اكبر آورزماني- شيراز
دندانپزشكي خصوصي در بيمارستان دولتي
با دفترچه بيمه از پس يك دندان درد ساده برنيامدم. چون دندانپزشكي بيمارستان دولتي... در ميدان راه آهن تهران، توسط بخش خصوصي اداره مي شود. اگر اين روش رواج پيدا كند، بيمه شدگان بايد نصف حقوقشان را خرج درمان كنند.
رضا فرهادي- تهران
قبض ها را نمي رسانند
در عصر ارتباطات زندگي مي كنيم، اما هنوز مشتركين تلفن همراه، اعم از اپراتور اول و دوم نمي توانند قبض هزينه مكالمه شان را به موقع دريافت كنند و تنها پس از قطع ارتباط، متوجه مي شوند كه بدهكارند! در كنار اين همه تبليغات درباره فناوري ها، لطفاً به اين مسئله هم عنايت داشته باشيد.
سليماني- كرج
بازنگري كنيد
بلوك هاي سيماني جديدي كه در بزرگراه مدرس(خروجي بزرگراه صدر)گذاشته شده، ظاهراً، ترافيك اين گذرگاه را سنگين تر كرده است و طرح نياز به بازنگري دارد.
فاطمي- تهران
شهرام و ريشه ها
@ شناسايي مخفيگاه و دستگيري شهرام جزايري را كه هنوز نقل محافل است، قابل تقدير مي دانم اما مهم تر آن است كه شناسايي كنيم چه نوع مناسبات آلوده اقتصادي باعث پيدايش و رشد اين قبيل افراد مي شود، آن هم در شرايطي كه تعدادي از كارخانه ها به علت كمبود نقدينگي با مشكل جدي روبه رو هستند.
م. ه. دانشجوي رشته اقتصاد- تهران]]>
</TEXT>
</DOC>
<DOC>
<DOCID>HAM2-860125-033</DOCID>
<DOCNO>HAM2-860125-033</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تغيير در شيوه برگزاري و تصحيح كنكور 86]]>
</TITLE>
<TEXT>
<![CDATA[مهر: رئيس سازمان سنجش از تغيير در مكانيزم تصحيح و برگزاري كنكور 86 به منظور بهبود برگزاري آزمون خبر داد.
عبدالرسول پورعباس گفت: سازمان سنجش آموزش كشور، شرايطي را فراهم مي كند كه داوطلبان كنكور 86 بتوانند ارديبهشت با مراجعه به سايت سازمان سنجش اطلاعات ثبت نام را كنترل و در صورت اشتباه اطلاعات را تصحيح كنند.
وي با اشاره به نحوه برگزاري كنكور 86 گفت: پيش بيني مي شود فايل آزمون سراسري سال 86 تا آخر فروردين آماده و به صورت آن لاين از ارديبهشت در اختيار داوطلبان قرار گيرد.
داوطلبان پس از چك نهايي، مي توانند معدل سال سوم دبيرستان خود را كه سازمان سنجش از آموزش و پرورش استعلام كرده را با معدلي كه اعلام كرده اند تطبيق داده و نسبت به تصحيح اطلاعات اقدام كنند.
رئيس سازمان سنجش با تأكيد بر اينكه زمان اعلام نتيجه را طوري به مردم اطلاع مي دهيم كه خطا صفر باشد، گفت: سازمان سنجش در دوره جديد در تلاش است برنامه ريزي هاي خود را به صورتي طراحي كند كه زمان اعلام نتيجه آزمون ها دقيق اعلام شود و رأس زمان اعلام شده اين امر صورت گيرد.]]>
</TEXT>
</DOC>
<DOC>
<DOCID>HAM2-860125-034</DOCID>
<DOCNO>HAM2-860125-034</DOCNO>
<ORIGINALFILE>/1386/860125/news/_ejtem.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[10 ارديبهشت؛ آغاز  نام نويسي آزمون كارداني به كارشناسي]]>
</TITLE>
<TEXT>
<![CDATA[گروه اجتماعي-  نام نويسي آزمون كارداني به كارشناسي ناپيوسته 10 ارديبهشت آغاز و تا 22 ارديبهشت ادامه دارد.
 نام نويسي اين آزمون به صورت اينترنتي است و شرايط عمومي، اختصاصي و نحوه ثبت نام در آن در نشريه پيك سنجش، 3 ارديبهشت منتشر خواهد شد. اين آزمون صبح روز جمعه 22 تير برگزار مي شود]]>
</TEXT>
</DOC>
<DOC>
<DOCID>HAM2-860125-035</DOCID>
<DOCNO>HAM2-860125-035</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد جهانخشايار اميني
مثلث چين، آمريكا، دلار]]>
</TITLE>
<TEXT>
<![CDATA[هفته گذشته ارزش دلار آمريكا به صورت ناگهاني در برابر اكثر ارزهاي اصلي ضعيف شد. خبري كه بازار جهاني ارز را دچار شك كرد اين بود كه مقامات رسمي آمريكا اعلام كردند كه ديگر واردات كاغذ گلاسه از چين را از قوانين ضد يارانه معاف نخواهند كرد.
حجم دلاري واردات اين محصول به خاك آمريكا از چند صد ميليون دلار بالاتر نيست و از آنجايي كه اين رقم چندان رقم بالايي نيست، پر واضح است تاثير اقتصادي اين خبر موجب تضعيف دلار نشده است بلكه علت اصلي تضعيف دلار نگراني بازار از براه افتادن دوران نزاع اقتصادي ميان چين و آمريكا مي باشد. كالاهاي چيني كه به بركت ارزش پايين يوان، ارز رسمي اين كشور در بازار هاي اروپا و آمريكا(و ديگر نقاط جهان)بسيار ارزان تر از كالاهاي رقيب مي نمايند مزاحمت بسياري براي توليدكنندگان اين كشورها بوجود آورده اند و چندين سال است كه كشورهاي دست به گريبان اين مشكل علي الخصوص آمريكا كه مسبب يك سوم كسري تجاري اش را چين مي داند به روش هاي مختلف از جمله سهميه بندي و وضع تعرفه سعي در موازنه تجاري دارند كه البته چندان موفق نبوده اند.
چين و آمريكا اختلافات سياسي بسياري دارند و بعد از فروپاشي شوروي سابق بسياري چين را رقيب اصلي آمريكا مي دانند. تقريبا تمامي كشورهايي كه با آمريكا روابط تيره اي دارند با چيني ها روابط خوبي دارند و چين از اين مسئله به عنوان اهرم فشار به آمريكا استفاده مي كند. بسياري از كارشناسان اعتقاد دارند حمايت از كره شمالي و ايران در موقعيت كنوني از طرف چين نوعي رقابت با آمريكا بوده است و در سال هاي گذشته با توجه به مشكلات آمريكاييها در عراق آنان چندان علاقه اي به در گير شدن با چيني ها نداشتند و ظاهرا به جاي باج سياسي(كنار آمدن بر سر مسئله كره شمالي)ترجيح دادند باج اقتصادي بدهند(رضايت به ارزش پايين يوان)اما با توجه به حل شدن نسبي مسئله كره شمالي و رساندن كار پرونده ايران به شوراي امنيت بسياري از كارشناسان اعتقاد دارند كه آمريكا ديگر چندان نگران اختلافات سياسي اش با چين نيست و بعد از چند سال به ياد منازعات اقتصادي  با چين افتاده است..
جداي از اهرم هاي سياسي، چين قدرت بسياري براي فشار آوردن به آمريكا در عرصه اقتصادي دارد. اين كشور داراي بالاترين ذخاير ارزي دلار در جهان است كه چيزي در حدود رقم افسانه اي هزار ميليارد دلار مي باشد كه تنها تبديل قسمتي از آن به ارزهاي ديگر يا طلا موجب تضعيف شديد دلار خواهد شد. مدت زمان بسياري است كه مقامات بانك مركزي چين گاه و بيگاه دم از تغيير ذخاير ارزي خود مي زنند و هر بار نيز دلار با موج نزولي خود به اين سخنان واكنش نشان مي دهد.
چشم انداز
با توجه به حل شدن نسبي مسئله كره شمالي و يا حداقل متفق القول شدن آمريكا و چين در اين داستان در صورتي كه بر سر مسئله ايران نيز چيني ها و آمريكايي ها به تفاهم برسند و يا اين مسئله به نوعي حل شود و به عبارت ديگر اين اهرم چندان اهرم پرقدرتي براي چيني ها نباشد كه احتمال آن نيز چندان دور از ذهن نيست آمريكايي ها با فراغ بال جنگ اقتصادي خود با چين را شروع مي كنند و احتمالا از ايجاد تعرفه بر كالاهاي چيني شروع خواهند كرد و چيني ها نيز براي تلافي جويي دلارهاي خود را خواهند فروخت و آن را ارزان مي كنند و از آنجايي كه آمريكا چندان نگران اين موضوع(كاهش ارزش دلار)نيست احتمالا بازنده نهايي چين خواهد بود و دلار و نه آمريكا.]]>
</TEXT>
</DOC>
<DOC>
<DOCID>HAM2-860125-036</DOCID>
<DOCNO>HAM2-860125-036</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مشكلات توزيع كارت هوشمند سوخت موتورسيكلت ها
تأخير در آخرين مرحله]]>
</TITLE>
<TEXT>
<IMAGE>/1386/860125/news/019116.jpg</IMAGE>
<![CDATA[
محد علي توحيد
تا روزچهارشنبه 300 هزار نفر كارت سوخت موتورسيكلت دريافت كرده اند
890 984 نفرنيز
تا ساعت12جمعه
ثبت نام كرده اند
***
به نظر مي رسد برآورد تعداد موتور در كشور با وجود بررسي هاي آماري فروش موتورسيكلت در كشور، هنوز به واقعيت نپيوسته است. علاوه براين كار توزيع كارت سوخت در آخرين مرحله اجرايي اين طرح بزرگ بويژه براي موتورسيكلت ها با مشكلاتي مواجه كرده است. با توجه به مشكلات خاص اين وسيله نقليه كه به سادگي قابل نقل و انتقال مالكيتي است، در توزيع كارت هاي موتورسيكلت در ديوانسالاري دولتي با موانع و مشكلات فراواني مواجه شده كه صاحبان موتور را كه اغلب از اقشار زحمت كش جامعه هستند با سردرگمي مواجه كرده است.روي آوردن به طرح كارت هوشمند سوخت در ايران به دليل نياز براي كنترل قاچاق و كسب آمار و اطلاعات و كنترل قاچاق است.
ايده كارت سوخت از سال 78 و 79 و زماني كه قاچاق بنزين در جنوب غربي كشور و در مناطق مرزي اين منطقه شدت يافت بوجود آمد. در شهر زاهدان شرايطي پيش آمده بود كه دارندگان خودرو هر روز براي در يافت سوخت در صف هاي طولاني مي ايستادند. ادامه اين وضع موجب شده كه طرح هاي مختلفي در اين مناطق اجرا شود و اختصاص برخي جايگاه ها به خودرو هاي شخصي و برخي به خودرو هاي عمومي و يا ثبت دستي خودرو ها در جايگاه هاي تحويل سوخت از جمله اين طرح ها بود. ادمه اين مشكلات حتي كار را به سهميه بندي نيز رساند و تحويل بنزين براي خودرو ها نوبتي شد و هر ماشين روزي يك بار مي توانست بنزين تحويل بگيرد. ولي مشكلات ادامه يافت و اين مشكلات موجب شد تا ايده اجراي كارت هوشمند سوخت در اين شهر مطرح شود. در واقع نخستين منطقه كشور كه در حال حاضر نيز تحويل سوخت درآن با كارت هوشمند انجام مي شود استان سيستان و بلوچستان است.
توزيع كارت مشكل نهايي
فارغ از همه مشكلات و موانعي كه در راه اجراي طرح بود امروز مهمترين كار در راه عملياتي شدن طرح كارت هوشمند سوخت توزيع كارت هايي است كه دارندگان خودرو و موتور بايد براي استفاده روزانه در اختيار داشته باشند.
برنامه ريزي براي توزيع كارت سوخت در حال حاضر به گونه اي است كه توزيع كارت خودرو پس از بررسي هاي كارشناسي مقامات نيروي انتظامي و پاكت گذاري تحويل پست پيشتاز مي شود و ماموران پست كارت هاي سوخت دارندگان خودرو را در محل نشاني كه به نيروي انتظامي اعلام كرده اند تحويل آنان مي دهد. به گفته مسئولان پست تاكنون از 8 ميليون كارت سوخت كه پيش بيني شده است كه ميان دارندگان خودرو توزيع شود7 ميليون 600 هزار عدد كارت شخصي سازي شده و آماده تحويل به صاحبان خودرو است. از اين تعداد نيز تاكنون
5 ميليون و 700هزار كارت تحويل پست شده و از اين تعداد نيز 4 ميليون و 200 هزار كارت روز چهارشنبه تحويل دارندگان خودرو شده است.
مشكل توزيع كارت موتور
پيش بيني مي شود حدود 7 ميليون موتورسيكلت در كشور وجود داشته باشد و به همين دليل 7 ميليون كارت در كشور چين براي تحويل به صاحبان موتور آماده شده است. در مورد توزيع كارت سوخت موتورسيكلت ها كار توزيع به دلايل مختلف از جمله ضرورت بررسي مشخصات موتور با سند آن كه بايد از سوي مسئولان نيروي انتظامي انجام شود با تاخير انجام مي شود و بايد به دليل تعداد زياد موتور در تهران اين تعداد مسئولان بررسي مدارك با مشخصات موتور افزايش يابدتا مشكلاتي كه به تأخير در انجام امور مربوط به تحويل كارت سوخت خودرو هاست كاهش يابد.
يك مشكل در راه توزيع اين كارت ها فراخوان عمومي از روز 14 فروردين بود. چون مراجعه بلافاصله پس از تعطيلات سال نو انجام مي شد مراكز نيروي انتظامي به دليل مشكلات كاري پس از تعطيلات با همه كاركنان خود آماده پاسخگويي به مراجعه كنندگان نبودند. علاوه براين دارندگان موتور نيز در انتخاب مراكز مراجعه به دليل فقدان اطلاعات لازم بر روي شبكه اينترنتي، مراكزي را انتخاب مي كردند كه در دسترس محل كارشان بوده و اين مراكز با تراكم مراجعه عمومي مواجه شده بود. ولي با گذشت زمان و مشخص شدن مراكزي كه جمعيت بيشتري مراجعه كرده اند بر روي شبكه اينترنتي صاحبان موتور هنگام انتخاب محل مراجعه خود مي توانند مراكزي را انتخاب كنند كه از تراكم جمعيت كمتري برخوردارند. در روز هاي نخست توزيع كارت با مشكلات فراواني آغاز شد و بسياري از دارندگان موتور كه همگي از اقشار زحمت كش جامعه هستند از كار روزانه باز مانده و دچار سردرگمي شدند. در ادامه كار و با گذشت زمان اما اين مشكلات تا حدي برطرف شد ولي هنوز برخي موارد وجود دارد.خوشبختانه مراكز توزيع كارت در اواخر هفته گذشته در تهران كه بيشترين دارندگان موتور در آن مشغول به كار هستند به 80 مركز افزايش يافت و در كرج نيز از يك مركز به سه مركز رسيد. افزايش مراكز توزيع از تراكم جمعيت در مقابل مراكز پليس تا حدي كاست و از اين رو بايد در طول هفته جاري در اين زمينه شاهد يك تحول جدي باشيم. طبق آخرين آمار ها تا روز چهار شنبه 300 هزار نفر كارت سوخت موتور دريافت كرده اند و 984 هزار و 890 هزار نفر نيز تا ساعت دوازده روز جمعه ثبت نام كرده اند.
البته بايد تاكيد كرد كه در دي ماه سال 84 نيز در يك مرحله صاحبان موتور اطلاعات لازم را به نيروي انتظامي ارائه كرده اند كه در اين دوره حدود 2 ميليون نفر در اين امر مشاركت كردند ولي حدود 5/1 ميليون نفر اطلاعات خود را تكميل كرده اند و بقيه بايد بار ديگر براي ثبت نام از طريق شبكه اينترنتي اقدام كنند. از روز سه شنبه هفته گذشته در نيروي انتظامي ستاد ويژه اي براي ساماندهي و رفع مشكلات موجود در كار توزيع كارت ايجاد شده است كه اين امر نيز اميد به كاهش مشكلات در راه توزيع كارت را افزايش داده است.در شرايط جاري همه كلانتري هاي شهر تهران در طول روز آماده تحويل كارت و بررسي مدارك صاحبان موتور هستند. مسئولان نيروي انتظامي  به دليل تداخل امور جاري مراكز انتظامي با كار توزيع كارت اميدوارند كه كار هرچه سريع تر ساماندهي شود و اميدوارند كه كار توزيع كارت هوشمند سوخت موتورسيكلت ها تا پايان فروردين خاتمه يابد.به همين دليل نيروي انتظامي تاكيد مي كند كه ثبت نام صاحبان موتور تا روز 27 فروردين خاتمه يابد و قرار نيست كه اين زمان بار ديگر تمديد شود. با پايان ثبت نام و مشخص شدن تعداد دقيق صاحبان موتور در كشور در واقع امكان برنامه ريزي دقيق تري براي تحويل كارت سوخت صاحبان موتور مي توان انجام داد.
يكي از مشكلات در ايران موكول كردن كار به روز هاي آخر است و به همين دليل در روز هاي 26 و 27 كه روز هاي پاياني ثبت نام است در واقع همه صاحبان خودرو به شبكه اينترنتي مراجعه مي كنند و به رغم اينكه شبكه ايجاد شده از توانايي مناسبي برخوردار است ولي ممكن است كه امكان پاسخ به مراجعه هاي تعداد بي شمار صاحبان موتور را در اين روز ها نداشته باشد هرچند كه ثبت نام در شبكه اينتر نتي محدوديت زماني ندارد ولي بايد دارندگان خودرو در اين زمينه با برنامه ريزي مناسبي اقدام كنند تا در موعد مقرر ثبت نام انجام شود.]]>
</TEXT>
</DOC>
<DOC>
<DOCID>HAM2-860125-037</DOCID>
<DOCNO>HAM2-860125-037</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد ايران به لحاظ ارزش توليد ناخالص داخلي بيست و يكمين اقتصاد بزرگ دنيا اعلام شد
گزارش صندوق بين المللي پول از اقتصاد ايران]]>
</TITLE>
<TEXT>
<IMAGE>/1386/860125/news/019230.jpg</IMAGE>
<![CDATA[
گروه اقتصادي- صندوق بين المللي پول در گزارش جديد چشم انداز اقتصادي جهان رشد توليد ناخالص داخلي ايران در سال 2007 را 5 درصد و نرخ تورم را 8/17 درصد برآورد كرد.
صندوق بين المللي پول در اين گزارش پيش بيني كرده است به علت آثار سياست هاي انبساطي پولي، نرخ تورم در ايران از رقم 6/14 درصد در سال گذشته ميلادي(2006)به 8/17 درصد در سال 2007 و 8/15درصد در سال 2008 برسد.
صندوق بين المللي پول همچنين رشد اقتصادي ايران در سال هاي 2005 و 2006 را 4/4 و 3/5 درصد اعلام كرده و پيش  بيني كرده رشد اقتصادي ايران در سال جاري ميلادي به 5 درصد كاهش يابد. صندوق بين المللي پول تصريح كرد: نرخ رشد اقتصادي ايران 4/0 درصد كمتر از متوسط كشورهاي خاورميانه است   .
بنابر اعلام صندوق بين المللي پول، تراز حساب جاري ايران در سال 2007 نيز همچون سال هاي گذشته همچنان مثبت خواهد بود و در سال 2007 به 6 درصد توليد ناخالص داخلي خواهد رسيد؛ حال آنكه اين رقم در سال 2006 معادل 7/6 درصد بود. پيش بيني مي شود مازاد تراز حساب جاري ايران به توليد ناخالص داخلي در سال 2008 به 7/4 درصد كاهش يابد.
--
بنابر اعلام صندوق بين المللي پول ايران از لحاظ ارزش توليد ناخالص داخلي بر اساس شاخص برابري قدرت خريد بيست  و يكمين اقتصاد بزرگ دنيا و از لحاظ سرانه توليد ناخالص داخلي در رتبه 92 دنيا قرار دارد
--
صندوق بين المللي پول همچنين اعلام كرد: جمهوري اسلامي ايران با پشت سرگذاشتن تايلند در سال 2006 به بيست و يكمين اقتصاد بزرگ دنيا از لحاظ حجم توليد ناخالص داخلي بين 180 كشور تبديل شد.
بر اساس گزارش صندوق بين المللي پول، ارزش توليد ناخالص داخلي ايران در سال 2005 ميلادي بر اساس شاخص برابري قدرت خريد(ppp)برابر 554 ميليارد و 744 ميليون دلار بوده است كه از اين لحاظ ايران در رتبه بيست و دوم جهان بين 180كشور قرار داشت. اما در سال 2006 ميلادي ارزش توليد ناخالص داخلي ايران بر اساس شاخص برابري قدرت خريد به 601 ميليارد و 675 ميليون دلار افزايش يافت و بر اين اساس ايران در سال 2006 ميلادي از كشور تايلند پيشي گرفت و در جايگاه بيست و يكم جهان ايستاد. صندوق بين المللي پول همچنين پيش بيني كرد، ارزش توليد ناخالص داخلي ايران بر اساس شاخص برابري قدرت خريد در سال 2007 ميلادي به 643 ميليارد و 867 ميليون دلار افزايش يابد كه بدين ترتيب ايران با پشت سر گذاشتن آفريقاي جنوبي در رتبه بيستم جهان قرار خواهد گرفت.
اين در حالي است كه ايران از لحاظ سرانه توليد ناخالص داخلي در سال 2006 در رتبه 92 جهان قرار گرفته است. سرانه توليد ناخالص داخلي ايران در سال 2006 به 3 هزار و 45 دلار رسيده است و از اين لحاظ ايران در سطح كشورهايي همچون تايلند، ناميبيا، مقدونيه، اكوادور، تونس و آلباني قرار دارد. از لحاظ سرانه توليد ناخالص داخلي كشور لوكزامبورگ با رقم 88 هزار دلار در رتبه نخست دنيا قرار گرفته و نروژ با 72 هزار دلار، قطر با 63 هزار دلار، و ايسلند با 54 هزار دلار در رتبه هاي بعد قرار دارند.
صندوق بين المللي پول در اين گزارش تصريح كرد: جمهوري اسلامي ايران در سال 2006 ميلادي 908/0 درصد از توليد ناخالص داخلي جهان را به خود اختصاص داده است و پيش بيني مي شود سهم ايران از توليد ناخالص داخلي جهان در سال جاري ميلادي به 909/0 درصد و در سال آينده به 911/0 درصد افزايش يابد.
بر اساس اين گزارش، آمريكا با توليد ناخالص داخلي 13 هزار ميليارد دلاري بزرگترين اقتصاد دنيا محسوب مي شود و كشورهاي چين با توليد ناخالص داخلي 9984 ميليارد دلار و ژاپن با توليد ناخالص داخلي 4170 ميليارد دلار در رتبه هاي دوم و سوم جهان قرار دارند.]]>
</TEXT>
</DOC>
<DOC>
<DOCID>HAM2-860125-038</DOCID>
<DOCNO>HAM2-860125-038</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نخستين نشست خبري رئيس سازمان مديريت و برنامه ريزي، پس از 5 ماه
بانك هاي خصوصي در ايجاد بحران مسكن موثر بوده اند]]>
</TITLE>
<TEXT>
<IMAGE>/1386/860125/news/019227.jpg</IMAGE>
<![CDATA[
گروه اقتصادي- اميرمنصور برقعي 5 ماه پس از انتصاب به رياست سازمان مديريت و برنامه ريزي كشور در نخستين نشست با خبرنگاران، علت سكوت چندين ماهه خود را فشار كاري فراوان و بي علاقگي به چهره بودن و تيتر نخست بودن اعلام كرد.
وي با اشاره به فشار كاري فراوان سازمان مديريت در چند ماه اخير و تدوين دو متمم بودجه و لايحه بودجه 86، بودجه سال جاري را بسيار جامع خواند و گفت: در جلسه روز چهارشنبه دولت ضوابط اجرايي بودجه نهايي شد و در جلسه آتي نيز متن كامل آن به تصويب خواهد رسيد.
رئيس سازمان مديريت همچنين گفت: تبصره 6 قانون بودجه كه بسته حمايتي و سياستي بخش مسكن است، در جلسه روز چهارشنبه دولت تقريبا نهايي شد و بخش مربوط به ايثارگران اين تبصره نيز در جلسه بعدي تصويب خواهد شد.
سفته بازي ها در مسكن
رئيس سازمان مديريت درباره مهمترين معضل اقتصادي سال گذشته، يعني رشد سرسام آور قيمت مسكن به تكرار مواضع اخير رئيس جمهوري پرداخت و سفته بازي ها و تسهيلات برخي بانك هاي خصوصي را عامل ايجاد بحران مسكن در سال 85 دانست. در حالي كه داوود دانش جعفري در نشست خبري پايان سال 85 خود، اعلام كرد كه افزايش 60 درصدي قيمت مسكن به علت ركود چهارساله حاكم بر اين بخش، غيرطبيعي نبوده، برقعي گفت: دولت بر اساس بررسي هاي مراجع مسئول اعتقاد دارد تسهيلات جهت داري كه برخي بانك هاي خصوصي پرداخت كردند در رشد قيمت مسكن در سال گذشته موثر بود.
وي درباره راهكار دولت در اين باره گفت: حذف قيمت زمين از مسكن مهمترين برنامه براي شكستن قيمت ها است كه اين روش در شهرهاي كوچك و متوسط به سرعت اثر مثبت خود را بر قيمت مسكن خواهد گذارد و در شهرهاي بزرگتر نيز به تدريج موجب تثبيت بهاي مسكن خواهد شد.
بودجه سايه تدوين نخواهد شد
برقعي با بيان اينكه داشتن بودجه سايه به معناي وجود شرايط اضطراري ناشي از تحريم ها نيست، گفت: منظور از بودجه سايه آن نيست كه مجددا بودجه اي جديد تدوين شود بلكه در بودجه سازوكارهايي وجود دارد كه تغيير و انعطاف آنها امكان تطابق با شرايط بحراني را فراهم مي كند. وي افزود: دولت به طور جدي به دنبال اجراي بودجه كنوني است كه رويكرد آن سختگيري و انضباط مالي است و اولين آيين نامه اجرايي بودجه نيز مهار هزينه هاي جاري و حذف هزينه هاي زائد دستگاه هاي اجرايي بودجه است.]]>
</TEXT>
</DOC>
<DOC>
<DOCID>HAM2-860125-039</DOCID>
<DOCNO>HAM2-860125-039</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ياداشتدكتر مرتضي الله داد
سرمايه گذاري و خصوصي سازي]]>
</TITLE>
<TEXT>
<![CDATA[ترديدي نيست كه يكي از اهداف سياست  هاي كشور  ها شامل درحال توسعه و توسعه يافته، دستيابي به رشد و توسعه پايدار به مفهوم افزايش درآمد ملي از طريق افزايش ظرفيت توليدي كشور با به كارگيري بهينه عوامل توليد مي باشد. افزايش توليد غالباً در اقتصاد منتج به بهبود شاخص  هاي توسعه اقتصادي شده كه اين شاخص  ها نمايانگر ميزان توانايي كشور  ها است. شاخص  هاي توسعه اقتصادي از قبيل نرخ تورم، نرخ بيكاري، نرخ رشد سرمايه گذاري، نرخ رشد اقتصادي و نرخ رشد درآمد سرانه براي مقايسه عملكرد يك دوره زماني نسبت به دوره زماني قبل از آن در يك اقتصاد، يا سنجش عملكرد اقتصادي كشور  ها با يكديگر به كار گرفته مي شود.
نرخ رشد سرمايه گذاري در ميان اين شاخص  ها از اهميت بيشتري برخوردار بوده و در مسائل توسعه اقتصادي، بسياري از اقتصاددانان از آن به عنوان موتور توسعه كه به بهبود ساير شاخص  ها مي انجامد نام مي برند. سرمايه گذاري در دنياي امروز از مرزبندي هاي سياسي تابعيت نكرده و غالبا سرمايه گذار به دنبال شرايط مناسب در جهت تضمين اصل سرمايه و دريافت سود متناسب با ريسك فعاليت اقتصادي است. كشور هايي كه اين شرايط را براي سرمايه دار پديد آورده اند معمولا ضمن حفظ سرمايه هاي داخلي به جذب سرمايه هاي خارجي نيز توفيق يافته و رشد اقتصادي پايداري را تجربه كرده اند. نمونه هاي موفق اين كشور ها چين، كره جنوبي، سنگاپور و مالزي هستند.
حدود و چگونگي دخالت دولت ها در امور اقتصادي از موضوعات مطرح و مورد بحث جامعه اقتصاددانان بوده است. در كشور هاي توسعه يافته غالباً ميزان دخالت دولت ها در اقتصاد كم و ناظر بر امور اقتصادي بوده و سياست هاي كلان اقتصادي را با ابزار هاي پولي و مالي مرتبط به اجرا درمي آورند. اين دولت ها بيشتر در بخش هايي از اقتصاد وارد شده اند كه بخش خصوصي تمايل نداشته يا با ظرفيت سازي مانند ايجاد صنايع پايه و ارتباطات براي توسعه بخش خصوصي را در بلند مدت مد نظر قرار مي دهند، ضمناً اين كشور ها عمدتا قوانين تجاري متناسب با سياست هاي اقتصادي با در نظر گرفتن امنيت سرمايه گذاري به تصويب رسانده اند.در كشور ما نيز، دولتي بودن بخش بزرگي از اقتصاد ايران از قبل از انقلاب و گسترش آن پس از انقلاب اسلامي و عملكرد ضعيف بنگاه هاي تحت مالكيت دولت و نتايج مثبت توسعه بخش خصوصي در ساير كشور ها منجر به ابلاغ سياست  هاي كلي اصل 44 قانون اساسي به وسيله رهبر معظم انقلاب گرديد.متاسفانه با گذشت نزديك به 2 سال از ابلاغ بندهاي الف و ب شاهد افزايش بودجه شركت هاي دولتي به ميزان 22 درصد در لايحه بودجه سال 86 بوديم. لازم به ذكر است كه بودجه شركت هاي دولتي برابر با 71 درصد بودجه كل كشور بوده و به قول ظريفي شركت هاي دولتي مانند تريلي هاي قديمي هستند كه در جاده اقتصادي كشور نه حركت شايسته دارند و نه اجازه عبور به ديگران مي دهند و از طرف ديگر با گذشت بيش از 9 ماه از ابلاغ بند ج اقدامي در خور و هماهنگ را در وا گذاري سهام شركت هاي دولتي در جهت افزايش شاخص هاي توسعه شاهد نبوده ايم.
اصولابراي بسترسازي اجراي موفق آميز سياست هاي كلي اصل 44 نيازمند اين موارد هستيم:
عدم نگرش تأمين بودجه اي به خصوصي سازي(متأسفانه در بودجه 86 اين رقم به ميزان قابل ملاحظه افزايش يافته است)، حذف قوانين محدود كننده، تعديل قوانين تثبيت قيمت ها،گسترش بازار سرمايه و حذف تدريجي محدوديت ها در اين بازار، ايجاد تأمين اجتماعي براي كساني كه احتمالاً بيكار مي شوند و آموزش مجدد آنان، اصلاح قوانين(كار، تجارت، ماليات ها و سرمايه گذاري خارجي)، آزادسازي تدريجي بازار ها،خصوصي سازي بانك هاي كشور در مرحله اول، هدفمند كردن يارانه ها و حذف تدريجي، استفاده از نيرو هاي كاردان و استفاده از تجربيات كشور هاي موفق،تنبيه مديراني كه در امر واگذاري ها كارشكني مي كنند و تشويق مديراني كه در اجراي سياست هاي كلي اصل 44 تسهيل مي كنند.]]>
</TEXT>
</DOC>
<DOC>
<DOCID>HAM2-860125-040</DOCID>
<DOCNO>HAM2-860125-040</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ازخردادماه قيمت آب و برق افزايش مي يابد]]>
</TITLE>
<TEXT>
<![CDATA[ايسنا: قرار است در سال جديد تعرفه هاي مصرف آب و برق مشتركان از خرداد امسال افزايش يابد.
سيد پرويز فتاح وزير نيرو با اعلام اين خبر گفت: تعرفه ها در مجلس مصوب و به دولت ابلاغ شده است و آيين نامه آن نيز تا پايان ارديبهشت در دولت تهيه و از خرداد ماه اعمال مي شود. وي افزود: براساس اين مصوبه مشتركاني كه كمتر از الگوي مصرف از آب و برق استفاده مي كنند 15 درصد به تعرفه سال 83 آن ها افزوده و محاسبه مي شود.
فتاح در خصوص مشتركاني كه بالاتر از الگوي مصرف از آب و برق استفاده مي كنند، خاطرنشان كرد: به تعرفه سال 85 اين مشتركان 10 درصد اضافه خواهد شد.]]>
</TEXT>
</DOC>
<DOC>
<DOCID>HAM2-860125-041</DOCID>
<DOCNO>HAM2-860125-041</DOCNO>
<ORIGINALFILE>/1386/860125/news/_eqtes.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كاهش تعرفهسيم كارت هاي اعتباري دولتي و تاليا]]>
</TITLE>
<TEXT>
<![CDATA[گروه اقتصادي- تعرفه سيم كارت هاي اعتباري تاليا و دولتي كاهش مي يابد.
وفا غفاريان رئيس هيات مديره شركت مخابرات به فارس گفت: پيشنهاد كاهش تعرفه  سيم كارت اعتباري دولتي و تاليا ظرف دو ماه به اپراتور اول و تاليا ارائه مي شود.
وي افزود: اين پيشنهاد پس از تصويب در مجمع مخابرات ايران، براي تصويب به كميسيون تنظيم مقررات سازمان تنظيم مقررات و ارتباطات راديويي ارسال مي شود.
غفاريان تاكيد كرد: تا زماني كه سيم كارت هاي اعتباري دولتي توزيع مي شود، تعرفه آنها همانند تاليا محاسبه مي شود.
در حال حاضر تعرفه مكالمه داخلي با سيم كارت اعتباري تاليا از 8 صبح تا 9 شب 670 ريال، از 9 شب تا 8 صبح نيز 536 ريال و جمعه و تعطيلات در 24 ساعت 536 ريال است.
مكالمه بين شهري نيز از 8 صبح تا 9 شب 1117 ريال و 9 شب تا 8 صبح و نيز روزهاي جمعه و تعطيلات 804 ريال است. هزينه ارسال پيام كوتاه نيز 160 ريال است.
ديروز همچنين محمود خسروي رئيس سازمان تنظيم مقررات و ارتباطات راديويي اعلام كرد: در حال حاضر تعرفه موثر اپراتور دولتي بيش از تعرفه ايرانسل است.]]>
</TEXT>
</DOC>
<DOC>
<DOCID>HAM2-860125-042</DOCID>
<DOCNO>HAM2-860125-042</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[فرمانده انتظامي استان تهران خبر داد
دستگيري 15 شرور، قبل از درگيري مسلحانه در ورامين]]>
</TITLE>
<TEXT>
<IMAGE>/1386/860125/news/019176.jpg</IMAGE>
<IMAGE>/1386/860125/news/019179.jpg</IMAGE>
<![CDATA[
گروه حوادث: 15 شرور مسلح، زماني كه براي طرح ريزي نقشه حمله به گروه رقيب در يك دامداري گرد هم آمده بودند تصور نمي كردند پليس اين دامداري را به محاصره خود درآورد.
اعضاي اين باند كه يك پدر و پسر سركرده آن هستند به اتهام شرارت  مسلحانه تحت تعقيب پليس ورامين بودند.سردار رضا زارعي فرمانده انتظامي استان تهران با اعلام اين خبر گفت: شامگاه دوشنبه 20 فروردين، گزارشي در اختيار پليس ورامين قرار گرفت كه از تجمع مرموز تعدادي از اوباش مسلح در يك دامداري در اطراف ورامين حكايت داشت.
وي ادامه داد: ماموران در نخستين بررسي ها دريافتند مردان مسلح براي طرح ريزي نقشه حمله به گروه رقيب در آنجا گرد هم آمده اند.
بنابراين به دستور سرهنگ قاسم خاني فرمانده انتظامي ورامين، اكيپ هاي ويژه پليس عازم اين دامداري شده و آنجا را به محاصره خود درآوردند.
رييس پليس استان تهران افزود: در حالي كه اشرار مسلح قصد داشتند با پرتاب سنگ به سوي ماموران و استفاده از تاريكي شب از محاصره پليس فرار كنند، پس از 3 ساعت درگيري تمامي آنها دستگير شدند و مقدار زيادي سلاح و مهمات و مواد مخدر از متهمان كشف شد.
سردار زارعي با اشاره به كشف 6 قبضه سلاح گرم و 5 دستگاه خودرو از اين افراد گفت: در بازجويي از اشرار دستگير شده مشخص شد كه چند روز پيش پسر صاحب دامداري از سوي پسر عمه اش مورد ضرب و شتم قرار گرفته بود و به همين خاطر وي و فرزندانش با جمع آوري تعداد ديگري از اشرار قصد انتقام جويي قومي داشته اند.]]>
</TEXT>
</DOC>
<DOC>
<DOCID>HAM2-860125-043</DOCID>
<DOCNO>HAM2-860125-043</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ادعاي دستبرد به 3بانك،براي خرج اعتياد!]]>
</TITLE>
<TEXT>
<IMAGE>/1386/860125/news/019170.jpg</IMAGE>
<![CDATA[
گروه حوادث- سارق نقابدار كه با حمله به 3 بانك در تهران141، ميليون سرقت كرده بود، صبح چهارشنبه در حالي در شعبه 1147 مجتمع قضايي بعثت محاكمه شد كه مدعي بود تنها به خاطر خرج اعتياد دست به سرقت زده است.
اين مرد مسلح در تمامي سرقتها به تنهايي نقشه سرقت را طراحي كرده و به اجرا مي گذاشت.
از اواخر سال 82، با وقوع 2 سرقت در فاصله دو هفته از بانك  هاي ملي شعبه بهاران و بانك مسكن شعبه بازار آهن، كارآگاهان پليس با سرقتهاي مسلحانه مشابه روبرو شدند.تحقيقات كارآگاهان پليس بيانگر آن بود كه در هر دو سرقت يك سارق تنها، در حالي كه صورتش را با نقاب پوشانده بود، وارد بانك شده و با تهديد كارمندان به مرگ اقدام به سرقت كرده است.
حسابرسي هاي صورت گرفته در اين بانكها نشان مي داد كه سارق مسلح از نخستين بانك 29 ميليون و از بانك دوم 90 ميليون به سرقت برده بود.
در حالي كه ماموران در حال بررسي تصاوير فيلمبرداري شده از طريق دوربين هاي مخفي بانك ها بودند، خبر سومين سرقت مسلحانه از بانك ملي ديگري به كارآگاهان پليس گزارش شد.
در اين سرقت نيز سارق نقابدار به تنهايي وارد بانك شده و به شيوه اي مشابه دست به سرقت زده بود و سپس با موفقيت از بانك خارج شده بود.
از آنجايي كه احتمال مي رفت سارق تنها، دست به سرقتهاي مسلحانه ديگري نيز بزند، ماموران در عملياتي ويژه دستگيري وي را در دستور كار خود قرار دادند، و در نخستين مرحله تيم زبده اي از كارآگاهان مسئوليت يافت تا به رديابي چك هاي مسافرتي سرقتي بپردازد و به محض آنكه سارق اقدام به خرج كردن و يا نقد كردن آنها كرد وي را به دام بيندازند.در حالي كه بررسي ها ادامه داشت، ماموران متوجه شدند  چك هاي مسافرتي كه در اختيار سارق بوده براي خريد يك گوشي تلفن همراه استفاده شده است و به اين ترتيب با مشخصاتي كه با ردگيري اين چك مسافرتي در اختيار پليس قرار گرفت كارآگاهان موفق به دستگيري سارق جوان شدند.متهم جوان به نام كريم بعد از دستگيري به سرقت از 3بانك اعتراف كرد و مدعي شد سرقت ها را به تنهايي انجام داده است.
با تكميل تحقيقات، اين پرونده صبح ديروز براي رسيدگي در اختيار علي حبيبي- قاضي شعبه 1147 مجتمع قضايي بعثت قرار گرفت.
اين مرد در جلسه محاكمه با قبول اتهام سرقت مسلحانه مدعي شد: تنها به خاطر اعتيادي كه داشتم مجبور به سرقت شدم،وي در حالي كه از دادگاه درخواست بخشش مي كرد در آخرين دفاع خود گفت: از اين كار پشيمانم و ديگر نمي توانم فضاي زندان را تحمل كنم.قرار است حكم درباره اين پرونده به زودي صادر شود.]]>
</TEXT>
</DOC>
<DOC>
<DOCID>HAM2-860125-044</DOCID>
<DOCNO>HAM2-860125-044</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[پليس در جستجوي چك هاي تقلبي]]>
</TITLE>
<TEXT>
<![CDATA[گروه حوادث: پليس در جست و جوي مردي است كه با استفاده از چك هاي مسافرتي جعلي دست به خريد خودرو  در بازار تهران مي زند.
تحقيقات كارآگاهان براي شناسايي اين كلاهبردار در پي شكايت مردي آغاز شد كه با دريافت 4 ميليون و 800 هزار تومان چك مسافرتي جعلي خودروي خود را به وي فروخته بود.
اين مرد مالباخته كه براي شكايت به شعبه 12 بازپرسي در دادسراي ناحيه 5 رفته بود به بازپرس سيد سجاد منافي آذر گفت: مدتي پيش وقتي براي فروش خودروام به بازاري در غرب تهران رفته بودم، مرد شيك پوشي نزد من آمد و گفت قصد خريد خودروي مرا دارد.
پس از امتحان خودرو و كمي چانه زني اين مرد با پرداخت 4 ميليون و 800 هزار تومان ماشينم را خريد و قرار شد فرداي آن روز براي به نام زدن سند به يك دفتر خانه برويم. اما مرد شيك پوش به بهانه اينكه قصد دارد به يك سفر كوتاه برود، سند و مدارك ماشين را از من گرفت و گفت:پس از برگشتن از سفر براي رفتن به دفترخانه با من تماس مي گيرد.
اين مرد در ادامه گفت: از آنجا كه اين معامله در روز جمعه انجام شده بود، فرداي آن روز براي ريختن پول به حسابم به بانكي در نزديكي خانه ام رفتم و آنجا بود كه متوجه شدم تمامي 48 برگ چك هاي مسافرتي جعلي هستند و خريدار ماشين يك كلاهبردار است.
پس از اظهارات اين مرد بازپرس منافي آذر دستور توقيف خودروي پرايد را صادر كرد و مدتي بعد ماموران پليس اروميه موفق شدند خودروي مورد نظر را شناسايي كنند.
با دستگيري راننده خودرو و بازجويي از او مشخص شد كه اين مرد خودرو را به مبلغ 4 ميليون و 900 هزار تومان از متهم تحت تعقيب خريداري كرده و از ماجراي پيش آمده براي مالك اصلي خودروي بي خبر بوده است.
به اين ترتيب خودروي پرايد توقيف شد و تحقيقات براي دستگيري متهم فراري ادامه دارد.]]>
</TEXT>
</DOC>
<DOC>
<DOCID>HAM2-860125-045</DOCID>
<DOCNO>HAM2-860125-045</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[شليك مرگبار پايان سرقت ناكام ازداروخانه
جوان بسيجي هنگامي كه قصد دستگيري 2 سارق نقابدار داروخانه را داشت، از فاصله نزديك هدف گلوله قرار گرفت]]>
</TITLE>
<TEXT>
<IMAGE caption="غلامرضا زوبوني- جوان بسيجي">/1386/860125/news/019167.jpg</IMAGE>
<IMAGE caption="يكي از شاهدان محل حادثه را نشان مي دهد">/1386/860125/news/019173.jpg</IMAGE>
<![CDATA[
گروه حوادث- 2 جوان نقابدار پس از ناكامي در سرقت مسلحانه از داروخانه اي در سعادت آباد هنگامي كه در محاصره چند جوان بسيجي قرار گرفتند، براي گشودن راه فرار به سوي يكي از آنها آتش گشودند، در جريان اين سرقت خونين اين جوان بسيجي به نام غلامرضا زوبوني از پاي درآمد.
ساعت21 پنجشنبه بيست و سوم فروردين ماه، وقتي كاركنان داروخانه اي در منطقه سعادت آباد در حال حسابرسي بودند، ناگهان 2 نقابدار سياه پوش را در مقابل خود ديدند كه با تهديد قصد سرقت مسلحانه از داروخانه را داشتند.
درحالي كه دوربين مدار بسته داروخانه هر لحظه حركتهاي عصبي و دستپاچه سارقان جوان را ثبت مي كرد، 2 جوان نقابدار با تهديد اسلحه از صندوقدار خواستند پول صندوق را در اختيار آنها بگذارد.
لحظاتي بعد فرياد كمك خواهي يكي از كاركنان داروخانه، به سارقان فهماند سرقت از اين داروخانه چندان آسان نيست و به زودي با حضور مردم دستگير خواهند شد، بنابراين آنها پا به فرار گذاشته و از داروخانه بيرون دويدند، اين در حالي بود كه يكي از كاركنان داروخانه نيز آنها را تعقيب مي كرد.
سارقان بعد از خروج از داروخانه با سرعت به سمت چهارراهي كه در آن نزديكي بود شروع به دويدن كردند، اما هنوز مسافت زيادي را طي نكرده بودند كه به جلوي مسجد قدس رسيدند.در آن ساعت از شب با پايان مراسم دعاي كميل در مسجد، چند نفر از جواناني كه در حال خروج بودند با مشاهده صحنه فرار سارقان نقابدار به دنبال آنها دويده و 2سارق مسلح را در محاصره گرفتند.
سارقان سياه پوش در حالي كه راه فرار خود را بسته مي ديدند، با حالتي عصبي قصد داشتند به هر صورتي كه هست به فرار ادامه دهند، به اين ترتيب يكي از سارقان با تحكم از همدستش كه اسلحه كلت كمري در دست داشت خواست به مرد جواني كه در حال دستگيري آنها بود شليك كند و در اين هنگام بود كه ناگهان صداي شليك گلوله در فضا پيچيد.با شليك گلوله پيكر خونين غلامرضا زوبوني- بسيجي 27 ساله، دانشجوي حسابداري، كه با شجاعت قصد دستگيري سارقان مسلح را داشت بر زمين افتاد، گلوله به سر وي برخورد كرده و مرگ او را رقم زده بود، لحظاتي بعد دو سارق مسلح با موتورسيكلت از محل گريختند.
با اعلام خبر شليك مرگبار، كارآگاهان پليس جنايي پايتخت و قاضي روشن بازپرس كشيك دادسراي جنايي با حضور در محل در نخستين اقدام، به بازجويي از شاهدان حادثه و بازبيني فيلم دوربين مدار بسته داروخانه پرداختند و دريافتند سارقان احتمالاً دو جوان 18 تا 20 ساله هستند.
سرقت هاي زنجيره اي يا تك سرقت؟
سرهنگ مهدي احمدي مسئول روابط عمومي ناجا روز گذشته در پاسخ به اين سؤال خبرنگار همشهري كه آيا اين سارقان همان سارقان جواني هستند كه در طول يك هفته گذشته به 4 سرقت مسلحانه از مطب پزشكان و داروخانه ها در شمال تهران دست زده اند گفت: بررسي هاي پليسي براي يافتن ردي از سارقان جنايتكار در حالي ادامه دارد كه كارآگاهان پليس پايتخت در حال بررسي امكان ارتباط اين سرقت مسلحانه مرگبار با 4سرقت مسلحانه ديگر هستند، و اين موضوع نيز يكي از فرضيه هاست اما هنوز با قطعيت درباره رد يا تاييد اين فرضيه نمي توان سخن گفت.
به گفته وي كارآگاهان پليس تهران از هنگام گزارش جنايت، طرح مهار گسترده اي را براي يافتن سارقان جنايتكار آغاز كرده اند و در حال حاضر به سرنخ هاي مناسبي از سارقان دست پيدا كرده اند.]]>
</TEXT>
</DOC>
<DOC>
<DOCID>HAM2-860125-046</DOCID>
<DOCNO>HAM2-860125-046</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دوربين بانك، سارق خونسرد را به دام انداخت]]>
</TITLE>
<TEXT>
<![CDATA[گروه حوادث- سارق جوان فكر مي كرد مي تواند با سوءاستفاده از خلوتي بانك و در نبودن مسئول صندوق، اقدام به گيشه زني كند، اما دوربين هاي مداربسته در تمام مدت او را تحت نظر داشتند. اين سارق 20ساله تاكنون به 12 فقره سرقت به اين روش اعتراف كرده است.
ماجراي اين سرقتها هنگامي در دستور كار پليس قرار گرفت كه از مدتي قبل شكايت هاي مشابهي از سوي نمايندگان حقوقي چند بانك به دايره مبارزه با سرقت اداره آگاهي كرج ارسال  شد. بر اساس اين شكايتها، سارق ناشناسي با ورود به بانك ها اقدام به سرقت از جلوي گيشه و يا صندوق بانك ها مي كرد.
با آ غاز تحقيقات درباره اين پرونده، كارآگاهان تصاوير فيلمبرداري شده توسط دوربين هاي مداربسته را تحت بازبيني قرار دادند و دريافتند در تمامي سرقتها مرد جواني در محوطه بانك حضور دارد. از آنجايي كه احتمال مي رفت سرقت ها توسط اين مرد صورت گرفته باشد وي تحت شناسايي قرار گرفت و مشخص شد وي داراي سابقه سرقت است، به اين ترتيب اين مرد جوان به نام عباس در حصارك كرج شناسايي و دستگير شد.مرد جوان در جريان بازجويي ها با اعتراف به 12 فقره سرقت مدعي شد توانسته است با اين شيوه3 ميليون تومان سرقت كند.
سرهنگ حجت الله مفاخري، رئيس اداره آگاهي كرج با اعلام اين خبر گفت: متهم تا كنون 10 محل سرقت را شناسايي كرده و مدعي است زماني كه بانك ها خلوت بوده و يا متصدي صندوق پشت ميزش حضور نداشته دست به سرقت زده و از محل متواري مي شده است.]]>
</TEXT>
</DOC>
<DOC>
<DOCID>HAM2-860125-047</DOCID>
<DOCNO>HAM2-860125-047</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[با دستگيري 9 عضو باند فاش شد
صدورديپلم جعلي با مهر واقعي]]>
</TITLE>
<TEXT>
<![CDATA[گروه حوادث- اعضاي يك باند كه با جعل ديپلم و گواهينامه فني و حرفه اي مبالغ هنگفتي از متقاضيان مي گرفتند،در حالي در دام پليس افتادند كه در بازجويي ها مدعي شدند بابت هر مدرك مبالغي از400 تا 600 هزار تومان از متقاضيان دريافت كرده اند.
اوايل فروردين ماه ماموران پليس اطلاعات و امنيت استان تهران از طريق منابع خبري خود در جريان فروش گواهينامه هاي فني و حرفه اي توسط مستخدم يكي از هنرستان ها قرار گرفتند، با توجه به اهميت اين موضوع كارآگاهان به صورت نامحسوس اين مرد را تحت نظر گرفته و سرانجام پانزدهم فروردين ماه هنگاميكه مرد مستخدم قصد فروش يك ديپلم جعلي را داشت وي را دستگير كردند.با انتقال متهم به اداره آگاهي، وي با اعتراف به جعل مدرك با همدستي معاون يكي از دبيرستانهاي آموزش و پرورش گفت: بابت هر يك از مدارك جعلي 400 تا 600 هزار تومان دريافت مي كرديم و براي متقاضيان مدارك جعلي را كه مهرهاي واقعي و اصلي داشتند صادر مي كرديم.
با دستگيري اين معاون دبيرستان وي تحت بازجويي قرار گرفت و در اين بازجويي ها بود كه وي با بيان اينكه براي فروش مدارك هفت همدست ديگر داشته است گفت: يكي از همدستانمان مدير يك مدرسه بود و بقيه نيز از كارمندان آموزش و پرورش بودند و از يك سال قبل با تشكيل اين باند مدارك جعلي را به فروش مي رسانديم.
سردار زارعي، فرمانده انتظامي استان تهران روز پنجشنبه با اعلام خبر دستگيري اعضاي باند جعل مدارك تحصيلي درباره شگرد آنها گفت: متهمان اسامي افراد متقاضي را به صورت صوري در كلاس هاي فني و حرفه اي ثبت نام كرده و بدون اينكه افراد سر كلاس حاضر باشند و بدون شركت در آزمون برايشان مدارك جعلي با برگه ها و مهر هاي اصلي صادر مي كردند..
وي افزود: هم اكنون متهمان با قرار در بازداشت به سرمي برند تا تحقيقات تكميلي در باره آنها صورت گيرد.]]>
</TEXT>
</DOC>
<DOC>
<DOCID>HAM2-860125-048</DOCID>
<DOCNO>HAM2-860125-048</DOCNO>
<ORIGINALFILE>/1386/860125/news/_havad.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[محكوميت مادر و پسر ايراني در مالزي]]>
</TITLE>
<TEXT>
<![CDATA[ايرنا: يك مادر و پسر ايراني به جرم سرقت از فروشگاهي در مالزي به تحمل 4 ماه حبس در اين كشور محكوم شدند.
به گزارش نيواستريتز تايمز چاپ مالزي اين مادر و پسر در نخستين روز اسفند گذشته پس از سرقت مقداري شكلات، لوازم آرايش و لباس به ارزش 975 رينگيت از فروشگاهي در كوالالامپور، از سوي ماموران پليس دستگير شدند.
متهمان در زمان دستگيري سومين روز اقامت خود در مالزي را مي گذراندند و همزمان با بازداشت آنها 2 فرزند ديگر اين خانواده، از مالزي اخراج شدند.
دادگاهي در شهر كوالالامپور پس از رسيدگي به اتهام دو شهروند ايراني مبني بر سرقت از فروشگاه، آنها را به تحمل 4 ماه زندان محكوم كرد.
فروشگاههاي مالزي معمولا به دوربين هايي مجهز شده است كه با چشم قابل رويت نمي باشد.
برخي از گردشگران خارجي با ورود به فروشگاههاي بزرگ و شلوغ در كوالالامپور هنگامي كه دوربيني را بر روي ديوارهاي فروشگاه نمي بينند، احساس مي كنند آن محل فاقد سيستم امنيتي است اما دوربين هايي در ابعاد بسيار كوچك همه زواياي فروشگاه را زير نظر دارند.]]>
</TEXT>
</DOC>
<DOC>
<DOCID>HAM2-860125-049</DOCID>
<DOCNO>HAM2-860125-049</DOCNO>
<ORIGINALFILE>/1386/860125/news/_informatic.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[واكنش كارشناسان به تحليل دبير شوراي عالي فناوري اطلاعات از كيفيت كاربري اينترنت در ايران
عقايد سنتي خواسته هاي مدرن
در كره جنوبي اينترنت به گونه اي بومي شده است كه سرگرمي هاي آن به عنوان محور فرهنگ سازي در جامعه مورد توجه قرار گرفته استرؤيا راوري]]>
</TITLE>
<TEXT>
<IMAGE>/1386/860125/news/019134.jpg</IMAGE>
<![CDATA[
اينترنت در كشور تبديل به اسباب بازي و وسيله سرگرمي شده است، در حالي كه دولت ساليانه هزينه هنگفتي را بابت اتصال به شبكه جهاني متقبل مي شود. اين جمله دبير شوراي فناوري اطلاعات در سخنراني هفته گذشته اش، اگرچه حرف چندان تازه اي نبود، اما بيان مكرر آن از زبان يك مقام مسئول نشان داد كه هنوز درك جامعي از فلسفه و كاركرد ارتباطات سايبر در مسئولان اين حوزه وجود ندارد. عبدالمجيد رياضي دبير شوراي فناوري اطلاعات در حالي اين سخنان را گفت كه يك پروژه عظيم ملي شامل سازمان جوانان، آموزش عالي و آموزش و پرورش به دنبال تدوين و پياده سازي برنامه هايي جهت پر كردن اوقات فراغت و سرگرمي جوانان و نوجوانان در كشور هستند.
كارشناسان، در واكنش به چنين رويكردي، مي گويند فناوري اطلاعات از جنبه هاي مختلف داراي ارزش است، حتي بازي هاي رايانه اي و سرگرمي كه براي مدتي در كشور مورد
بي توجهي قرار گرفت.
علي اكبر جلالي، محقق و كارشناس فناوري اطلاعات مي گويد: در كشوري مانند كره جنوبي اينترنت به گونه اي بومي شد كه ابتدا سرگرمي هاي آن به عنوان محور فرهنگ سازي درون جامعه گسترش يافت و حتي افراد بالاي 60 سال نيز به بازي هاي رايانه اي مشغول شدند، در نتيجه تا جايي پيش رفتند كه هم اكنون اين كشور رتبه اول در دولت الكترونيك با ارائه بيش از 500 خدمات آنلاين در جهان را كسب كرده است، در حالي كه كشور ما هنوز نتوانسته بحث دولت الكترونيك را آغاز كند.
بهمن صالحي، مشاور سابق وزيرفرهنگ و ارشاد اسلامي هم ضمن اظهار تاسف از اين سخنان دبير شوراي فناوري اطلاعات مي گويد: اين نظر، نظر كارشناسي نيست، چرا كه حتي اگر اين طور باشد، در دنيا بحث سرگرمي و پر كردن اوقات فراغت يك مقوله بزرگ و مهم به شمار مي رود. رئيس سابق كميته فرهنگي و اجتماعي شوراي عالي اطلاع رساني مي افزايد: حتي اگر اين نظر غلط را قبول كنيم و بگوييم اينترنت در كشور تبديل به يك وسيله سرگرمي شده است باز هم اينترنت توانسته نقش مهمي را براي جامعه به ويژه جوانان ايفا كند.
حسين ابراهيم آبادي، رئيس مركز پژوهشكده ارتباطات نيز معتقد است يكي از كاركردهاي فناوري جديد سرگرمي است و در واقع همين شاخص باعث تفاوت فناوري جديد با فناوري قديم شده است. استاد دانشگاه علم و صنعت مي گويد: نسل جوان امروز با آمدن كوچكترين خدمت كاربردي مشتاقانه به سوي آن مي رود كه مي توان خدماتي مانند ثبت نام كنكور، ثبت نام درخواست وام آنلاين را مثال زد. شايد نسل قديم كه اكنون مسئولين توسعه اين فناوري هستند، علاقه اي به اين موضوع ندارند ولي مطمئناً تاخير آن ها نمي تواند باعث جلوگيري توسعه اين فناوري در دراز مدت شود.
اعتقاد شخصي مسئولين، مانع اصلي
علي اكبر جلالي محقق و كارشناس فناوري اطلاعات البته نظر راديكال تري دارد: بهتر است مسئوليني كه اعتقاد به اينترنت و توسعه كاربرد فناوري هاي اطلاعات كشور ندارند و حتي تلاشي براي افزايش بودجه سرانه آن هم نمي كنند، جاي خود را به افرادي واگذار كنند كه بتوانند در اين شرايط حساس كه تمام دنيا با سرعت زياد پيش مي روند ما نيز حداقل چند گام بر داريم.
به گفته علي اكبر جلالي اگر سرعت توسعه فناوري اطلاعات و ارتباطات در جهان توسعه يافته 100 باشد، سرعت توسعه اين فناوري در كشور ما در دو سال گذشته حدود 30 و امروز(با توجه به نبود برنامه، و عدم اعتقاد مسئولين به اينترنت)به 10 رسيده است. وي معتقد است در صورتي اين پديده مي تواند در كشور توسعه يابد كه مديران بخش دولتي از عقايد شخصي و تفكرات ذهني خود دست بردارند و با واقعيات به صورت عيني و واقعي برخورد كنند. جلالي مي گويد: اگر امروز بعضي مسئولين كه بايد عامل اصلي فرهنگ سازي و توسعه اين پديده باشند، آن را اسباب بازي مي دانند و هزينه كردن در اين حوزه را براي كشور مفيد نمي دانند و بر اعتقادات خود اصرار بورزند، بايد در سالهاي آينده پاسخگوي نسل جوان باشند كه امروز كاملاً به اين فناوري تسلط دارند و ديگر آرزوي داشتن دولت الكترونيك، تجارت الكترونيك، بانكداري و بهداشت الكترونيك و ساير خدمات آن را در سر بپرورانند.
بهمن صالحي، مشاور وزير سابق وزارت فرهنگ و ارشاد اسلامي در اين باره مي گويد: به طور طبيعي هر تكنولوژي كه بخواهد بومي شود بايد مصرف خانگي و بومي پيدا كند. بر اين اساس بومي شدن تكنولوژي دليل بر بي مصرفي و
بي اهميت بودن آن نيست. در واقع استفاده ابزاري از يك تكنولوژي نيز مي تواند كمك فراواني به يك جامعه بكند و زائد به حساب نمي آيد.
نياز فرهنگي را فراموش نكنيد
ابراهيم آبادي، رئيس مركز پژوهشكده ارتباطات گردش كم اطلاعات علمي در اين فضا را تاييد مي كند، اما از سوي ديگر معتقد است مقصد اصلي كاربران نيستند بلكه مراكز اجتماعي و فرهنگي كشور بايد زمينه هاي آن را براي بهره وري هرچه بيشتر مهيا كنند: در جامعه اي مانند جامعه ما تكنولوژي از نياز فرهنگي و اجتماعي بيرون نمي آيد و به همين دليل باعث مي شود تكنولوژي بيشتر جنبه سرگرمي پيدا كند.
وي مي افزايد: هر چند يك بخش از سرگرمي باعث مي شود نوجوانان و جوانان با اين فناوري بيشتر آشنا شوند و همين عنوان افزايش مهارت آنان در استفاده از تكنولوژي را در پي خواهد داشت.
كارشناسان مي گويند اگر توسعه فناوري اطلاعات با درايت و بر اساس اصول علمي پياده سازي شود و از تجربيات ساير كشورها نيز استفاده شود مطمئناً به ابزاري كارآمد جهت توسعه اقتصادي، فرهنگي و اجتماعي در خواهد آمد.]]>
</TEXT>
</DOC>
<DOC>
<DOCID>HAM2-860125-050</DOCID>
<DOCNO>HAM2-860125-050</DOCNO>
<ORIGINALFILE>/1386/860125/news/_informatic.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[ساخت نانو ذرات منحصر به فرد
يك تيم تحقيقاتي در آمريكا موفق به توليد نانو ذرات منحصر به فردي شده است كه مي توانند با نفوذ به درون سلول هاي سرطاني ضمن شناسايي آنها، از سلول هاي سالم چشم پوشي كنند و دارو را به اعماق ريه ها ببرند. به گزارش پايگاه اينترنتي خبرگزاري يونايتدپرس، اين بيو ذرات بسيار ريز و تجزيه شونده با استفاده از تكنيك ابداع شده از سوي تيم تحقيقاتي به سرپرستي دانشمندان دانشگاه پرينستون توليد شده اند. اين ذرات بيش از???بار نازكتر از يك تار موي انسان هستند و مي توانند با داروها جابه جا شوند.
ربات خانه دار براي كمك
به سالمندان و معلولان
دانشمندان يك ربات خانه دار شبيه انسان ساخته اند كه مي تواند در انجام وظايف خود به عنوان دستياري براي انجام كارهاي منزل براي افراد سالمند يا دچار معلوليت  اميدوار كننده باشد. به گفته محققان مؤسسه فناوري ماساچوست(mid)اين روبات كه دومو(domo)نام دارد مي تواند كاربردهاي ديگري نيز از جمله در امور كشاورزي و مسافرت هاي فضايي داشته بشد.
مسابقات فرمول صفر
خودروهاي پيل سوختي هيبريدي در سال 2008
كالج سلطنتي انگلستان از آغاز برنامه مسابقات خودروهاي هيبريدي امپريال خبر داد. در اين پروژه دانشجوياني از دانشكده مهندسي و بازرگاني به طراحي، ساخت و رقابت اتومبيلهاي پيل سوختي هيبريدي بدون آلايندگي مي پردازند.
در اولين سال اين پروژه( 2007)نمونه اوليه يك خودروي مسابقه اي پيل سوختي هيبريدي ساخته شده و در پايان دومين سال  2008 مدل پيل سوختي آن تهيه مي شود. خودرو اين كالج از باتري و سوپر خازن براي ذخيره انرژي استفاده كرده و براي رقابت در هر دو سري مدير مسابقات سازماندهي شده توسط imech e، يعني فرمول صفر و كلاس خودروهاي داراي آلودگي صفر آماده خواهد بود.]]>
</TEXT>
</DOC>
<DOC>
<DOCID>HAM2-860125-051</DOCID>
<DOCNO>HAM2-860125-051</DOCNO>
<ORIGINALFILE>/1386/860125/news/_informatic.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روزعميد نمازي خواه
باور اينترنتي، داور اينترنتي]]>
</TITLE>
<TEXT>
<IMAGE>/1386/860125/news/019131.jpg</IMAGE>
<![CDATA[
اينترنت يكي از قوي ترين موتورهاي رشد آسيا طي سال هاي اخير محسوب مي شود. استفاده از اينترنت در اين قاره، طي 5 سال اخير با رشد 240 درصدي همراه شده است. به صورتي كه آسيا بيشترين تعداد كاربران را كه معادل 36 درصد از جمعيت كل دنياست را در خود جاي داده است. در عين حال خاورميانه با رشد 490 درصدي نسبت به پنج سال گذشته، تحليلگران عرصه وب را به تأمل واداشته؛ با اينكه دو درصد از كاربران كل جهان در خاورميانه هستند، اما بيشترين رشد جمعيت كاربران اينترنت طي سال هاي 2002 تا سال 2007 در خاورميانهكه ايران نيز در اين منطقه قرار دارد- ديده مي شود.
خدمات اينترنتي اما در ايران چندان كمكي به رشد اينترنت در اين منطقه نكرده است. در واقع ضريب نفوذ رايانه هاي شخصي در ايران از كشورهاي پيشرفته آسيا كمتر است. اين درحالي است كه كشور چين با جمعيت فراوان و ژاپن با نوآوري هايش در زمينه خدمات داراي ارزش افزوده، به روند رشد در آسيا بسيار كمك كرده اند.چين در مقام دوم بعد از آمريكا داراي 132 ميليون كاربر اينترنتي در جمعيت يك ميلياردو سيصد ميليوني خود است و همين طور بعد از چين، ژاپن در مقام سوم قرار گرفته است. به گفته علي اكبر كرم بيگي، مدير روابط عمومي شركت فناوري اطلاعات(ديتا)، ايران با بيش از 70 ميليون جمعيت تنها 12 ميليون كاربر اينترنت دارد و مي توان گفت كه ضريب نفوذ اينترنت در كشور 1/16 درصد است و اين درصد در مقابل جامعه جوان ما بسيار كم است. با تمام اين اوصاف اما برخي مسئولين از استفاده هاي گوناگون اينترنت در ايران گله مي كنند.
واقعيت اين است كه يكي از دلايل آمارهاي بالاي كاربران اينترنت را سرگرمي ها و بازي هاي آنلاين تشكيل مي دهد. حتي بسياري از افراد از اين راه كسب در آمد مي كنند و علاوه بر درآمد باعث تعاملات وسيع بين المللي در ميان جوانان كشورهاي جهان مي شود. يكي از سودهاي اين تعاملات تبليغ فرهنگ كشورمان و آشنا شدن با فرهنگ كشورهاي ديگر مي تواند باشد. حتي اگر از اين سود هم غافل باشيم استفاده از سرگرمي هاي اينترنتي علاوه بر پر كردن اوقات فراغت، نسل هاي گوناگون ايران را بيشتر با نحوه استفاده از اينترنت آشنا مي كند و مي تواند بستر خوبي را براي آرزوهاي الكترونيكي ايرانيان مانند دولت الكترونيك، تجارت الكترونيك و... مهيا كند. همانگونه كه كشور كره جنوبي بستر خوبي را از بازي هاي رايانه اي آماده كرد و هم اكنون علاوه بر داشتن يكي از بهترين خدمات دولت الكترونيكي، هر ساله يك ميليارد دلار درآمد ارزي از صادرات بازي هاي رايانه اي كسب مي كند و هيچ مسئولي در آن كشور از نوع استفاده هاي ملتش گله اي نمي كند.
آخرين آمارهاي سال 2007 نشان مي دهد در آمريكا از ميان جمعيت حدود 302 ميليون نفري، 210 ميليون و 80 هزار و 67 نفر كاربر اينترنت دارد و پس از آن به ترتيب كشورهاي چين، ژاپن، آلمان، هند، انگليس، كره جنوبي، فرانسه، ايتاليا، برزيل، روسيه، كانادا، مكزيك، اسپانيا، اندونزي و تركيه از پر كاربرترين كشورهاي دنيا هستند و قطعاً يكي از قسمت هاي كاربري آنها را بازي ها و سرگرمي ها تشكيل مي دهد.]]>
</TEXT>
</DOC>
<DOC>
<DOCID>HAM2-860125-052</DOCID>
<DOCNO>HAM2-860125-052</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انفجار پل تاريخي بغداد 36 كشته و مجروح به جا گذاشت
پيامدهاي انفجار در مجلس عراق]]>
</TITLE>
<TEXT>
<IMAGE>/1386/860125/news/019257.jpg</IMAGE>
<![CDATA[
گروه بين الملل- روز پنج شنبه در دو حمله جداگانه تروريستي كه گروه القاعده مسئوليت آن را بر عهده گرفت پارلمان عراق و پل تاريخي الصرافيه در بغداد مورد هدف قرار گرفت. در انفجار پارلمان عراق يك نماينده مردم كشته شد و در انفجار بر روي پل تاريخي الصرافيه بر روي رودخانه دجله در بغداد 10 نفر كشته و 26 نفر زخمي شدند.
محمود المشهداني رئيس پارلمان عراق در جلسه اضطراري ديروز پارلمان گفت: دولت و ملت عراق همانند كشتي واحدي هستند
كه بايد با مشاركت و همكاري در راستاي ايجاد عراقي جديد تلاش كنند.
وي ادامه داد: در صورتي كه اين كشتي غرق شود، تمام عراق و اقشار مختلف كشور غرق خواهند شد. در حالي كه ما بايد با حفظ وحدت، ايجاد برنامه سياسي روشن و ايجاد عراقي جديد به گونه اي عمل كنيم كه تروريست ها و جنايتكاران نتوانند طرح و نقشه  هاي خود را عملي كنند.
از طرف ديگر جلال طالباني رئيس جمهور عراق نيز اعلام كرد مذاكرات دولت عراق و پنج گروه شبه نظامي در جهت پيوستن به روند سياسي در كشور در مرحله  پاياني اش قرار دارد.]]>
</TEXT>
</DOC>
<DOC>
<DOCID>HAM2-860125-053</DOCID>
<DOCNO>HAM2-860125-053</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تركيه،در پي عمليات نظامي در شمال عراق
نخست وزير حكومت محلي كردستان عراق: دست دوستي به سوي تركيه دراز مي كنيم بر اين باوريم كه مساله پ ك ك،كركوك و... را مي توانيم از طريق مذاكره حل كنيم]]>
</TITLE>
<TEXT>
<IMAGE>/1386/860125/news/019206.jpg</IMAGE>
<![CDATA[
مهر: رئيس ستاد مشترك ارتش تركيه امروز خواستار اجراي عمليات نظامي در شمال عراق عليه حزب كارگران كردستان(پ.ك.ك)شد.
ژنرال ياشار بيوك آنيت رئيس ستاد مشترك ارتش تركيه در كنفرانس مطبوعاتي گفت كه وي ضرورت اجراي عمليات نظامي در شمال عراق را احساس مي كند، اما اجراي اين اقدام نيازمند تصميمي سياسي است.
وي افزود: وقتي كه به فرودگاه سليمانيه وارد مي شويد آنها نه تنها با پرچم هاي كردستان و سرود ملي كردستان از شما استقبال مي كنند بلكه حتي بانكي مركزي در آنجا تاسيس كرده اند، يعني آنها درحال تاسيس ساختار زيربنايي هستند و حتي فردي كه از رهبران آنها به شمار مي رود كلماتي را عليه نهاد نظامي تركيه بكار برده است.
برپايه اين گزارش، بيوك آنيت اين مطلب را در اشاره به اظهارات اخير مسعود بارزاني رئيس منطقه كردستان عراق مطرح كرد كه تهديد كرده بود اگر تركيه در مسئله كركوك دخالت كند كردها نيز در امور داخلي اين كشور مداخله خواهند كرد.
رئيس ستاد مشترك ارتش تركيه گفت: اگر سئوال كنيد كه واكنش ارتش چگونه بايد باشد، مي گويم بايد عملياتي نظامي اجرا كنيم و ما توانمندي آن را داريم و در ماموريت خود موفق خواهيم شد اما در وهله اول بايد خواستي سياسي(براي اين كار)وجود داشته باشد.
بيوك آنيت در پاسخ به اين سئوال كه منظور وي از اينكه ارتش نيازمند خواست و اراده اي سياسي قبل از اجراي عمليات نظامي است، چيست، گفت: تركيه توافقنامه هاي رسمي با كشورهاي ديگر از جمله ناتو دارد و به آنها متعهد است و به همين دليل ما بدون اجازه پارلمان(تركيه)نمي توانيم عملياتي نظامي را در خارج از مرزهاي خود انجام دهيم.
اين درحالي است كه خبرگزاري رسمي قطر(قنا)گزارش داد: مقام هاي تركيه نيروهاي نظامي خود را در گذرگاه الخابور به عنوان تنها گذرگاه زميني مرزي ميان تركيه و مناطق مجاور اين گذرگاه در پاسخ به اظهارات اخير بارزاني مستقر كرده اند.
برپايه اين گزارش، هزاران نفر از نيروهاي نظامي تركيه با تجهيزات و خودروهاي خود به ناحيه مرزي جيزره وارد شده اند و تانك هاي تركيه نيز اقدام به اجراي مانورهاي نظامي كرده اند.
در همين حال، رجب طيب اردوغان نخست وزير تركيه امروز تاكيد كرد كه دولت تركيه همچنان درحال پيگيري يادداشت رسمي تسليم شده به دولت عراق درخصوص توقف فعاليت هاي حزب كارگران كردستان در شمال عراق است.
خبرگزاري جيهان تركيه به نقل از اردوغان نوشت: اين يادداشت با رايزني دولت، نهاد رياست جمهوري و دستگاه نظامي در نشست اخير شوراي امنيت ملي تركيه تهيه شد و دولت آنكارا همچنان اين يادداشت را كه دوشنبه گذشته تسليم دولت عراق شد، پيگيري مي كند و منتظر پاسخ بغداد به آن است.
واكنش آمريكا و اروپا
شون مك كورمك در واكنش به اظهارات رئيس ستاد ارتش تركيه، همكاري تركيه و عراق را براي پايان دادن به اقدامات پ.ك.ك عليه تركيه خواستار شد، مك كورمك گفت: پ.ك.ك گروهي تروريست است و تركيه با تهديدهاي جدي اين گروه تروريستي مواجه است.
وي گفت:  پيشنهاد آمريكا خودداري از اقدامات يك جانبه و حل اين مساله از راه همكاري دولتهاي تركيه و عراق است.
از سوي ديگر سخنگوي اتحاديه اروپا نيز اظهار داشت: اميد و علاقه ما اين است كه اختلافات موجود به طور مسالمت آميز و سازنده حل و فصل شود.]]>
</TEXT>
</DOC>
<DOC>
<DOCID>HAM2-860125-054</DOCID>
<DOCNO>HAM2-860125-054</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نخست وزير اوكراين با شركت در انتخابات زودهنگام موافقت كرد]]>
</TITLE>
<TEXT>
<IMAGE>/1386/860125/news/019203.jpg</IMAGE>
<![CDATA[
ايسنا: با اعلام آمادگي نخست وزير اوكراين براي مشاركت درانتخابات زودهنگام همانطور كه مورد درخواست رييس جمهور اين كشور است، نشانه هايي از آشتي و مصالحه در اين كشور پديدار شده است.
ويكتور يانكوويچ، نخست وزير اوكراين در اقدامي به نشانه  يك مصالحه  جدي گفت: حتي اگر دادگاه  قانوني كه قرار است طي روزهاي آينده دادرسي در خصوص حكم ويكتور يوشچنكو، رييس جمهور اوكراين مبني بر برگزاري انتخابات زود هنگام را آغاز كند راي بر غيرقانوني بودن اين دستور بدهد، من دراين انتخابات شركت مي كنم.
يانكوويچ به خبرنگاران گفت: اگر دادگاه راي بر غير قانوني بودن اين حكم صادر كند اما اگرتمام شركت كنندگان در روندهاي سياسي موافق بر گزاري انتخابات باشند برگزاري انتخابات ممكن است.]]>
</TEXT>
</DOC>
<DOC>
<DOCID>HAM2-860125-055</DOCID>
<DOCNO>HAM2-860125-055</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پاريس، ميزبان نشست كشورهاي نهاد كنترل فناوري موشكي]]>
</TITLE>
<TEXT>
<![CDATA[ايرنا: نشست دو روزه كشورهاي عضو نهاد كنترل فناوري موشكي به  مناسبت بيستمين سالگرد تأسيس آن، بعدازظهر پنجشنبه با حضور نمايندگان اعضاي آن پشت درهاي بسته در پاريس گشايش يافت.
نهاد كنترل فناوري موشكي در سال????از سوي كشورهاي فرانسه، آلمان، كانادا، ژاپن، ايتاليا و آمريكا تأسيس شد و هم اكنون??عضو دارد.
دبيرخانه نهاد بين المللي كنترل فناوري موشكي در پاريس است و رئيس دوره اي آن در حال حاضر كشور دانمارك مي باشد.
ژان بابتيست ماتئي سخنگوي وزارت خارجه فرانسه پيش از گشايش اين نشست گفت: اين همايش  شرايطي را فراهم خواهد ساخت تا اعضا بتوانند با تبادل اطلاعات درخصوص مسايل منطقه اي و برنامه موشكي نگران كننده در جهان و مقابله با تخلفات مربوط به صادرات اين تجهيزات بحث و گفت وگو كنند. سخنگوي وزارت خارجه فرانسه هدف از تأسيس اين نهاد بين المللي را مقابله با گسترش موشك هايي كه توانايي حمل مواد كشتارجمعي دارند، همچنين موشك هاي كروز و هواپيماهاي بدون سرنشين اعلام كرد.
به گفته وي، اين نهاد همچنين در صدد است اصولي را تصويب كند تا بتواند بر اساس آن صدور تجهيزات و فناوري موشك هاي قاره پيما را نيز محدود كند.]]>
</TEXT>
</DOC>
<DOC>
<DOCID>HAM2-860125-056</DOCID>
<DOCNO>HAM2-860125-056</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نيروگاه هسته اي كره شمالي، امروز متوقف نمي شود]]>
</TITLE>
<TEXT>
<IMAGE>/1386/860125/news/019200.jpg</IMAGE>
<![CDATA[
 عكس ماهواره اي از نيروگاه هسته اي يانگ پيون در كره شمالي
گروه بين الملل- امروز آخرين روز مهلت براي توقف نيروگاه هسته اي يانگ پيون براساس توافقات 24 بهمن ماه(13 فوريه)در شهر پكن است. ژاپن، كره جنوبي، كره شمالي، آمريكا، روسيه و چين(شش كشور عضو مذاكرات شش جانبه)در جريان گفتگوهاي خود در زمينه حل مساله هسته اي كره شمالي در 13 فرويه(24 بهمن 85)در پكن توافق كردند كه كره شمالي در ازاي دريافت كمك هاي اقتصادي و انرژي از اين كشورها، برنامه هسته اي خود را متوقف كند و تأسيسات هسته اي در يانگ پيون را تعطيل كند.
براساس توافق صورت گرفته بايد سپرده 24 ميليون دلاري كره شمالي در يك بانك ماكائو كه توقيف شده بود، آزاد مي شد. كره شمالي اعلام كرده است پس از آزادسازي سپرده بانكي، نيروگاه مزبور را متوقف خواهد كرد.
روز گذشته سخنگوي وزارت امور خارجه چين با اشاره به اظهارنظر مقامات آمريكايي مبني بر آزادسازي سپرده 24 ميليون دلاري كره شمالي، ابراز اميدواري كرد كه با تلاش طرفين ذيربط اين مساله به درستي و به شكل مناسب حل شود.
آمريكا، كره جنوبي و چين اعلام كرده اند كه از سپرده مزبور رفع توقيف شده اما كره شمالي از حسابش برداشت نكرده است.
كره شمالي بيشتر به دليل آزادنشدن دارايي هاي خود مذاكرات شش جانبه را به حالت تعليق درآورده بود. در همين حال مقامات آمريكايي و كارشناسان معتقدند كه روند متوقف شدن فعاليت راكتور هسته اي كره شمالي و حضور بازرسان سازمان ملل ممكن است چند روزي به طول انجامد.
سونگ مين سون وزير امور خارجه كره جنوبي گفت: سخت است كه كره شمالي در ضرب الاجل تعيين شده فعاليت راكتور هسته اي اصلي خود را متوقف كند.كريستوفر هيل نماينده ارشد هسته اي آمريكا در مساله كره شمالي ديروز براي ديدار با نماينده هسته اي چين به پكن سفر كرد. هيل قرار است با كيم كاي گوان، نماينده هسته اي كره شمالي نيز ديدار كند. خبرگزاري فرانسه از قول هيل گزارش داد، توپ اكنون در زمين آنهاست. اگر كره شمالي به تعهداتش عمل نكند ما به زودي اين موضوع را درمي يابيم و به ناچار با آن برخورد مي كنيم.]]>
</TEXT>
</DOC>
<DOC>
<DOCID>HAM2-860125-057</DOCID>
<DOCNO>HAM2-860125-057</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گزارش
مشاركت پاكستان در جنگ با تروريسم]]>
</TITLE>
<TEXT>
<![CDATA[واحد مركزي خبر: رئيس جمهوري پاكستان هشدار داد در صورتي كه آمريكا و رسانه هاي غربي ادعاهاي خود را درباره جدي نبودن پاكستان در جنگ با تروريسم ادامه دهند اسلام آباد از جنگ با تروريسم بين الملل خارج خواهد شد.
يك روزنامه انگليسي زبان جمعه نوشت: پرويز مشرف در همايش مقامات نظامي 22 كشور جهان در اسلام آباد با اشاره به تلاشهاي پاكستان براي ريشه كني تروريسم در اين كشور گفت: پاكستان در نابودي عوامل تروريسم هميشه پيشگام بوده است.
وي با تاكيد بر اينكه مقامات كاخ سفيد و رسانه هاي تبليغاتي آمريكا بايد واقعيتها را درك كنند خاطرنشان كرد اگر اتهامات عليه پاكستان ادامه داشته باشد شكست تروريسم در خاك پاكستان و افغانستان غيرممكن خواهد بود.
رئيس جمهوري پاكستان كه فرماندهي كل نيروهاي سه گانه ارتش اين كشور را هم بر عهده دارد گفت پاكستان در جنگ با تروريسم بيشترين ضربه را خورده است اما در عين حال بيشترين همكاري را با غرب براي شكست تروريسم انجام داده است. مشرف تصريح كرد با همه اين واقعيتها دردناك است كه گفته شود پاكستان در جنگ با تروريسم به طور كامل همكاري نمي كند.
رئيس جمهوري پاكستان خاطرنشان كرد براي شكست تروريستها در افغانستان جنگ تنها راه حل مشكلات نيست بلكه بايد از طريق گفتگو و رايزني به فكر چاره جويي بود.وي همچنين از نيروهاي ناتو در افغانستان خواست به جاي اتهامات بي اساس عليه پاكستان براي جلوگيري از تردد مظنونان تروريسم در مرزهاي مشترك پاكستان و افغانستان به طور جدي اقدام كنند.رئيس جمهوري پاكستان همچنين با اشاره به اينكه مهاجران افغان در اقدامات تروريستي در خاك اين كشور دخالت دارند گفت دولت پاكستان از سازمانهاي بين المللي خواسته است براي بازگرداندن مهاجران افغان از پاكستان اقدام كنند.پرويز مشرف رئيس جمهور پاكستان گفت راهبرد ارتش پاكستان در منطقه القبائل موفقيت آميز بوده است.
مشرف افزود: شبه نظاميان وابسته به قبائل پاكستان با كمك نيروهاي ارتش اين كشور موفق شدند ازبكهايي را كه در وزيرستان جنوبي مستقر شده بودند از اين منطقه بيرون كنند و سيصد نفر از آنها را در درگيري هاي يك ماه اخير بكشند.سرتيپ وحيد ارشد سخنگوي ارتش پاكستان نيز گفت نيروهاي قبائل پاكستان تصميم گرفته اند كه جنگجويان خارجي، ديگر در منطقه وزيرستان حضور نداشته باشند اين تصميم آنان هر روز مقبوليت مردمي بيشتري پيدا مي كند و در آينده نتايج مثبتي خواهد داشت.]]>
</TEXT>
</DOC>
<DOC>
<DOCID>HAM2-860125-058</DOCID>
<DOCNO>HAM2-860125-058</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[وزير دارايي اسرائيل به دليل فساد مالي، استعفا مي كند]]>
</TITLE>
<TEXT>
<![CDATA[ايرنا: منابع نزديك به وزير دارايي رژيم صهيونيستي پيش بيني كردند كه وي به دليل وجود شبهه هايي در اتهام وي به فساد مالي در اتحاديه ملي كارگران، از مقام خود استعفا كند.
منابع خبري رژيم صهيونيستي، روز جمعه به نقل از يك منبع قضائي بلند پايه گزارش كردند، مدارك جمع آوري شده عليه آبراهام هيرشزون بسيار خطرناك است. روزنامه يديعوت احرونوت با چاپ اين خبر افزود، در صورتي كه وزير دارايي از سمت خود كنار نرود، مشاور قانوني كابينه اسراييل از وي درخواست خواهد كرد، به طور داوطلبانه استعفاي خود را تقديم كند. برخي مقام هاي رژيم صهيونيستي تاكنون به اتهام هاي مختلف و دست داشتن در قضيه هاي فساد، تحت بازجويي قرار گرفته اند.
دستگاه قضائي رژيم صهيونيستي، نهم فروردين ماه، تحقيقات درباره فساد اخلاقي موشه كتساو رئيس رژيم صهيونيستي را از سرگرفت.
منابع خبري اسراييل همچنين اظهار داشتند، دستگاه قضائي اسراييل، حكم حاييم رامون نماينده مجلس اسراييل و وزير دادگستري سابق را در زمينه فساد اخلاقي با يك سرباز زن اسراييلي اعلام خواهد كرد. در همين پيوند اسفندماه سال،????رژيم صهيونيستي، تسوري رفائيلي سفير خود در السالوادر را پس از آنكه وي در يكي از خيابان هاي پايتخت السالوادر، عريان و بدون لباس ديده شد بركنار كرد.
روزنامه صهيونيستي يديعوت آحرونوت نيز در همين پيوند پيش از اين با انتشار نتايج يك نظر سنجي اعلام كرد??درصد صهيونيستهاي ساكن سرزمين هاي اشغالي از مسئولان اسراييلي راضي نبوده و مي گويند كابينه اسراييل در معرض توفان فساد و رسوايي هاي مختلف قرار دارد.
بر اساس اين نظرسنجي،??درصد از صهيونيستها، فساد را ويژگي بارز سران رژيم صهيونيستي مي دانند.]]>
</TEXT>
</DOC>
<DOC>
<DOCID>HAM2-860125-059</DOCID>
<DOCNO>HAM2-860125-059</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[استفاده نظاميان صهيونيست
از سپر انساني در برابر فلسطيني ها]]>
</TITLE>
<TEXT>
<![CDATA[واحد مركزي خبر: يك فيلم ويديويي نشان مي دهد كه سربازان اسرائيلي از سپر انساني در برابر سنگ پراني فلسطينيان استفاده كرده اند.
به نوشته روزنامه يديعوت احرانوت با وجود قول هاي مكرر نيروهاي اسرائيلي مبني بر عدم استفاده از غيرنظاميان فلسطيني به عنوان سپر انساني طي عمليات در سرزمين هاي فلسطيني، در يك فيلم ويديويي نشان داده مي شود كه نيروهاي اسرائيلي در نابلس به دو جوان فلسطيني دستور مي دهند براي حفاظت از آنها در برابر سنگ پراني فلسطينيان در جلوي خودروي آنها بايستند. اين فيلم را يك فعال صلح طلب خارجي در روز چهارشنبه در نابلوس در حالي تهيه كرده بود كه سربازان خانه يكي از اعضاي گردان شهداي الاقصي را محاصره كرده بودند و تعدادي از جوانان فلسطيني به سوي خودروهاي نيروهاي اسرائيلي سنگ  پرتاب مي كردند.
اين فعال صلح گفت: اولين بار بود مي ديد كه سربازان به فلسطينيان دستور مي دهند به عنوان سپر انساني براي خودروهاي ارتشي عمل كنند اما در چند ماه گذشته شاهد رويدادهايي بود كه در آن سربازان از غيرنظاميان فلسطيني طي عملياتشان استفاده مي كردند.
در پي انتشار اين فيلم يك مسئول نظامي اسرائيل دستور تحقيق درباره اين حادثه را صادر كرد كه در پي آن دستور تعليق افسر فرمانده صادر شد. از سوي ديگر، نيمي از مردان فلسطيني تاكنون دست كم يك بار به دست نظاميان صهيونيست بازداشت و زنداني شده اند.
هم اكنون هم بيش از 10 هزار فلسطيني در زندانها و بازداشتگاه هاي اسرائيل نگهداري مي شوند كه در بين آنها 338 كودك، 117زن و 40 نماينده شوراي قانونگذاري فلسطيني وجود دارد.]]>
</TEXT>
</DOC>
<DOC>
<DOCID>HAM2-860125-060</DOCID>
<DOCNO>HAM2-860125-060</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[آزادي كاريلس، تصميم صرفاً سياسي بوش است]]>
</TITLE>
<TEXT>
<![CDATA[فارس: سفير ونزوئلا در آمريكا آزادي لوئيس پوسادا كاريلس در اين كشور را تصميم سياسي جرج بوش دانست.
به گزارش آژانس بوليواري، برناردو آلوارز سفير ونزوئلا در واشنگتن با اعلام اين مطلب گفت: تشكيلات بوش تنها مسئول صدور حكم آزادي لوئيس پوسادا كاريلس تروريست شناخته شده بين المللي است.
سفير ونزوئلا در آمريكا تاكيد كرد، هيچ تصميمي درباره كاريلس بدون لحاظ كردن نظر كاخ سفيد اتخاذ نمي شود.
كاريلس از سوي دستگاه قضايي ونزوئلا به خاطر انفجار هواپيماي مسافربري كوبا در سال 1976 كه مرگ 73 نفر را در پي داشت تحت تعقيب قرار دارد.
از طرف ديگر هوگو چاوز رئيس جمهور ونزوئلا اعلام كرد، براي مقابله با توطئه هاي جناح مخالف كه با هدف بي ثبات كردن اين كشور طراحي مي شوند آمادگي كامل دارد.
رئيس جمهور ونزوئلا افزود، با نزديك شدن به زمان پايان كار شبكه خصوصي راديو تلويزيون كاراكاس در 29 مي  آينده كه قرارداد فعاليتش ديگر تمديد نخواهد شد انتظار اقدامات تحريك كننده از سوي مخالفان وجود دارد.
رئيس جمهور ونزوئلا در بخش ديگري از سخنانش با يادآوري كودتاي آوريل سال 2002 در اين كشور آن واقعه را بسيار شبيه به اشغال عراق دانست چرا كه هردو هدف واحد تسلط بر منابع نفتي را دنبال مي كردند.
هوگوچاوز همچنين گفت، با از بين رفتن اتحاد جماهير شوروي، آمريكا خود را مالك جهان دانست و آشكارا از تامين منابع نفتي خود در هر كجاي جهان صحبت كرد.]]>
</TEXT>
</DOC>
<DOC>
<DOCID>HAM2-860125-061</DOCID>
<DOCNO>HAM2-860125-061</DOCNO>
<ORIGINALFILE>/1386/860125/news/_kharj.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[خروج احتمالي بخشي از نيروهاي آمريكايي از عراق]]>
</TITLE>
<TEXT>
<![CDATA[مهر: رابرت گيتس وزير دفاع آمريكا از احتمال خروج بخشي از نيروهاي آمريكايي از عراق در اواخر سال جاري و يا اوايل سال آينده ميلادي خبر داد.
گيتس كه اين خبر را بعد از مذاكره با برخي از فرماندهان ناتو اعلام مي كرد، گفت: اين واقعاً خبر بدي است و بايد بگويم كه در ماه هاي اخير تمام خبرهاي بد به يكباره براي آمريكا پيش آمده اند.
وزير دفاع آمريكا در ادامه گفت: البته هر گونه تصميمي در مورد تعداد نيروها در عراق به شرايط عراق بستگي دارد، ولي به احتمال زياد در زمستان شاهد خروج بخشي از نيروها از عراق خواهيم بود.اعلام خبر خروج بخشي از نظاميان آمريكايي از عراق در حالي انجام مي شود كه روز گذشته وزارت دفاع آمريكا دوره خدمت سربازان حاضر در عراق و افغانستان را به دليل ادامه جنگ در اين دو كشور، از 12 ماه به 15 ماه افزايش داد.]]>
</TEXT>
</DOC>
<DOC>
<DOCID>HAM2-860125-062</DOCID>
<DOCNO>HAM2-860125-062</DOCNO>
<ORIGINALFILE>/1386/860125/news/_shari.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در پي بهره برداري آزمايشي از روگذر سئول- نيايش تحقق يافت
ترافيك روان در محدوده اوين و چمران]]>
</TITLE>
<TEXT>
<![CDATA[گروه شهري- با بهره گيري كامل از تقاطع غيرهمسطح نيايش سئول، بار ترافيك چمران، شمال ولي عصر، شريانهاي شمال غرب و محدوده نمايشگاه بين المللي تهران كمتر مي شود.
مسعود نصر آزاداني، مديرعامل سازمان مهندسي و عمران شهر تهران، با اعلام اين خبر گفت: مسطح بودن و توقف طولاني و سرريز ترافيك به برزگراه چمران، كردستان و خيابان ولي عصر از اصلي ترين معضلات ترافيكي اين تقاطع بود كه با بهره برداري از پل روگذر سئول، نيايش از 25 اسفند به صورت آزمايشي، ترافيك اين منطقه تا حدود زيادي روان شد.
با بهره برداري از اين بخش پروژه مسير بزرگراه نيايش تا تقاطع سردار جنگل بدون توقف و چراغ قرمز طي مي شود.
به گفته نصر آزاداني مهمترين مشكل در ساخت كامل اين طرح وجود معارضين مختلف در راست گردها و لوپ هاي آن است كه موجب شده بخشي از آنها هنوز به هم وصل نشود. عمده ترين معارضين اين بخش علاوه بر بانك پارسيان كه رفع شده است، معارضين تأسيساتي(آب، برق، گاز)، شركت پالايش نفت و دو ملك شخصي هستند كه هنوز رفع نشده اند. با رفع معارضين و تكميل طرح، در ارديبهشت ماه امسال شاهد بهره برداري كامل از اين تقاطع غيرهمسطح خواهيم بود.
به گفته مديرعامل سازمان مهندسي و عمران شهر تهران، لوپ هاي اين تقاطع غيرهمسطح مسير شمال سئول را به شرق نيايش متصل مي كند و ترافيك شمال به جنوب چمران از اين مسير به سمت كردستان رفته و ترافيك را در مسير شمال به جنوب توزيع مي كند. معارض اين لوپ در حال حاضر رفع شده و با احداث آن ترافيك منطقه نمايشگاه بهبودي مناسبي مي يابد.
نصر آزاداني افزود: با توجه به تكميل بزرگراه يادگار امام و اتصال آن به چمران و سئول، تكميل اين تقاطع ترافيك منطقه را به نحو مناسبي توزيع مي كند.
اين پروژه 3 ماه سريعتر در حال انجام است و صرف نظر از هزينه هاي معارضين 4ميليارد تومان هزينه داشته است.]]>
</TEXT>
</DOC>
<DOC>
<DOCID>HAM2-860125-063</DOCID>
<DOCNO>HAM2-860125-063</DOCNO>
<ORIGINALFILE>/1386/860125/news/_shari.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديوان عدالت اداري، توپ را به زمين محيط زيست انداخت
تهيه زمين معوض، شرط نجات سرخه حصار
عكس: عباس جعفريپارك ملي سرخه حصار قديمي ترين منطقه حفاظت شده ايران و دنيا محسوب مي شود و از 200 سال قبل به عنوان قرق اختصاصي قاجار تحت حفاظت قرار داشت.]]>
</TITLE>
<TEXT>
<IMAGE>/1386/860125/news/019221.jpg</IMAGE>
<![CDATA[
گروه شهري عدم تأمين اعتبار، علت ابطال تملك سازمان حفاظت از محيط زيست در زمين هاي سرخه حصار از سوي هيأت عمومي ديوان عدالت اداري بوده است.
حجت الاسلام  و المسلمين الله وردي مقدسي فرد، معاون قضايي ديوان عدالت اداري با بيان اين مطلب گفت: زمين هاي سرخه حصار قبلاً به تعاوني وزارت كشاورزي واگذار شد كه 4000 عضو داشته است. چون اين زمين ها از سال 64 واگذار شد و از سوي ديگر دولت تصميم به اعطاي زمين معوض گرفت و در اين زمان سازمان محيط زيست بدون آن كه بهايي پرداخت شود به تملك زمين ها پرداخت كه اين تملك از سوي هيأت عمومي ديوان ابطال شد.
مقدسي فرد درباره صدور اين رأي گفت: چون تأمين اعتبار لازم در اين بخش از سوي سازمان محيط زيست انجام نشد هيأت عمومي رأي به ابطال داد و اعلام كرد كه سازمان مي تواند پس از تأمين اعتبار يا تهيه زمين معوض مجدداً به تملك بپردازد اما در حال حاضر هيأت عمومي تملك محيط زيست در زمين هاي سرخه حصار را به اعتبار عدم تأمين اعتبار باطل اعلام كرده است.
اين پارك در سال 1358 به موجب لايحه قانوني شوراي عالي انقلاب در اختيار سازمان حفاظت محيط زيست قرارگرفت و بعد از آن با مصوبه شماره 91 شوراي عالي محيط زيست در سال 61 به عنوان پارك ملي در شبكه مناطق حفاظت شده ايران به ثبت رسيد، اما در سال 1364 بخش هايي از زمين هاي اين پارك به تعاوني مسكن وزارت كشاورزي واگذار شد. اين امر موجب شد تا سازمان حفاظت از محيط زيست براي ابطال اسناد صادره شكايت كند و در پي آن ملزم شد تا تحت عنوان تملك، آگهي تملك صادر كند.
اعضاي تعاوني مذكور نيز در مقابل، شكايتي را در ديوان بر تملك دولت مطرح كردند كه دستور موقت آن در ديوان براي جلوگيري از اقدامات دولت صادر شد و شعبه بدوي هم به اين نتيجه رسيد كه تملك قانوني است و شكايت را رد كرد كه با رد شكايت، اهالي شهرك مجدداً اعتراض كردند. نهايتاً شعبه تجديدنظر ديوان عدالت اداري با بر رسي پرونده املاك شكارگاه سلطنتي خجير و سرخه حصار، به ابطال تملك سازمان محيط زيست حكم داد و اعلام كرد كه اين رأي قطعي است.
در اين باره مديركل حقوقي سازمان حفاظت محيط زيست، هفته پيش به خبرنگار ما گفته بود كه ديوان عدالت اداري تنها آگهي تملك سازمان حفاظت محيط زيست را به دليل عدم رعايت تشريفات لازم ابطال كرده است. بر اين اساس اراضي مورد اختلاف سازمان محيط زيست با تعاوني مسكن جهاد كشاورزي(تعاوني زيتون)همچنان كاربري پارك ملي داشته و در اين رأي هيچ گونه اجازه اي مبني بر ساخت وساز در اين اراضي داده نشده است و دليل صدور اين رأي عدم تعيين زمين معوض بوده است.
مهندس مهدي چمران رئيس شوراي شهر نيز تأكيد كرده بود كه سند تملك مجوز ساخت و ساز نيست و هرگز اجازه تغيير كاربري اراضي سرخه حصار از فضاي سبز و منطقه حفاظت شده به منطقه مسكوني داده نخواهد شد.]]>
</TEXT>
</DOC>
<DOC>
<DOCID>HAM2-860125-064</DOCID>
<DOCNO>HAM2-860125-064</DOCNO>
<ORIGINALFILE>/1386/860125/news/_shari.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[سد سيوند، فعلا آبگيري نمي شود]]>
</TITLE>
<TEXT>
<![CDATA[گروه شهري- در طول روزهاي گذشته و با اعلام بلا مانع بودن آبگيري سد سيوند از سوي رئيس سازمان ميراث فرهنگي، صنايع دستي و گردشگري كشور، ساختمان ميراث فرهنگي كشور در هر روز شاهد اجتماع بسياري از مخالفان آبگيري سد سيوند بود.
بسياري از اجتماع كنندگان با در دست داشتن پلاكارد هايي خواهان استعفاي رئيس سازمان ميراث فرهنگي، صنايع دستي و گردشگري و پاسخ منطقي اين سازمان از سرنوشت آبگيري سد سيوند بودند. آبگيري سد سيوند از سوي منابع غيررسمي تائيد شده است اما همچنان وزارت نيرو آبگيري اين سد را خبري كذب مي داند. از طرفي امير رضا خادم عضو كميسيون فرهنگي مجلس شوراي اسلامي از تناقض ميان سخنان مسئولان سازمان ميراث انتقاد كرد و اظهار داشت:سازمان ميراث فرهنگي، صنايع دستي و گردشگري به توافق صورت گرفته با كميسيون فرهنگي مجلس عمل نكرده و تا شهريور 86 امكان آبگيري سد سيوند وجود ندارد.
وي كه با خبرگزاري مهر سخن مي گفت افزود: بر اساس توافقي كه سال گذشته كميسيون فرهنگي مجلس شوراي اسلامي با سازمان ميراث فرهنگي، صنايع دستي و گردشگري داشت، قرار بود ابتدا گزارش نهايي بررسي هاي ميراث و كار كاوشهاي باستانشناسي در محدوده سد سيوند به اين كميسيون ابلاغ و پس از آن در خصوص آبگيري سد اظهار نظر شود. وي در خصوص آبگيري سد سيوند افزود: مجلس به عنوان دستگاه ناظر نمي تواند بر اين امر دخالتي داشته باشد اما بر اساس توافقي كه سال گذشته با سازمان ميراث فرهنگي، صنايع دستي و گردشگري داشتيم قرار بود ابتدا گزارش نهايي بررسي هاي ميراث و كار كاوشهاي باستانشناسي در محدوده سد سيوند را به كميسيون فرهنگي مجلس ابلاغ كنند و پس از آن در خصوص آب گيري سد سيوند اظهار نظر شود.
عضو كميسيون فرهنگي مجلس شوراي اسلامي خاطر نشان كرد: در صورتي كه اين امر محقق نشد و در روزهاي گذشته سازمان ميراث فرهنگي، صنايع دستي و گردشگري قبل از ارائه گزارش به كميسيون فرهنگي مجلس، آبگيري سد سيوند را بلامانع اعلام كرد.]]>
</TEXT>
</DOC>
<DOC>
<DOCID>HAM2-860125-065</DOCID>
<DOCNO>HAM2-860125-065</DOCNO>
<ORIGINALFILE>/1386/860125/news/_shari.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مشاور اجتماعي دادستان كل كشور خبر داد
زباله هاي بيمارستاني، در انتظار تشكيل پرونده قضايي]]>
</TITLE>
<TEXT>
<![CDATA[مهر: مشاور اجتماعي دادستان كل كشور با بيان اينكه ساماندهي زباله هاي بيمارستاني در نوبت تشكيل پرونده قضايي است، گفت: اميدواريم موضوع امحاء زباله هاي بيمارستاني قبل از برخورد قضايي و زنداني شدن عوامل مقصر به نتيجه مطلوب برسد.
سعيد صفاتيان گفت: با توجه به اينكه اقدامي در جهت مشخص شدن تكليف چگونگي امحاء صحيح زباله هاي بيمارستاني انجام نشد و همچنان زباله هاي عفوني در اطراف شهر تهران و در فضاي باز سوزانده مي شود، تصميم گرفته شده كه اين موضوع در سيستم قضايي مورد رسيدگي قرار گيرد اما در حال حاضر اين موضوع در نوبت تشكيل پرونده قضايي است و ممكن است طي روزهاي آتي اين امر محقق شود. وي تصريح كرد: با تشكيل پرونده قضايي در اين امر، دستگاههاي مسئول در امحاء صحيح زباله هاي بيمارستاني فراخوانده مي شوند و دلايل مربوط به، به نتيجه نرسيدن اين موضوع مورد بررسي قرار مي گيرد. وي گفت: با توجه به اهميت و حساسيت موضوع زباله هاي بيمارستاني و ارتباط آن با سلامت مردم، به طور حتم با تشكيل پرونده قضايي در ارتباط با اين موضوع شاهد برخورد جدي دستگاه قضايي با عوامل سهل انگار در مسكوت ماندن اين موضوع خواهيم بود. مشاور اجتماعي دادستان كل كشور خاطر نشان كرد: به طور حتم رسيدگي به ساماندهي نشدن زباله هاي بيمارستاني در سيستم قضايي باعث خواهد شد تا مسئولان امر اين موضوع را جدي تر دنبال كنند و در نهايت شاهد به نتيجه رسيدن و مشخص شدن تكليف چگونگي امحاء زباله هاي بيمارستاني باشيم.]]>
</TEXT>
</DOC>
<DOC>
<DOCID>HAM2-860125-066</DOCID>
<DOCNO>HAM2-860125-066</DOCNO>
<ORIGINALFILE>/1386/860125/news/_shari.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رئيس شوراي عالي استان ها:
شوراها توانايي اداره همه بخش هاي شهري را دارند]]>
</TITLE>
<TEXT>
<![CDATA[ايسنا: رئيس شوراي عالي استانها گفت: امروز شوراها خصوصاً در تهران توانايي اداره همه بخش هاي شهري را دارند.
مهدي چمران در چهلمين اجلاس شوراي عالي استانهاي كشور در مشهد، اظهار كرد: بدنه سيستم اداري و اجرايي كشور بسيار سنگين بوده و علاقه مند نيست كه چيزي از آن جدا شود.
وي افزود: اميدواريم با توجه به ديدگاه مثبت دولت نهم، خانه تكاني آغاز شده در دولت در ارتباط با واگذاري مسئوليتها به شوراها، با قوت ادامه يابد تا شوراها جايگاه اصلي خود را به دست آورند.
چمران با اشاره به فقر اطلاعاتي و كارشناسي موجود در فرمانداريها، ادامه داد: تا زماني كه شوراها تقويت نشود، در ديگر نهادهايي مانند فرمانداريها كه بايد موازي با شوراها فعاليت كنند، ظرفيت سازي مطلوب صورت نمي گيرد.
وي اظهار كرد: باور اين كه شوراها بايد مديريت يكپارچه شهري را در اختيار داشته باشند، هيچ گاه به اين معنا نيست كه بايد فرماندهي شهر به شورا سپرده شود.
رئيس شوراي عالي استانها در ادامه با بيان اين كه منظور از مديريت يكپارچه شهري، مديريت بر همه سازمانها نيست، خاطرنشان كرد: ما به دنبال اين هستيم كه از موازي كاري نهادها جلوگيري كنيم.
وي گفت: شوراها امروز با اعلام آمادگي براي اجراي مديريت يكپارچه شهري، مي توانند از بار سنگين مديريت دولت كاسته و در كنار دولت به اداره شهرها اهتمام ورزند، در اين حالت مقاومتهاي دولتي در اين زمينه نيز تعديل مي شود.
به گفته چمران، اگر ما به اين باور برسيم كه شورا بايد مديريت يكپارچه شهري را در اختيار گيرد، قطعا ظرفيت اين مهم نيز در شوراها به وجود مي آيد.]]>
</TEXT>
</DOC>
<DOC>
<DOCID>HAM2-860125-067</DOCID>
<DOCNO>HAM2-860125-067</DOCNO>
<ORIGINALFILE>/1386/860125/news/_shari.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[منتخب شوراي سوم تهران:
گرفتن فرصت خدمت از مديران شهري جفا به مردم است]]>
</TITLE>
<TEXT>
<![CDATA[گروه شهري- هادي ساعي عضو جديد شوراي سوم تهران بزرگترين آسيب براي مديران شهري در كلانشهرها را نداشتن فرصت مناسب براي تحقق برنامه هايشان دانست و گفت: شايد اين بزرگترين جفا به مردم شهرهاي بزرگ باشد كه فرصت خدمت از مديران آن گرفته شده و فرصت لازم براي اجراي برنامه هاي كلان به مديران شهري داده نشده است. اين بزرگترين آسيبي است كه پيش روي مديريت كلان شهري در طول سالهاي گذشته بوده است. هادي ساعي با اعلام اينكه شوراي سوم از سلايق مختلف تشكيل شده است گفت: بي ترديد شهردار آينده بايد نهايت هماهنگي با
هر سه جريان شوراي سوم را داشته باشد، بدور از هر گونه جناح گرايي، شورا و بدنه كارشناسي آن را بپذيرد. اين عضو شوراي سوم با بيان اينكه تا هنگامي كه شوراي شهر سوم تشكيل نشود نمي توان اظهار نظر دقيقي در مورد تعيين شهردار جديد كرد گفت: مسلما اعضاء شوراي سوم وظيفه دارند تا پس از بررسي عملكرد شهردار فعلي و قضاوت در مورد آن راجع به آينده مديريت شهري تصميم گيري كنند.
بقيه از صفحه اول
وي با اشاره به نگاه مثبت مردم نسبت به مديريت فعلي شهرداري تهران گفت: بي ترديد شوراي سوم با توجه به ديدگاه مردم به اتخاذ تصميم در اين باره اقدام خواهد كرد و آنچه براي اين شورا داراي اهميت است نظر مردم است. وي در پايان از حفظ منافع مردم به عنوان اولين اولويت خود ياد كرد و اظهار داشت: اعضاء محترم شوراي سوم مسلما تصميمي خردمندانه در اين باره اتخاذ خواهند كرد.
اهميت نقطه نظرات كارشناسي
حسن بيادي ديگر منتخب شوراي سوم و
نائب رئيس فعلي شوراي شهر تهران نيز، پيش از اين با بيان اين كه 3 نوع ديدگاه نسبت به انتخاب شهردار وجود دارد، تصريح كرد: عده اي معتقدند كه بايد گزينه هاي جديد مورد بررسي قرار گيرد، عده اي معتقدند كه شهردار فعلي با ايجاد اصلاحاتي در ساختار مديريتي به فعاليت خود ادامه دهد و عده اي ديگر نيز معتقدند كه شهردار فعلي نيز در كنار گزينه هاي جديد بايد مورد ارزيابي قرار گيرد. وي در خصوص نوع نگرش خود در بين ديدگاه  هاي مذكور گفت: به اعتقاد من فعاليت آقاي قاليباف طي يك سال و نيم گذشته مثبت بوده است و ايشان مي توانند با ايجاد اصلاحاتي همچنان به مديريت خود در شهرداري ادامه دهند. منتخب شوراي سوم تهران با تأكيد بر اين كه اگر نقادي نباشد، سيستم ها به انحراف مي روند، خاطرنشان كرد: آستانه انتقادپذيري يك مدير خوب بايد بالا باشد.
بيادي كه از چهره هاي شاخص شوراي شهر تهران است، در خصوص تعداد كانديداهاي مطرح شده براي احراز پست شهردار، گفت: در جلساتي كه ميان منتخبان دور سوم برگزار شد، هنوز فردي به عنوان شهردار از سوي هيچ يك از اعضا پيشنهاد نشده است چرا كه هنوز در مرحله بررسي روش ها و معيارهاي انتخاب شهردار هستيم.
بيادي در مورد زمان تصميم گيري درباره شهردار تهران با بيان اين كه گمان مي كنم در ماه اول براي انتخاب شهردار تهران به اجماع برسيم، تأكيد كرد: به دنبال انتخاب شهردار بر اساس
نقطه نظرات كارشناسي هستيم.
تعامل شهردار و شورا
خسرو دانشجو در مورد انتخاب شهردار جديد تهران در شوراي سوم گفت كه از جلسه آينده اعضا بر روي كانديداهايي كه مطرح است رايزني خواهند كرد و به اعتقاد من بررسي جزئيات معيارهاي تعيين شده ضروري است. اين عضو شوراي سوم افزود:به عنوان مثال اعضا در رابطه با تعامل شهردار با اعضاي شورا خيلي تاكيد دارند اما بايد دقيقا مشخص شود كه تعامل با شورا يعني چه و اگر با فرد مشخصي به عنوان شهردار تهران صحبت شد دقيقا مشخص باشد كه چه چيزي از او در ارتباط با تعامل با شورا
مي خواهيم. به همين دليل قبل از اين كه مصاديق مورد بررسي قرار گيرد، معيارها نيازمند بحث و بررسي بيشتري است.
عضو دور دوم شوراي شهر تهران در خصوص معيارهايي كه اعضا به اجماع رسيده اند، تصريح كرد: شهردار آتي بايد فردي متخصص و متعهد در بحث مديريت شهري، مردمي، داراي روحيه كاري بالا، پركار و تلاشگر باشد و شهرداري را به عنوان يك جايگاه و پلكان ترقي سياسي در نظر نداشته باشد بلكه به عنوان يك جايگاه خدمتي در ذهن خود متصور باشد. دانشجو گفت: خوشبختانه اعضاي منتخب شوراي سوم پيرامون ويژگي هاي شهردار بسيار
هم نظر هستند و باهم اختلاف نظري ندارند.]]>
</TEXT>
</DOC>
<DOC>
<DOCID>HAM2-860125-068</DOCID>
<DOCNO>HAM2-860125-068</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[محمد البرادعي:
آژانس، نگران برنامه اتمي ايران نيست
سفير آمريكا در مسكو: واشنگتن از موضع روسيه در حل مسالمت آميز پرونده هسته اي ايران، حمايت مي كند]]>
</TITLE>
<TEXT>
<IMAGE>/1386/860125/news/019152.jpg</IMAGE>
<![CDATA[
گروه سياسي در حالي كه محمد البرادعي، مديركل آژانس بين المللي انرژي اتمي اطمينان داده است كه از آنجا كه اورانيوم ايران تحت نظارت اين آژانس غني مي شود و اين بدان معني است كه ايران نمي تواند در حدي غني سازي كند كه در آن نگراني هايي در رابطه با احتمال ساخت تسليحات هسته اي پديد آيد، يك معاون وزيرخارجه آمريكا باز هم اتهامات تكراري اين كشور عليه تهران را تكرار كرده است.
سخنان نيكلاس برنز، واكنش سخنگوي وزارت خارجه ايران را در پي داشته است؛ سيد محمد علي حسيني در واكنش به اظهارات معاون وزير خارجه آمريكا درباره توليد سوخت هسته اي تصريح كرد: اعلام مواضع غير واقعي و تبليغاتي از سوي مسئولان آمريكايي كه با هدف تحريف افكار عمومي صورت مي پذيرد، هيچ گونه ارتباطي با رويكردهاي حقوقي و قانوني جمهوري اسلامي ايران در چارچوب مفاد معاهده pt ندارد.
ساخت كارخانه غني سازي
مديركل آژانس بين المللي انرژي اتمي در مصاحبه اي با خبرنگاران در رياض پايتخت عربستان گفت: تعريف هاي مختلفي از توليد در سطح و مقياس صنعتي وجود دارد، اما ايران هنوز هم در مرحله آغاز ساخت كارخانه غني سازي اورانيوم قرار دارد.
محمد البرادعي افزود: قبل از اينكه اين كشور راكتورهاي هسته اي براي توليد نيرو داشته باشد كه نياز به غني سازي است، بيم هايي كه در رابطه با فعاليت هاي هسته اي ايران وجود دارد نه تنها از توليد صنعتي سوخت بلكه از هدف پس پرده آن سرچشمه مي گيرد.
درهاي بسته
از سوي ديگر در شرايطي كه ويليام برنز سفير آمريكا در مسكو تاكيد كرد كه كشورش از موضع روسيه در حل مسالمت آميز موضوع هسته اي ايران حمايت مي كند، نخست وزير روسيه اعلام كرد كه اين كشور آماده است مذاكرات با ايران را در مورد برنامه هسته  اي صلح آميز اين كشور ادامه دهد.
ميخاييل فرادكوف، نخست وزير روسيه در پايان مذاكرات بين دولتي روسيه - پاكستان گفت: ما درها را براي ادامه مذاكرات و امكان اجراي برنامه صلح آميز هسته  اي توسط ايران نخواهيم بست.
توافق روسيه و رژيم صهيونيستي
دبير شوراي امنيت روسيه گفت كه روسيه و رژيم صهيونيستي حل سياسي مسايل اصلي خاورميانه از جمله مسئله  هسته  اي ايران را خواستارند.
به گزارش ايسنا خبرگزاري نووستي به نقل از ايگور ايوانف كه با خبرنگاران صحبت مي كرد، گزارش داد: ما به طور مفصل مسئله برنامه هسته  اي ايران، اوضاع عراق و ديگر مسايل را بررسي كرديم. ما به طور مشترك درك مي كنيم كه لازم است با تشريك مساعي به يافتن راه هاي حل سياسي اين مسايل پرداخت. وي افزود: روش هاي ديگر ممكن است كه عواقب غير مطلوبي به همراه داشته باشد.
ايوانف خطاب به مقامات ايراني بر لزوم اجراي حتمي تصميمات شوراي امنيت سازمان ملل تاكيد كرد و ادامه داد: اما ما هيچ گاه امكان حل سياسي را نخواهيم بست. درها باز هستند و ما مطمئن هستيم و مي خواهيم اميدوار باشيم كه مقامات ايراني به نظر جامعه بين المللي گوش فرا داده و براي يافتن راه حل سياسي مسئله  هسته  اي ايران اقدام كنند.]]>
</TEXT>
</DOC>
<DOC>
<DOCID>HAM2-860125-069</DOCID>
<DOCNO>HAM2-860125-069</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون سازمان انرژي اتمي:
موقعيت ايران در مذاكرات تقويت شده است]]>
</TITLE>
<TEXT>
<![CDATA[نمايندگان شركت اتم استروي اكسپرت پيمانكار روس نيروگاه اتمي بوشهر، پس از خاتمه دور سوم مذاكرات با مقامات و كارشناسان سازمان انرژي اتمي ايران روز گذشته به مسكو بازگشتند. ايرينا يسيپووا سخنگوي شركت اتم استروي اكسپرت با اعلام اين خبر به ايرنا گفت: در اين مذاكرات مسايل مالي مربوط به احداث نيروگاه اتمي بوشهر مورد بحث قرار گرفت. وي در مورد نتايج مذاكرات اخير گفت: روسيه پيشنهاد كرد كه با توجه به اين كه قرارداد احداث نيروگاه اتمي بوشهر بر اساس اصول بين المللي تنظيم شده، پرداختها نيز بر اساس قوانين بين المللي و نه قوانين بانكي ايران انجام گيرد.
گروه سياسي- معاون بين الملل سازمان انرژي اتمي گفت كه واردشدن ايران به مرحله صنعتي توليد سوخت هسته اي، موجب مي شود موقعيت ما در مذاكرات برتر از گذشته باشد.
محمد سعيدي روز پنجشنبه در سخناني كه ايرنا آن را منتشر كرد، عبور از دو زنجيره???تايي سانتريفيوژ را واردشدن به مرحله صنعتي دانست و گفت: مقوله اي به نام مرحله نيمه صنعتي نداريم. وقتي از مرحله آزمايشي عبور مي كنيم، تاسيسات زيربنايي كه ايجاد مي شود براي توليد و نصب انبوه دستگاه هاي سانتريفيوژ است و ميزان گسترش و توسعه دستگاه ها به توان آن كشور بر مي گردد و در اين حد ديگر با مواد اورانيوم آزمايشگاهي سر و كار نداريم بلكه با توليد صنعتي سر و كار داريم.
معاون سازمان انرژي اتمي اظهار داشت: بر اساس آنچه رسما به آژانس اعلام كرده ايم، تاسيسات نطنز عمدتا براي توليد اورانيوم تا غناي? درصد است كه براي مصارف راكتورهاي قدرت آب سبك است.
معاون سازمان انرژي اتمي در خصوص انتقال?تن گاز يو اف شش اسفندماه سال گذشته از تاسيسات اصفهان به نطنز و اين كه آيا در اين مدت غير از اين?تن مواد ديگري هم انتقال داده شده است، گفت:اجازه دهيد وارد اين مقوله نشوم چرا كه يكي از مشكلات ما با آژانس به بيرون درز كردن اطلاعات محرمانه كشورها به ويژه ايران است.
سعيدي افزود: اكنون ژاپن روزانه غني سازي را انجام مي دهد، اما هيچ وقت مطلع نمي شويد كه چه مقدار مواد از تاسيسات يو. سي. اف آنها به تاسيسات غني سازي شان منتقل مي شود.
وي تصريح كرد: متاسفانه اطلاعات محرمانه ايران به راحتي در اختيار رسانه ها قرار مي گيرد.
سعيدي درباره مشكلات زيست محيطي و پسماندهاي سوخت هسته اي نيز گفت: اولا ريسك انرژي هسته اي با توجه به وضعيت ايمني كه دارد و به لحاظ فني و بين المللي به صفر رسيده است. در كنفرانس پاريس كه درباره انرژي هسته اي بود، اكثر كشورهاي صنعتي نسبت به اينكه برنامه ساخت نيروگاه هاي هسته اي در دستور كارشان قرار ندارد، اشاره اي نكردند.]]>
</TEXT>
</DOC>
<DOC>
<DOCID>HAM2-860125-070</DOCID>
<DOCNO>HAM2-860125-070</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير خارجه: حضور ايران در نشست عراق قطعي نيست]]>
</TITLE>
<TEXT>
<IMAGE>/1386/860125/news/019158.jpg</IMAGE>
<![CDATA[
گروه سياسي - وزير امور خارجه با اشاره به نشستي كه به زودي درباره عراق برگزار خواهد شد، اعلام كرد كه حضور ايران در اين نشست قطعي نيست.
منوچهر متكي كه در ديدار معاون وزير امور خارجه ژاپن سخن مي گفت، ادامه داد: قرار بود بعد از اجلاس بغداد نشست كشورهاي همسايه براساس مصوبات و سوابق شكل گرفته در چارچوب اجلاس هاي وزراي خارجه همسايگان عراق و به منظور تقويت دولت نوري مالكي و كمك به ثبات و تقويت عراق برگزار شود كه اين مهم در حال رايزني مي باشد.
در اين ملاقات وي هدف غرب در صدور قطعنامه عليه ايران را ايجاد انشقاق ميان دولتمردان خواند و گفت: خوشبختانه غرب در اين معادله ناكام ماند.
يوبو ناكا معاون وزير خارجه ژاپن نيز متقابلا پس از ارائه گزارشي از ملاقات هاي خود با مقامات ايراني، از ايران به عنوان يك كشور تاثيرگذار در ثبات و صلح منطقه بويژه افغانستان و عراق ياد كرد و از نقش مثبت ايران در تحولات افغانستان و عراق قدرداني نمود.]]>
</TEXT>
</DOC>
<DOC>
<DOCID>HAM2-860125-071</DOCID>
<DOCNO>HAM2-860125-071</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[واكنش مجلس به اظهارات پلوسي]]>
</TITLE>
<TEXT>
<![CDATA[گروه سياسي محمدنبي رودكي نايب رييس كميسيون امنيت ملي مجلس با تاكيد بر اينكه فشار اروپا و آمريكا هيچ تاثيري بر فعاليت هسته اي ايران ندارد گفت: ما آماده گفت وگوي پارلماني با نانسي پلوسي رئيس مجلس نمايندگان آمريكا هستيم.
اين گفته در پاسخ به اظهارات اخير نانسي پلوسي، رئيس كنگره آمريكا و تام لانتوس، رئيس كميته امور خارجه كنگره آمريكا در مورد سفر به ايران مطرح شده است.
در حاليكه سفر جنجالي نانسي پلوسي، به خاورميانه و ديدار وي و همراهانش با رؤساي دولتهاي سوريه و لبنان با حملات انتقادي كاخ سفيد مواجه شده است خبر حضور اين نماينده دموكرات ايالات متحده در ايران در روزهاي اخير در رسانه هاي خبري و محافل سياسي جنجال تازه اي را در كاخ سفيد برانگيخته است.
به نوشته روزنامه سانفرانسيسكو كرونيكل، تام لانتوس، در كنفرانس خبري مشترك با نانسي پلوسي در سانفرانسيسكو از تمايل خود براي سفر ديپلماتيك به ايران سخن گفتند.
اين در حالي است كه ساكنان كاخ سفيد سفر اخير پلوسي به خاورميانه را بدون نتيجه و دردسرساز دانسته اند. اعضاي كاخ سفيد حتي نوع پوشش پلوسي در سوريه و واردشدن وي به مسجد را مورد انتقاد قرار داده اند.]]>
</TEXT>
</DOC>
<DOC>
<DOCID>HAM2-860125-072</DOCID>
<DOCNO>HAM2-860125-072</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<IMAGE>/1386/860125/news/019155.jpg</IMAGE>
<![CDATA[
رياست جمهوري: محمود احمدي نژاد در پيامي درگذشت حجت  الاسلام  شيخ  عبد الرحيم جعفري  از علماي اردبيل را تسليت گفت . محمود احمدي نژاد دربخشي از اين پيام ، ارتحال اين عالم  رباني  را موجب تاثر و تألم عميق خوانده و آورده است :  دست اراده الهي در هر مقطعي از زمان انسانهاي پاك  و فرزانه اي را در مسير علم و فقه و مجاهدت در راه حاكميت ارزش هاي 
ديني قرار مي دهد تا قافله پاسداري از آرمان هاي الهي تا ظهور موعود منتظر مستدام بماند و بر همين اساس است كه فقدان چنين شخصيت هايي هم  جبران  ناپذير است  و هم مسئوليت ديگر رهروان را سنگين تر مي سازد . محمود احمدي نژاد همچنين صبح پنجشنبه با رنگين دادفر اسپنتا، وزير امور خارجه افغانستان ديدار و گفت وگو كرد.
]]>
<IMAGE>/1386/860125/news/019164.jpg</IMAGE>
<![CDATA[
وزارت خارجه: مسئول ستاد عراق در وزارت خارجه گفت: نيروهاي  نظامي  آمريكا در دستگيري  و شكنجه  دبير دوم سفارت ايران در عراق  نقش داشته اند. به گزارش ايسنا،  اميرعبداللهيان در مورد شكنجه جلال شرفي اضافه كرد: دستگيري ، نوع  شكنجه ها  سوالات  و محل  نگهداري  شرفي  دبير دوم  سفارت  ايران  در عراق
 نشان  دهنده  نقش  نيروهاي  امريكايي  در اين  مساله  است . وي با اشاره  به  نوع  سوال هايي كه  ربايندگان  با استفاده  از شديدترين  شكنجه ها از دبير دوم  سفارت  ايران  درعراق پرسيده اند وجوابهايي كه  به  زورشكنجه  از شرفي گرفته اند، اظهارداشت:  اشغالگران  عراق  به دنبال  ايجاد شكاف  در روابط ايران  با همسايگان  جهان  عرب  و به  ويژه خدشه دار كردن  رابطه ايران  وعراق  هستند .
حوزه: غلامحسين الهام سخنگوي دولت و وزير دادگستري و شيخ الاسلامي رئيس دفتر رئيس جمهوري روز پنجشنبه با آيت الله عبدالله جوادي آملي و آيت الله محمدتقي مصباح يزدي در قم ديدار و گفت وگو كردند.
وزارت كشور: بهرامي مدير كل سياسي انتظامي استانداري اصفهان در مورد اخبارمنتشر شده مبني بر شليك سيستم پدافند مركز هسته اي اصفهان گفت: به منظور انجام يك سري تمرينات نظامي عصر روز پنجشنبه قبل از نماز مغرب و عشاء به مدت نيم ساعت پدافند هوايي مركز ucf اصفهان مورد آزمايش قرار گرفت.
وزارت خارجه: سيدمحمدعلي حسيني سخنگوي وزارت امورخارجه  در خصوص آخرين وضعيت محقق فرانسوي كه چندي پيش به كشورمان براي پاره اي از تحقيقات وارد شده ولي گذرنامه اش توسط مقامات ايراني توقيف شده بود، اظهار داشت: پس از اينكه مراحل تحقيقات در مورد اين محقق فرانسوي تكميل شد گذرنامه اش به وي تحويل گرديد و ايشان مي توانند از كشور خارج شوند. به گفته  حسيني اين فرد برخلاف اخبار برخي از رسانه هاي غربي در ايران بازداشت نشده بود، اما به دليل فعاليت در زمينه هايي مغاير با اهداف اعلام شده گذرنامه اش ضبط شده بود.
سياست خارجي: سيد محمد خاتمي، رئيس مركز گفت و گوي فرهنگ ها و تمدن ها به دعوت رئيس دانشگاه پاپي گريگوريان در رأس يك هيات مذهبي و فرهنگي به منظور شركت در همايش صلح از نظر اسلام و مسيحيت به ايتاليا سفر مي كند. به گزارش ايرنا، خاتمي در جريان اين سفر كه??ارديبهشت انجام خواهد شد، با پاپ بنديكت شانزدهم، رهبرمذهبي كاتوليك هاي جهان و كاردينال تارچيزيو برتونه نخست وزير واتيكان نيز ديدار و گفت وگو مي كند.]]>
</TEXT>
</DOC>
<DOC>
<DOCID>HAM2-860125-073</DOCID>
<DOCNO>HAM2-860125-073</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<IMAGE>/1386/860125/news/019161.jpg</IMAGE>
<![CDATA[
 باشگاه خبرنگاران: غلامرضا مصباحي مقدم سخنگوي جامعه روحانيت مبارز با بيان اينكه اصولگرايان نبايد فرصت را از دست دهند و بايد از هم اكنون براي انتخابات مجلس هشتم به وحدت رسيده و استراتژي مشتركي داشته باشند گفت: اين امكان براي مجموعه اصولگرايان وجود دارد كه به ليست واحد برسند. وي در خصوص برنامه جامعه روحانيت مبارز براي انتخابات مجلس هشتم گفت: دبير كل جامعه روحانيت مبارز جناب آقاي مهدوي كني جلساتي غير رسمي در اين خصوص با برخي نمايندگان گروههاي مختلف اصولگرا داشته و رايزني هاي لازم انجام شده تا اين گروهها به انسجام لازم برسند و اين ديدار ها ادامه دارد.
ايسنا: مجتبي شاكري عضو شوراي مركزي جمعيت ايثارگران انقلاب اسلامي درباره مصوبه مجمع تشخيص مصلحت نظام مبني بر عدم تغييرات گسترده مديران دولتي گفت: اصل اينكه ما پايه هاي نظام را به لحاظ مديريتي و اجرايي تثبيت كنيم خوب است ولي به طور حتم اين مصوبه در حد يك توصيه باقي مي ماند. شاكري در پاسخ به اين سؤال كه آيا علت مطرح شدن چنين مصوبه اي تغييرات گسترده مديران دولتي در دولت نهم بوده است؟ گفت: مطمئنا در زمينه تغييرات گسترده مديران، دولت هفتم و هشتم ركورددار است و آقاي خاتمي ركورد را شكست و ما شاهد هستيم تغييرات گسترده در استانداري ها و فرمانداري ها در زمان آقاي خاتمي،  عدد بالايي را نشان مي دهد.]]>
</TEXT>
</DOC>
<DOC>
<DOCID>HAM2-860125-074</DOCID>
<DOCNO>HAM2-860125-074</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[از خانه ملت]]>
</TITLE>
<TEXT>
<![CDATA[حضور وزرا
كامران باقري لنكراني وزير بهداشت، درمان و آموزش پزشكي اين هفته براي پاسخ به سؤال داريوش قنبري نماينده ايلام، ايوان، مهران، شيروان و چرداول در صحن علني مجلس حاضر خواهد شد. مصطفي پورمحمدي وزير كشور و اسكندري وزير جهاد كشاورزي نيز در مجلس شوراي اسلامي به سؤالات سيدمحمود ابطحي نماينده خميني شهر و سليمان فهيمي گيگلو نماينده پارس آباد و بيله سوار پاسخ خواهند داد.
اصلاح قانون انتخابات
نمايندگان مجلس شوراي اسلامي همچنين در هفته جاري گزارش كميسيون امنيت ملي و سياست خارجي در مورد طرح اصلاح قانون انتخابات مجلس شوراي اسلامي  در صحن علني بررسي مي كنند.
اصلاح آيين نامه
گزارش كميسيون آموزش و تحقيقات درباره طرح نحوه پذيرش دانشجو در دانشگاه ها و مراكز آموزش عالي كشور و همچنين بررسي تقاضاي عده اي از نمايندگان مبني بر رسيدگي به طرح اصلاح موادي از آيين نامه داخلي مجلس طبق اصل(85)قانون اساسي نيز از ديگر مواردي است كه نمايندگان در هفته آينده آن را بررسي مي كنند.]]>
</TEXT>
</DOC>
<DOC>
<DOCID>HAM2-860125-075</DOCID>
<DOCNO>HAM2-860125-075</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ايران؛ايمن ترين مرز]]>
</TITLE>
<TEXT>
<IMAGE>/1386/860125/news/019101.jpg</IMAGE>
<![CDATA[
رنگين دادفر اسپنتا:
امروز واقعيت
بي رحم سرزمينم
اين است
كه در افغانستان
بايد با سياست تفنگ برخي مسائل را
حل كرد
مجيد مهرابي
***
وزير خارجه افغانستان عصر روز چهارشنبه با حضور در جمع خانواده هاي اعضاي سفارت افغانستان، دانشجويان افغاني، نمايندگان انجمن هاي افغاني فعال در ايران و سفراي ساير كشورهاي همسايه به سخنراني در باب تحولات جاري افغانستان پرداخت.رنگين دادفر اسپنتا درحالي در محل سالن دفتر مطالعات سياسي و بين المللي وزارت امور خارجه حاضر شد كه ساعتي پيش در همان سالن سخنراني دبيركل سازمان كنفرانس اسلامي پايان يافته بود.
اسپنتا كه فارسي را شيوا صحبت مي كرد و هرازگاهي با ارائه اشعاري از حافظ و نقل قول هايي از خواجه عبدالله انصاري تسلط خود را به ادبيات ايراني نشان مي داد با ارائه شمايي كلي از تاريخ افغانستان كودتاي متمايل به كمونيسم 27 آوريل 1978 را نقطه آغاز بر فروپاشي ارزش هاي سنتي حاكم بر جامعه افغانستان و رواج فقر و بدبختي در اين كشور دانست كه حتي تلاش هاي مبتني بر اصلاحات و مدرنيته به دليل نداشتن رهبريت مشروع به بار نشست.
وزير خارجه افغانستان از احمدشاه مسعود به عنوان شهيدي كه سمبل مقاومت افغانستان شد، ياد كرد و گفت: رهبراني كه از درون جنبش مقاومت افغانستان سربرآوردند رهبراني قومي و نژادي بودند كه گرايش آنها به يك قوم و نژاد نتوانست جنبش مقاومت را فراگير كند تا آن كه شهيد احمد شاه مسعود در منطقه جغرافيايي خاصي از افغانستان تمام گروه هاي سياسي را گرد خود جمع كرد و به عنوان سمبل مقاومت ما درآمد.
ظهور پروژه طالبان
رنگين دادفر اسپنتا ادامه داد: اينگونه بود كه با مقاومت مردم، جهان غرب از افغانستان به عنوان صحنه نبرد عليه كمونيسم ياد كرد. اما تحولاتي كه در ادامه رخ داد افغانستان را به كارزار خشونت بار جنگ تبديل كرد كه متأسفانه از جانب جانبداران افغانستان نيز تلاشي براي به بار نشستن مقاومت صورت نگرفت تا به اين ترتيب در نبود يك دولت متمركز و قوي و فراگير پروژه طالبان با كمك پول هاي بيروني در قلمرو پاكستان و افغانستان شكل گيرد.
وي گفت: اين حادثه زماني رخ داد كه طالبان با برداشتي از اسلام به عنوان ايدئولوژي جنگ كه هيچ شباهتي به تعاليم اسلام نداشت در جغرافياي فاقد دولت افغانستان فعاليت مي كرد تا به اين گونه تضادهاي ايدئولوژيكي در داخل افغانستان و ديگر كشورهاي همسايه نيز به خشونت هاي جنگ افزون شود.
آغاز دولت سازي
وزير امور خارجه افغانستان اضافه كرد: اين جغرافياي فاقد دولت به محل فعاليت تروريسم و يك جغرافياي كشت خشخاش تبديل شده و اقتصادي كه بر اين جغرافيا حاكم بود اقتصاد سايه اي و ناكارآمد بود تا اين كه حوادث سپتامبر 2001 و اتفاقات متعاقب آن رخ داد تا در ادامه دولت سازي در افغانستان شروع شود.
وي سه سال نخست دولت سازي در افغانستان را مطلوب ارزيابي كرد و گفت: در اين سال ها افغانستان توانست قانون اساسي را تدوين كند، انتخابات پارلماني برپا دارد و زن ها به عنوان انسان چهره هايشان را نشان دهند و آزادي براي زن ها تا حدي پيش رود كه امروز 28 درصد از اعضاي پارلمان افغانستان را زنان تشكيل دهند. اقتصاد افغانستان با همه دشواري ها 12 تا 14 درصد رشد كرد و شبكه راه هاي افغانستان تكميل شد. اما چالش هاي اصلي افغانستان در ادامه ما را با مشكل مواجه كرد.
تفنگ، ترياك، ترور
وي از تروريسم به عنوان چالش اصلي و مهم ترين چالش افغانستان ياد كرد و گفت: تروريسم مجددا در تابستان 1385 در نتيجه كاستي هاي داخلي و بازتاب تفكرات متضاد ايدئولوژيكي و تقويت خارجي اوج گرفت. اگرچه در داخل با اين پديده مبارزه مسلحانه مي كنيم اما معتقديم مبارزه با تروريسم به پيروزي نمي رسد مگر با آگاهي مردم، ارتقاء سطح دانش و به بار نشستن سياست توسعه! معتقديم سطح دانش بهتر از تفنگ با تروريسم مبارزه مي كند.
وي از ضعف نهادهاي دولتي افغانستان كه در نتيجه 28 سال جنگ و ويراني به وجود آمده است به عنوان دومين چالش پيش رو ياد كرد و گفت: حضور كمرنگ دولت در روستاهاي افغانستان و كمرنگ شدن فعاليت دولت در جنوب افغانستان موجب شد تا وفاداري مردم را نتوانيم به وفاداري فعال تبديل كنيم تا حدي كه در چهار استان افغانستان شاهد بروز مخالفت هايي با دولت مركزي باشيم كه در ادامه نيروهاي طالبان نيز با كمك يكي از همسايگان توانستند بر دامنه مخالفت بيفزايند كه منجر به سقوط سه شهر ما در جنوب افغانستان شد.وزير خارجه افغانستان رشد و توسعه اقتصاد مواد مخدر را به عنوان سومين چالش دولت مركزي اين كشور ناميد و گفت: اين معضل كاملا مرتبط با تروريسم است. پيوندي كه ميان اشرافيت ترياك و اشرافيت تروريسم به وجود آمده است باعث از بين رفتن و زايل شدن اقتصاد ملي اين كشور شده است.
وي گفت، از مجامع بين المللي براي حل اين سه معضل كه من به عنوان سه ت(تفنگ، ترياك و تروريسم)مي خوانم درخواست كمك مي كنيم.
مرز ايمن
اسپنتا درمورد ورود تروريست ها، طالبان و نيروهاي القاعده از كشورهاي همسايه گفت: آنچه امروز به نام طالبان شناخته مي شود تركيبي است از تروريست هاي بين المللي و اعضاي شبكه هاي القاعده كه بيشتر آنها در مدارسي كه به نام مدارس ديني و درواقع كاملا متضاد با اسلام شناخته مي شود آموزش مي بينند و مسلح مي شوند. مي توان با يك راهكار تجربي مسأله اي را كه چندان هم پيچيده نيست حل كرد. اين كه چرا كانون هاي آشوب ما فقط در جنوب و جنوب شرقي است معلوم است تمام تروريست ها از اين مرزها وارد مي شود.وي گفت: مرزهاي ايران براي ما ايمن ترين مرزها است و هيچ مشكلي از اين سمت نداشته ايم.
واقعيت بي رحم
رنگين دادفر اسپنتا گفت: امروز واقعيت بي رحم سرزمين من اين است كه در افغانستان بايد با سياست تفنگ برخي مسائل را حل كرد اما در عين حال نگران برخي ابراز نظرهاي بعضي از كشورهاي اروپايي هستم كه فكر مي كنند تماميت ارضي ما زير سئوال رفته است. دولت ما در افغانستان كنوني آنچنان كه در رسانه هاي غربي نشان مي دهند در معرض سقوط نيست.]]>
</TEXT>
</DOC>
<DOC>
<DOCID>HAM2-860125-076</DOCID>
<DOCNO>HAM2-860125-076</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش]]>
</TITLE>
<TEXT>
<IMAGE>/1386/860125/news/019104.jpg</IMAGE>
<![CDATA[
اساسنامه خانه احزاب اصلاح شد
گروه سياسي- با اصلاح اساسنامه خانه احزاب ايران تعداد اعضاي شوراي مركزي از 15 نفر به 21 نفر افزايش مي يابد. هدف از افزايش اين تعداد فراهم كردن زمينه حضور همه سلايق وجناحها درتركيب شوراي مركزي است.
به گزارش خبرنگار همشهري، سومين مجمع عمومي فوق العاده خانه احزاب، براي اصلاح اساسنامه 5شنبه گذشته با حضور نمايندگان 99 حزب از 164 حزب عضو خانه احزاب تشكيل شد و يك سوم از كل اساسنامه  عمدتا به صورت شكلي و عبارتي اصلاح شد. درابتدا مهدي عليخاني، حسين كاشفي و محسن يحيوي اعضاي هيات رئيسه جلسه درجايگاه قرارگرفتند تا مقدمات برگزاري انتخابات هيات رئيسه مجمع را فراهم كنند. پس از آن سيدحسين موسوي تبريزي گزارشي از فعاليتهاي شوراي مركزي سوم ارائه كرد. وي با آرزوي موفقيت براي دولت خاطرنشان كرد: اميدوارم دولت احساس نكند كه احزاب رقيب او هستند؛ احزاب در كليه  انتخابات از جمله انتخابات مجلس، شوراها و رياست جمهوري همواره اثرگذار بوده اند.
رئيس خانه احزاب ابراز اميدواري كرد كه در موضوع پرونده هسته اي ايران دولت و احزاب به گونه اي حركت كنند كه دستاوردهاي دانشمندان ايراني حفظ شود.
تعيين هيات رئيسه 
در ادامه  اين جلسه، راي گيري براي تعيين هيات رئيسه  موقت مجمع انجام شد و محسن يحيوي از جامعه اسلامي مهندسين با 65 راي به عنوان رييس، حسين كاشفي از جبهه مشاركت با 60 راي به عنوان منشي، مرتضوي از مجمع جانبازان انقلاب اسلامي با 57 راي به عنوان ناظر و اسلامي تبار از كانون دانشجويان آذربايجان غربي با 56 راي به عنوان ناظر، به عنوان هيات رئيسه  موقت انتخاب شدند؛ حسن غفوري فرد نتوانست آراي لازم را براي ورود به هيات رئيسه كسب كند. تعداد كانديداهاي هيات رئيسه تنها 6 نفربودند.
محسن يحيوي هم در اين نشست گفت: يكي از آثار وحدت نظر، حمايت همه جانبه  احزاب و مردم از تلاش هاي متخصصان است. چنانچه در تكميل غني سازي اورانيوم با سرعت در حركت هستيم. همان چيزي كه همه ي احزاب و مردم ما بر آن وحدت نظر دارند. تنوع افكار باعث پخته شدن تصميمات و امور جامعه مي شود.
تغييرات اساسنامه
بيشترين وقت جلسه نوبت سوم مجمع عمومي فوق العاده خانه احزاب را كه تا ساعت 14 بعد از ظهر پنجشنبه ادامه داشت نظرات موافق و مخالف پيشنهادات براي تغييرات محتوايي موادي از اساسنامه به خود اختصاص داد.در اين نشست، پيشنهادهاي اصلاح اساسنامه مورد بررسي قرار گرفت و تصويب شد كه اعضاي اصلي شوراي مركزي از 15 نفر به 21 نفر و از 6 نفر علي البدل به 9 نفر افزايش پيدا كنند. همچنين تصويب شد عدم دريافت دعوت نامه مانع از حضور اعضا در مجامع عمومي نيست به شرط آن كه دو هفته مانده به مجمع عمومي، عضو قطعي خانه احزاب باشند و شوراي مركزي بايد ظرف دو ماه مجمع عمومي را برگزار و انتخابات را انجام و امور را به شوراي مركزي جديد واگذار كند.
همچنين فعاليت كميته  امور زنان به عنوان كميته ي جديد تصويب شد كه به عنوان يكي از كميته هاي هفت گانه مسائل و امور زنان را پيگيري كند. كميته  داوري و كميته  حقوقي قضايي نيز ادغام و به عنوان كميته  حقوقي، قضايي و داوري شروع به كار خواهد كرد. برخي پيشنهادها مانند افزايش عمر شوراي مركزي ازدو سال به سه سال به تصويب نرسيد.]]>
</TEXT>
</DOC>
<DOC>
<DOCID>HAM2-860125-077</DOCID>
<DOCNO>HAM2-860125-077</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جنگ هاي خصوصي
ترجمه: نيلوفر قديري]]>
</TITLE>
<TEXT>
<IMAGE>/1386/860125/news/019140.jpg</IMAGE>
<![CDATA[
جمهوري چك، نوامبر سال 2006. باشگاه تيراندازي جلن در منطقه جنگلي در يك ساعتي شهر پراگ چند روزي به روي عموم بسته است. اين باشگاه را يك شركت انگليسي به نام رانين كانسپت اجاره كرده كه در آموزش نيروهاي امنيتي، محافظان و نگهبانان تخصص دارد. اين نيروها براي فعاليت در مناطق جنگي آموزش مي بينند.در منطقه اي وسيع وپوشيده در پناه درختان انبوه و بلند، 15 مرد 25 تا 50 سال استفاده از اسلحه هنگام رانندگي در شرايط سخت و زير آتش دشمن را آموزش مي بينند.
گرايش به سوي شركت هاي خصوصي نظامي  به روندي معمول تبديل شده و
هر ماه بر تعداد
سربازاني كه ارتش آمريكا يا انگليس
را ترك كرده
و به شركت هاي خصوصي ملحق مي شوند
افزوده مي شود
آموزش هاي نظامي كه با تير واقعي انجام مي شود 7300 دلار هزينه دارد و براي چهار هفته به طول مي كشد. مسئول اين آموزش ها جان گدس فرمانده كماندوهاي ارشد ارتش انگليس است. گدس 52 ساله بعد از 23 سال خدمت ارتش انگليس را ترك كرده و بلافاصله در شركت هاي خصوصي نظامي  مشغول كار شده است. او پيش از اين كار چندين سفر به عراق داشته و به عنوان محافظ نظامي  همراه گروههاي خبري راديو تلويزيوني و بازرگانان بوده است.
دوره هاي نظري اين آموزش ها در خود انگلستان انجام مي شود اما طبق قوانين انگليس غيرنظاميان نمي توانند سلاح حمل كنند. به همين دليل دوره هاي عملي در خارج از اين كشور و در جمهوري چك برگزار مي شود. در اين كشور استفاده از سلاح ممنوع و محدود نيست. در اين دوره ها ياد داده مي شود كه چطور حمله به كاروان ماشين هاي حامل يك شخصيت مهم را خنثي كنند. اين سناريويي است كه فقط براي عراق طراحي شده اما در كشورهاي ديگر دنيا هم ممكن است اتفاق بيافتد. به محض وقوع حمله ضد حمله شروع مي شود. تيراندازان از خودروها بيرون مي پرند و در چند متري پناه مي گيرند تا شروع به تيراندازي كنند. رانندگان هم در گوشه اي پناه مي گيرند. گروه ديگري از محافظان به سرعت مشتريان يا همان شخصيت هاي مهم را از ماشين خارج كرده و به نقطه اي ديگر منتقل مي كنند. حتي اگر يك خودرو براي ثانيه اي در امان باشد تيراندازان آن خودرو را به سرعت نور از محل خارج مي كنند. اين كار بسيار دشواري است. به همين دليل درآمد و دستمزد بالايي هم دارد.
آموزش به سرعت انجام مي شود چون آموزش دهندگان و آنها كه آموزش مي بينند همگي يا نيروي سابق پليس هستند و يا سرباز. با گرفتن مدرك اين مركز آنها مدارك خود را براي صدها شركت امنيتي در اينترنت مي فرستند تا از چاههاي نفتي در نيجريه يا معادن در آمريكاي لاتين و يا شخصيت ها و ديپلمات ها در عراق محافظت كنند. جوان ترها براي رفتن به عراق و افغانستان انتخاب مي شوند. بيشترين دستمزد هم در اين دو كشور پرداخت مي شود. بسته به نوع شغل و كار به طور متوسط 250 تا 600 دلار در روز به اين محافظان در عراق و افغانستان پرداخت مي شود.
گرت ميلر 30 ساله يكي از اين افراد است كه قرارداد خوبي امضا كرده است. او كه از سربازان سابق ارتش انگلستان است تا كنون دو بار به عراق رفته و به عنوان نيروي كمكي ارتش آمريكا در افغانستان هم بوده است. اما بعد از پنج سال ارتش را ترك كرده و به كار خصوصي مشغول شده است. افسران ارتش انگليس براي جذب دوباره او پيشنهادات بالايي را مطرح كردند اما رقم پيشنهادي شركت هاي امنيتي خصوصي بسيار بيشتر از اين بوده و زندگي او با كار كردن براي اين شركت ها راحت تر و آزادتر است. به همين دليل او كار با اين شركت ها را انتخاب كرد.
او مي تواند كشور محل مأموريتش را خودش انتخاب كند. هر وقت هم كه بخواهد كارش را ترك كند فقط كافي است دو هفته قبل به كارفرمايش اطلاع دهد.
گرايش به سوي شركت هاي خصوصي نظامي  اكنون به روندي معمول تبديل شده است. هر ماه بر تعداد سربازاني كه ارتش آمريكا يا انگليس را ترك كرده و به شركت هاي خصوصي ملحق مي شوند افزوده مي شود. با چند سال كار براي اين شركت ها، سربازان مي توانند خانه بخرند و زندگي خوبي تشكيل دهند.
پل پالمر 25 ساله يكي از اين افراد است كه پنج سال را در ارتش انگليس خدمت كرده و بعد به يكي از شركت هاي امنيتي آمريكايي پيوسته است. او در زمان خدمت در ارتش هيچگاه در عراق نبوده اما در پايان دوره آموزشي اش در جمهوري چك آماده اعزام به عراق شد. او اكنون در عراق در گروهي متشكل از محافظان انگليسي، استراليايي و نيوزيلندي كار حفاظت از يك ديپلمات انگليسي را در بغداد به عهده دارند و براي اين كار در ماه هفت هزار دلار پول مي گيرند. پل از طريق اينترنت با دنياي بيرون در تماس است و به خاطر زندگي در منطقه سبز بغداد چندان ارتباطي با بيرون ندارد. اين منطقه امنيتي ترين و حفاظت شده ترين منطقه عراق به شمار مي آيد اما حتي در داخل اين منطقه هم آدم ربايي صورت مي گيرد و چند روز پيش يك سرباز آمريكايي در اين منطقه به ضرب گلوله كشته شد.
بنابراين اين منطقه چندان هم كه گفته مي شود امن نيست. او به عنوان يك سرباز سابق به شرايط سخت زندگي در بغداد عادت دارد. اين محافظان همواره و حتي شب  هنگام خواب هم مسلح هستند و با سلاح مي خوابند.
بعضي از شركت هاي امنيتي مانند شركت crg در انگليس قدمتي 30 ساله دارند. اين شركت ها خدمات گسترده امنيتي از حفاظت جاني افراد گرفته تا تأمين امنيت كامپيوتري را ارائه مي كنند. اين شركت اكنون بيش از 700 كارمند دارد و در ديگر كشورهاي دنيا هم 18 دفتر دارد. با شروع جنگ در عراق در سال 2003 كار اين شركت ها رونق بيشتري گرفت.
يكي از مديران اين شركت امنيت خصوصي انگليسي مي گويد، بعد از حمله آمريكا هزاران خارجي براي شروع كار بازسازي وارد عراق شدند. اما با شدت  گرفتن حملات همه دريافتند كه اين كار ساده اي نيست و آنها در اين كشور امنيت ندارند. سربازان نظامي چنان مشغول جنگ بودند كه به دليل ناكافي بودن تعدادشان ديگر فرصت و مجالي براي آنها در حفاظت از غير نظاميان خارجي باقي نمي ماند. به همين دليل شركت هاي خارجي فعال در عراق خودشان به فكر حفاظت از خود افتادند. يك شبه بازار بزرگ و پر رونقي در اين زمينه به راه افتاد. دولت هايي كه در اين جنگ با آمريكا ائتلاف كرده بودند خيلي زود دريافتند كه براي حفاظت از جان ديپلمات هاي خودشان هم نيرو و سرباز كافي ندارند.
به همين دليل آنها هم براي ادامه كارشان به سراغ شركت هاي خصوصي رفتند. اين تحول بسيار بزرگي در روند جنگ ها در جهان است و بر جنگ هاي آينده هم تأثير چشمگيري خواهد داشت. وزارت خارجه آمريكا اكنون به تنهايي يك ميليارد دلار از بودجه خود را در پنج سال آينده به حفاظت از پرسنل و مقامات اين سازمان اختصاص داده است. بعضي از شركت هاي خصوصي و امنيتي براي كاهش هزينه هاي خود به سراغ سربازان و افسران بازنشسته آمريكاي لاتين و جنوب شرق آسيا رفتند. بعضي از اين شركت ها در زمان كوتاهي به ثروت افسانه اي دست يافتند.
يكي از اين شركت ها در آمريكا در پنج سال گذشته بيش از 570 ميليون دلار درآمد داشته است. اكثر اين شركتها در آمريكا در سالهاي اخير در فهرست 100 شركت سودده اين كشور قرار گرفته اند.
اكنون دولت آمريكا براي حفاظت و تأمين امنيت فرودگاهها، تأسيسات و زيرساخت ها، منطقه سبز و حتي پايگاهها امنيتي خود به نيروهاي امنيتي خصوصي وابسته است. اين نيروها به انواع تجهيزات از هلي كوپتر تا هواپيما و تجهيزات سنگين هم وابسته هستند. اين نيروها فقط به كار نظامي مشغول نيستند و كار بازجويي از زندانيان و كارهاي مخابراتي و ارتباطي را هم انجام مي دهند. تا پايان سال 2006 بيش از 180 شركت امنيتي با حضور 48 هزار نيرو در عراق فعال بوده اند.
يكي از مزاياي كاري اين شركتها اين است كه مانند ارتش كشورها مسئوليت شكست ها را به عهده ندارند و اگر عملياتي با شكست رو به رو شود بار مسئوليت چنداني به دوش اين نيروها نيست. بر اساس آمار رسمي دولت آمريكا در سالهاي 2003 تا 2006 دست كم 770 مأمور امنيتي خارجي در عراق كشته و 7800 نفر مجروح شده اند.
كار اين شركت ها به عراق و افغانستان و آمريكاي لاتين محدود نيست و خود آمريكا را هم دربر گرفته است. بعد از طوفان كاترينا، مأموران اين شركت هاي خصوصي به خدمت گرفته شدند تا مانع از سرقت و خشونت در مناطق طوفان زده شوند. حوزه بعدي كاري اين شركتها شايد حضور در چارچوب نيروهاي صلح بان تحت نظارت سازمان ملل باشد.
مأموران اين شركت ها به زودي جايگزين كلاه آبي هايي مي شوند كه در كار نظارت و حفظ صلح را در كشورهايي كه جنگ را گذارنده اند به عهده دارند.
در حال حاضر نظام و روند كاري اين نيروهاي حافظ صلح جوابگو نيست. از يك سو تركيب و توازن نيروهاي حافظ صلح از نظر ميزان مشاركت كشورها همواره محل منازعه بوده و از سوي ديگر فعاليت اين نيروها به خاطر مليت و سياست هاي كشورهايشان همواره با محدوديت رو به رو بوده است. تا وقتي دستمزد اين سربازان خصوصي بالا باشد، هيچ مشكلي از نظر كار تعداد اين نيروها وجود نخواهد داشت.]]>
</TEXT>
</DOC>
<DOC>
<DOCID>HAM2-860125-078</DOCID>
<DOCNO>HAM2-860125-078</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[روسيه، در فكر تلافي موشكي عليه آمريكا]]>
</TITLE>
<TEXT>
<IMAGE>/1386/860125/news/019143.jpg</IMAGE>
<![CDATA[
 روسيه اين روزها سخت مشغول طراحي و برنامه ريزي براي نشان دادن واكنش نظامي به تلاش هاي جنجالي آمريكا در ايجاد سيستم جديد دفاع موشكي در شرق اروپاست. روزنامه گاردين ديروز با اعلام اين خبر به نقل از مقامات مطلع در كرملين نوشت، اين تلاش كرملين و اقدامات آمريكا نگراني از وقوع رقابت تسليحاتي به شيوه جنگ سرد را بيشتر كرده است. روسيه معتقد است كه تصميم آمريكا براي استقرار موشك هاي رهگير و تاسيسات رادار در لهستان و جمهوري چك ثبات استراتژيك دنيا را تغيير مي دهد و دگرگون مي كند. به همين دليل كرملين در فكر واكنش تلافي جويانه به اين اقدام است.
كرملين هنوز به صراحت برنامه هاي خود را اعلام نكرده است. اما كارشناسان دفاعي مي گويند، واكنش روسيه به احتمال زياد شامل ارتقاي زرادخانه موشك هسته اي و توليد موشك هايي مي شود كه سرنگون كردن آنها سخت تر باشد. روسيه همچنين قصد دارد موشك هاي بيشتري را در موقعيت پرتاب و آماده باش قرار دهد و ناوگان زيردريايي هسته اي خود را به سوي قطب شمال حركت دهد. در اين منطقه شناسايي موقعيت زيردريايي هاي روسي دشوار است. روسيه همچنين مي تواند سيلوهاي جديد آمريكا را زير پوشش موشك هاي اسكاندر خود قرار دهد كه از كالينينگراد پرتاب مي شود.
ديميتري پسكوف سخنگوي ارشد كرملين در گفتگو با روزنامه انگليسي گاردين در اين باره مي گويد، مسكو احساس مي كند كه از سوي پنتاگون مورد خيانت واقع شده است. او مي گويد: ما به شدت نگران و نااميد هستيم. واشنگتن درباره اين برنامه ها به هيچ وجه حتي يك كلمه هم با ما صحبت نكرده بود و هيچ كدام از اين ها را با ما درميان نگذاشته بود. با اين كارها توازن استراتژيك اروپا به شدت دچار تغيير مي شود و ثبات استراتژيك جهان هم آسيب مي بيند.
سخنگوي كرملين در ادامه سخنانش گفت: گويي كه ما را فريب داده اند. به همين دليل ما هم بايد به فكر گزينه هاي جايگزين باشيم كه البته هزينه كمتر و كارايي بيشتري داشته باشد. هر واكنشي از سوي ما بايد در چارچوب تكنولوژي جديد باشد. به گفته سخنگوي كرملين ولاديمير پوتين رييس جمهور روسيه در كنار اقدامات تلافي جويانه نظامي خواستار گفتگو هم هست و اين گزينه را هم كنار نخواهد گذاشت.
دولت بوش مي گويد سيستم دفاع موشكي كه در شرق اروپا مستقر خواهد كرد با هدف سرنگون كردن موشك هايي طراحي شده كه از سوي كشورهاي به اصطلاح سركش مانند كره شمالي شليك مي شود. مقامات اين دولت مي گويند كه اين سيستم در برابر زرادخانه گسترده هسته اي روسيه توان مقابله ندارد. اما اين ادعاها با بدگماني از سوي نه تنها روسيه بلكه متحدان نگران آمريكا در ناتو نگريسته مي شود. از جمله اين متحدان نگران و بدبين به نيات آمريكا، كشور آلمان است كه در آن كورت بك رهبر سوسيال دمكراتها چندي پيش هشدار داد، آمريكا و روسيه در آستانه يك رقابت تسليحاتي ديگر بر سر خاك اروپا هستند.
كارشناسان دفاعي مي گويند شكي نيست كه هدف واقعي اين سپر موشكي آمريكا در حقيقت روسيه است. جغرافياي منطقه استقرار نظام موشكي جاي هيچ شكي باقي نمي گذارد كه هدف اصلي اين سيستم نيروهاي هسته اي روسيه و چين هستند. ژنرال ولاديمير بلوس كارشناس برجسته روسي در زمينه تسليحات ضد موشك بالستيك در اين باره مي گويد، پايگاههاي سيستم دفاع موشكي آمريكا تهديد جدي براي نيروهاي استراتژيك هسته اي ما هستند.تهديد به وجود آمدن يك رقابت تسليحاتي جديد ميان آمريكا و روسيه اكنون و در زماني مطرح شده است كه روابط ميان اين دو كشور در بدترين سطح در يك دهه گذشته قرار گرفته است. در ماه فوريه پوتين در جريان سخنراني در اجلاس امنيتي مونيخ دولت بوش را به تلاش براي تبديل شدن به قدرت انحصاري دنيا متهم كرد. هفته گذشته دوماي روسيه هشدار داد كه برنامه هاي موشكي آمريكا ممكن است به وقوع جنگ سرد دوم در جهان منجر شود. در همان روز روسيه همكاري با آمريكا در اين سپر موشكي را رد كرد. سخنگوي وزارت خارجه روسيه در پاسخ به پيشنهاد آمريكا براي به همكاري طلبيدن مسكو در اين طرح موشكي گفت، علي رغم پيشنهاد آمريكا روسيه هيچ دليل منطقي براي همكاري در چارچوب اين سپر موشكي نمي بيند. تحليلگران مي گويند، احساس مشتركي در روسيه وجود دارد حاكي از اينكه آمريكا بعد از فروپاشي شوروي از توافقنامه هاي خود براي كنار گذاشتن سياست جنگ سرد سرپيچي كرده و به تعهدات خود عمل نكرده است. روس ها معتقدند كه تفكر جنگ سرد هنوز در ميان رهبران كاخ سفيد به ويژه در اين دوره حاكم است.]]>
</TEXT>
</DOC>
<DOC>
<DOCID>HAM2-860125-079</DOCID>
<DOCNO>HAM2-860125-079</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خبر
امام جمعه موقت تهران:راهبرد غرب، ايجاد نفاق بين مسلمين است]]>
</TITLE>
<TEXT>
<![CDATA[آيت الله امامي كاشاني در خطبه هاي نماز جمعه اين هفته تهران با اشاره به كارشكني و مخالفت هاي غربي ها عليه فعاليت هاي هسته اي ايران، تصريح كرد: تمامي كشورهاي منطقه و جهان مي دانند كه جمهوري اسلامي هيچ گاه در پي سلاح هسته اي نيست اما آنان مي خواهند بدين طريق كشورهاي منطقه را نسبت به ايران بدبين كنند.
به گزارش ايرنا امام جمعه موقت تهران با اشاره به تلاش غرب براي ايجاد اختلاف در ايران افزود: دنياي استكبار الان روي ايران متمركز شده است و حتي عليه كشور ما فيلم مي سازد، زيرا ايران مركز و پايگاه تفكر ديني است و از اين منطقه فكر رشد مي كند. اينها با اينكه مي بينند ايران اهل سلاح هسته اي نيست ومي دانند كه تفكر اسلام نيز چنين نيست، اما باز بدنبال ايجاد اختلاف هستند.
امامي كاشاني گفت: راهبرد دنياي غرب در مورد كشورهاي اسلامي و ايران ايجاد اختلاف است زيرا از سرنيزه، شعار دادن و عوامل ديگر نتيجه اي نگرفته اند.در بخشي از گزارش مهر در باره خطبه هاي نماز جمعه اين هفته تهران به نقل از امامي كاشاني آمده است: اتحاد ملي و انسجام اسلامي، در كنار تقربي كه بين مسلمانان وجود دارد باعث خواهد شد تا دشمن به اهداف شوم خود در قبال مسلمانان كه ايجاد اختلاف و كينه است دست پيدا نكند.
خطيب جمعه اين هفته تهران خاطر نشان كرد: اگر امروز كشورهاي غربي براي تفرقه افكني پول خرج مي كنند براي آن است تا بتوانند از طريق راه هاي غير نظامي همچون تبليغات، به اهداف خود دست يابند.
وي در بخش پاياني سخنان خود ضمن تبريك به مناسبت سالروز ارتش جمهوري اسلامي، از سپهبد صياد شيرازي به عنوان يكي از فرماندهان دلاور و شجاع ارتش در پيش از انقلاب و دوران دفاع مقدس ياد كرد.
جمعي از نمازگزاران تهراني هم پس از اقامه نماز جمعه به امضاي طوماري مبني بر تشكر از دانشمندان هسته اي پرداختند.]]>
</TEXT>
</DOC>
<DOC>
<DOCID>HAM2-860125-080</DOCID>
<DOCNO>HAM2-860125-080</DOCNO>
<ORIGINALFILE>/1386/860125/news/_siasi.htm</ORIGINALFILE>
<ISSUE>شنبه 25 فروردين 1386 - سال پانزدهم - شماره4241 - Apr 14, 2007</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فرمانده نيروي مقاومت بسيج:
ايران، در حال گذار از يك مرحله  حساس است]]>
</TITLE>
<TEXT>
<![CDATA[ايسنا: فـرمـانـده نـيـروي مـقـاومـت بـسـيـج گـفـت: ايران در حال گذار از يك مرحله حساس است و قطعا دشمني هاي بيگانگان تشديد خواهد شد. ما در شرايط فعلي بيش از هر چيز به اتحاد ملي و انسجام اسلامي نياز داريم.
سردار حجازي در جمع خبرنگاران اظهار داشت: روند جذب نيرو در بسيج براساس روال سال هاي گذشته ادامه خواهد يافت. موضوعي كه اينك بيش از جذب نيرو اهميت دارد، ارتقاي  توانمندي هاي نيروهاي موجود در بسيج است.
فرمانده نيروي مقاومت بسيج در ادامه با بيان اين كه ارتقاي توانمندي دفاعي و افزايش سطح آمادگي نيروهاي بسيجي از جمله فعاليت هاي امسال خواهد بود، اظهار داشت: اين مهم با تقويت آموزش ها، آمادگي جسماني و توسعه ورزش همگاني و قهرماني، تامين تجهيزات گردان ها و واحدها و برگزاري رزمايش ها و رعايت استانداردهاي بيشتر امكان پذير مي شود.
فرمانده نيروي مقاومت بسيج ادامه داد: ايران در حال گذار از يك مرحله حساس است و قطعا دشمني هاي بيگانگان تشديد خواهد شد. ما درشرايط حاضر بيش از هر چيز به اتحاد ملي و انسجام اسلامي نياز داريم. بايد اين شعار كه مقام معظم رهبري با هوشياري انتخاب كرده اند به صورت كامل محقق شود.]]>
</TEXT>
</DOC>
<DOC>
<DOCID>HAM2-860125-081</DOCID>
<DOCNO>HAM2-860125-081</DOCNO>
<ORIGINALFILE>/1386/860125/world/_artw.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[تجسمي
حفظ سادگي سخت ترين بخش مجسمه سازي
ترجمه: فرانك فراهاني]]>
</TITLE>
<TEXT>
<IMAGE>/1386/860125/world/011742.jpg</IMAGE>
<![CDATA[
ساختن مجسمه براي عينيت بخشيدن به ذهن كارگردان و راحت كردن كار پويانما(انيماتور)در پويانمايي چند سالي است كه در شركت هاي مختلف پويانمايي رواج پيدا كرده است و از اركان مهم توليد پويانمايي است. گرگ ديكسترا از جمله افرادي است كه در شركت پيكسار اين كار را برعهده دارد. وي از سال 2000 به اين شركت ملحق شده است.
* چگونه مجسمه سازي را آغاز كرديد؟
- جالب است بدانيد كه براي ورود به اين حرفه هيچ دوره آموزشي خاصي را نگذرانده ام از كودكي به نقاشي علاقه مند بودم و با دقت در ويژگي بدني موجودات و جمع آوري طرح هايي از دايناسورها و فسيلهاي كوچك به صورت شخصي در اين زمينه به تحقيق پرداخته ام. من كار را از پردازش فيلم در يك لابراتوار عكاسي در ايالت اينديانا آغاز كردم و سپس به عنوان يك بدلكار فعاليت در عرصه فيلمسازي را ادامه دادم. اما هنگامي كه برادرم در يك استوديوي پويانمايي مشغول كار شد، من نيز متوجه شدم كه به اين رشته علاقه خاصي دارم. با تحقيق و بررسي درباره جلوه هاي تصويري در فيلمسازي و پويانمايي، انگيزه بيشتري براي فعاليت در اين عرصه پيدا كردم. براي كار در استوديوي هنري(تيپت)برخي از كارهاي هنري خود شامل عروسكهاي متحرك ساخته شده از مواد بتونه ماشين و كوچك را به عنوان نمونه كار عرضه كردم و سپس به عنوان دستيار توليد در اين استوديو به فعاليت پرداختم. همچنين در فيلم هاي بسياري نيز به عنوان طراح و فيلمبردار مشغول كار شدم. بعد از اين، چندين سال از فيلمسازي فاصله گرفتم و در نهايت به عنوان مجسمه ساز تصاوير متحرك به عرصه هنر بازگشتم، تا اينكه در سال 2000 به عنوان مجسمه ساز به گروه پيكسار پيوستم.
--
ادامه از صفحه 17
* در خلق شخصيت هاي داستاني فيلم هاي پويانمايي پيكسار چه نقشي داشته ايد؟
- يك مجسمه ساز بايد بتواند، نماهاي سه بعدي يك شخصيت داستاني را به تصوير كشد. از آنجايي كه گاهي خودم، طراح اين شخصيت هاي داستاني هستم، بنابراين از طرح هاي خودم براي مجسمه سازي استفاده مي كنم. اما در حالت عادي كارگردان خصوصيات شخصيت هاي اصلي داستان را برايم به صورت كامل توضيح و چندين تصوير مفهومي را به من نشان مي دهد و پس از اينكه طرح اوليه را زدم او نظر خود را در مورد تطبيق و عدم تطبيق شخصيت بيان مي كند. براين اساس سعي مي كنم شخصيت ها را از طريق طراحي در ذهن خود به تصوير بكشم. وقتي فكر مي كنم به طرحي نزديك به ويژگي شخصيت اصلي داستان دست يافته ام، چهارچوب اصلي مجسمه اين اسكلت سيمي را مي سازم. سپس مجسمه اي بزرگتر با استفاده از خمير مخصوص مجسمه سازي مي سازم و سپس قالب ساخته شده را به بازي مي گيرم تا خطاهاي موجود در نماي خطوط خارجي آن ر ا اصلاح  كنم. در اين مرحله مي توان ويژگي هاي اصلي شخصيت داستاني را در مجسمه ساخته شده پياده كرد.
* در صورتي كه طرح اوليه شخصيت داستاني توسط شما ارائه نشده باشد شكل كار به همين شكل خواهد بود؟
- قطعاً نه، در اين صورت طرح ها توسط طراح و بر روي كاغذ كشيده مي شود. اين طرح ها اغلب به صورت ساده و اوليه ترسيم شده و دربردارنده ويژگيهاي خاص شخصيت داستاني مورد نظر است. اين طرح ها در اختيار مجسمه ساز قرار مي گيرد. گاهي نيز طرح هاي ارائه شده به صورت كامل است و از لحاظ ساختاري از اصول خاصي پيروي مي كنند.
* مجسمه ها به چه شكل خصوصيات و ويژگي هاي شخصيت هاي داستاني را بيان مي كنند؟
- يك مجسمه ساز ابتدا بايد اطلاعات بسياري درباره ويژگي شخصيت هاي داستان به دست آورد. خصوصيات فردي شخصيت ها در مجسمه سازي تأثير بسيار زيادي دارد و مي تواند حالت و وضعيت جسمي و ظاهري شخصيت پويانمايي را شكل دهد. به عنوان مثال اگر فردي هميشه بداخلاق باشد اين حالت در چهره او نمايان خواهد بود. بنابراين مجسمه طراحي شده براي يك شخصيت داستاني بداخلاق بايد بتواند نشان دهنده ويژگي هاي رفتاري اين شخصيت باشد. براي حل اين مسئله در محل كارم يك آينه قرارداده ام تا همواره با نگاه كردن به تصوير خود در آينه، بتوانم چهره و قيافه مورد نظر خود را در آن ببينم و از آن به عنوان طرح اصلي در ساخت مجسمه استفاده كنم. گاهي تصميم بر اين است كه شخصيت داستاني شبيه به يك هنرپيشه و يا يك فرد معروف و سرشناس باشد. در اين صورت اطلاعات مربوط به آن فرد را به طور كامل مورد مطالعه و بررسي قرار مي دهم.
* آيا در هنگام ساختن مجسمه شخصيت هاي داستاني نيازهاي(انيماتور)را در نظر مي گيريد؟
- بله موارد زيادي وجود دارد كه در كار بايد مورد توجه قرار گيرد. مثلاً اگر براي يك شخصيت داستاني يك بيني بزرگ در نظر گرفته شود بايد توجه داشت كه اين وضعيت در كار پويانما اختلالي ايجاد مي كند يا خير؟ مثلاً اگر اين شخصيت داستاني در زاويه 75 درجه قرار گيرد، اين بيني بزرگ سدي را در مقابل چشم ديگر او ايجاد مي كند كه در كار پويانما نقص بزرگي را به وجود خواهد آورد. در اغلب موارد وقتي طرحي را در ذهن خود مجسم مي كنم آن را با پويانما در ميان مي گذارم آنها نيز با توجه به اين طرح، نقايص موجود را مطرح كرده و به اين ترتيب مي توان طرح را مورد بازنگري قرار داده و نقايص را برطرف ساخت.
* پس از اينكه مجسمه ساخته شده مورد تأييد كارگردان قرار گرفت، آيا كار در مجسمه سازي تمام مي شود؟
- نه، پس از اينكه كار ساخت يك مجسمه به پايان رسيد كارهاي زيادي انجام مي شود. يكي از اين موارد عكس گرفتن از مجسمه آماده شده در زواياي مختلف است كه به عنوان مرجع مورد استفاده طراحان و نقاشان شخصيت هاي داستاني مورد استفاده قرار مي گيرد. مجسمه هايي كه به عنوان مدل ساخته مي شود، مجسمه شخصيت هاي داستاني هستند كه بيانگر خصوصيات شخصيتي آنها در حالت ها و وضعيت هاي مختلف بوده و به عنوان مرجع توسط طراحان بخش رايانه مورد استفاده قرار مي گيرند. در اين صورت مدل ارائه شده بايد بدون استفاده از نرم افزارهاي رايانه اي ترسيم و مجسمه آن ساخته شده باشد. مجسمه هايي كه قابليت تبديل به تصاوير ديجيتالي را داشته باشند با استفاده از قلم نوك سوزني در رايانه ترسيم مي شوند. از آنجايي كه رايانه قادر به تشخيص محل دقيق قلم طراحي است، بنابراين طراح با اتصال آن به مجسمه  ساخته شده مي تواند نسخه ديجيتالي دقيقي از شخصيت داستاني تهيه كند. گاهي اوقات مجسمه هاي ساخته شده از طريق پويشگرهاي(اسكنرهاي)نوري در رايانه اسكن شده و سپس تنظيمات فني روي طرح هاي موجود انجام مي شود.
* چگونه روش مناسب را انتخاب مي كنيد؟
- اگر كارگردان بخواهد تصوير دقيقي از مجسمه ساخته شده را در ساخت فيلم هاي پويانمايي مورد استفاده قرار دهد، بايد از مجسمه اصلي قالب گيري كرده و يك نمونه پلاستيكي از آن را بسازيم. از روي اين نمونه مي توانيم طرح اصلي را كشيده و سپس در رايانه آن را به صورت ديجيتالي درآوريم. همچنين مي توان از مدل اصلي اسكن كرد. اغلب اوقات تنها براي ساخت شخصيت هاي اصلي از اين روش استفاده مي شود. اگر يك شخصيت داستاني دربردارنده ويژگي هاي اختصاصي ساده تري باشد طراحي مجسمه بدون استفاده از نرم افزارهاي رايانه اي به مراتب آسان تر خواهد بود. اما هر چه تصاوير دقيق تر و داراي جزئيات بيشتري باشد، طراحي آن نيز به نسبت سخت تر خواهد بود و در نتيجه مي توان از روش اسكن از مجسمه ساخته شده استفاده كرد.
* سخت ترين بخش كار شما چيست؟
- ساده بودن طرح ها و حفظ سادگي آنها سخت ترين بخش كار مجسمه سازي است. من آناتومي و ويژگيهاي ساختماني بدن را مورد مطالعه قرار داده ام و در نتيجه مي توانم به آساني مجسمه هايي را با حفظ ويژگيهاي واقع گرايانه بسازم. اما در پويانمايي شما در جست وجوي چيزهايي هستيد كه بتواند به عنوان صفت مشخصه يك شخصيت كارتوني مطرح باشد. بدين منظور طرحي را انتخاب مي كنيد كه اين ويژگيها را بزرگ جلوه دهد و از سويي ديگر ويژگيهاي فرعي ناديده گرفته مي شود. بيان ويژگي هاي احساسي و شخصيتي پيچيده يك شخصيت داستاني و در عين حال حفظ سادگي در طرح هاي ارائه شده، از مهم ترين وظايف يك مجسمه ساز است.
* چه توصيه اي براي علاقه مندان به هنر مجسمه سازي داريد؟
- طراحي و مجسمه سازي لازم و ملزوم يكديگرند، طراحي به شما كمك مي كند تا بتوانيد نسبت به محيط اطراف خود عميق تر باشيد. براي كسب تجربه در اين عرصه به باغ وحش برويد و تصوير حيوانات را طراحي كنيد. صورت انسان هاي اطراف خود را طراحي كنيد. هيچ چيز به اندازه طراحي از يك مدل زنده ارزشمند نخواهد بود. آنچه شما در يك مدل زنده مي بينيد به طور حتم در مجسمه سازي نيز وجود خواهد داشت. در عالم واقع قوانين طبيعي حاكم هستند كه براي موفقيت در عرصه هنري بايد آنها را در نظر گرفت و از آنها پيروي كرد.]]>
</TEXT>
</DOC>
<DOC>
<DOCID>HAM2-860125-082</DOCID>
<DOCNO>HAM2-860125-082</DOCNO>
<ORIGINALFILE>/1386/860125/world/_artw.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[گزارشزهره بيگي
تصوير تاريخ حرم]]>
</TITLE>
<TEXT>
<IMAGE>/1386/860125/world/011745.jpg</IMAGE>
<![CDATA[
ورود و خروج جمعيت توجه بيننده را به خود جلب مي كند و به محض ورود، اولين عكس ما را به سال هاي نه چندان دور مي برد؛ زماني كه مقام معظم رهبري رئيس جمهور بود و براي بازديد به حرم مطهر حضرت عبدالعظيم(ع)آمده بود. اينجا تالار شيخ كليني(ره)در حرم حضرت عبدالعظيم(ع)است و در آن براي اولين بار عكس هاي تاريخي حرم به نمايش گذاشته شده است.شوق ديدن گذشته اين بارگاه ما را به سمت ساير عكس ها مي كشاند. احتياج به هيچ راهنمايي نيست. تابلوها واضح و زيرنويس مشخص دارند. سالن ورودي به عكس هايي در زمان جمهوري اسلامي و بعد از انقلاب تا سال 1363 تعلق دارد. به سالن بزرگتر كه وارد مي شوي، حال و هواي حرم را در زمان حكومت پهلوي و قاجار نشان مي دهد. عكس ها بيننده را به زماني مي كشاند كه مردم تهران با ماشين هاي بنز و كاديلاك قديمي، كالسكه يا ماشين دودي براي زيارت حرم فرسنگ ها راه را طي مي كردند.از اين عكس به عكسي ديگر: باغچه توتي، كاروانسراي قديمي، صحن مطهر و گنبدهاي سه گانه حرم كه از زواياي مختلف گرفته شده اند. گاهي از داخل صحن، گاهي از بازار حرم و گاهي از كاروانسراي نزديك حرم.عكس هاي انتهايي سالن به زمان قاجار تعلق دارد و صد سال از تاريخ عكاسي شان مي گذرد. مي توان دوران مشروطه را احساس كرد و تحصني كه در آن زمان علما به عنوان اعتراض در حرم حضرت عبدالعظيم(ع)داشتند.بعضي عكس ها اسم عكاس ندارند. بعضي عكس ها متعلق به يك عكاس است. اما همه به يك اندازه اسكن شده و در قاب يكساني گذاشته شده و به ترتيب از گذشته تا امروز، كنار هم چيده شده اند يعني وقتي از كنار 91 عكس عبور مي كني، نود و دومين عكس به 160 سال قبل برمي گردد. اين عكس در سال 1225 گرفته شده است.به اين نقطه كه برسي تاريخ حرم را در 160 سال گذشته مرور كرده اي. عكس ها و زواياي مختلفش شوق ديگري به بيننده مي بخشد. هديه نمايشگاه به بازديدكنندگان كارت پستال سياه و سفيدي است كه حرم را از محله هاشم آباد(محله اي در نزديكي حرم)به تصوير مي كشد؛ محله اي كه اين روزها از نفس افتاده و زيبايي و آرامش خود را از دست داده است. عكس به 63 سال پيش تعلق دارد و به سه زبان انگليسي، فارسي و عربي زيرنويسي شده است. عكاسي حرفه اي آن واهان تراپانچيان، عكاس ايراني است كه عكس هاي زيادي در نمايشگاه دارد؛ عكس هايي كه توجه بيشتر بازديدكنندگان را به خود جلب مي كند.البته به غير از او دو عكاس خارجي هم عكاس هاي زيبايي در نمايشگاه دارند. ارنست هولستر و آنتوان سوريوگين  عكاسان هنرمندي هستند كه در گذشته هاي دور براي بازديد و سياحت به تهران آمده و حرم را به تصوير كشيده اند.مسئول نمايشگاه براي مدتي ميزبان ماست: براي برگزاري چنين نمايشگاهي از مدت ها قبل با 169 مركزي كه داراي عكس بودند ارتباط برقرار كرديم كه از اين ميان 23مركز داراي عكس تاريخي بودند. بعد از فراخوان 845 قطعه عكس براي آستان ارسال  شد. علي محمدي درباره نمايشگاه ادامه مي دهد: از ميان آثار رسيده 310 قطعه عكس پذيرفته شد و در اين نمايشگاه تعداد 92 عكس با عنوان حرم در تصوير به نمايش گذاشته شد. مسئول نمايشگاه از تهيه آلبومي از عكس هاي موجود در آينده خبر مي دهد: عكس ها پس از نمايشگاه به صورت آلبوم به بازار عرضه خواهد شد و علاقه مندان مي توانند 3ماه ديگر از طريق سايت حرم آنها را دانلود كنند. موزه ملي ايران، سازمان ميراث فرهنگي، موزه كاخ گلستان، كتابخانه ملي ايران و موزه تماشاگه راز از مراكزي بودند كه آستانه حرم حضرت عبدالعظيم(ع)را در جمع آوري عكس ها و برپايي نمايشگاه ياري دادند. اين نمايشگاه به گفته علي محمدي تا پنجم ارديبهشت ماه در صحن حضرت عبدالعظيم برپاست.]]>
</TEXT>
</DOC>
<DOC>
<DOCID>HAM2-860125-083</DOCID>
<DOCNO>HAM2-860125-083</DOCNO>
<ORIGINALFILE>/1386/860125/world/_asib.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نحوه روبه رو شدن با تعارض و اختلاف د ر زندگي
ببخشيد و فراموش كنيد
ترجمه: مهدي ملك  محمدي]]>
</TITLE>
<TEXT>
<IMAGE>/1386/860125/world/011769.jpg</IMAGE>
<![CDATA[
چيزي به عنوان رابطه بدون تعارض وجود ندارد. تعارض و اختلاف بخشي از زندگي است و به عنوان واقعيت هر رابطه اي وجود دارد و ضرورتاً بد نيست. در حقيقت، يك رابطه اي كه در ظاهر بدون تعارض است، ممكن است ناسالم تر از يك رابطه همراه با تعارضات و اختلافات مكرر باشد.اختلافات يا تعارضات، رويدادهاي انتقادي اي هستند كه مي توانند رابطه را تضعيف يا تقويت كنند. تعارضات مي توانند سودمند، موجب درك عميق تر و نزديكي و احترام بيشتر بين زن و مرد نسبت به يكديگر شوند. اما آنها مي توانند مخرب، موجب آزردگي، خصومت و جدايي نيز شوند.
الگوهاي حل اختلاف
اكثر افراد ترجيح مي دهند كه تسليم شوند تا اين كه با تعارضات درگير شوند؛ به اين صورت كه آنها وجود تعارض و اختلاف در رابطه شان را انكار مي كنند.
برخي از افراد ترجيح مي دهند كه طرف مقابل را مقصر جلوه دهند و از دست او عصباني مي شوند.
برخي رقابت جو هستند و مي خواهند در مشاجراتشان برنده شوند. آنها از قدرت و تأثيرشان بر همسر خود براي كنترل و رسيدن به خواسته شان استفاده مي كنند.برخي به نظر مي رسد كه با يكديگر به توافق مي رسند، اما به طرزي زيركانه كوشش مي كنند تا در بيشتر مسائل برنده شوند. تعدادي از افراد مي توانند خشم و حس رقابت جويي شان را در رابطه كنترل كنند و صادقانه به دنبال مطلوب ترين راه حل براي هر دو نفر مي گردند.
چند راه حل
برد- برد: بيشتر اختلافات در مواردي است كه بيشتر از دو راه براي انتخاب كردن دارند. اگر شما آنچه را كه همسرتان مي خواهد نمي خواهيد انتخاب كنيد و همسرتان نيز انتخاب شما را نمي پسندد، با قدري تلاش بيشتر قادر خواهيد بود كه راه و چاره ديگري را بيابيد كه هر دو آن را بخواهيد و دوست داشته باشيد.
بدون باخت: هنگامي كه نمي توانيد يك راه حل جايگزين بيابيد كه هر دو را دوست داشته باشيد به دنبال انتخابي باشيد كه نسبتاً براي هر دو مورد قبول باشد يا اين كه براي رسيدن به يك توافق خوشايند با يكديگر مذاكره كنيد.
برد- باخت به صورت مساوي: هنگامي كه اختلاف شديدي بر سر موضوعي است كه تنها دو انتخاب دارد، يعني يك طرف چيزي را مي خواهد و طرف مقابل آن را نمي خواهد. در اينجا يك برنده و يك بازنده وجود دارد. اگر شما با همديگر صادق باشيد و معمولاً نيمي از اوقات، انتخاب را در اين موارد به طرف مقابل واگذار كنيد براي هر دوي شما كار ساده تر خواهد شد. زيرا بازنده اطمينان خواهد داشت كه دفعه ديگر، انتخاب او ملاك قرار خواهد گرفت.درك حل سالم اختلافات از لحاظ نظري آسان است، اما استفاده و كاربرد آن به صورت مداوم و پيوسته آسان نيست. البته، هنگامي كه اعتماد بين دو طرف و همچنين مهارت هاي ارتباطي گسترده تر شود، اين كار آسان تر خواهد شد.
زن و مرد مي بايست به اختلافاتشان به عنوان مشكلي كه برايشان قابل حل است، بنگرند، نبايد به دنبال بهترين راه حل براي خود باشند بلكه بايستي به دنبال بهترين راه حل براي هر دو باشند. هريك از آنها بايستي در يافتن راه حل هايي كه منصفانه  و قابل قبول براي هر دو است، فعالانه شركت كنند.
اگر شما ديدگاه همسرتان را ناديده بگيريد يا كوچك بشماريد و بي اثر كنيد يا اين كه ديدگاه خودتان را دنبال كنيد، به رابطه تان آسيب خواهيد رساند. نبود حساسيت، توجه و احترام شما به ديدگاه همسرتان موجب آسيب رابطه خواهد شد و همچنين اگر از ترس و قدرت براي به كرسي نشاندن حرفتان استفاده كنيد، رابطه شديداً خدشه دار خواهد شد.
اگر دائماً سعي مي كنيد كه همسرتان را با ارضاء تمامي نيازهايش شاد نگه داريد و از تعارض اجتناب  كنيد نيز به رابطه تان آسيب خواهد رسيد. شما با اين كار، ناخواسته به همسرتان ياد داده ايد كه به نيازهاي شما بي توجه باشد.
نگرش هايي براي رفع تعارض
با اصلاح وضع روحي تان شروع كنيد. با تعارضات به عنوان دو شخص همتا كه براي حل يك مشكل با همديگر تلاش مي كنند، برخورد كنيد. زياد با خواسته ها و نيازهاي موقتي و آني تان درگير نشويد، زيرا نياز بسيار مهم داشتن يك رابطه سالم و طولاني مدت را فراموش خواهيد كرد. اگر بسيار خشمگين يا ناراحت هستيد، سعي كنيد احساساتتان را كنترل كنيد و قبل از پرداختن به موضوع خود را آرام كنيد.
كنترل تعارض با شخصي كه دوستش داريد و مي خواهيد كه يك رابطه طولاني مدت و خوب را با او داشته باشيد، از مذاكره با كسي كه نگران نيازهاي شما نيست مانند يك فروشنده، متفاوت است.
هر دو بايد پذيرا و صادق باشيد و به همديگر احترام بگذاريد.اعتماد متقابل، هسته ضروري موضوع در يك رابطه سالم و طولاني مدت است. وقتي به همديگر اعتماد نداريد راهي وجود ندارد كه بتوانيد يك رابطه سالم داشته باشيد. بنابراين، هيچ يك از دو طرف نبايد كاري انجام دهند كه اين اعتماد تضعيف شود. به ياد داشته باشيد كه صداقت با اعتماد همراه است و اعتماد به كسي كه صداقت ندارد، بسيار دشوار است.
داشتن يك نگرش منفي و بدگمانانه براي اين فرآيند مضر است. مثلاً باور اين مسئله كه حتماً مي بايستي در مشاجره برنده شويد و همچنين احساس برتري يا حقارت نسبت به طرف مقابل، ديدگاه هاي مضري هستند.
مراحل حل اختلافات
ابتدا مشكل را مشخص كنيد. براي درك مشكل، تعارض، نيازها و نتيجه مورد دلخواه هر دو طرف با همديگر گفت وگو كنيد. براي يكديگر، دقيقاً آنچه تعارض يا مشكل را شامل مي شود، تشريح كنيد. مرحله اول اين است كه شما آنچه مي خواهيد را بگوييد و آنچه را كه همسرتان مي خواهد بشنويد. هدف در اين مرحله، اين است كه هريك از شما آنچه مي خواهد را آشكارا بيان كند و آنچه ديگري مي خواهد را درك كند. در گفت وگوي با هم، از سرزنش كردن يكديگر بپرهيزيد. همچنين، از مهارت هاي گوش دادن فعال در زماني كه به نظرات همسرتان گوش مي دهيد، استفاده كنيد.
سپس، چند راه حل مناسب را طرح كنيد. بر روي راه حل هايي فكر كنيد كه هر دو بر روي آن توافق داريد.تا زماني كه هر راه حل، تنها به عنوان يك پيشنهاد است، از ارزيابي و قضاوت اجتناب كنيد. پس از اين مرحله، راه حل ها را ارزيابي كنيد. به هر راه حل پيشنهاد شده توجه كنيد و آنهايي را كه براي هريك از شما قابل قبول نيست حذف كنيد. سپس، راه حل ها را به يك يا دو راه حل كه به نظر مي رسد براي هر دوي شما بهترين است، محدود كنيد. در اين مرحله، هر دو مي بايست صادق باشيد و آنچه را كه به نظرتان غيرمنصفانه و آزاردهنده مي باشد به يكديگر بگوييد. پس از آن، بهترين راه حل را انتخاب كنيد. راه حلي را انتخاب كنيد كه متقابلاً براي هر دو قابل قبول است. يقين حاصل كنيد كه يك تعهد دوجانبه براي اين تصميم وجود دارد.راه حل را اجرا كنيد. رسيدن به تصميم يك مسئله است و انجام دادن آن چيز ديگري است. گاهي اوقات ضروري است كه در مورد چگونگي اجراي آن با همديگر صحبت كنيد و مشخص سازيد كه چه كسي مسئول انجام چه چيزي در چه هنگامي است؟
ارزيابي راه حل انتخاب شده را در طول اجراي آن، فراموش نكنيد. پس از طي زمان، ممكن است ميزان توافق بر سر راه حل ها به آن اندازه اي نباشد كه در ابتدا وجود داشت. به صورت منظم و هميشگي از همسرتان بپرسيد كه راه حل تعيين شده چگونه است و چه احساسي در مورد آن دارد. ممكن است در انتخاب راه حل، مسئله اي ناديده گرفته شده باشد يا چيزي به اشتباه تشخيص داده شده باشد يا يك مورد غيرمنتظره اتفاق بيفتد. هر دو بايستي درك كنيد كه تصميمات گرفته شده، هميشه به روي بازبيني و تجديد نظر باز هستند، اما اين تغييرات بايستي به صورت دوجانبه اعمال شود؛ همان گونه كه در تصميم گيري اوليه بود.
منبع: www.dradig.com]]>
</TEXT>
</DOC>
<DOC>
<DOCID>HAM2-860125-084</DOCID>
<DOCNO>HAM2-860125-084</DOCNO>
<ORIGINALFILE>/1386/860125/world/_asib.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجرهجواد ابراهيمي
چرا ازدواج ها شكست مي خورند]]>
</TITLE>
<TEXT>
<![CDATA[امروزه بسياري از ازدواجها قبل از تشكيل و يا مدت كوتاهي بعد از آن متلاشي مي شوند. درك اينكه چرا اين ازدواج ها شكست مي خورند مي تواند راه حلي باشد كه مراقب باشيد ازدواج خودتان شكست نخورد. بعضي از عواملي كه در شكست ازدواجها مشاركت دارند شامل مسائل مالي و ديگر شرايط ازدواج است. همه اين مسائل مي تواند در يك ازدواج سالم و پايدار هم وجود داشته باشد اما اگر آنها به طور صحيح و درست مورد رسيدگي قرار نگيرند، مي توانند منجر به شكست ازدواج شوند. ارتباط نقش اساسي در موفقيت ازدواج دارد. بدون ارتباط صحيح، حل تعارض و كشمكش ها مشكل ساز مي شوند اگر زوجين فاقد مهارتهاي ارتباطي ضروري براي حل مشكلات شان باشند، حتي كوچكترين مشكل نيز حل ناشدني خواهد شد. ارتباطات به واسطه فرصت دادن به همسران براي مشاركت در نگراني ها و علايق، اميدها و آرزوهاي يكديگر موجب رشد و شكوفا شدن روابط زوجين مي شود. بدون سهيم شدن در اين موارد زوجين رشد نخواهند كرد و تا حد امكان به يكديگر نزديك نخواهند شد. ارتباط همچنين شيوه هاي مناسبي را براي حل و فصل بحث هايشان ارائه مي دهد. اگر يك يا هر دو همسر فاقد مهارتهاي ارتباطي مؤثر باشند، اين براي حل و فصل بحث هايشان مشكل ساز مي شود چرا كه زوجين قادر نيستند تا نقطه نظرات يكديگر را درك كنند.
در ازدواج هايي كه تاكنون دچار مشكل بوده اند، هر يك از زوجين بايد تلاش كنند تا براي بهبود و نجات زندگي شان متعهد شوند كه روي مهارتهاي ارتباطي شان كار كنند. نبود تكنيك هاي مؤثر ارتباطي مي تواند به شكست در ازدواج منجر شود. عشق ممكن است همواره پيروز شود اما زماني كه نگرانيهاي مهمي وجود دارد حتي عشق نيز نمي تواند به تنهايي براي حفظ ازدواج كافي باشد. نگراني هاي مالي ممكن است خودشان علت شكست ازدواج نباشند اما تنش ها و تعارضاتي كه اين نگراني ها ايجاد مي كنند، اغلب در شكست ازدواج مقصر هستند. نگراني هاي مالي مي تواند بار سنگيني را تحميل كند و زماني كه يك زوج تلاش زيادي را براي برآوردن تعهدات مالي شان مي كند، مي تواند فشار بسيار زيادي را احساس كند. اين فشارها ممكن است براي تخريب ازدواج سالم به طرق ديگر كافي باشد. اگر يك همسر در زندگي به مسائل مالي مشغول شود ممكن است شروع به كوتاهي كردن از ديگر جنبه هاي زندگي كند. اين رفتارهاي مسامحه آميز بر همسر تأثير گذاشته و موجب مي شود كه وي احساس تنهايي و بي مهري نمايد. امري كه مي تواند براي ازدواج آسيب زا شود. اغلب يكي از زوجين به واسطه مسايل مالي تحليل خواهد رفت و اين نيز مي تواند براي ازدواج مخرب باشد.
شرايط حول ازدواج نيز مي تواند منجر به شكست شود يك ازدواج راحت(بدون فكر)نمي تواند يك ازدواج سالم باشد. هنگامي كه تصميم گرفتن به ازدواج به غير از عشق حقيقي بر امور ديگري نيز قرار گيرد اين احتمال وجود دارد كه آن ازدواج، ازدواج مناسب و خوبي باشد(عشق تنها كافي نيست)اما اين به معناي گذاشتن شرايط بسيار سختي كه براي نمونه در جامعه ما حاكم است، نيست. براي مثال شرايط ازدواجي كه اغلب منجر به شكست مي شود عبارتند از: ازدواج كردن به خاطر داشتن بچه يا به خاطر فشاري كه از جانب اعضاي خانواده و دوستان احساس مي شود.
هيچ كدام از اين دلايل در واقع دلايل معتبر و قابل قبولي براي ازدواج نبوده و اغلب منجر به شكست در ازدواج و طلاق مي شوند. ازدواج كردن در سنين پايين دليل ديگري براي شكست ازدواجها مي باشد. اگر چه سن مناسب براي ازدواج متغير بوده و به طور زيادي بستگي به خود فرد دارد، افراد زيادي عقيده دارند كه براي نوجوانان و سنين پايين تر از 20 سال ازدواج كردن خيلي زود است. ازدواج كردن قبل از اينكه فرصت لذت بردن از تجارب زندگي را داشته باشيد مي تواند باعث تنفر از ازدواج شده و در نهايت شكست ازدواج را در پي داشته باشد.]]>
</TEXT>
</DOC>
<DOC>
<DOCID>HAM2-860125-085</DOCID>
<DOCNO>HAM2-860125-085</DOCNO>
<ORIGINALFILE>/1386/860125/world/_cinew.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم اندازنگاهي به فيلم مهمان مسعود پويا
كمدي ايراني و قواعد ژانر]]>
</TITLE>
<TEXT>
<IMAGE>/1386/860125/world/011748.jpg</IMAGE>
<![CDATA[
مهمان كه اين روزها بر پرده سينماهاست توسط سعيد اسدي كارگرداني شده است. اسدي كه سابقه فعاليت در سينماي اروپا را نيز دارد، چند سال پيش آواز قو را مقابل دوربين برد كه فيلم تجاري به نسبت خوش ساختي بود با مايه هاي روز اجتماعي.
آواز قو  فروش خوبي هم داشت ولي اسدي چند سالي فيلم نساخت تا اين كه با همان تهيه كننده مهمان را ساخت؛ فيلمي كه اگر هيچ ارتباطي با كارهاي قبلي سازنده اش ندارد در عوض كاملاً  در مسير توليدات تهيه كننده اش است. اولين مؤلفه اي هم كه در اين خصوص به ذهن مي آيد، استفاده از امين حيايي در قالب يك لمپن با معرفت است؛ لمپني كه قرار است تماشاگر حتي به نوع راه رفتنش نيز بخندد. به اين ترتيب ديگر نيازي به طرح داستاني نيز حس نشده و با يك ايده دو خطي، كل فيلم با انبوهي از شوخي هاي تكراري سرهم بندي شده است.
اسدي در جايي گفته كه مردم به فيلم هاي شاد نياز دارند. در اين نكته البته شكي وجود ندارد، منتها تعريفي كه دوستان از سينماي كمدي ارائه مي كنند با آنچه در قواعد اين ژانر مي گنجد، هيچ نسبتي برقرار نمي كند.
در عوض تا دلتان بخواهد مؤلفه هاي سينماي فارسي در مهمان به چشم مي خورد؛ چه تيپ هايي كه هركدام از الگوهايي مشخص وام گرفته شده اند و چه در آنچه قرار بوده بار كمدي فيلم را افزايش دهد.
مثل جايي كه امين حيايي در ميان كف مرتب حضار در وسط حوض حركات موزون انجام مي دهد و به اين ترتيب فضايي شاد و مفرح را براي تماشاگر رقم مي زند!]]>
</TEXT>
</DOC>
<DOC>
<DOCID>HAM2-860125-086</DOCID>
<DOCNO>HAM2-860125-086</DOCNO>
<ORIGINALFILE>/1386/860125/world/_cinew.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به فيلم خون بازي
نمايش زشتي ها و پلشتي هاي اعتياد
سعيد مستغاثي]]>
</TITLE>
<TEXT>
<IMAGE>/1386/860125/world/011751.jpg</IMAGE>
<![CDATA[
آثار متعددي در سينما و تلويزيون ايران درباره معضل خانمان برانداز و مهيب اعتياد به مواد مخدر ساخته شده كه بعضاً فيلم هاي قابل قبولي هم شده اند. از سريال معروف آينه عبرت گرفته كه زماني از پربيننده ترين برنامه هاي تلويزيوني به شمار مي آمد تا آن فيلم مكرر پخش شده مرحوم رضا ژيان كه براي نخستين بار رنج دهشتناك ترك اعتياد را با نمايش جزئيات دردناكش به تصوير مي كشيد و تا فيلم  هايي همچون تاراج و بي پناه و... كه سياهي ها و تلخي هاي اعتياد به مواد مخدر را بر زمينه هاي مختلف در كادر دوربين خود قرار مي دادند؛ اما آنچه همواره در نمايش اين گونه فيلم ها مورد ترديد قرار داشته، اين بوده كه تصوير اعتياد كه لاجرم ملازم با نشان دادن برخي مراحل استعمال و استفاده از وسايل و ابزار آن مي شود، خود به عاملي براي ترويج آن تبديل نگردد. شايد از همين رو بود كه زماني پخش همان سريال آيينه عبرت كه گاه برخوردي شبه طنز با مقوله اعتياد داشته و حتي بر نحوه استعمال مواد مخدر تأكيدي بيش از حد مي كرد، با مشكل مواجه شد، چرا كه مواجهه با جدي ترين معضل اجتماعي امروز را شوخي پنداشته بود.احتمالاً به همين دليل در سال هاي اخير سينماي ايران كمتر رويكردي به اين گونه فيلم ها ديده شده، در حالي كه معضل اعتياد روز به روز در جامعه ابعاد وحشتناك تري يافته است. اگرچه وجهي از بي تفاوتي سينماي ايران نسبت به اين بحران فزاينده نيز به دور شدن عرصه توليد آن از معضلات واقعي اجتماع و گرايش به خيالبافي هاي سطحي و تقليدي برمي گردد.(اصرار صادقانه فيلمسازاني همچون رسول صدرعاملي، اصغر فرهادي و پوران درخشنده بر نوعي سينماي شريف و واقع گراي اجتماعي طي اين سالها به واقع جاي تقدير و تحسين دارد.)
در توليدات سال گذشته سينماي ايران خوشبختانه دو فيلم سنتوري(داريوش مهرجويي)و خون بازي(رخشان بني اعتماد، محسن عبدالوهاب)به طور مستقيم به بحران اعتياد و مواد مخدر در جامعه امروز و در ميان طبقات متوسط رو به بالا توجه داشتند. طبقاتي كه روشنفكر نمايي وجهه بارزشان است و همواره در افواه عمومي اين گونه فرض مي شد كه با مسائلي همچون اعتياد به مواد مخدر سر و كار ندارند! به قولي گويا اين معضل تنها گريبان طبقات پايين تر و محروم تر را گرفته و با آنها كه به اصطلاح سوادي دارند و خرده رفاهي، كاري ندارد!! فيلم هايي هم كه در باب مواد مخدر بر پرده سينماها مي رفت، اغلب به حضور پديده ويرانگر اعتياد در ميان اقشار پايين تر جامعه اشاره داشت(مانند همان فيلم هاي تاراج و بي پناه )گو اين كه واقعيت اجتماع به جز اين بود و حكايت هاي ديگري در خود داشت، اما خون بازي به رسوخ بيماري وخيم اعتياد در ميان قشرهاي بالاتر جامعه و به اصطلاح روشنفكران نظر دارد.
روشنفكران تاريخ گذشته اي كه همه زندگي شان را در تئوري هاي منسوخ شده و حرف هاي بي سر و ته و جلسات و ديد و بازديدهاي بي حاصل غرق كرده اند و تحولات روزگار و جهش هاي فكري و تكنولوژيك آن را برنمي تابند. آنهايي كه جهان شان در 30-40 سال قبل توقف كرده و انتظار دارند كه همه  آدم هاي دور و برشان نيز همچون آنها شوند و براي پرگويي هايشان سر تأييد تكان بدهند و به جز آن زبان در دهان نچرخانند. اينچنين است كه اغلب خانواده هاي اين دسته از آدم ها از هم مي پاشد و آنها هم سر در گريبان گذشته هاي نه چندان افتخارآميزشان، در برابر اين فروپاشي خانواده  از خود عكس العملي نشان نمي دهند و تنها مي گويند چه كنيم كه نسل امروز سطحي شده و دغدغه هاي عميق ما را درك نمي كند!!
فيلم خون بازي اگرچه به طور گذرا ولي يكي از ريشه هاي معضل اعتياد نسل جوان به مواد مخدر را در پاشيده شدن چنين خانواده هايي جستجو مي كند. در اين فيلم پدر و مادر سارا(باران كوثري)كه اينك به مواد مخدر دچار شده و از همين رو زندگي آينده اش به شدت تهديد مي شود، مدتها پيش از يكديگر جدا شده اند. سارا مدتي را در كنار پدري(مسعود رايگان)زندگي كرده كه درگير دلمشغولي  هاي روشنفكرنمايانه خود، به ويران شدن دخترش توجهي نداشته تا زماني كه ساراي از دست رفته، زندگي نزد مادرش(بيتا فرهي)را شروع مي كند؛ زماني كه ديگر بازگرداندنش به زندگي عادي كاري است كارستان.
تصاويري كه بني اعتماد و عبدالوهاب از اعتياد سارا نشان مي دهند، بسيار تكان دهنده و تأثيرگذار است. سارايي كه درگير اعتياد شده، به رغم آينده اي خوب كه در خارج از كشور انتظارش را مي كشد، اما نمي تواند خود را از شر مواد خلاص نمايد. اين همان رنج و مرارتي است كه فرد معتاد نشده، هرگز آن را درك نمي كند و بر اين تصور است كه هر گاه اراده نمايد، مي تواند خود را از گرفتاري  نجات بخشد، اما سارا با به كار بردن همه توان و اراده اش و عشق به زندگي آينده، نمي تواند چنين كاري را انجام دهد. زماني مادر دلسوخته اش به او متذكر مي شود كه فقط قدري ديگر تحمل كن ولي سارا با درد و رنج پاسخ مي دهد كه:... تو نمي فهمي مامان. نمي توني بفهمي. اين جمله را بارها و بارها در هنگام تقاضاي مواد مخدر درخواست مي كند. در حالي كه حاضر است همه چيز خود را بدهد تا فقط اندكي از آن مواد مخرب را به دست بياورد.
خون بازي نشان مي دهد كه اين مواد چگونه عقل را ضايع مي كند و انسان را چون ديوانه اي درمي آورد كه خود را به آب و آتش مي زند، در لجن و گل و لاي غوطه ور مي شود، روي آسفالت خيابان ها غلت مي زند، حاضر است عزت و شرافت خود را به هر كس و ناكسي بفروشد؛ فقط در ازاي مختصري از اين مواد. همچنان كه سارا در فيلم خون بازي چنين مي كند.
دگرديسي ظاهري آدم هاي درگير اعتياد(علاوه بر تخريب درونشان)نيز از ديگر موارد تأثيرگذاري است كه در فيلم خون بازي به رويت مي رسد. كارگردانان فيلم بارها به نحو موكدي بر تغيير قيافه و صورت ظاهري سارا از دختري زيبا به آدمي كه سر و صورتش دفرمه شده و حتي ابروهايش دچار ريختگي شده اند، تأمل مي كنند. آنچه كه مي تواند خيلي بيشتر از ضايع شدن درون، براي نسل جوان اهميت داشته باشد و همين پرداخت، احتمالاً در تأثيرگذاري بيشتر فيلم نقش خواهد داشت.
اگرچه در فيلم اكران شده، صحنه هاي اصلي خون فروشي براي به دست آوردن مواد مخدر(كه اساساً نام فيلم از آن گرفته شده)، به دليل خشونت بيش از حد، حذف شده است ولي ساير صحنه هاي فيلم نيز به اندازه كافي دلخراش و آزاردهنده هست. شايد به همين دليل محمود كلاري، مدير فيلمبرداري، كليت فيلم را به صورت تك رنگ و يا سوبيايي گرفته تا كمي از خشونت فضا بكاهد و يا عميق تر، آن را از سطح، به بافت بصري و زيبايي شناسي اثر وارد نمايد. گفته مي شود كه كلاري فيلم را با يك دوربين كوچك ديجيتالي فيلمبرداري كرده تا بتواند در صحنه هاي جاده اي و درون ماشين كه فضاي كمتري در اختيار داشته، قدرت مانور لازم را داشته باشد، از همين روست كه تنش هاي فيلم در سكانس هاي درهم ريختگي و پريشان احوالي سارا به خوبي در ساختار سينمايي آن نشسته است.
اما به نظر يكي از مشكلات فيلم خون بازي، فيلمنامه آن است كه اگرچه نام 4 نفر در كنار آن ذكر شده ولي واقع گرايي آن در جنبه هاي تحقيقي مي تواند تا حدودي مورد ترديد واقع شود. اگرچه اين نكته مورد قبول است كه همه واقعيات اجتماعي را هم نمي توان بر پرده سينما نمايش داد، خصوصاً اگر خود منجر به اشاعه فساد گردد ولي اگر نمايش برخي واقعيات باعث آگاه تر شدن قربانيان بالقوه اين بلاي خانمانسوز و خانواده هاي آنها شود، قطعاً به تصوير كشيدن آنها واجب و لازم مي نماياند. اما آنچه كاستي فيلمنامه خون بازي به نظر مي رسد، فاصله داشتن زماني نويسندگان آن با واقعيت  روز تبادل مواد مخدر در سطح جامعه و خصوصاً براي طبقات بالاي متوسط آن است كه بسيار با آنچه در فيلم خون بازي تصوير مي شود، تفاوت دارد. به عبارت ديگر نويسندگان فيلمنامه خون بازي در روزآمد كردن روش هاي به دست آوردن مواد مخدر در جامعه اكنون، كمي مسامحه به خرج داده اند و آنچه كه در فيلم به عنوان نحوه ابتياع اين گونه مواد نشان داده مي شود، مقداري كهنه و قديمي و يا لااقل براي طبقات پايين تر اجتماع صادق است.
همين طور مطرح كردن نوع جديد موادي كه اين روزها در جامعه توزيع مي شود و نتيجه فوق مخربي بر انسان ها دارد،(به نحوي كه وجودشان را در اندك زماني پوك و خالي مي گرداند)، مي توانست فيلم خون بازي را به روزتر و مؤثرتر نمايد.
به نظر مي آيد يكي از وظايف هنرمند و فيلمساز متعهد جامعه، روشنگري در مورد آخرين تحولات و تغييرات نابهنجاري هاي اجتماع باشد. نسخه هاي قديمي، قطعاً به ويروس هاي جديد امكان  مانور خطرناك تري خواهد داد. همچنان كه 8 سال پيش، استيون سودربرگ در فيلم قاچاق به تازه ترين پيچش ها و مسيرها و نحوه كار باندهاي قاچاق مواد مخدر در قالبي جذاب پرداخت. نحوه پرداخت او شيوه اي مستند گونه را به ذهن متبادر مي ساخت، زنگ خطر بحران اعتياد را بيخ گوش مخاطبان به صدا در مي آورد، به نحوي كه تماشاگر، ناخودآگاه روي صندلي اش ميخكوب شده و نگران از گرفتاري در چنگال اعتياد ناخواسته، در خود فرو مي رفت. در آن فيلم حتي دختر رئيس اداره مبارزه با مواد مخدر آمريكا هم دچار اعتياد وحشتناكي به مهلك ترين مواد مخدر شده بود كه باعث مي شد جناب رئيس براي رهانيدن دخترش از آن دام، در كثيف ترين دخمه هاي مبتلايان و قاچاقچيان درگير شود.
به هر حال فيلم خون بازي اثر شريفي است و نشان از تعهد سازندگان آن نسبت به جامعه خود دارد. چنانچه آنها نيز مي توانستند، مانند برخي ديگر از همكارانشان، به موضوعات روشنفكرنمايانه پرداخته يا تمايلات جشنواره هاي خارجي را در نظر بگيرند و يا كاسبكارانه فقط به خوش آمد گيشه بينديشند، اما يك هنرمند چه دغدغه اي مي تواند داشته باشد، جز مسائل و مشكلات هم شهري، هم وطن و به طور كلي هم نوع خويش كه آن را هنرمندانه بيان كند تا تأثير خود را در مخاطبانش بگذارد. به نظرم خون بازي حتي اگر بر يكي از قربانيان آينده اعتياد مؤثر افتد، به توفيق مورد نظرش دست يافته است.]]>
</TEXT>
</DOC>
<DOC>
<DOCID>HAM2-860125-087</DOCID>
<DOCNO>HAM2-860125-087</DOCNO>
<ORIGINALFILE>/1386/860125/world/_idea.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[انديشه
شب كاج
منا علينژاد - سعيد ناجي]]>
</TITLE>
<TEXT>
<IMAGE>/1386/860125/world/011760.jpg</IMAGE>
<![CDATA[
برنامه فلسفه براي كودكان مدتي است كه در بسياري از كشورها تجربه شده است و بيش از صد كشور در اين زمينه به فعاليت، تحقيق وآموزش پرداخته و برخي اقدام به تغيير اساسي در شكل تعليم و تربيت كرده اند. اين برنامه بر آن است كه با اصلاح روش هاي آموزشي، سطح آموزش تفكر و مهارت هاي مربوط را در مدارس افزايش دهد و آنها را از حافظه محوري به تأمل محوري سوق دهد.در اين برنامه شيوة كلاس داري به همراه كتاب ها تغيير مي كند و معلم نيز نقش و روشش را به كلي تغيير مي دهد. كتاب هاي مربوط به اين برنامه شكل داستاني دارد. اين داستان ها حاوي مطالب جذّاب فكري و تأمل زاست كه كودكان را به بحث و گفتگو وا  مي دارد.
روش كلاس داري در اين برنامه به شكل حلقة كندوكاو است. روش كار چنين است كه كودكان دور هم مي نشينند و معلم چشم در چشم بچه ها داستان را با صداي بلند مي خواند. پس از خوانده شدن هر پاراگراف، از دانش آموزان خواسته مي شود به طرح پرسش ها، نكات مبهم و جالب داستان بپردازند. نقش معلم هم در اينجا تسهيل
گفت وگوست. او به شاگردان كمك مي كند پرسش هاي خود را دقيق تر مطرح كنند؛ دلايل خود را بخوبي ذكر كنند و نقد هايشان را دقيق تر سازند و با رعايت حقوق شاگردان ديگر، كار جمعي را ياد بگيرند.
ادامه از صفحه 17
به عنوان مثال يكي از استادان فلسفه براي كودكان، براي اجراي اين برنامه، به جاي نوشتن داستان هاي جديد از داستان هاي  هانس كريستين اندرسن استفاده كرد و راهنماهاي كمكي  براي معلمان به منظور استفاده از اين داستان ها در كلاس ها نوشت. از آنجا كه اين داستان ها در كشورهاي مختلف معروفند و حتي به صورت كارتون براي كودكان و نوجوانان ارائه شده اند، استقبال از آنها زياد است. راهنمايي  كه براي اين داستان ها نوشته شده است به معلم كمك مي كند تا دانش آموزان را به نكته هايي كه در اين داستان ها نهفته اند سوق دهند و انگيزه  براي بحث ايجاد كنند. در اين جا براي نمونه يكي از راهنماهايي كه براي يكي از داستان هاي  هانس كريستين اندرسن نوشته شده ارائه مي شود. عنوان داستان درخت كاج است و نويسندة راهنماي آن پريسپرسن مربي مشهور اروپايي است كه در كشورهاي مختلف سعي در ترويج و آموزش نسخة ويژة خود در اين زمينه دارد: در جنگلي دوردست، درخت كاج كوچك و زيبايي روييده بود، فضاي اطراف درخت نيز بسيار دل انگيز بود؛ ولي درخت كوچولو به اين همه زيبايي خود و اطرافش توجهي نداشت. او فقط آرزو داشت كه خيلي زود بزرگ شود. زمان به سرعت گذشت و بعد از دو سال درخت آن قدر رشد كرد كه ديگر خرگوش ها قادر به پريدن از روي آن نبودند، و درخت احساس شادي مي كرد.
در پاييز چند هيزم شكن به جنگل آمدند و چند درخت بلند و پير را قطع كردند، شاخه هايشان را بريدند و همه را با گاري به بيرون جنگل بردند. كاج كوچولو از پرنده ها پرسيد: چه بر سر آنها مي آيد؟. لك لك ها گفتند: در سفر گذشته كه از اقيانوس مي گذشتيم كشتي هاي عظيمي ديديم كه دكل هاي بلندشان از كاج بود. خيلي باشكوه بودند.درخت كاج پيش خود گفت: چه افتخاري! آيا دكل كشتي شدن نصيب من هم مي شود؟ كاش در آن سن و سال بودم.
زمان مي گذشت و كاج كوچولو كه بزرگ تر مي شد از جواني و زيبايي خود لذت نمي برد. يك زمستان، نزديك عيد ميلاد مسيح چند نفر به جنگل آمدند و برگشان را قطع كردند و آنها را با خود بردند. كاج با تعجب پرسيد: اينها را براي چه بردند؟ من كه از آنها بلندترم. گنجشك ها گفتند: در شهر از پنجرة خانه ها ديديم كه آنها داخل خانه هاي گرم با زيبايي  و شكوه هرچه تمام تر تزئين شده بودند. كاج جوان با هيجان گفت: چه شكوهي! چه افتخاري. قطعاً اين موقعيت از دكل كشتي شدن پرافتخار تر است.
بالاخره يك سال نزديك عيد ميلاد، درخت كاج زيبا را هم قطع كردند و براي جشن عيد به شهر و به منزل يكي از اشراف بردند. او با اينكه از قطع شدن رگ جانش درد مي كشيد، ولي اندكي بعد از آن از اينكه به آرزوي خود خواهد رسيد، شاد بود. با ديدن درخت اهل خانه آن را تحسين كردند و آن را داخل سطل شني گذاشته و در سالن مجلّلي قرار دادند. درخت از انتظار كلافه بود. بالاخره پيشخدمت ها و بانوان منزل آن را در نهايت زيبايي و شكوه با شمع ها و عروسك هاي كوچك و شيريني و ميوه هاي زرين آراستند. كاج از شادي در پوست خود نمي گنجيد. عاقبت غروب شد. شمع ها را روشن كردند. جشن آغاز شد بچه ها و بزرگ تر ها دور درخت جمع شدند، شعر خواندند و شادي كردند. سرانجام بچه ها بر سر درخت ريختند و هر  آنچه بر او بود برداشتند. فرداي آن روز درخت در انتظار از سرگيري برنامه بود، ولي خبري نشد. دو پيشخدمت او را از پله ها بالا كشيدند و درون اتاق زير شيرواني، جايي كه دور از نور و هوا بود، به گوشه اي انداختند. درخت كاج گمان مي كرد كه اين وضعيت موقتي است و براي محافظت او از سوز و سرماي زمستان او را به اين مكان آورده اند و بعد از زمستان اوضاع طور ديگري خواهد بود. و با اين افكار باز هم آرزوهاي ديگري در سر مي پروراند. روزها در آنجا به سختي و كنُدي مي گذشت. چند موش به اتاق زير شيرواني راه يافتند و روي درخت كاج شروع به جست و خيز كردند. كاج به ياد روزهايي در جنگل افتاد كه خرگوش ها از رويش مي پريدند و آن موقع جنگل چقدر قشنگ بود. سرصحبت موش ها با درخت باز شد و با كنجكاوي موش ها درخت سرگذشت خود را در جنگل، براي آنها تعريف كرد. اين حكايت براي موش ها تازگي داشت و با تعجب گفتند: عجب روزگار خوشي داشتي، كاج پير. كاج پير گفت: من پير نيستم. فكر مي كنم چون رگ حياتم را بريدند رشدم به عقب افتاده است. او با شنيدن عبارت روزگار خوش به فكر فرو رفت و تازه فهميد كه بله روزگار خوشي بود. براي آنها از عيد ميلاد، شكوه آن روز صحبت كرد. حرف هايش آن قدر شيرين بود كه روز به روز بر تعداد موش هايي كه براي شنيدن سرگذشت او به آنجا مي آمدند افزوده مي شد. ولي يك روز دو موش صحرايي وارد شدند و بعد از شنيدن صحبت هاي درخت به او گفتند قصه اش اصلاً جذاب نيست. اين ماجرا باعث شد موش هاي ديگر هم از دور او پراكنده شوند و باز هم كاج تنها ماند. عاقبت يكي از روزها آدم ها آمدند و او را كشان كشان به حياط بردند. منظرة حياط فوق العاده زيبا و هوا بي نهايت با طراوت بود. كاج آنچنان به هيجان آمده بود كه خود را فراموش كرد و بي اختيار فرياد زد: دوباره زندگي خواهم كرد و شاخه هايش را پهن كرد. امّا تمام برگ هاي سوزني اش زرد و پژمرده شده بودند. درخت را گوشه حياط روي گزنه ها رها كردند. كاج وقتي متوجه وضعيت خود شد ناگهان آرزو كرد كه كاش كنج تاريك اتاق زير شيرواني مانده بود. آهي كشيد و گفت:گذشت! گذشت! كاش آن وقت كه مجال داشتم مي توانستم شاد و سرخوش باشم. ديگر همه چيز به آخر رسيد و گذشت! همه چيز! پيشخدمت ها آمدند و درخت را قطعه قطعه كردند و تبديل به هيزم شد. آشپز از آنها براي روشن نگه داشتن اجاق استفاده كرد. با هر جرقة آتش كاج آنچنان آه عميقي مي كشيد.... و عاقبت خاكستر شد. كودكان پرنشاط در حياط مي دويدند و يكي از آنها ستارة زريني را كه از درخت كنده بود به سينه اش زده بود؛ ستارة شادترين شب زندگي كاج جوان، اما ديگر كاجي در ميان نيست و اين قصه هم مانند همة قصه ها بايد به سرانجام مي رسيد.
راهنما: نوشتة پر يسپرسن
1. درخت كاج مانند يك بچه، خام و بي تجربه و معصوم است. او مشتاق است كه زودتر بزرگ شود و چيزي شود. آيا ما هم اينطور هستيم؟همچنين شما؟ آيا آرزو داريد كه بزرگ شويد؟
2. درخت كاج وقتي مشاهده كرد كه درختان بزرگ تر قطع شده و به بيرون جنگل برده مي شوند، از چه كسي در اين مورد سئوال كرد؟ او از چه چيزي متعجب شد؟ لك لك چه پاسخ هاي ديگري به درخت مي توانست بدهد؟ آيا اين سئوالي است كه براي شما نيز(به عنوان يك كودك)مطرح است كه در آينده مي توانم چه كاره شوم و چه شغلي داشته باشم؟(مثلاً)آيا مي توانم كارگردان شوم؟يا يك نجّار؟شما چه دوست داريد؟گنجشك ها چه مي توانند به درخت بگويند؟
3. كاج، درخت كريسمس بودن را در روياي خود مي پروراند، بدون آنكه از آن چيزي بداند. چرا درخت كريسمس شدن از دكل كشتي شدن بهتر است؟
4. آيا همة ما مثل درخت آرزوي خوشبختي را داريم؟ چرا؟ شما چطور؟به نظر شما، كودكان فقير آرزو دارند كه روزي ثروتمند شوند؟
5. واكنش موش ها چگونه است؟ درخت و موشها در چه موردي با هم صحبت مي كنند؟ آيا موش باهوش تر از درخت است؟ چگونه؟
6. سرانجامِ درخت چيست؟ آيا اين عاقبت شاد و خوبي است؟ به گمان شما آيا همة ما چنين آرزوهايي داريم؟ بعضي عقيده دارند كه اگر ما آرزو هاي غير واقع بينانه نداشته  باشيم، هرگز بزرگ نخواهيم شد، عقيدة شما چيست؟ آيا بين آرزو و خيال پردازي تفاوتي وجود دارد؟
7. بعضي از مردم به فرزندانشان مي گويند كه جلوي آرزوهاي خود را نگيريد؛ زيرا آنها محصول ذهن و تفكر شما هستند. اگر آنها را ترك كنيد، هيچ وقت از مسير طبيعي بزرگ نمي شويد. شما چه فكر مي كنيد؟
8. به نظر شما، اندرسن، از طريق اين داستان، مي خواست چه نكته اي به ما بگويد؟ سئوال اين است: آيا آرزوي شادي و خوشبختي بي معني و مهمل است يا برعكس، براي ذهن و تفكر كودكان ضروري و لازم است؟. شايد داشتن آرزو تنها راه پيشرفت انسان باشد.]]>
</TEXT>
</DOC>
<DOC>
<DOCID>HAM2-860125-088</DOCID>
<DOCNO>HAM2-860125-088</DOCNO>
<ORIGINALFILE>/1386/860125/world/_idea.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چشم اندازمحمد رضا ارشاد
چرا چنين بود پدر؟]]>
</TITLE>
<TEXT>
<![CDATA[مسئله آموزش فلسفه براي كودكان از يكي، دو دهه پيش در غرب رواج بسزايي پيدا كرده است و پژوهشگران و انديشمندان گوناگون به بحث و بررسي در اين باره پرداخته اند، اما آنچه در اين زمينه شايان توجه مي نمايد، اين است كه فلسفه دست كم براساس گسترش تاريخي خود تا به امروز، تفكري انتزاعي و مفهومي حول مهمترين مسائل وجود بوده است. از اين رو، همواره دو گروه از انسان ها از ورود به اين عرصه به دلايلي باز مانده اند: يكي زنان و ديگري كودكان. نگارنده در اينجا قصد ورود به تبيين چرايي اين مسئله را ندارد؛ اما كودكي امري بوده كه همواره فلسفه از آن احتراز كرده و بلوغ و بزرگسالي به عنوان پختگي و والايي انديشه ستوده شده است. اگر آراي فيلسوفان بزرگي چون افلاطون و ارسطو را به دقت بررسي كنيم، درمي يابيم كه آنها بر تربيت ذهني كودكان و لزوم فرهيخته سازي آنها جهت ورود به عرصه اجتماع تاكيد بسزايي داشته اند.
تمثيل غار افلاطون، در يك تفسير، حاكي از دنياي تاريك، شبح  گون و وهمناك دوران كودكي است كه هنوز در چنبره خيال و سايه هاي غريب گرفتار است. به نظر افلاطون، شرط حصول تفكر فلسفي، دوري از اين قلمرو تاريك و مشاهده پرتو تابان خورشيد در بيرون از غار است. توجه داشته باشيم كه خورشيد، در فرهنگ  هاي گوناگون، نماد مردانگي و پختگي است. از اين رو، به نظر افلاطون و شايد در سير بعدي فلسفه، كودكي، امري است كه بايد آن را پشت سر گذاشت تا به درك تفكر عقلاني نايل شد. در اينجا كودك كه در احاطه نيروهاي غريزي و خيال انگيز است، بايد از جامه غريزي خود درآمده و جامه عقلاني بر خود بپوشد. بر اين اساس، مهمترين معضل طرفداران ديدگاه فلسفه براي كودكان، در اين تفسير و گسترش خاص انديشه فلسفي از زمان افلاطون تا به اكنون نهفته است. هم از اين روي، امروزه، نظر يه فلسفه براي كودكان، مي كوشد تا از يك سو تفسير خاص خود را از فلسفه ارائه دهد و از ديگر سو، امكان فلسفه ورزي براي كودكان را فراهم سازد. بنابراين، اكنون عالم كودكي واجد اهميت تلقي مي شود و علاقه مندان به اين حوزه مي كوشند تا نحوه مواجهه كودكان را با وجود و زندگي به ارزيابي بگذارند و از اين طريق به مسائل، پرسش ها و پاسخ هايي كه كودكان در ارتباط با پيرامون خود دارند، نايل شوند. طرفداران اين ديدگاه مي كوشند تا - به زعم خود- يك بار از كودكي در عالم فلسفه اعاده حيثيت كنند و يا در برخي از شاخه هاي اين گرايش، تلاش مي شود تا فلسفه را با ايده كودكي و معصوميت آشتي دهند.
فيلم ايثار تاركوفسكي با اين جمله انجيل يوحنا كه در آغاز كلمه بود و كلمه نزد خدا بود و كلمه همان خدا بود و در پي آن، با اين پرسش پسربچه از قهرمان فيلم كه چرا چنين بود پدر؟ پايان مي گيرد. بر همين اساس نيز امروزه به دليل گسترش ايده آموزش فلسفه براي كودكان، كودكان نيز اين حق را به تدريج پيدا مي كنند تا پرسش هاي جدي خود را از آباي فلسفه مطرح سازند.]]>
</TEXT>
</DOC>
<DOC>
<DOCID>HAM2-860125-089</DOCID>
<DOCNO>HAM2-860125-089</DOCNO>
<ORIGINALFILE>/1386/860125/world/_ketabw.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[كتاب علوم سياسيبنيامين صدر
ماركس و جهاني شدن]]>
</TITLE>
<TEXT>
<IMAGE>/1386/860125/world/011757.jpg</IMAGE>
<![CDATA[
- ماركسيسم
- اندرو لينكليتر
- ترجمه: عليرضا طيب
- وزارت امور خارجه
- 1385؛ 1000 نسخه
كتاب ماركسيسم از سلسله كتاب هاي مفاهيم اساسي در روابط بين الملل در نگاهي اجمالي به نظريات كارل ماركس و فردريش انگلس در رابطه با انقلاب و جنگ و هويت ملي مي پردازد و از ديگر سو به نقش و كاركرد ايدئولوژي ماركسيستي در روند توسعه نيافتگي، تقابل با جهاني شدن و رودررويي ماده گرايي تاريخي با روابط بين الملل اشاره دارد.
واقعيت اين است كه پس از جنگ جهاني دوم، ماركسيسم به پرچمداري اتحاد جماهير شوري در بسط رويكردي انتقادي به شكل هاي جهاني سلطه امپرياليسم و وابستگي ملت ها بوده است. از اين رو ديدگاه ماركسيستي يكي از خطوط اصلي نظريه انتقادي بين المللي و چالش برانگيز ترين ديدگاه يا يافت باوري تا اوايل دهه90ميلادي و فروپاشي نظام دوقطبي در روابط بين الملل محسوب مي شود. از سوي ديگر ماركسيسم كمتر به مناسبات ميان دولت ها پرداخته است و بيشتر به جهانشمولي مناسبات اقتصادي و اجتماعي توجه دارد.
بسياري بر اين باورند كه با برچيده شدن نظام دوقطبي و پيشرفت روزافزون و بي رحمانه روند جهاني شدن، ماركسيسم مي تواند تولدي دوباره داشته باشد. در واقع پديده جهاني شدن از مضامين مهم انديشه ماركس درباره امپرياليسم و توسعه نابرابر بوده است كه در اين كتاب مورد بحث و نقد قرار مي گيرد.]]>
</TEXT>
</DOC>
<DOC>
<DOCID>HAM2-860125-090</DOCID>
<DOCNO>HAM2-860125-090</DOCNO>
<ORIGINALFILE>/1386/860125/world/_ketabw.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[گزارشي از تصويرسازي كتاب هاي درسي
هنوز در تصوير اوليم
بنفشه محمودي]]>
</TITLE>
<TEXT>
<IMAGE>/1386/860125/world/011754.jpg</IMAGE>
<![CDATA[
امين و اكرم كتاب فارسي كه داشتند به مادرشان كمك مي كردند،  پيش خودمان فكر مي كرديم كه چرا لباس هايشان اين شكلي است. بادكنك كتاب علوم كه باد مي شد،  مي ترسيديم از آن حجم قرمز تند و هيچ وقت نفهميديم قلمه زدن چه شكلي است يا درخت را چگونه مي كارند!اين روزها اما كتاب هاي درسي شكل و شمايل بهتري يافته اند. دست اندركاران امر توليد كتاب هاي درسي در جاهايي كه به ضرورت تغيير در تصويرسازي كتاب هاي درسي پي برده اند، توانسته اند با ايجاد تغييرات مثبت، كتاب هاي درسي را به كتاب هايي خوش نما تبديل كنند كه لاجرم بر ذهن مخاطبان آن هم تاثير مثبت گذاشته است. آنان تا اين حد ييش رفته اند كه براي تصويرسازي كتاب هاي درسي جشنواره هم برگزار مي كنند. اما تصويرسازي كتاب هاي درسي ايران تا رسيدن به استانداردهاي جهاني راه درازي را در پيش دارد. گزارشي كه مي خوانيد در پي آن است كه تفاوت هاي تصويرسازي كتاب هاي درسي با كتاب هاي داستاني كودكان و نوجوانان را بشكافد، وضعيت فعلي تصويرسازي كتاب هاي درسي را بررسي كند و از اين رهگذر به راهكارهايي براي بهبود وضعيت اين رشته دست يابد.
تفاوت تصويرسازي يك كتاب كودك معمولي با يك كتاب درسي چيست؟ اين سؤالي است كه از كاظم طلايي ناظر هنري مجلات رشد مي پرسيم. طلايي مي گويد: محتواي كتاب هاي درسي آموزشي است اما در كتاب هاي غيردرسي يا داستاني بحث تخيل مطرح است. در اين كتاب ها بيشتر ادبيات حاكم است تا بحث آموزشي صرف. بنابراين دست تصويرگر در تصويرسازي كتاب هاي غيردرسي باز است و مي تواند از دنياي تخيل خود كمك بگيرد و به نحوي ديدگاه خود را به مخاطب ارائه دهد اما در تصويرسازي آموزشي، تصويرگر چيز بيشتري از خودش ارائه نمي كند و خود را در خدمت يك موضوع آموزشي قرار مي دهد.
وي معتقد است كه تصويرگر كتاب درسي توانايي خود را به اين سمت سوق مي دهد كه آنچه را مؤلف مي خواهد، خيلي بهتر به مخاطب منتقل كند. او مي گويد: تصويرگر كتاب درسي در واقع يك جور كاتاليزور بين مؤلف و مخاطب است كه نقش انتقال محتوا را بر عهده دارد اما در كتاب داستاني اين طور نيست و تصويرگر مي تواند خلاقيت خود را نشان دهد و از توانايي هاي خود به گونه اي بهره بگيرد كه به دنياي تخيل خود و مخاطب وسعت بدهد.
شيرين اسدي كارشناس ارشد تصويرسازي و آموزگار هنرستان گرافيك نيز با تاكيد بر نقش تخيل در تصويرسازي كتاب هاي داستاني مي گويد: ما در كتاب هاي غيردرسي مي توانيم تخيل را دخيل كنيم اما در كتاب هاي درسي بايد چيزهايي را تصوير كنيم كه براي بچه ها عينيت داشته باشد. مثلا اگر موضوع يك كتاب درسي درباره زير دريا باشد، نمي توانيم چيزي را به جز آنچه كه در زير دريا هست، تصوير كنيم. اما در يك كتاب داستاني درباره همين موضوع، حتي مي توان گربه را هم زير دريا ترسيم كرد! در واقع تصويرگر يك كتاب داستاني مي تواند در كنار داستان اصلي، خودش هم داستاني را خلق كند. ولي در كتاب درسي نمي شود چنين مانورهايي داد چون بايد همان چيزي را بگوييم كه در متن هست. يعني كتاب بايد بازتاب دهنده عنواني باشد كه داريم براي آن تصويرگري مي كنيم.
رشد يا جرقه؟
شايد برخي نسبت به تصاوير كتاب هاي درسي قديمي به نوعي گرفتار نوستالژي شوند ولي نمي توان منكر ضعف تصويرسازي آن كتاب ها شد. تصويرسازي كتاب هاي درسي در سال هاي اخير شاهد نشانه هايي از رشد بوده است. اما آيا اين جرقه ها، نشانه رشد كليه اين كتاب هاست؟  طلايي در اين باره مي گويد: خيلي از ما بزرگترها كه كتاب هاي قديمي را حس كرده ايم و دوران كودكي مان با آنها سنخيت داشته است،  فكر مي كنيم اگر تصاوير كتاب ها عوض شود،  آن حس از بين مي رود. در صورتي كه ابدا اين طور نيست. دنياي كودكي امروز با دنياي كودكي دوران ما كاملاً متفاوت است و اگر در كتاب هاي جديد تصاوير خوب ارائه شود،  براي نسل جديد ما عميق تر و ماندني تر خواهد بود؛ فقط بستگي به نحوه ارائه و توليد دارد. بايد سعي كنيم با تكنيك ها و متدهاي جديد و با تصويرسازان جواني كار كنيم كه اين روزها دارند خيلي خوب كار مي كنند. آنها رويكردها و تكنيك هاي نو دارند و با كمك آنها مي توانيم كتاب هاي درسي را به شكلي بازسازي كنيم كه با ذهنيت امروز كودكان ما سنخيت داشته باشد. وي مي گويد: هر جايي كه گروهي گرد آمده اند،  زحمت كشيده اند، وقت گذاشته اند، انرژي صرف كرده اند، برنامه ريزي كرده اند و كار پژوهشي انجام داده اند،  در همان قسمت ها شاهد وقوع اتفاق هايي بوده ايم ولي يك اتفاق عمومي نبوده است.
اين كارشناس ارشد پويانمايي ادامه مي دهد: ما كار ايجاد تغيير در تصويرسازي كتاب هاي درسي را دير شروع كرديم ولي باز هم خوب است كه شروع كرديم! با رشد تصويرگري و با حضور تصويرگران جواني كه در سطح كشور وجود دارند و كارشان روز به روز دارد بهتر مي شود، الآن اين پتانسيل را داريم كه برنامه ريزي كنيم و كارهاي خوب توليد كنيم.
اسدي نيز مي گويد: هر از گاهي تغييراتي اتفاق مي افتد ولي يك چيز ثابت و سازماندهي شده نيست. مثلا يك نفر مسئول يك پروژه مي شود كه به طور اتفاقي آدم روشني است. اين جور نيست كه يك شوراي دائمي تصويرگري كتاب هاي درسي وجود داشته باشد. هستند آدم هايي كه بخواهند خوب كار كنند و كارشان هم قوي است. اما چون اين كار هزينه بالايي را مي طلبد، معمولا روي آن سرمايه گذاري نمي شود.
طلايي با اشاره به ضرورت تجديد نظر در تصويرسازي كليه كتاب هاي درسي مي گويد: بازنگري تصويرسازي كتاب هاي درسي كار تخصصي مستمر و مداوم مي خواهد. من فكر مي كنم كه مسئولان بايد به صورت كارشناسي كار كنند و در اين مقوله برخوردهاي سليقه اي نداشته باشند و اگر گروهي مسئول شدند،  نخواهند سليقه خود را به كتاب درسي تحميل كنند. اين كار يك كار تيمي است كه بايد يك گروه مؤلف متشكل از آموزگار،  تصويرگر،  مدير هنري و كارشناسان كودك و نوجوان در مجموع سياستگذاري آن را انجام دهند. تجربه نشان داده است كه هر جا خواسته ايم سليقه اي عمل كنيم،  طول عمر كتاب كم بوده و در درازمدت هم جز پشيماني سودي نداشته است.
وي از كتاب هاي بخوانيم و بنويسيم و كتاب هاي جديد علوم دبستان به عنوان نمونه هايي از تغييرات مثبت در تصويرسازي كتاب هاي درسي نام مي برد و مي گويد: رويه جديد در سازمان پژوهش و برنامه ريزي كتاب هاي درسي اين است كه براي هر كتاب يك مدير هنري تعيين مي كنند. اينها اتفاقات خيلي خوبي است اما هنوز به انتهاي راه نرسيده ايم. همه كتاب هاي درسي بايد ارزشيابي شوند، بارها تجديد نظر و بررسي شوند و براي بهتر كردن آنها نقطه نظرات گروه هاي متفاوت در نظر گرفته شود و سال به سال بيشتر صيقل بخورد تا ان شاء الله به جايي برسيم كه بتوانيم بگوييم در جايگاه خوبي قرار گرفته ايم.
ج مثل جشنواره
سازمان پژوهش و برنامه ريزي كتاب هاي درسي چند سالي است كه جشنواره تصويرسازي كتاب هاي درسي را برگزار مي كند. اسدي مي گويد: كساني كه براي اين مسابقه تصويرسازي مي كنند، كارهاي قوي و خوبي ارائه مي دهند. برگزاري جشنواره علاوه بر اين كه براي آموزش و پرورش خوب است و دست اندركاران آن مي توانند از طريق آن بهترين ها را شناسايي و از آنها استفاده كنند، براي شركت كنندگان هم خوب است چون نامشان مطرح مي شود.
طلايي اما مي گويد: تاثير اين جشنواره و نظاير آن، بستگي به برگزار كننده و كيفيت برگزاري دارد. اگر راهكارهايي انديشيده شود كه تصويرگران با كتاب هاي درسي بيشتر آشنا شوند،  با نگاه گروه تاليف آشنا شوند و در واقع نسبت به تصوير نگاه آموزشي پيدا كنند و در جريان و فرايند يك جشنواره اين نگاه به آنها منتقل شود، بعد از برگزاري جشنواره قطعاً مي توانند تصميم بگيرند كه مي خواهند در اين حوزه فعاليت كنند يا خير. اگر اين اتفاق بيفتد خوب است. با برگزاري اين جشنواره خيلي ها خودشان را بيشتر باور مي كنند و گرايش خود را به اين گونه از تصويرگري تثبيت مي كنند.
وي در توضيح نگاه آموزشي مي گويد: نگاه آموزشي در واقع نگاهي است كه تصويرگر را در خدمت متن و محتوايي قرار مي دهد كه گروه مؤلف تشخيص داده است بايد به مخاطبي در يك گروه سني خاص منتقل شود. اين محتوا ممكن است از رشته هاي علمي مختلف مثل علوم، رياضي، جغرافيا و تاريخ يا رشته هاي ديگر باشد. در واقع تصويرگر خود را در خدمت اين محتوا قرار مي دهد تا آن را سريع تر، سهل الوصول تر و بهتر به مخاطب منتقل كند. يك نويسنده ممكن است همه حرف هايش را در قالب كلمه نزند، بنابراين از تصويرساز مي خواهد با تصويرش باري از محتوا را بر عهده بگيرد. در واقع تصويرگر كتاب هاي درسي بايد نقطه نظرات گروه تاليف را بگيرد تا تصويري كه خلق مي كند،  بتواند مكمل متون باشد.
اسدي نيز درباره لزوم احاطه تصويرگر كتاب هاي علمي به موضوع كتاب مي گويد: ما كتاب هاي علمي را به دو دسته تقسيم مي كنيم. يكي علمي واقع گرا است و ديگري علمي- تخيلي. در تصويرسازي كتاب هاي علمي- تخيلي شايد دست ما بازتر باشد و حتي اگر ذهنيت اندكي راجع به موضوع داشته باشيم، شايد بتوانيم كار كنيم ولي در تصويرسازي علمي واقع گرا بايد واقعاً درباره آنچه تصويرگري مي كنيم، اطلاع داشته باشيم كه اين مساله درباره كتاب هاي درسي صادق است. او ادامه مي دهد: البته مساله فقط تصويرسازي كار نيست. خيلي وقت ها كتاب هايي را ورق مي زنيم كه تصويرگري قوي ندارند اما چون پايه و اصول گرافيك در آنها رعايت شده،  ناخودآگاه به كتاب هاي درسي جذابي تبديل شده اند. وقتي گرافيك كار قوي باشد، استخوان بندي كتاب قوي مي شود. پس تصويرسازي و گرافيك بايد در كنار هم باشند تا وقتي كتاب را نگاه مي كنيم، از آن نگذريم،  بلكه به عنوان يك اثر هنري به آن نگاه كنيم، نه اين كه بگوييم كتاب درسي است ديگر!
تصويرگران جوان و كتاب هاي درسي
تصويرگري ايران در سال هاي اخير رشد قابل ملاحظه اي داشته است و جوانان ايراني همه ساله جوايز جشنواره هاي تصويرگري جهان را از آن خود مي كنند. آيا آنان در حوزه كتاب هاي درسي هم مجال بروز استعدادهاي خود را يافته اند؟ طلايي در اين باره مي گويد: يكي از اهداف يا شايد عمده ترين هدف جشنواره كتاب هاي درسي اين است كه گرايش جوان ها را به سمت توليد تصويرهاي كتاب هاي درسي هدايت كند. البته مي دانيد كه كلاً تصويرسازي براي كتاب هاي درسي آن شيدايي و جذابيت كتاب هاي داستاني را ندارد و تصويرگران بايد مقيد به قيودي باشند كه گروه مؤلفان براي آنها تعريف مي كنند. بنابراين چون آزادي عملشان كم مي شود،  استقبال كمتري از اين موضوع مي كنند.]]>
</TEXT>
</DOC>
<DOC>
<DOCID>HAM2-860125-091</DOCID>
<DOCNO>HAM2-860125-091</DOCNO>
<ORIGINALFILE>/1386/860125/world/_mycity.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از شهرآزاده بهشتي
پياده روهاي باران خورده]]>
</TITLE>
<TEXT>
<IMAGE>/1386/860125/world/011763.jpg</IMAGE>
<![CDATA[
باران كه مي زند، يكي از بهترين كارها قدم زدن است؛ به خصوص براي ما تهراني ها كه مدام در آلودگي هاي ناشي از تردد خيابان هاي تهران در حال حركت  هستيم و كمتر پيش  مي آيد بتوانيم تازگي هاي ناشي از يك باران شبانه و استشمام هواي پاك را تجربه كنيم.
اما در كنار اين موضوع نمي توان فراموش كرد كه پياده روهاي تهران پر از چاله   هايي است كه حتي اگر فرصت و هواي مناسب براي قدم زدن را پيدا كنيم، اين موانع و افتادن در آنها از اين كار منصرفمان مي كند، حالا تصورش را بكنيد كه كمي  هم پا به سن گذاشته باشي و نتواني از پس آنها بر بيايي.
شهرداري تهران بيش از يك سال است كه بهسازي معابر و پياده روهاي تهران را آغاز كرده تا كمي از اين مشكلات را براي پياده روي هاي دل انگيز كاهش دهد.
بعد از دو پياده راه مروي و باغ سپه سالار و پياده رو وليعصر نوبت به ساماند هي پياده رو شريعتي و انقلاب رسيده است.
مديرعامل سازمان زيباسازي شهر تهران در اين مورد مي  گويد: پروژه ساماندهي پياده روهاي پايتخت در سال جاري با اجراي فاز اول بهسازي پياده روهاي شريعتي از تجريش تا پيچ شميران و پياده روهاي ميدان انقلاب تا ميدان امام حسين(ع)، در فاز اول از رودكي تا پيچ شميران در سال جاري تداوم خواهد يافت.
در حقيقت شهرداري تهران عزمش را جزم كرده تا بهسازي و ساماندهي پياده روهاي شهر تهران را در سال جاري به سرانجام برساند، به همين دليل اولويت امسال پروژه بهسازي پياده روهاي پايتخت در قالب ساماندهي و بهسازي پياده روهاي مسير ميدان آزادي تا امام حسين(ع)تداوم مي يابد كه فاز اول اين پروژه شامل بهسازي پياده روهاي خيابان انقلاب از رودكي تا پيچ شميران در سال جاري خواهد بود.
دكتر حجت  الله صالحي با بيان اينكه بر اساس برنامه ريزي هاي انجام شده ظرف ارديبهشت ماه جاري مناقصه اين پروژه براي تعيين پيمانكار انجام خواهد شد و با مشخص شدن پيمانكار، عمليات اجرايي اين پروژه آغاز مي شود، افزود: همچنين به موازات اجراي بهسازي پياده روهاي خيابان انقلاب از رودكي تا پيچ شميران در مرحله بعدي نوبت به پياده روهاي خيابان شريعتي مي رسد كه فاز اول پروژه بهسازي پياده روهاي خيابان شريعتي از تجريش تا پيچ شميران به احتمال 99 درصد از ديگر پروژه هايي است كه در سال جاري توسط سازمان زيباسازي و در راستاي پروژه بهسازي پياده روهاي پايتخت عملياتي خواهد شد.به گفته مديرعامل سازمان زيباسازي شهر تهران، هم اكنون در برخي قسمت هاي اين پروژه مشكل تملك زمين وجود دارد كه مذاكره براي رفع اين مشكل و تملك زمين ها در حال انجام است و به محض حل اين موانع، كار اجرايي آغاز خواهد شد.
براي بهسازي پياده روهاي پايتخت براي تك تك محلات شهر تهران برنامه مدوني تعريف شده و علاوه بر پروژه هاي فرامنطقه اي در زمينه بهسازي پياده روهاي شهر تهران كه در برخي موارد چندين منطقه را توأم شامل مي شود، تعداد زيادي از مناطق نيز درخواست بهسازي و مناسب سازي پياده روهاي سطح منطقه خود را داده اند كه يكي از اين موارد بهسازي پياده روهاي فلكه دوم صادقيه تا ميدان نور واقع در منطقه 5 است كه در حال بررسي است.]]>
</TEXT>
</DOC>
<DOC>
<DOCID>HAM2-860125-092</DOCID>
<DOCNO>HAM2-860125-092</DOCNO>
<ORIGINALFILE>/1386/860125/world/_mycity.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طرح جامع اقليم شهري به عنوان يكي از پيش نيازهاي طرح هاي جامع و تفصيلي شهر
جزاير حرارتي در شهرها
عكس: مسعود خامسي پوربهزاد گروگان]]>
</TITLE>
<TEXT>
<IMAGE>/1386/860125/world/011766.jpg</IMAGE>
<![CDATA[
شهرها در واقع از مصالح مختلف نظير بتن، آسفالت، سنگ و.... ساخته شده اند. از آنجايي كه درجه حرارت سطح زمين در هر محدوده اي نسبت به بازتابش انرژي تابشي خورشيد به خصوصيات مواد تشكيل دهنده آن سطح بستگي دارد، بنابراين حرارت داخل شهرها بنا به دلايلي از حومه آنها بالاتر است، البته نبايد اين نكته را فراموش كرد كه شدت افزايش درجه حرارت با تراكم جمعيتي شهر نيز نسبت مستقيم دارد.در بسياري از شهرها، متوسط درجه حرارت بين 5/0 الي 8/0 سانتيگراد بيشتر از حومه آن است. اين پديده به نام جزاير حرارتي شهرها نامگذاري شده است.
--
جزاير حرارتي ارتباط مستقيمي با افزايش جمعيت شهر دارند. در شهرهاي با جمعيت 000/500 هزار تا يك ميليون نفر درجه حرارت 1/1 تا 2/1 درجه بيشتر از پيرامون خود هستند. اين اختلاف درجه حرارت در شهرهاي با جمعيت ميليوني مي تواند حتي بيشتر نيز بشود.
افزايش حرارت داخل شهرها به دخالت مستقيم انسان ها نيز مرتبط است. گرمايش ساختمان ها و استفاده از وسايل برقي، آلودگي هوا ناشي از عوامل مختلف از جمله موتور اتومبيل ها و مصالحي كه در كف سازي خيابان ها و كوچه ها استفاده مي شود، از جمله بتن و آسفالت كه بازتابش شديد انرژي خورشيد را به همراه دارند از جمله دخالت هاي انساني محسوب مي شوند.
عوامل ديگري كه در افزايش يا كاهش درجه حرارت داخل شهرها مؤثر هستند، عبارتند از: سرعت باد، تشكيل ابر، تبخير و..... بادهاي با سرعت بالا مي توانند اختلاف درجه حرارت بين شهرها و حومه را كاهش دهند.
همچنين شكل جزاير حرارتي داخل شهرها با تغيير فصل و يا تغيير ساعات روز مرتبط هستند. در ماه هاي يخبندان اختلاف درجه حرارت داخل جزيره حرارتي با حومه شهر در مقايسه با ماه هاي تابستان مي تواند افزايش  يابد.
مسئوليت اين اختلاف دما متوجه گرم نمودن فضاهاي داخلي ساختمان ها در فصل يخبندان است كه تشعشعات گرمايي آن به بيرون منعكس و يا مواد آلوده كننده و حرارت از دودكش هاي ساختمان ها به بيرون هدايت مي شوند. شب هنگام نيز بازتابش حرارت خورشيد از سطح زمين به اتمسفر جريان خواهد داشت. زيرا آسفالت و بتن و.... گرماي خورشيد را در طول روز ذخيره كرده و در شب به تدريج رها مي سازند در حالي كه در حومه شهر، وجود فضاي سبز، آب و فقدان مصالح موجود در شهر باعث مي شود كه بازتابش خاصي در طول شب وجود نداشته باشد.
جزيره حرارتي در دو محور افقي و عمودي قابل مطالعه است. در محور عمودي حرارت تا ارتفاع 200 الي 300 متري بالاي سطح شهر اوج مي گيرد و در روزهاي صاف و بدون ابر ارتفاع زبانه ها به 500 متر نيز مي رسد.
وسعت شهر و بافت كالبدي آن نيز در شدت يا ضعف اين پديده دخالت دارند. مثلاً كاهش تعداد طبقات و يا انفصال ساختمان ها از يكديگر در برخي نقاط مانع تشكيل جزيره حرارتي مي شود.
آنچه از اين بحث براي شهر تهران و ساير كلانشهرها قابل برداشت است، لزوم تدوين پروژه اي است تحت عنوان طرح جامع اقليم هواي تهران كه جهت اجرايي كردن آن بايستي حداقل مشاركت را وزارت مسكن و شهرسازي، شهرداري تهران و سازمان هواشناسي كشور با يكديگر داشته باشند.(اين پروژه براي نخستين بار كليه مختصات و مشخصات اقليمي شهر تهران و يا كليه كلانشهرهاي ايران را آشكار مي سازد.)
نتايج حاصله از اين طرح، پيش نياز مهمي جهت تهيه طرح هاي جامع و تفصيلي در شهرهاي بزرگ به شمار مي آيد، چرا كه تا به حال در تهيه اين طرح ها فقط از اطلاعات استخراجي معدودي ايستگاه  هواشناسي در سطح شهر استفاده مي شده است.
به طور اختصار اين پروژه از دو بخش اصلي مي تواند تشكيل شود:
الف)توليد اطلاعات در خصوص اقليم شهر
ب)كاربرد اطلاعات حاصله در طرح هاي جامع و تفصيلي
در بخش الف نخست از طريق عكسبرداري هوايي با دوربين هاي مادون قرمز از طريق هواپيما و يا ماهواره، جزاير حرارتي و كانون هاي آن در روزها و شب ها و همچنين در فصل هاي مختلف طي يك دوره مستمر مثلاً دو ساله مشخص و خصوصيات و عوامل تشكيل دهنده آن تعيين مي شود. به موازات اين اقدام، ايستگاه هاي متعدد ثابت و سيار هواشناسي در كليه نقاط شهر(در تهران در سطح مناطق 22 گانه)و در حريم شهر نصب مي شوند تا كوچك ترين جزئيات و مشخصات كليه فعل و انفعالات هواشناسي از جمله بادهاي فصلي، بادهاي غالب، بادهاي دوره اي، كانال هاي باد، مسيرهاي مختلف باد، نسيم ها، ميزان تبخير، مه، رطوبت و.... ثبت گردند. كاركرد اين ايستگاه ها بايستي براي يك دوره زماني حداقل دو ساله در نظر گرفته  شود.
در بخش دوم با تركيب اطلاعات برگرفته از ايستگاه هاي هواشناسي و نقشه جزاير حرارتي شهر براي موارد ذيل بايستي ارائه طريق گردد:
1 - براي تقويت يا تكميل مسيرهاي جريان هوا در سطح شهر و يا مناطق بايستي موانع فيزيكي رفع و راه حل هاي مناسبي انديشيده شود.
2 - براي جانمايي پارك ها و فضاهاي سبز شهري همانطوري كه در برنامه هاي طرح جامع و تفصيلي شهرهاي مختلف نيز مشاهده مي گردد، فقط از سرانه هاي شهري در هر منطقه و همچنين نزديكي فضاي سبز به مناطق مسكوني استفاده مي گردد و توجهي از كل به جزء در اين پروژه ها وجود ندارد.
در حالي كه اطلاعات كسب شده از اقليم شهري موجب مي شود، فضاهاي سبز شهري نه فقط در جهت استفاده تفريحي ساكنان جانمايي و طراحي گردد، بلكه در مقياس كلي شهر و در ارتباط اين فضاها با يكديگر مورد لحاظ قرار گرفته و در نتيجه ارتباط و اتصال منطقي آنها در مجموع باعث تلطيف هوا و كاهش درجه حرارت داخل شهر كه عمدتاً با آلودگي هوا همراه است، بشود.
3 - بايستي توجه داشت كه پهنه ها و محدوده هايي كه براي بلندمرتبه سازي در نظر گرفته مي شود، حتماً از نظر اقليم شهري نيز مورد ارزيابي قرار گيرند، در حالي كه فقدان چنين اطلاعاتي موجب شده كه ساخت بلندمرتبه ها به فاكتورهاي ديگري نظير عرض گذر، وجود گسل، آلودگي هاي زيست محيطي و.... محدود شود.
نهايتاً طرح جامع اقليم شهري در كنار تصميم سازي هايي كه براي مديران شهري فراهم مي نمايد سه محور را مورد توجه قرار مي دهد:
الف: مشخص نمودن نقاطي كه بلندمرتبه سازي مانع عبور جريان هاي هوا و افزايش آلودگي هوا و درجه حرارت شهر مي شود.
ب: توسعه فضاهاي سبز در شهرها و ارتباط منطقي و مستمر آن در داخل مناطق با يكديگر جهت كاهش محدوده جزاير حرارتي و همچنين تعديل آلودگي هوا.
ج: تعديل تراكم ساختماني در نقاطي كه نياز به تقويت كانال هاي باد وجود دارد.]]>
</TEXT>
</DOC>
<DOC>
<DOCID>HAM2-860125-093</DOCID>
<DOCNO>HAM2-860125-093</DOCNO>
<ORIGINALFILE>/1386/860125/world/_sciew.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جامعه شناسي در بستر پزشكي]]>
</TITLE>
<TEXT>
<IMAGE>/1386/860125/world/011739.jpg</IMAGE>
<IMAGE>/1386/860125/world/011772.jpg</IMAGE>
<![CDATA[
گروه سلامت جامعه شناسي پزشكي در رشته پزشكي جايگاهي ندارد، در حالي كه دانشجويان رشته معماري به ويژگي هاي جامعه شناسي معماري پي برده و به آن اهميت مي دهند. اين را دكتر شيرين احمدنيا، مدرس دانشگاه در رشته جامعه شناسي پزشكي مي گويد. او مي گويد تا به حال برخورد منفي با اين رشته نشده اما هنوز جايگاه جامعه شناسي پزشكي چندان شناخته نشده است.
اين واقعيتي است كه در كشورهاي غربي جامعه شناسي پزشكي يكي از قوي ترين و پر سابقه ترين حوزه هاست و شرايط آن كاملاً شناخته شده است، اما در ايران دانشجويان پزشكي حتي از وجود اين رشته درسي اطلاعي ندارند و نمي دانند كه رابطه صميمانه بين جراح و بيمار، انتظارات بيمار، اصول اخلاقي و انساني در پزشكي، برخورد صحيح پزشك با بيمار و چگونگي شناخت روحيات بيمار از اصول اساسي رشته جامعه شناسي پزشكي است. گويا در ايران تعداد جامعه شناسان پزشكي به 10 نفر هم نمي رسد كه همه آنها مدرك خود را از كشورهاي ديگر گرفته  اند.
دكتر احمدنيا مي گويد: تحقيق بهورزان ايران با همكاري وزارت بهداشت در سطح ملي انجام شد و در آن علايق، مشكلات و انگيزه بهورزان در روستاهاي كشور را بررسي كرديم. حاصل دستاورد بهورزان يكي از موفق ترين عملكردهاي وزارت بهداشت بود كه بر ارتقاي شاخصه هاي بهداشتي ايران تأثير داشت. اين تحقيق نحوه عملكرد وزارت بهداشت و نقاط ضعف و قدرت آن را نشان مي داد. يا مثلاً در حال مطالعه درباره موضوع سرطان سينه در زنان ايراني هستيم و مي خواهيم از ديدگاه جامعه شناسي پزشكي روي يك بيماري مهم با آمار بالا در ايران كار كنيم تا بتوانيم تأثير سرطان سينه را بر زندگي شخصي و اجتماعي، مسايل و مشكلات بيماران و شرايط بعد از عمل را بررسي كنيم. اين موضوعي است كه تأثير رواني بر هويت و زيبايي فيزيكي زنان مي گذارد و زنانگي آنها را دچار آسيب مي كند.
به نظر مي رسد در كشور ما حوزه سلامت بسيار مورد توجه است، اما اين توجه فقط در حد حرف است و فقدان يك رويكرد علمي و جامع و زيربنايي به شدت به چشم مي خورد. چنان كه در اقتصاد سلامت هم مشكلات اساسي داريم، اما متخصصان اقتصاد سلامت در كشور ما انگشت شمارند.
مثلاً هنوز خيلي ها تصور مي كنند كه سلامت امري فردي است، در حالي كه عوامل و متغيرهاي اجتماعي و فرهنگي بر وضعيت سلامت افراد بسيار مؤثرند و نوعي رابطه متقابل ميان وضعيت سلامت و بهداشت در سطح خرد و كلان ديده مي شود. توجه داشته باشيم كه وقتي صحبت از سطوح توسعه جوامع مي شود، معمولاً به شاخص هاي توسعه اشاره مي شود و اتفاقاً مهم ترين شاخص هاي توسعه عبارتند از: شاخص هايي كه به وضعيت سلامت افراد مربوط اند، مثل ميزان مرگ و مير كودكان يا شاخص اميد به زندگي. مثلاً مي دانيم كه از افراد يك كشور پيشرفته صنعتي در سال هاي اخير، انتظار مي رود حول و حوش 80 سال عمر كنند در حالي كه براي يك فرد در يك كشور آفريقايي طول عمر قابل انتظار به چيزي حدود 40 سال مي رسد. براي افراد متولد در كشور ايران رقم حدود 70 سال ملاحظه مي شود. فراموش نكنيم سلامت افراد از متغيرهاي اجتماعي - اقتصادي نظير سن، جنس، سطح سواد و تحصيلات، اشتغال يا بيكاري، نوع شغل، وضعيت تاهل و سبك زندگي تأثير مي پذيرند. همچنين يادمان نرود كه امر سلامت داراي بار ارزشي مثبت است و در فرهنگ هاي مختلف بر اهميت سلامت و بهداشت تاكيد مي شود و سلامت به عبارتي هم به عنوان وسيله و هم هدف مورد توجه قرار مي گيرد. وسيله اي براي نيل به بهترين شرايط زندگي و خوشبختي است، زيرا براي دستيابي به اهدافي چون تحصيلات عاليه، شغل خوب يا شريك زندگي مطلوب، سلامت شرط مهمي به حساب مي آيد. بعد شما همه اين امكانات و ايده آل ها نظير شغل و درآمد مطلوب را بكار مي بريد تا از رفاه و سلامت جسماني، رواني و اجتماعي برخوردار شويد. پس سلامت خود نوعي هدف هم به حساب مي آيد! در جامعه ما هم همانطور كه مي دانيد سلامت را به عنوان بهترين و برترين آرزو مي شناسند. يعني وقتي در حق كسي دعا مي كنند اول سلامت و بعد امتيازات ديگر از بعد مادي يا غيرمادي برشمرده مي شود.سلامت جنبه هاي مختلفي دارد اما شايد از ياد  رفته ترين جنبه آن كه مورد بي مهري سياست گذاران و برنامه ريزان مملكتي قرار گرفته، جنبه هاي اجتماعي و فرهنگي آن است. جامعه شناسي پزشكي و مطالعاتي از اين دست، به همان جنبه هاي مغفول مي پردازد اما همين رشته هم - مثل خيلي ديگر از رشته هاي پژوهشي و تحقيقي در كشور ما - به همان اندازه مورد بي مهري مانده است.
جامعه شناسي پزشكي يكي از شاخه هاي رشته  جامعه شناسي است كه به خوبي زمينه نزديكي و ارتباط متقابل ميان دو عرصه حائز اهميت در حيطه دانش بشري يعني پزشكي و علوم اجتماعي را فراهم آورده است. جامعه شناسي پزشكي، يكي از شاخه هاي جامعه شناسي است كه ديدگاه ها، مفاهيم، نظريه ها و روش هاي جامعه شناسي را در مورد پديده هايي كه به سلامت و بيماري انسان ها مربوط مي شود بكار مي بندد. به عنوان يك تخصص، جامعه شناسي پزشكي، دربرگيرنده  مجموعه دانشي است كه سلامت و بيماري را در زمينه هاي اجتماعي، فرهنگي و رفتاري مورد بحث قرار مي دهد. نمونه اي از موضوعات مورد بررسي در اين شاخه عبارتند از: حوزه رفتارهاي بهداشتي، جامعه شناسي بيمارستان، برچسب زني، بررسي در مورد ويژگي هاي فرد بيمار(جنسيت، نژاد، تحصيلات، وضعيت اقتصادياجتماعي، عناصر فرهنگي، ارزش ها، اولويت ها، دغدغه ها و چالش هاي عرصه سلامت و بهداشت)مطالعه در مورد كاركنان و پرسنل حوزه بهداشت و درمان، پژوهش در باب ساختار سازمان ارائه خدمات پزشكي- بهداشتي، مطالعه در باب انواع درمان و انواع رويكردها نسبت به بيماري در جامعه(طب سنتي و گياهي، در كنار نهادهاي مدرن پزشكي)، بررسي ميزان آگاهي عمومي بهداشتي مردم و راه هاي ارتقاي آن، مطالعه و بررسي در مورد هزينه هاي درمان، شيوه هاي رفتار بيماري و باورهاي بهداشتي.
--
عكس: جواد گلزار
هادي نيلي
به بهانه هفته سلامت، با دكتر شيرين احمدنيا، جامعه شناس و عضو هيأت علمي دانشكده علوم اجتماعي دانشگاه علامه طباطبايي در اين باره به گفت وگو نشستيم . او در دانشگاه علامه طباطبايي به صورت تخصصي درس هاي جامعه شناسي پزشكي و سلامت، جمعيت و تنظيم خانواده و نيز درس بهداشت زن را در مقطع كارشناسي ارشد تدريس مي كند. تحقيقات دكتر شيرين احمدنيا عمدتاً در زمينه سلامت زنان، اشتغال زنان، فناوري هاي ارتباطي و اطلاعاتي(ict-s )، و ارزش ها و نگرش هاي جوانان با گرايش هاي نزديك به بهداشت و سلامت بوده است.
--
*خيلي از رشته هاي تحصيلي در ايران بيشتر جنبه دكوري دارند و همان قدر به كار سياست گذاران و برنامه ريزان امور كشوري مي آيد كه گلدان هاي مرغي لب تاقچه خانه مادربزرگ هامان! اين اتفاق بد درباره رشته هاي پژوهشي و تحقيقي خيلي محتمل تر است. جامعه شناسي پزشكي چه قدر به چنين وضعيتي در ايران دچار است؟
- تعداد جامعه شناسان پزشكي در سطح دكتري در كشور ما بسيار محدود است و شايد مجموعاً به تعداد انگشتان دو دست نمي رسد. بنابر اين حتي در سطح دانشگاه آشنايي زيادي با اين رشته و كاربرد آن در ايران وجود ندارد. استفاده مؤثر از خدمات يا مشاوره هاي جامعه شناسان پزشكي هم قاعدتاً به همين دليل مي توانسته محدودتر از آني باشد كه در غير اين صورت مي بود. در حاليكه كاربرد جامعه شناسي پزشكي سابقه اي طولاني در كشورهاي اروپايي و ايالات متحده دارد و اتفاقاً به جنبه هاي كاربردي آن در كشورهاي صنعتي بيشتر توجه شده و مي شود. با توجه به اين كه تمايل بيشتري در كشورهاي غربي به سمت ميان رشته اي شدن فعاليت هاي علمي و تحقيقاتي وجود داشته و دارد زمينه همكاري بيشتر جامعه شناسان پزشكي با محققين ساير رشته ها در جهت حل مشكلات اجتماعي يا معضلات بهداشتي در آن جوامع فراهم مي شود. تجربه هاي مختصر در زمينه همكاري ميان رشته اي را من در ايران هم شاهد بوده ام. به عنوان مثال سميناري ميان رشته اي در زمينه مسئله سقط جنين در ايران در سال 1382 در دانشگاه علوم پزشكي كرمانشاه برگزار شد كه من و همكارانم از رشته هايي چون جامعه شناسي، روانشناسي، پزشكي زنان، اخلاق پزشكي، حقوق و نيز صاحب نظران فقه در آن حضور و مشاركت خوبي داشتند.
*چه پيشنهادي مي توان براي بهبود يافتن اين رابطه گسسته ميان پژوهشگران و سياست گذاران و برنامه ريزان در ميان گذاشت؟
- به نظرم اين نيازمند اين است كه مسئولين كشور علاقه مندي بيشتري براي آشنايي و نيز جلب همكاري و مشاوره كارشناسي صاحب نظران رشته هاي مختلف منجمله جامعه شناسان پزشكي يا شاخه هاي مرتبط مثل روانشناسان پزشكي يا مردم شناسان پزشكي و نظاير آن نشان دهند و از همكاري مؤثر آنان برخوردار شوند.
*شما از اساتيدي هستيد كه وبلاگ داريد و اين طور كه از محتواي وبلاگ شما برمي آيد، به عنوان يك استاد دانشگاه توانسته ايد اعتماد دانشجويان تان را براي مطرح كردن سؤال هاي نگو و حرف هايي كه در خط قرمزهايي اجتماعي و تابوهاي سنتي قرار مي گيرند، جلب كنيد و به اين ترتيب در مواردي به آنان كمك كنيد كه شايد جاي ديگري نتوانند درباره اش از كسي مشورت بگيرند.
- به هر حال وبلاگ عرصه اي است كه شرايط بينابيني اي ميان عرصه خصوصي و غير رسمي تر و عرصه عمومي و رسمي تر برقرار مي كند. من فكر مي كنم با استفاده از همين ويژگي توانسته ام تا حدي خلأ موجود را در اين زمينه از بين ببرم و به نيازهاي موجود پاسخ دهم. همانطور كه شما اشاره كرديد بسياري از افراد با مواجه شدن با لحن غير رسمي من در متن وبلاگم براي طرح سؤال هايي كه در فضاي غيرمجازي سخت و گاه غيرممكن است اقدام مي كنند. من هم بنا به مناسبت گاه آنها را به شكلي كه براي ديگران هم تا حدي آموزنده باشد در وبلاگ پاسخ مي دهم. نكته اين جاست كه صحبت از برخي روابط پيرامون روابط جنسي همچنان در جامعه ما به اصطلاح جامعه شناسي آن نوعي تابو تلقي مي شود، يعني چيزي كه افراد اكراه دارند از صحبت پيرامون آن و از طرح آن احتراز مي كنند. در عين حال مسكوت گذاشتن آن به دليل حساسيت و اهميت آن در حفظ سلامت افراد جامعه، مسئولين را ناگزير از پرداختن به آن مي كند به جهت پيشگيري از تبعات منفي بهداشتي و اجتماعي غيرقابل جبراني كه مي تواند در غير اينصورت به بار آيد. به عنوان مثال، شيوع ايدز در بسياري از جوامع مستقيماً و عمدتاً مرتبط با رفتارهاي سوء جنسي است. چنانچه به نوجوانان و جوانان آگاهي هاي لازم در جهت حفظ حريم و رعايت رفتارهاي بهداشتي ايمن داده نشود به سادگي در معرض ابتلا به ويروس اچ آي وي و در نهايت بيماري ايدز قرار مي گيرند. همين واقعيت ساده، مسئوليت سنگيني را متوجه مسئولين جامعه مي كند كه تمام امكانات آموزش رسمي و امكانات رسانه اي را در جهت آموزش و آگاهي بخشي در زمينه مورد نظر براي افراد جامعه فراهم كنند. در همين ارتباط فعاليت و همكاري جامعه شناسان پزشكي و يا كارشناسان بهداشت عمومي مي تواند مفيد و موثر واقع شود.
*اتفاقا درمورد وبلاگتان سؤال كردم كه به همين نكته برسم. فكر مي كنيد رودربايستي عمومي اي كه به نظر مي رسد جامعه ايران دچارش است، چقدر در ناموثرنگه داشتن سياست هاي ارتقاي سطح سلامت مقصر بوده است؟
- اتفاقاً عرصه بهداشت و سلامت عرصه اي است كه ايران را با تصوير مطلوبي در سطح جهان معرفي كرده است. اتخاذ برخي روش ها و سياست ها در عرصه بهداشت و سلامت(در چارچوب فعاليت هاي وزارت بهداشت نظير تاسيس خانه هاي بهداشت روستايي و تربيت و بكارگيري بهورزان در سطح روستاهاي كشور، يا ارائه خدمات بهداشتي در سطح شهرها)منجر به ارتقاي شاخص هاي بهداشتي ايران ظرف مدت زمان نسبتاً كوتاهي شده. مثلاً در زمينه افزايش ميزان استفاده از روش هاي پيشگيري از بارداري هاي ناخواسته، يا كاهش شاخص مرگ و مير مادران، يا افزايش اميد به زندگي، يا كاهش قابل توجه ميزان باروري كل، يا كاهش شاخص مرگ و مير كودكان ما دستاوردهاي چشمگيري را در سطح كشور خودمان ملاحظه مي كنيم.
*به عنوان يك جامعه شناس پزشكي، فكر مي كنيد كه آيا رودربايستي اي كه در جامعه گاه از آن به حيا هم تعبير مي شود، فايده اي داشته باشد يا فقط كاركرد منفي دارد؟
- حساسيت هاي موجود در ميان مردم در ارتباط با مسكوت گذاشتن مسائل مرتبط با بهداشت جنسي مسئله اي عرفي و فرهنگي است. اما به تدريج ما نياز داريم تا بنا به اهميت و حساسيت موضوع نسبت به تغيير ارزش ها و هنجارها در جهت ارتقاي سلامت و بهداشت افراد جامعه تلاش كنيم. همانطور كه مي دانيد يكي از بهترين اقداماتي كه در سال هاي گذشته در سطح دانشگاه ها صورت گرفته گنجاندن واحدهاي درسي تحت عنوان جمعيت و تنظيم خانواده است كه طي آن از سويي به مسئله كنترل رشد جمعيت و ميزان مواليد به شكل آگاهانه در جهت بهبود بهداشت باروري پرداخته شده و از سوي ديگر بهداشت تناسلي و كاربرد روش هاي پيشگيري از بارداري هاي ناخواسته آموزش داده مي شود. با اين حال اين آموزش صرفاً براي دانشجويان فراهم مي شود. آموزش بهداشت جنسي در سطح مدارس هنوز در سطح وسيع عملي نشده است اما ما مي دانيم كه در اكثر كشورهاي غربي اين آموزش ها در سطح دبيرستان براي نوجوانان فراهم مي شود، يعني در حول و حوش سنين بلوغ. زماني كه بيشترين كنجكاوي در ميان نوجوانان در اين زمينه براي ايشان مطرح است و اتفاقاً سنيني است كه بيشترين احتمال درگير شدن آنها در روابط نا ايمن و آسيب پذيري در نتيجه ناآگاهي برايشان وجود دارد. در نتيجه اين شرايط آنها به جاي اينكه از منابع قابل اطمينان مانند كتاب هاي درسي يا معلمان يا پزشكان و يا والدين اطلاعات خود را در زمينه تحولات بلوغ كسب كنند به منابع گمراه كننده مانند محصولات فرهنگي حاوي هرزه نگاري روي مي آورند و يا از دوستان همسال خود پاسخ هاي نامناسبي دريافت مي كنند كه خود نتايج سوئي ببارمي آورد.
*هرچه مي گذرد، دولت هاي توسعه يافته تر ميل بيشتر به واگذار كردن اختيارات و وظايف شان به نهادي مدني و غيردولتي نشان مي دهند. هرچند مي توان گفت نظام فربه دولتي در ايران هنوز ميل چنداني به اين تفويض وظايف نشان نداده، اما شايد بتوان گفت يكي از زمينه هايي كه نهادهاي مدني ايراني در آن فعال تر و موفق تر بوده اند، سلامت عمومي بوده. نقش نهادهاي اجتماعي را در بهبود وضع بهداشت و سلامت جامعه ايراني چه قدر مهم مي دانيد؟ در اين باره نمونه هاي موفقي هم سراغ داريد؟
- خوشبختانه تا آنجا كه من در جريان هستم برخي سازمان هاي غير دولتي در زمينه بهداشت باروري يا آگاهي رساني در مورد بيماري هايي مثل سرطان و نيز در ارتباط با مقابله با ايدز خيلي خوب عمل كرده اند. به نظرم چنانچه فرصت هاي بهتر و بيشتري با سازماندهي بهتر براي گسترش فعاليت هاي آنها و حتي همكاري ميان ايشان و نهادهاي دولتي فراهم شود اميد بيشتري به ارتقاي شرايط بهداشتي در سطح كل كشور بوجود خواهد آمد.]]>
</TEXT>
</DOC>
<DOC>
<DOCID>HAM2-860125-094</DOCID>
<DOCNO>HAM2-860125-094</DOCNO>
<ORIGINALFILE>/1386/860125/world/_sciew.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
خطرات مواد پاك كننده خانگي]]>
</TITLE>
<TEXT>
<![CDATA[همشهري آنلاين: تماس كودكان كم سن با مواد پاك كننده خانگي مي تواند آنها را در معرض خطراتي از جمله مسموميت قرار دهد.
والدين براي پيشگيري از اين خطرات بايد اين نكات را مورد توجه قرار دهند:
• به طور كامل خانه را وارسي كنيد تا مطمئن شويد اين مواد در دسترس كودكان قرار ندارند و خانه از اين لحاظ بي خطر است.
• كابينت هاي حاوي اين مواد پاك كننده را طوري قفل كنيد كه كودك نتواند آنها را باز كند. هيچگاه گمان نكنيد كه يك كابينت بيش از حد بلند است كه در دسترس يك كودك كنجكاو قرار گيرد.
• همه فرآورده هاي پاك كننده خانگي را در بسته بندي اصلي شان نگهداري كنيد، كه بر روي آن اطلاعات كمك هاي اوليه در صورت خوردن يا تماس اتفاقي با آن ماده ذكر شده است.
• دستورات روي برچسب فرآورده را بخوانيد و مطابق با آن عمل كنيد.
• سطل حاوي مايع پاك كننده را به حال خود رها نكنيد، زيرا ممكن است كودك درون آن بيفتد.كودك ممكن است حتي با مقادير كمي مايع خفه شود.
• پاك كردن خانه را در ساعاتي كه كودك خوابيده است يا به مدرسه يا زمين بازي رفته است، انجام دهيد.
• تنها همان مقدار ماده پاك  كننده را كه براي استفاده در آن لحظه لازم داريد، بيرون بياوريد. بقيه مواد را در محل نگهداري قفل شده باقي بگذاريد.
• اگر مواد پاك كننده روي زمين پاشيد، فوراً آن را پاك كنيد.
• اگر در هنگامي كه مشغول تميزكاري هستيد، بچه ها حضور دارند، از كارهايي كه باعث مي شود حواستان از آنها منحرف شود خودداري كنيد. اگر تلفن زنگ زد، بگذاريد ماشين پيام گير پاسخ دهد.]]>
</TEXT>
</DOC>
<DOC>
<DOCID>HAM2-860125-095</DOCID>
<DOCNO>HAM2-860125-095</DOCNO>
<ORIGINALFILE>/1386/860125/world/_sciew.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامتصدف كوه كن
محدوديت هاي جديد از نوع چيني]]>
</TITLE>
<TEXT>
<IMAGE>/1386/860125/world/011775.jpg</IMAGE>
<![CDATA[
اين روزها از هر كالايي يك نمونه چيني در بازار وجود دارد و بعيد نيست كار به جايي برسد كه وقتي پزشكان در حال پيوند عضوي نظير كليه هستند، در حين جراحي برچسبي را مشاهده كنند كه روي نوشته شده باشد: made i chia. البته بد نيست بدانيد دولت چين از ترس چنين اتفاقي وارد عمل شده و مقررات جديدي در مورد پيوند اعضاي بدن انسان وضع كرده است تا با تجارت اعضاي بدن انسان مبارزه كند! به موجب اين مقررات، از تاريخ اول ماه مه، پزشكان و بيمارستان هايي كه منع خريد و فروش اعضاي بدن با انگيزه مالي، را ناديده بگيرند، با جريمه مالي و تعليق شغلي، روبرو خواهند شد. همچنين، شمار بيمارستان هايي كه اجازه انجام عمل هاي پيوند اعضا را دارند محدود شده و برداشتن عضو يك شخص بدون رضايت صاحب آن، جرم محسوب خواهد شد. طبق مقررات جديد، اهداي عضو توسط كساني كه كمتر از 18 سال دارند به كلي قدغن خواهد شد. علاوه بر اين، كميته اخلاقي بايد اهداي عضو را تاييد كند.
منتقدين مي گويند صنعت پيوند عضو در چين با خلافكاري هاي زيادي همراه است و بسياري از عضوهايي كه براي پيوند از آن استفاده مي شود متعلق به زندانياني است كه اعدام شده اند. كوانتين سامرويل، خبرنگار بي بي سي در شانگهاي مي گويد: تجارت اعضاي بدن انسان براي نظاميان و سيستم بهداشت چين كه با كمبود بودجه روبروست، يك تجارت پرمنفعت محسوب مي شود.در سال گذشته نيز مقامات چين يك گزارش بي بي سي كه در آن گفته شده بود اعضاي بدن زندانيان اعدام شده، بدون آنكه لزوماً رضايت قبلي آنان جلب شده باشد به بيماران خارجي فروخته مي شود، را تكذيب كردند.طبق آمارها، در چين فاصله بسيار زيادي بين عرضه و تقاضا براي عضوهاي مورد نياز جهت پيوند، ديده مي شود. طبق آمار وزارت بهداشت چين، هر سال حدود يك و نيم ميليون بيمار به پيوند عضو نيازمندند در حالي كه تنها براي 10 هزار از اين بيماران، عضو موجود براي پيوند وجود دارد.
شايد به همين دلايل است كه گروهي از پزشكان خواستار قانوني شدن تجارت اعضاي قابل پيوند بدن انسان شده اند. چندي قبل، الي فرايدمن- از متخصصان كليه دانشگاه ايالتي نيويورك و ايمي فرايدمن- از متخصصان پيوند اعضاي دانشگاه ييل(yale)آمريكا، در مقاله اي در نشريه بين المللي كليه خواستار قانوني كردن اين تجارت به رغم ملاحظات اخلاقي شدند.
به همه اين ها چالش هاي اعتقادي در اين باره را هم اضافه كنيد. مثلاً در مصر و در دانشگاه الازهر يكي از داغ ترين بحث ها در اين باره در جريان است. چنان كه پس از صدور فتواي محمد سيدطنطاوي، شيخ الازهر و محمود حمدي زقزوق وزير اوقاف مصر مبني بر جواز انتقال اعضاي فرد فوت شده به بيماران به شيوه مسالمت آميز و اهدايي، خيلي از روحانيان مصري در بحث هاي گوناگوني مخالفت خود را با اين اقدام بدون ذكر ضوابط روشن و معين براي آن، ابراز كرده اند.
به نوشته روزنامه الشرق الاوسط، اين در حالي است كه پس از شش سال توقف، دولت مصر هفته گذشته اعلام كرد قرار است پيش نويس قانون پيوند اعضاي انسان فوت شده به افراد زنده، بار ديگر به مجلس ارائه شود. در اين ميان، وزير اوقاف مصر پزشكان اين كشور را به دستيابي به تعريف دقيقي از مرگ فراخوانده چرا كه در مورد سكته مغزي كه بر اثر آن فعاليت تمام اعضاي زنده بدن به استثناي قلب مختل مي شود و مرگ شرعي، ديدگاه هاي متفاوتي وجود دارد. او همچنين تصويب قانون مربوط به ترتيب و تنظيم عمليات انتقال و پيوند اعضا را خواستار شده است.]]>
</TEXT>
</DOC>
<DOC>
<DOCID>HAM2-860125-096</DOCID>
<DOCNO>HAM2-860125-096</DOCNO>
<ORIGINALFILE>/1386/860125/world/_sciew.htm</ORIGINALFILE>
<ISSUE>شنبه 25 فروردين 1386</ISSUE>
<DATE calender="Western">2007-04-14</DATE>
<DATE calender="Persian">1386/01/25</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[غذاي روحي ورزشكاران
مريم رضايي]]>
</TITLE>
<TEXT>
<![CDATA[پيش از آغاز بازيهاي 2006 دوحه در ميان اخبار گوناگون رسانه هاي ورزشي، خبري درباره استفاده از يك روانشناس كانادايي براي ورزشكاران اعزامي به دوحه به چشم خورد كه اين خبر با واكنش هاي متفاوتي از سوي صاحبنظران و محققان و روانشناسان داخلي مواجه شد.
از ميان موافقان برخي اين حركت را سنجيده و به موقع و ضروري ياد كردند و برخي ديگر درباره انتخاب يك روانپزشك كانادايي براي مشاوره به ورزشكاران ايراني اعزام به دوحه گله و شكوه كردند. گروه اخير بر اين باور بودند كه خلقيات، فرهنگ، آداب و رسوم ايراني بويژه در ميان ورزشكاران آن هم براي رشته هاي متفاوت اعم از گروهي و تيمي و يا انفرادي نيازمند داشتن تجربيات خاصي است كه ممكن است در بدو امر يك روانپزشك و يا روانشناس خارجي قادر به شناسايي دقيق اين عوامل مهم و سرنوشت ساز و تأثيرات آنها بر يكديگر نباشد. اين گروه از منتقدان با وجود تأكيد بر ضرورت استفاده از مشاوران روانشناسي ورزشي بر حضور روانشناس مجرب داخلي براي اين مهم تأكيد بيشتري داشتند.
آنها بر اين باور بودند كه عوامل قومي- مذهبي، انساني و فرهنگي و اجتماعي و حتي سياسي كشور ما به شدت بر ساختار ورزشي و رفتارهاي ورزشكاران و مربيان مؤثر است و به اين دليل كساني بايد در مشاوره و روان كاوي و روانشناسي ورزشي ورزشكاران به ارائه خدمات بپردازند كه اين عوامل را به خوبي شناسايي كرده باشند.
صرف نظر از مبحث ياد شده، امروزه جهان ورزش با استفاده از نتايج پژوهشي مستند و گسترده، بر لزوم بهره مندي از مشاوره روانشناس ورزشي براي ورزشكاران و مربيان بويژه در ليگ هاي برتر به دليل حساسيت بيشتر اين نوع بازيها، تأكيد دارد. اين گزارش نگاهي به اين موضوع مهم روز جهان ورزش دارد كه در پي مي خوانيد:
مطالعات رفتاري- شخصيتي ورزشكاران
ورزشكاراني كه در تيم هاي ورزشي در مسابقات ملي، منطقه اي المپيك و قهرماني جهان شركت مي كنند نياز به حفظ آرامش روحي دارند تا بتوانند احساسات، هيجانها، اضطرابها و سرسختي خود را در برخورد با بازيكنان تيم مقابل، داوران مسابقه و واكنش هاي مثبت و منفي تماشاگران كنترل كنند.
در هر بازي به سادگي مي توان انواع هيجان ها و اضطرابهاي ناشي از برد و باخت را در سيماي ورزشكاران و مربيان آن مشاهده كرد.
به طور معمول خواص حضور در مسابقات به گونه اي است كه اكثر مربيان و ورزشكاران و حتي تماشاگران اين نوع بازيها، قادر به كنترل هيجانات دروني خود نيستند و شايد تحت تأثير اين تعاملات، رفتارهايي از خود بروز دهند كه با انعكاس مطلوبي از سوي بينندگان اين بازيها مواجه نشوند.
در بررسي هاي مطالعاتي و تحقيقاتي كه در اين زمينه ها توسط محققان به انجام رسيده نشان داده شده كه حضور روانشناس ورزشي داراي صلاحيت در كنار تيم هاي ورزشي و جلب اعتماد مربيان و ورزشكاران و ارائه خدمات مناسب به آنها نه تنها از فشارهاي رواني مي كاهد بلكه بر ميزان موفقيت تيم ها در فصول مسابقات نيز افزوده مي شود.
روانشناسي ورزش
اما روانشناسي ورزشي زير شاخه اي از علم روانشناسي است كه حيطه فعاليتهاي خود را در پيرامون مطالعه و گسترش راهبردهاي يادگيري در ارتباط با تواناييهاي حركتي پايه، تواناييهاي جسماني مهارتهاي حركتي در سنين متفاوت قرار مي دهد.
روانشناسي ورزشي با مطالعه ويژگي هاي رفتاري، عاطفي و شخصيتي توانسته است خدمت ارزنده اي به منظور آماده كردن تيم ها براي شركت در مسابقات ورزشي، كسب موفقيت و وفادار ماندن تماشاچيان نسبت به تيم مورد علاقه شان در اختيار مربيان و ورزشكاران قرار دهد.
اين گزارش كه چكيده اي از تحقيق يك سيستم پژوهشي شامل دكتر حسين سپاسي و دكتر پريوش نوربخش، دانشياران دانشگاه شهيد چمران اهواز و بابك داوودي كارشناس ارشد تربيت بدني است به اين موضوع مهم مي پردازد.]]>
</TEXT>
</DOC>
</HAMSHAHRI2>

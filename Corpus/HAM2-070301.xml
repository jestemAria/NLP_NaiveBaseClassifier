<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851210-001</DOCID>
<DOCNO>HAM2-851210-001</DOCNO>
<ORIGINALFILE>/1385/851210/news/_adabh.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آثار گمشده سپهري، آغداشلو، زنده رودي و... سر از آگهي مزايده يك شركت ساختماني در آوردند
چوب حراج به 260 تابلوي معاصر
عكس: مهدي بيات]]>
</TITLE>
<TEXT>
<IMAGE>/1385/851210/news/015882.jpg</IMAGE>
<![CDATA[
گروه ادب و هنر- ماجرا از يك آگهي شروع شد؛ آگهي مزايده يك شركت ساختماني وابسته به وزارت صنايع براي فروش تعدادي تابلوي نفيس نگارگري.
260 تابلو از آثاري كه كارشناسان 28 سال رد آنها را گم كرده بودند شامل كارهايي از سهراب سپهري، آيدين آغداشلو، اردشير محصص و... سر از ساختماني در شهرك غرب در آوردند. چون شركت ساختماني ديگر احتياجي به آنها نداشت.
گروه ادب و هنر- بيش از 260 تابلوي نقاشي معاصر شامل آثاري از سهراب سپهري، آيدين آغداشلو، زنده رودي و... كه بسياري از نقاشان و كارشناسان هنري از يافتن آنها نااميد شده بودند، در يك آگهي مزايده شركتي ساختماني پيدا شدند.
شركت ساختماني و خدمات نوساز وابسته به وزارت صنايع در يك آگهي در روزنامه ايران تعدادي از تابلوهاي نفيس خود را تا 15 اسفند به مزايده عمومي گذاشته است كه در ميان اين آثار كارهاي گمشده اي از نقاشان نامي معاصر به چشم مي خورد. تابلوها در طبقه هشتم اين شركت واقع در شهرك غرب تهران در اتاقي بزرگ روي هم چيده شده تا بازديد كنندگان و خريداران آنها را ببينند.
محمد ميرزايي مدير عامل اين شركت هدف از اين مزايده را ورود اين آثار كمياب به جامعه همگان مي داند و معتقد است بايد اين آثار در معرض ديد همگان قرار گيرد.
براساس آنچه ميرزايي مي گويد بيش از 260 تابلو در ساختماني متعلق به شركت نوساز در ميدان فردوسي نگهداري مي شدند كه با فروش آن ساختمان به وزارت آموزش و پرورش، تابلوها براي مزايده به ساختمان شهرك غرب نقل مكان كرده است. هرچند كه ميرزايي مالكيت اين آثار كه 28 سال به گفته وي تحت نظر كارشناسان و مرمت گران آثار هنري بوده را در اختيار وزارت صنايع مي داند اما پيگيري  هاي خبرنگار همشهري حكايت از اين دارد كه اين آثار پيش از انقلاب از سوي يك سرمايه دار كه صاحب صنايع بهشهر بوده از هنرمندان خريداري شده و پس از انقلاب به مصادره در آمده است و ظاهراً از آنجا كه دارايي هاي اين شركت به وزارت صنايع رسيده اين تابلوها نيز پس از اين همه سال به مزايده گذاشته شده اند. آيدين آغداشلو هم به ياد دارد كه تابلوهايش را به شخص حقيقي براي يك مجتمع صنعتي فروخته است.
اما مهم تر از مالكيت اين آثار بحث فروش آنهاست. ظاهراً دستگاه هاي دولتي كه طبق قانون موظف بودند براي خريد آثار هنري هزينه كنند، اكنون به جاي خريد، رو به فروش اين آثار آورده اند. فاجعه اينجاست كه به دليل عدم شناخت درست شركت ساختماني از آثار هنري دلالان براي اين مزايده دندان تيز كرده اند. ميرزايي هم مي گويد كه تاكنون برخي افراد قيمت هاي بالا پيشنهاد داده اند ولي ما گفتيم كه شرايط بايد به گونه اي باشد كه همه بتوانند از نزديك اين آثار را ببينند. در حقيقت گردانندگان شركت شرايط مزايده را مي دانند ولي سر از قوانين فروش آثار هنري در نمي آورند.
اين در حالي است كه مطابق آيين نامه اموال تاريخي، فرهنگي و هنري در اختيار دستگاه هاي اجرايي مصوبه سال 82 هيات دولت اموالي كه سابقه تاريخي يا ارزش فرهنگي و هنري دارند قابل خريد، فروش يا معامله، معاوضه يا مزايده نبوده و حتي هرگونه تغيير، مرمت و جابجايي بايد زير نظر شوراي كارشناسان ميراث فرهنگي و نمايندگان وزارت كشور صورت گيرد. مسلماً بسياري از مسئولان فرهنگي از وجود چنين مزايده اي اظهار بي اطلاعي مي كنند اما سؤال اينجاست كه اكنون و با اطلاع يافتن از چنين حادثه اي اقدام آنها چيست! آيا بايد منتظر باشيم تا اين آثار را در حراجي هاي كريستي و... خارج از كشور ببينيم؟
تا 15 اسفند و پايان اين مزايده ظاهراً قانوني فقط چند روز فرصت باقي است.]]>
</TEXT>
</DOC>
<DOC>
<DOCID>HAM2-851210-002</DOCID>
<DOCNO>HAM2-851210-002</DOCNO>
<ORIGINALFILE>/1385/851210/news/_adabh.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[موضوع انيميشن هاي ايراني قديمي است]]>
</TITLE>
<TEXT>
<![CDATA[گروه ادب و هنر- بوردو انيماتور سرشناس اهل كرواسي كه امسال به عنوان داور بخش بين الملل در اين جشنواره حضور دارد معتقد است انيميشن هاي ايراني، هم از نظر تصويري و هم از نظر ذهني بر سنت هاي ملي استوار هستند هر چند كه كافي نيست.
او مي گويد: به نظر من آثار انيميشن بايد مثل شعر باشند. چون انيميشن يك هنر خالص است. معمولاً اين آثار به شكل گروهي خلق مي شوند. يعني يك كارگردان، فيلمنامه نويس، انيماتور و فيلمبردار با هم همكاري مي كنند. اما اين شيوه براي من چندان دلچسب نيست و ترجيح مي دهم به شكل انفرادي كار كنم.
اين انيماتور كه جزء تيم توليد كننده مجموعه پروفسور بالتازار بود و در جشنواره پويانمايي نيز عضو هيأت داوران است، در باره شيوه كار خودش عنوان كرد: من انيميشن را مثل يك نقاشي خلق مي كنم. صفحه سفيدي كه هيچ چيز روي آن نيست و بايد از هيچ شروع كرد و با انيميشن به انتها رسيد. بوريوي داونيكوويچ كه در دنيا از شهرت جهاني برخوردار است و با نام مستعار بوردو شناخته مي شود،  در آكادمي هنرهاي زيباي زاگرب به تحصيل پرداخت. او با خلق فيلم ملاقات بزرگ همراه با گروهي از هنرمندان كرواسي در ساخت اولين اثر انيميشن اين كشور حضور داشت. بوردو از 1985 تا 1991 رياست جشنواره زاگرب را بر عهده داشت و بين سال هاي 1994 تا 2000 نيز دبير كلي شوراي آسيفا را عهده دار بود.
نانسي مري داور انگليسيكانادايي بخش مسابقه بين الملل پنجمين جشنواره پويانمايي تهران نيز معتقد است ضعف انيميشن ايران در قديمي بودن موضوعات آن است در حالي كه بايد زبان جهاني براي بيان موضوعات انتخاب و حتي حكايت هاي بومي و قديمي را با زبان جهاني بيان كرد. مري با بيان اين مطلب گفت: كارهايي كه ديدم بسيار خوب بودند و داستان هاي فولكلوريك و بسيار جذاب داشتند. بيشتر كارهايي كه ديدم انيميشن هاي عروسكي بودند اما من شخصاً انيميشن هاي ديگر را ترجيح مي دهم. نمي توانم انيميشن ايران را با ساير كشورهاي منطقه مقايسه كنم. انيميشن خاور دور كه مختصات و ويژگي هاي خودش را دارد. اگر بخواهم مقايسه كنم انيميشن ايران بيشتر با روسيه و يا اروپاي شرقي قابل مقايسه است.
نانسي مري در سال 1989 به مركز فيلم كانادا ملحق شده و در ابتدا براي بخش فروش و بازاريابي آثار مستند و پويانمايي اين مركز فعاليت  مي كرد. او مدتي مسئوليت بخش اروپا و خاورميانه را به عهده داشت و اكنون رييس فروش و بازاريابي اروپا و آفريقاي مركز ملي فيلم كانادا است. پنجمين دوره جشنواره بين المللي انيميشن امروز با معرفي برگزيدگان به كار خود پايان مي دهد.]]>
</TEXT>
</DOC>
<DOC>
<DOCID>HAM2-851210-003</DOCID>
<DOCNO>HAM2-851210-003</DOCNO>
<ORIGINALFILE>/1385/851210/news/_adabh.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برگزاري نشست تخصصيسيري در هنر انقلاب]]>
</TITLE>
<TEXT>
<![CDATA[گروه ادب و هنر- در نشست پژوهشي تحليلي سيري در هنر انقلاب كارنامه اين هنر و ويژگي ها و ابعاد مختلف و آسيب شناسي آن در 28 سال پس از انقلاب با حضور دكتر مرتضي گودرزي(ديباج)و شهروز نظري در مؤسسه فرهنگي هنري صبا برگزار شد.
در اين نشست كه همزمان با برپايي نمايشگاه بين المللي هنر به روايت بيداري و به بهانه ارائه آثار هنري انقلاب ايران و 8 انقلاب بزرگ تاريخ معاصر جهان براي نخستين بار و در سطحي گسترده برگزار شد، ابتدا دكتر گودرزي(ديباج)با اشاره به اين كه هنوز اتفاقي به عظمت و گستردگي انقلاب را هيچ كس به طور كامل و شايسته درك نكرده، خاطرنشان كرد: بايد فضا و اتمسفر فرهنگي را كه بستر ظهور هنر انقلاب بود بشناسيم و هرگونه تحليلي را با درك آن انجام دهيم. وي كه دبير نمايشگاه و همايش بين المللي هنر انقلاب مي باشد، مراحل و مقدمات شكل گيري اين حركت را از چند سال پيش بيان كرد و اظهار داشت: بسياري از آثار در همين جريان مطالعات و پژوهش هاي منجر به برگزاري نمايشگاه شناسايي شده و در زمينه هاي ديگري چون خوشنويسي، حجم و... نيز نظير اين حركت را بايد انجام داد.
وي افزود: اين نخستين گام و اقدام مهم در زمينه معرفي هنر انقلاب و دستاوردهاي آن بود، اما مسلماً آخرين نخواهد بود.]]>
</TEXT>
</DOC>
<DOC>
<DOCID>HAM2-851210-004</DOCID>
<DOCNO>HAM2-851210-004</DOCNO>
<ORIGINALFILE>/1385/851210/news/_adabh.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[ماه قرمز كليد خورد: فيلمبرداري فيلم سينمايي ماه قرمز به كارگرداني سعيد ابراهيمي فر و به تهيه كنندگي سيما فيلم در تهران آغاز شد. مهدي كريمي تهيه كننده ماه قرمز اعلام كرد: عليرضا مهابادي اولين بازيگري است كه جلوي دوربين رفته است. لوكيشن هاي اين فيلم، در تهران، مازندران و شهرك سينمايي دفاع مقدس خواهد بود.
نشست جذابيت در سينما: اين نشست با حضور مسعود نقاش زاده، مجتبي راعي و مسعود فراستي در مركز سازمان هاي غيردولتي و فعاليت هاي داوطلبانه شهرداري تهران برگزار مي شود. موضوع اصلي اين نشست جذابيت در سينما و چگونگي ايجاد آن در توليد يك فيلم بر اساس مقاله اي از سيدمرتضي آويني است.
ادامه فيلمبرداري فرزندصبح: با فيلمبرداري بخش زيادي از فيلم فرزند صبح آخرين ساخته بهروز افخمي 20درصد باقي مانده آن بهار سال آينده انجام مي شود. فرزند صبح مراحل فني و لابراتواري نسبتا پيچيده اي دارد كه به گفته افخمي احتمالا بايد خارج از كشور انجام شود. اين فيلم كه زندگي حضرت امام خميني(ره)را از تولد تا هفت سالگي به تصوير مي كشد، از مهر ماه سال 83 فيلمبرداري بخش اول آن آغاز و تير ماه84 متوقف شد.
افتتاح جشنواره قاهره با فيلم هاي ايراني: هفدهمين دوره  جشنواره  فيلم هاي كودكان قاهره 10 تا 17 اسفند ماه با نمايش بيش از هشت فيلم ايراني در كشور مصر برپا مي شود. پشت پرده  مه پرويزشيخ طادي، چوپان دروغگو سيروس حسن پور، حيات غلامرضا رمضاني از جمله فيلم هاي ايراني است كه قرار است در اين جشنواره به نمايش درآيند.
انتشار بخت گمشده: آلبوم بخت گمشده به آهنگسازي و خوانندگي امين الله رشيدي منتشر مي شود. رشيدي گفت: بخت گمشده ادامه آلبوم هاي 5گانه من با عنوان هاي عطر گيسو، افسونگر، من عشقم، دلم تنگ است و چشم شب منتشر مي شود كه شامل 10 آهنگ روي اشعار مرحوم نواب صفا، تورج نگهبان، عبدالله الفت، ابوالقاسم حالت و پرويز وكيلي است كه هركدام از اين آهنگ ها در دستگاه هاي ايراني از جمله چهارگاه و اصفهان ساخته شده اند.
نمايش آئين هاي زرتشتي: نمايشگاه عكس، تابلوهاي نقاشي، سفره هاي آئيني و لباس هاي سنتي زرتشتيان در آستانه نوروز از دهم تا شانزدهم اسفندماه در فرهنگسراي ملل برگزار مي شود. جلوه هايي از دين زرتشت به صورت نمايشگاهي از عكس و تابلوهاي نقاشي(براي آشنايي با نيايشگاه ها، جشن ها و آداب و رسوم زرتشتيان)، سفره هاي آئيني(براي شناخت بهتر و كاملتر چند جشن و آئين زرتشتي ايراني)و لباس هاي سنتي از 10تا 16 اسفند در فرهنگسراي ملل به نمايش درمي آيد.
تاسيس اركستر ملي گلستان: اركستر ملي گلستان به رهبري كيوان ساكت و به همت حوزه هنري استان گلستان راه اندازي شد. كيوان ساكت گفت: اين اركستر به همت حوزه هنري گلستان شكل گرفته كه با انتخاب و گزينش نوازندگان، 35 نفر به عنوان نوازنده، 20 نفر گروه كر و 5نفر نيز به عنوان كانديد آواز انتخاب شده اند.]]>
</TEXT>
</DOC>
<DOC>
<DOCID>HAM2-851210-005</DOCID>
<DOCNO>HAM2-851210-005</DOCNO>
<ORIGINALFILE>/1385/851210/news/_adabh.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك پايان هفته هاليوودي]]>
</TITLE>
<TEXT>
<IMAGE>/1385/851210/news/015828.jpg</IMAGE>
<![CDATA[
گروه ادب وهنر- شبكه هاي سيما باز هم براي آخر هفته بينندگان خود، فيلم هاي سينمايي مختلفي را براي پخش آماده كرده اند.
شب بخير و موفق باشي امشب ساعت 22 از برنامه سينما يك روي آنتن مي رود. اين فيلم به كارگرداني جورج كلوني فضاي پر سوءظن و وحشت دهه  50 را كه سناتور مك كارتي با دستگاه تفتيش عقايد خود، سينماگران و روشنفكران آمريكايي را به دليل گرايش هاي چپ گرايانه شان به ستوه آورد، بازآفريني مي كند. كلوني با به تصوير كشيدن زندگي روزنامه نگار جسوري به نام ادمارو كه نقش او را ديويد استراتون بازي مي كند به طور غيرمستقيم به فضاي تيره و پرسوء ظن پس از حوادث يازدهم سپتامبر پرداخته است. در تعطيلات آخر هفته شبكه سه سيما فيلم هاي دشمن پشت دروازه ، در تعقيب قاتل 2 و تكرار فيلم شركت را روي آنتن مي فرستد. فيلم سينمايي در تعقيب قاتل 2 امروز ساعت 20 از شبكه سه پخش مي شود. تكرار فيلم شركت فردا،جمعه ساعت 10:45 از شبكه سه پخش مي شود. سيدني پولاك سال 1993 اين فيلم را بر مبناي فيلمنامه اي از ديويد ريب و رماني از جان گريشام جلوي دوربين برد. در اين فيلم آمريكايي تام كروز، جين هكمن، اد هريس، هالي هانتر، ديويد استراترن و جين تريپل هورن به ايفاي نقش پرداختند.
فيلم سينمايي دشمن پشت دروازه فردا ساعت 22:30 از برنامه صد فيلم شبكه سه روي آنتن مي رود. اين فيلم به كارگرداني ژان ژاك آنو در سال 2001 ساخته شد و آلن گدار فيلمنامه اين فيلم 131 دقيقه اي را در ژانر اكشن، درام، تاريخي و تريلر نوشت. دشمن پشت دروازه محصول مشترك كشورهاي آلمان، آمريكا، انگلستان و ايرلند است و جود لاو، اد هريس، باب هاسكينز، ريچل ويتس و ران پرلمن در آن به ايفاي نقش پرداخته اند.
فيلم سينمايي بارتن فينك به كارگرداني جوئل كوئن نيز فردا ساعت 18:15 از شبكه دو روي آنتن مي رود. داستان فيلم سينمايي بارتن فينك در سال 1941 رقم مي خورد. شخصي به نام فينك كه نمايشنامه نويس تئاتر در نيويورك است، از طرف هاليوود براي فيلمنامه نويسي به لس آنجلس دعوت مي شود تا يك نمايشنامه خارق العاده بنويسد. ژانر فيلم كمدي و درام است و جان تورتورو، جان گودمن، جودي ديويس و مايكل لرنر در آن به ايفا نقش پرداخته اند. زمان اصلي بارتن فينك 116 دقيقه و محصول مشترك آمريكا و انگلستان است كه سال 1992 نامزد سه جايزه اسكار شده است. اين فيلم سال 1991 در جشنواره كن برنده سه جايزه نخل طلا، بهترين بازيگر مرد و بهترين كارگرداني شد.]]>
</TEXT>
</DOC>
<DOC>
<DOCID>HAM2-851210-006</DOCID>
<DOCNO>HAM2-851210-006</DOCNO>
<ORIGINALFILE>/1385/851210/news/_adabh.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[شب هاي شعر عاشوراسومين دهه را شروع كرد]]>
</TITLE>
<TEXT>
<![CDATA[گروه ادب و هنر - شب هاي شعر عاشورا، قديمي ترين كنگره شعر مردمي كشور، ديروز وارد بيست و يكمين دوره خود شد.
در مراسم افتتاحيه اين دوره شب هاي شعر عاشورا كه امسال، موضوع فرزندان شهيد حضرت زينب(ع)را به اقتراح گذاشته است، حجت الاسلام والمسلمين سيدابوالقاسم حسيني(ژرفا)، شاعر و پژوهشگر ادبي، در سخنراني مراسم افتتاحيه، نسبت به حركت قهقرايي اشعار آييني در سال هاي اخير هشدار داد و گفت: مهمترين حركت لازم براي تكامل شعرآييني، احياي جريان نقد اين اشعار است. وي با اشاره به جامعيت ديني، علت ريزش شاعران و نويسندگان مذهبي را احساس محور بودن ادبيات آييني و خالي بودن شعرها و داستان هاي اين گونه محتوايي از آموزه هاي ژرف ساختي مكتب اهل بيت دانست و افزود: شعري كه محورش نمايش دادن كرامت ها و معجزات اوليا يا روايت غم هاي آنان است، در نهايت برانگيزنده است اما اگر عمق انديشگي نداشته باشد، اين انگيزش تنها تا مدت محدودي دامنه دارد و به همين خاطر است كه شاعران زيادي را مي بينيم كه پس از چند سال از قافله شاعران مذهبي راه خود را جدا مي كنند.
شب هاي شعر عاشورا، تا روز جمعه ادامه خواهد داشت.]]>
</TEXT>
</DOC>
<DOC>
<DOCID>HAM2-851210-007</DOCID>
<DOCNO>HAM2-851210-007</DOCNO>
<ORIGINALFILE>/1385/851210/news/_akhar.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851210/news/015915.jpg</IMAGE>
<![CDATA[
عكس: خبرگزاري فرانسه‎/ جعفر آشتيه
پس از اين كه مقاومت مردم فلسطين، ارتش رژيم صهيونيستي را مجبور به عقب نشيني از باريكه غزه كرد، زندگي مردم اين منطقه به تدريج به شرايط عادي باز مي گردد. درعكس، ماموران اداره برق در غزه مشغول ترميم كابل هاي برق هستند.]]>
</TEXT>
</DOC>
<DOC>
<DOCID>HAM2-851210-008</DOCID>
<DOCNO>HAM2-851210-008</DOCNO>
<ORIGINALFILE>/1385/851210/news/_akhar.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[كالا برگ قند و شكر
امور اجرايي ستاد بسيج اقتصادي وزارت بازرگاني، كالابرگ شماره 946 شهري و 835 روستايي را براي دريافت قند و شكر يارانه تعادلي اعلام كرد. كالابرگ??? شهري به ازاي هر نفر يكهزار و??? گرم به قيمت هر كالابرگ يك نفره يك هزار و??? ريال در نظر گرفته شده است. همچنين كالابرگ شماره??? روستايي به ازاي هر نفر يكهزار و??? گرم به قيمت هر كالابرگ 2 هزار و??? ريال تعيين شده است. كالابرگ شهري براي مصرف كنندگان و عاملان فروش تا 31 خرداد 86و كالابرگ روستايي براي مصرف كنندگان و عاملان فروش تا 30 خرداد ماه سال آينده داراي اعتبار است.
مصرف كمتر جوش شيرين
نانوايي ها ي زنجان مصرف جوش شيرين را تا 97درصد نسبت به گذشته كاهش دادند و اين در حالي است كه همكاران آن ها حتي در شهر هاي بزرگ هنوز از اين ماده مضر استفاده مي كنند. استفاده  از جوش شيرين در پخت نان، باعث جذب نشدن املاح مورد نياز بدن از جمله كلسيم، آهن و روي شده و زمينه  ابتلا به بيماري گوارشي، روده اي و پوكي استخوان مي شود. در اين شهر به  ندرت مشاهده مي شود كه نانوايي ها براي تسريع در زمان عمل آوري خمير به جاي استفاده  از مخمرهاي مجاز از جوش شيرين استفاده كنند.
پيش فروش بليت
طي نظر سنجي هاي انجام شده كه به روش پيمايشي و با توزيع 6 هزار پرسشنامه در مراكز فروش بليت قطار 15 شهر بزرگ كشور انجام شده، 57درصد مردم از طريق راديو و تلويزيون، 19 درصد از طريق دوستان، 10 درصد از طريق روزنامه  و 14 درصد از طريق ساير روش ها از پيش فروش بليت هاي نوروزي اطلاع يافته اند كه 67 درصد آن ها زمان اطلاع رساني پيش فروش را دير و 33 درصد زمان آن را بموقع تشخيص داده اند. از سوي ديگر اهالي شهرهاي قزوين، مشهد و تهران خريد اينترنتي و اهالي شهرهاي همدان، كرج و اصفهان خريد از مراكز فروش بليت را ترجيح مي دهند. همچنين افراد داراي تحصيلات فوق ديپلم به پايين بيشترين تمايل را نسبت به خريد بليت از مراكز فروش و افراد داراي مدرك كارشناسي به بالا بيشترين تمايل را به خريد اينترنتي از خود نشان داده اند.
بانك ها ي كيش
به منظور رفاه حال ساكنان و گردشگران نوروزي جزيره كيش،تمام شعبه هاي بانك ها در ايام تعطيلات نوروزي فعال و به صورت كشيك به ارائه خدمات بانكي مشغول خواهند بود. تمام شعبه هاي بانك هاي كيش در روزهاي اول تا چهارم فروردين سال?? از ساعت? تا?? آماده ارائه خدمات بانكي به مشتريان هستند.
ماهي قرمز
بالاخره معلوم نشد امسال ماهي قرمز بخريم يا نه؟ سال گذشته بر اثر انتشار شايعه بروز بيماري سالمونلا، تنگ هاي ماهي خالي ماند. امسال هم به دليل وجود شايعه بيماري در ميان ماهيان قرمز، 25 ميليارد ريال خسارت به پرورش ژدهندگان آن وارد شد. مديرعامل اتحاديه شركت ژهاي تعاوني تكثير و پرورش ماهيان گرمابي، شايعه وجود بيماري سالمونلا در ماهي قرمز را ناشي از اعمال نظرات شخصي دانسته و مي گويد: ورود ماهي قرمز به بازار مصرف تحت كنترل سازمان دامپزشكي در مبادي ورودي صورت مي ژگيرد و بنابراين هيچ خطري ندارد.
مهد كودك ها
مديركل امور كودكان و نوجوانان سازمان بهزيستي گفت: بين?? تا?? درصد كودكان 3 تا 6 ساله كشور در مهدكودك ها جذب شده اند. بر اساس شاخص يونسكو يكي از شاخص هاي توسعه يافتگي كشورها، پوشش?? درصد كودكان 3 تا 6 ساله در مهد كودكهاست. گفته مي شود كمترين ميزان پوشش كودكان در مهد كودكها مربوط به استانهاي محروم كشور است. هم اكنون?? هزار و?? مهد كودك در كشور فعاليت مي كنند كه??? هزار كودك را تحت پوشش آموزشي خود قرار مي دهند.]]>
</TEXT>
</DOC>
<DOC>
<DOCID>HAM2-851210-009</DOCID>
<DOCNO>HAM2-851210-009</DOCNO>
<ORIGINALFILE>/1385/851210/news/_akhar.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851210/news/015933.jpg</IMAGE>
<![CDATA[
گراني مقطعي خودرو
طي هفته اي كه گذشت در حالي كه رييس اتحاديه نمايشگاه داران گراني هاي اخير قيمت خودرو را اندك و ناشي از كمبود برخي مدل ها مي دانست، بسياري از فروشندگان اين افزايش را ناشي از فرارسيدن ايام عيد ارزيابي كردند. بررسي قيمت هاي كف بازار خودرو اين هفته كه گراني هاي 2تا 5 درصدي را نشان مي دهد گفته هاي مسئولان اتحاديه را تاييد مي كند. از سوي ديگر پيش فروش خودروي ال 90 به رنو هاي تازه وارد بازار فرصت عرض اندام نداد. در همين مدت 2، مدل جديد رنو با نام هاي كانگو و مستر كه از موتورهاي ديزلي و گازسوز جديد بهره مي برد، وارد بازار شدند.]]>
</TEXT>
</DOC>
<DOC>
<DOCID>HAM2-851210-010</DOCID>
<DOCNO>HAM2-851210-010</DOCNO>
<ORIGINALFILE>/1385/851210/news/_akhar.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظر شما]]>
</TITLE>
<TEXT>
<IMAGE>/1385/851210/news/015918.jpg</IMAGE>
<![CDATA[
رضايتمندي از سرويس sms همشهري
پژوهشگران مركز مطالعات و تحقيقات رسانه اي همشهري در تاريخ 23 تا 25 بهمن ماه سال جاري اقدام به نظرسنجي تلفني از مشتركين سرويس sms همشهري كردند. در اين نظرسنجي به طور تصادفي با 400 نفر از مشتركين اين سرويس تماس گرفته شد. نتايج اين نظرسنجي نشان مي دهد كه از ميان پاسخگويان 89 درصد از طريق اطرافيان،  5 درصد از طريق روزنامه همشهري، 4 درصد از طريق خبر مندرج در ساير روزنامه ها و 2 درصد از طريق خبر مندرج در سايتها و نمايشگرهاي شهري با سيستم sms همشهري آشنا شدند. اكثريت مشتركين معادل 57 درصد از تازگي اخبار ارسالي راضي هستند، 29 درصد تا حدي راضي و 14 درصد از تازگي اخبار ارسالي رضايت ندارند. ميزان رضايت مشتركين از زمان دريافت اخبار ارسالي در نمودار نشان داده شده است.
اين نظرسنجي ها ادامه دارد. ممكن است در روزهاي آينده، پژوهشگران مركز مطالعات و تحقيقات رسانه اي همشهري، با تلفن شما هم تماس بگيرند.]]>
</TEXT>
</DOC>
<DOC>
<DOCID>HAM2-851210-011</DOCID>
<DOCNO>HAM2-851210-011</DOCNO>
<ORIGINALFILE>/1385/851210/news/_akhar.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چشم انتظار]]>
</TITLE>
<TEXT>
<![CDATA[سيدمهدي شجاعي
چو پرده دار به شمشير مي زند همه را
كسي مقيم حريم حرم نخواهد ماند
اين سان كه تو به رد و طرد ايستاده اي و هر دسته و گروهي را بر محمل بهانه اي نشانده اي و از حريم انتظار رانده اي، بدين سياق كه تو هر طيف و طايفه اي را به طريقه يا ترفندي از فهرست اهل انتظار كنار نهاده اي و در شمار نااهلان قرارداده اي، بدين ترازو و مكيال كه تو پيش رو نهاده اي و منتظران را بدان سنجيده اي و همه را دچار نقص و كمبود و كاستي يافته اي، با اين غربال كه تو در دست گرفته اي و...
هيچ كس در وطن انتظار نمي ماند و هيچ نامي در فهرست منتظران نمي نشيند.
اگر همه اين كسان كه گفتي: منتظر نيستند، پس منتظر كيست؟
اگر همه اينها كه گفتي، انتظار نيست، پس انتظار چيست و چشم انتظاري كدام است؟!
نكند بر اين باوري كه در عصر غيبت، همگان بايد دست از همه كار بشويند و به كار انتظار بپردازند و چشم به قاب انتظار بدوزند. اگر چنين است با صراحت و بي پروا، بگو كه:
مصلحت ديد من آن است كه ياران همه كار
بگذارند و سر طره ياري گيرند.
smshojaee.persiablog.com]]>
</TEXT>
</DOC>
<DOC>
<DOCID>HAM2-851210-012</DOCID>
<DOCNO>HAM2-851210-012</DOCNO>
<ORIGINALFILE>/1385/851210/news/_akhar.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/37]]>
</TITLE>
<TEXT>
<![CDATA[تلفات سيگار
سيگار، باعث مرگ چه تعداد از جمعيت جهان در هر سال مي شود؟
(پاسخ را در صفحه 17 روزنامه امروز بيابيد.)
a)15 ميليون نفرb)7 ميليون نفر
c)5 ميليون نفرd)50 ميليون نفر
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)شنبه در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
شماره تلفن برندگان مسابقه 36
]]>
<IMAGE>/1385/851210/news/015942.jpg</IMAGE>
<![CDATA[
پاسخ صحيح مسابقه 36 گزينه a بود.
2 جايزه ويژه براي مشتركان sms خبري
علاوه بر 10 برنده بالا، 2 نفر از برندگان هر روز از ميان مشتركان sms خبري همشهري انتخاب مي شوند. اين مشتركان بايد در صورت شركت در مسابقه پس از تايپ گزينه صحيح(a, b, c, d)حروف sms را پس از آن درج و سپس ارسال كنند. گفتني است شانس مشتركان sms خبري، 10 برابر بيشتر از ساير شركت كنندگان است.]]>
</TEXT>
</DOC>
<DOC>
<DOCID>HAM2-851210-013</DOCID>
<DOCNO>HAM2-851210-013</DOCNO>
<ORIGINALFILE>/1385/851210/news/_bourse.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام شركت هاي جديد نفتي در فهرست فروش]]>
</TITLE>
<TEXT>
<IMAGE>/1385/851210/news/015837.jpg</IMAGE>
<![CDATA[
گروه بورس- رئيس ستاد اجراي اصل 44 در شركت ملي نفت از افزايش تعداد شركت هاي نفتي قابل واگذاري در فهرست وزارت نفت خبر داد.
علي كاردر، رئيس ستاد اجراي اصل 44 شركت ملي نفت با اعلام اين خبر گفت: تعداد شركت هاي نفتي كه سهام آنها بايد در اجراي سياست هاي اصل 44 به بخش خصوصي واگذار شود در نشست هايي كه طي روزهاي آينده برگزار خواهد شد، افزايش خواهد يافت.
پيش از اين فهرست تعداد شركت هاي قابل واگذاري وزارت نفت 107 شركت به ارزش 60 ميليارد دلار اعلام شده بود.به گفته كاردر، تعداد و ارزش كل شركت هاي قابل واگذاري در جلسه اي كه با حضور وزيران اقتصاد و نفت برگزار خواهد شد افزايش خواهد يافت.
وي در باره جلسه وزير اقتصاد و وزير نفت براي نهايي شدن اين فهرست گفت: هفته آينده جلسه وزير نفت به همراه وزير اقتصاد براي نهايي كردن فهرست شركت هاي نفتي قابل فروش برگزار مي شود.
وي تأكيد كرد: فهرست شركت هاي قابل واگذاري وزارت نفت حداكثر تا پايان سال نهايي خواهد شد.
واگذاري سهام پتروشيمي بندر امام
رئيس ستاد اجراي اصل 44 شركت ملي نفت در ادامه از عرضه سهام بزرگترين مجتمع پتروشيمي كشور خبر داد و گفت: شركت هايي كه براي واگذاري به بخش خصوصي در نظر گرفته شده اند، شامل: شركت هاي پتروشيمي، پالايشگاه ها و گازهاي استاني مي شوند به طور مثال مجموعه شركت هاي پتروشيمي، سهام مجتمع پتروشيمي بندر امام واگذار خواهد شد.
كاردر پيش از اين گفته بود، شركت هاي پتروشيمي از سوددهي لازم برخوردارند،اما براي واگذاري اين شركت ها بايد محصولات پتروشيمي با قيمت بازارهاي جهاني يكسان شود تا اين شركت ها به سود واقعي خود نزديك شوند. وي پيش بيني كرد تا زمان واگذاري شركت ها مصوبه آزادسازي نرخ محصولات پتروشيمي صادر خواهد شد.بر اساس اين گزارش پتروشيمي بندر امام كه در سال 52 با نام شركت  سهامي پتروشيمي ايران- ژاپن تأسيس شد در حال حاضر از بزرگترين شركت هاي پتروشيمي كشور محسوب مي شود.
اين شركت هم اكنون داراي 5 شركت اصلي و ده ها زيرمجموعه است و تاكنون 150 شركت مختلف سرمايه گذاري در اين مجتمع را آغاز كرده اند. مجموع فروش اين شركت در سال 83 بالغ بر يك ميليارد و 600ميليون دلار برآورد شده است كه شامل فروش 30 نوع محصول توليدي اين شركت بوده است.]]>
</TEXT>
</DOC>
<DOC>
<DOCID>HAM2-851210-014</DOCID>
<DOCNO>HAM2-851210-014</DOCNO>
<ORIGINALFILE>/1385/851210/news/_bourse.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[چراغ سبز بازار به سهام ساختمان]]>
</TITLE>
<TEXT>
<IMAGE>/1385/851210/news/015834.jpg</IMAGE>
<![CDATA[
گروه بورس- فعالان بورس تهران در مبادلات ديروز علايم مثبتي به سهام ساختمان نشان دادند.
براساس اين گزارش، معاملات روز گذشته بورس تهران در حالي رقم خورد كه شركت سرمايه گذاري ساختمان بار ديگر در جدول تقاضاي بازار قرار گرفت و 124 تقاضا براي خريد يك ميليون و 200 هزار سهم اين شركت به ثبت رسيد. از سوي ديگر در معاملات ديروز شركت مجتمع هاي توريستي و رفاهي آبادگران ايران پس از شركت سايپا به لحاظ بيشترين حجم معاملات در مكان دوم جدول مبادلات بورس ايستاد. سهامداران بورس تهران ديروز 2 ميليون و 700 هزار سهم آبادگران را خريدند.
ديروز همچنين نماد معاملاتي سيمان اصفهان و سرمايه گذاري ملي ايران پس از اعلام پيش بيني درآمد باز شد.
صعود شاخص با موتور سايپا
همچنين شاخص كل بورس تهران، ديروز با 7واحد افزايش به 9 هزار و 894 رسيد. شاخص هاي صنعت و بازده بازار نيز هركدام به ترتيب 17 و 23واحد رشد كردند.اين گزارش حاكي است: توجه سهامداران به شركت سايپا در مبادلات ديروز منجر به صعود قيمت اين سهم و صعود شاخص شد به طوري كه افزايش ارزش سهام اين شركت در نهايت منجر به صعود شاخص كل تا سقف 10 واحد شد. پس از سايپا، چادرملو، ايران خودرو و بانك پارسيان از ديگر شركت هاي تأثيرگذار در صعود شاخص بودند.]]>
</TEXT>
</DOC>
<DOC>
<DOCID>HAM2-851210-015</DOCID>
<DOCNO>HAM2-851210-015</DOCNO>
<ORIGINALFILE>/1385/851210/news/_bourse.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شاخص بيشتر بورس هاي بزرگ جهان كاهش يافت
سقوط 2007]]>
</TITLE>
<TEXT>
<![CDATA[گروه بورس - نخستين سقوط بورس ها در سال 2007 ميلادي، بازارهاي سرمايه جهان را به لرزه در آورد.
برخي شبكه هاي خبري اخبار مربوط به ركود اقتصاد چين و برخي ديگر اوضاع اقتصاد آمريكا را به عنوان مسبب اين ماجرا معرفي كرده اند. شبكه خبري بي.بي.سي در اين باره نوشت: بورس هاي جهان در پي نگراني شديد سرمايه گذاران، در مورد نزول اقتصادچين،سقوط كردند. در اين ميان شاخص فوتسي 100 كه عملكرد بورس لندن را نشان مي دهد شاهد حداكثر افت خود طي 9 ماه گذشته بوده است. فوتسي 100 با افتي تقريبا دو و سه دهم درصدي نزديك به 149 رقم سقوط كرد. سقوط ارزش سهام در بازارهاي آسيا، لندن، فرانكفورت و پاريس حدود دو درصد بوده است در بازار سهام هنگ كنگ شاخص هنگ سنگ 2/2 درصد و در بورس ژاپن، نيكي به ميزان نيم درصد كاهش داشت. در بورس نيويورك شاخص داوجونز هنگام آغاز كار در روز سه شنبه با كاهش يك درصدي روبرو شد. درپي افزايش قيمت نفت و انتشار برخي شايعات شاخص بورس هاي شرق آسيا كاهش يافت كه شاخص بورس شانگهاي به پائين ترين ميزان خود طي 10 سال گذشته رسيد. هنوز به روشني معلوم نيست، كدام عامل باعث شد تا در زماني كه بورس هاي آسيايي شش ماه صعود بي وقفه را پشت سر مي گذاشتند، تنها در مدت 13 دقيقه ارزش سهام به شدت سقوط كند. طبق گزارش هاي دريافتي در پايان معاملات بورس هاي شرق آسيا، شاخص كامپوزيت در بورس كوآلالامپور 81/2درصد و شاخص بورس كره جنوبي 05/1درصد افت كردند. بورس هاي سنگاپور، تايپه تايوان، مانيل فيليپين، جاكارتاي اندونزي و بانكوك تايلند نيز با كاهش ارزش سهام خود روبرو بودند. در قاره اقيانوسيه نيز چه در نيوزيلند و چه در استراليا شاخص هاي بورسي با افت قابل توجهي روبرو بودند.
به گزارش بلومبرگ، بورس هاي آسيايي با بيشترين افت طي 8 ماه گذشته مواجه شده اند و شاخص بورس داوجونز آمريكا با بيشترين ميزان كاهش پس از حادثه 11 سپتامبر روبه رو شده است. با كاهش تقاضا براي كالاهاي بادوام در آمريكا و ارائه آمار ضعيف توليد در اين كشور، سرمايه گذاران براي فروش سهام شركت هاي توليدي و صنعتي به بورس هاي وال استريت هجوم آورده اند و همين امر سقوط شديد شاخص بورس هاي صنعتي آمريكا را به دنبال داشت. شاخص بورس فيليپين نيز 7.9 درصد كاهش يافت كه بيشترين ميزان كاهش يك بورس در منطقه جنوب شرق آسيا از زمان بحران مالي آسيا در سال 1997 محسوب مي شود. بورس استراليا نيز با بيشترين ميزان كاهش از 11 سپتامبر 2001 مواجه شد و 27 ميليارد دلار از ارزش آن كاسته شد.]]>
</TEXT>
</DOC>
<DOC>
<DOCID>HAM2-851210-016</DOCID>
<DOCNO>HAM2-851210-016</DOCNO>
<ORIGINALFILE>/1385/851210/news/_bourse.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آخرين اخبار از عرضه سهام مپنا، فولاد مباركه و ايرالكو]]>
</TITLE>
<TEXT>
<![CDATA[گروه بورس - طبق آخرين اخبار دريافتي، ظرف دو هفته آينده سهام سه شركت مپنا، فولاد مباركه و ايرالكو در بورس تهران عرضه مي شود.
به گزارش اطلاع رساني بورس، اميرحسين نادري رييس كميته عالي واگذاري سهام شركت فولاد مباركه اصفهان تصريح كرد: با توجه به تمايل شركت به حضور در بورس هاي خارجي و تقاضاي سرمايه گذاران خارجي براي سهام فولاد مباركه، اطلاعات شركت به زبان انگليسي تهيه شده است كه به زودي در پايگاه اينترنتي شركت بورس اوراق بهادار تهران منتشر مي شود. سيدمهدي عقدايي، معاون واگذاري سازمان خصوصي سازي هم، در گفت وگو با ايسنا، از فروش سهام 6 شركت دولتي از طريق مزايده در هفته آينده خبر داد و گفت: سهام مپنا در روز دوشنبه و سهام فولاد مباركه نيز 20 يا 22 اسفند ماه در بورس براي كشف قيمت عرضه خواهد شد. وي درباره عرضه سهام ايرالكو گفت : سعي
مي كنيم تا پايان سال ايرالكو را نيز در بورس عرضه كنيم اما قطعاً سهام فولاد مباركه و مپنا را تا پايان سال عرضه خواهيم كرد.از سوي ديگر يك عضو كميسيون تلفيق مجلس گفت: بر اساس مصوبه كميسيون تلفيق، دولت مكلف است در جهت اجرايي كردن سياست هاي اصل 44 در سال آينده حداقل 60 درصد سهام شركت هاي دولتي غير صدر اصل 44 را واگذار كند.]]>
</TEXT>
</DOC>
<DOC>
<DOCID>HAM2-851210-017</DOCID>
<DOCNO>HAM2-851210-017</DOCNO>
<ORIGINALFILE>/1385/851210/news/_bourse.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شركت هاي تابلوي چهارم،محدوديت افزايش سرمايه ندارند]]>
</TITLE>
<TEXT>
<![CDATA[گروه بورس - رئيس سازمان بورس و اوراق بهادار گفت: شركت هاي تابلوي چهارم يا غيررسمي محدوديتي براي افزايش سرمايه ندارند.به گزارش اطلاع رساني بورس، علي  صالح آبادي افزود: فلسفه ايجاد تابلوي چهارم اين بود كه براي شركت هايي كه شرايط حضور در تابلوهاي اصلي و فرعي را ندارند و مي خواهند ساختار مالي خود را اصلاح كنند فرصت لازم ايجاد شود و در غير اين صورت اصلاح ساختار محقق نخواهد شد.وي تأكيد كرد: محدوديت دو درصد نوسان و حجم مبنا در باره شركت هايي كه در تابلوي چهارم حضور دارند اعمال نمي شود و افزايش يا كاهش سرمايه آنها فقط با مصوبه مجمع انجام مي شود و نيازي به مجوز سازمان بورس و اوراق بهادار ندارند.سخنگوي سازمان بورس و اوراق بهادار خاطرنشان كرد: شركت هاي تابلوي چهارم بورسي هستند ولي شرايط حاكم بر شركت هاي بورسي را ندارند.]]>
</TEXT>
</DOC>
<DOC>
<DOCID>HAM2-851210-018</DOCID>
<DOCNO>HAM2-851210-018</DOCNO>
<ORIGINALFILE>/1385/851210/news/_cinema.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[تأملي در ضرورت خشونت زدايي از سريال هاي تلويزيوني
وداع با اسلحه؟!
هادي معيري نژاد]]>
</TITLE>
<TEXT>
<IMAGE>/1385/851210/news/015825.jpg</IMAGE>
<![CDATA[
معمولاً هر جامعه اي داراي يك وجدان جمعي است. وجدان جمعي فضايي گسترده از قضاوت هاي مشترك مردم يك جامعه در مورد يك يا چند پديده و رخداد است. اين وجدان جمعي ماست كه تعيين مي كند در هنگام ديدن يك رفتار غلط اجتماعي از خودمان واكنش نشان دهيم، حال اين واكنش مي تواند يك روي ترش كردن باشد و يا دخالت مستقيم براي محو رفتار غلط.
پيش از به وجود آمدن و گسترش رسانه هاي عمومي معمولاً وجدان جمعي فقط از سنت ها، نرم ها، دين و سپس قوانين آن جامعه ملهم مي شد كه به نوبه خود پايه در سنن ديني و يا اخلاقي آن جامعه داشت.
هر چه سنن و قوانين جمعي آن جامعه قوي تر بود به همان نسبت واكنش نسبت به خطا شديدتر مي شد چرا كه آستانه تحمل وجدان جمعي رابطه مستقيمي با قوت قوانين و نرم ها داشت.
اما رسانه هاي جمعي و ديداري و در رأس آنها تلويزيون بعد از تولد و گسترش در قرن بيستم، نقش دوگانه اي را بازي كردند. از طرفي صاحبان اين ابزار رسانه اي از اين رسانه ها در جهت تبيين قوانين، هنجارها و سياست هاي حاكم بر جامعه سود جستند و وجدان جمعي و جامعه را در جهاتي كه مورد نظر بود تقويت مي كردند، اما از طرف ديگر سينما و تلويزيون در خلال ايجاد جذابيت در برنامه هاي نمايش خود آستانه تحمل وجدان جمعي را متحول كردند. به عنوان مثال بسياري از مردم آمريكا و جهان در مرگ جيمزدين به عنوان نماد و تب جوانان عصيانگر دهه پنجاه گريستند در صورتي كه همين مردم در چند سال قبل اگر جواني اين چنين در خانواده داشتند گوشش را مي پيچاندند.
اين چنين بود كه سينما و تلويزيون در خلال ژانرهاي نمايشي برخي از تخلفات از هنجارهاي اجتماعي را چنان بديهي جلوه دادند كه ديگر هيچ كس از ديدن انجام واقعي اين تخلف در جامعه متعجب نشد و به وجدان جمعي اش تلنگري نخورد و جالب اين كه بسياري به تقليد از قهرمانان، اين انحرافات را درست به همان شكل انجام مي دادند؛ از سيگار كشيدن، نوشيدن مشروبات الكلي و اسلحه به دست گرفتن به شيوه همفري بوگارت گرفته تا تلاش براي ايجاد جذابيت ها جنسيتي به شيوه مريلين مونرو.
بدين ترتيب بود كه مقررات جرح و تعديل و صيانت از وجدان جمعي جوامع در اكثر كشورها تصويب شد و تا دهه 60 در آمريكا و تا دهه هفتاد در اروپا اين مقررات اعمال مي شد.
اين مقررات شامل محدوديت هايي براي نمايش خشونت، رفتارهاي جنسي و امور سياسي بود. اين مقررات در كشور ما نيز چه قبل و چه بعد از انقلاب با فراز و فرودهايي در عرصه تلويزيون و سينما اعمال مي شد، اما در بعد از انقلاب اين قوانين ابعاد مخصوص به خود را گرفت.
وقتي خشونت ناديده گرفته مي شود
در تلويزيون ما به عنوان رسانه اي فراگير با بيش از شصت ميليون مخاطب اين گونه مقررات تغييرات بسياري كرده است و دايره آن از اعمال سليقه هاي متغير فردي تا قوانين مدون بدون تغيير گسترش داشته است. اما قدر مسلم اين است كه با نگاهي موشكافانه به آثار نمايش تلويزيون مي توان به اين نتيجه رسيد كه اكثر برنامه سازان و ناظران پخش بر روي محور دوم مقررات جرح تعديل يعني خشونت حساسيت كمتري دارند.
واقعيت اين است كه در اكثر فيلم ها و سريال هاي خارجي و بعضي از سريال هاي داخلي ما، خشونت راه خود را باز كرده است و به عنوان يكي ازسه عامل ممنوع ايجاد جذابيت توانسته است به سريال هاي تلويزيون راه يابد.
البته خشونت تنها به معناي زدو خورد نيست چرا كه ايجاد فضاي عدم اطمينان و آرامش، القاي
جو ناامني اجتماعي و ترويج فرهنگ انتقام از عوامل ايجاد خشونت پنهان در آثار تصويري است.
بسياري از سريال هاي تلويزيون ما در عرصه انتخاب موضوع و دغدغه هاي اجتماعي خالق اثر در جايگاه ويژه اي قرار دارند و بسيار قابل ارزش گذاري هستند، اما در عرصه داستان پردازي دغدغه هاي اجتماعي اثري معكوس بر وجدان جمعي مخاطب مي گذارد.
شايد براي روشن تر شدن اين موضوع بايد اشاره اي به يكي از سريال هاي اخير سيما كنيم. سريال پرواز در حباب كه يكي از موضوعات اصلي اش قرص هاي روانگردان و اثرات تخريبي آن است.
اما در همين سريال قهرمان اصلي فردي است كه پدر خلافكارش را در جريان يك درگيري با پليس از دست داده است. او بعد از مدت ها باز مي گردد و شروع به گرفتن انتقام از كساني مي كند كه به نوعي با كشتن پدرش در ارتباطند. او ابتدا دوست پدر را كه به او خيانت كرده مي كشد و بعد وارد زندگي پليسي مي شود كه چند سال قبل در جريان يك عمليات پدرش را هدف قرار داده بود. ابتدا با پسر خانواده طرح دوستي ريخته و او را به قرص هاي روانگردان معتاد مي كند، بعد با نارو زدن به نامزد ديگرش سعي مي كند با دختر مأمور پليس نيز طرح آشنايي ريخته تا به بهانه ازدواج به او ضربه عاطفي بزند. از طرف ديگر او درصدد انتقام از عامل اصلي خيانت به پدرش برمي آيد كه در حال حاضر با مادرش ازدواج كرده است، كسي كه به شيوه فيلم پدرخوانده داراي نوچه و باديگارد و مناسبات مافيايي است، اما او براي گرفتن انتقام از اين شخص راه دشواري پيش رو دارد.
اما كوروش يعني همان نقش اول سريال؛جواني خوش قد و بالا، خوش قيافه و خوش تيپ. او با آن كه فرشته انتقام است، اما تمام خصوصيات يك قهرمان را داراست و بنابر اين مخاطب ناگزير بايد با او همذات پنداري كند، اما سؤال اين جاست كه اين همذات پنداري نمي تواند به انتقام و فرهنگ منبعث از آن مشروعيت دهد؟ آيا مخاطب تلويزيون با ديدن شخصيت كوروش و رفتار قطعاً مجرمانه و منفي وي احساس انزجار مي كند و يا نه با همذات پنداري موفقيت وي را خواهان است؟
اين درست است كه كوروش به شيوه قهرمان هاي آثار مسعود كيميايي پاشنه را ور نمي كشد و در جيبش چاقوي ضامن دار نمي گذارد اما داشتن انگيزه هاي انتقامي بسيار مخرب تر از هفت تيركشي و نشان دادن صورت هاي خونين و له شده است.
شايد قياس كوروش با قهرمان فيلم هاي مسعود كيميايي كمي خنده آور باشد اما او هم قيصروار از خلال جذابيت هاي بصري يك فرهنگ مخرب را القا مي كند و آن چنان كه ذكر شد قائم به ذات بودن در مبارزه با شرايط و فراقانوني عمل كردن و قانون گريزي براي رسيدن به مطلوب است.
اين امر باعث مي شود عملكرد مطلوب و قابل ارزش گذاري اين سريال در تصوير كردن آثار مخرب قرص هاي روانگردان در سايه قرار گيرد.
شايد اگر كارگردان اين سريال و نويسندگان فيلمنامه به جاي كوروش، افسر پليس با بازي علي نصيريان را محور قرار مي دادند و شخص انتقام گيرنده و انگيزه هاي وي را اين طور برجسته نمي كردند، هيچ ايرادي از اين دست براين سريال واقع نبود.
چاقو برازنده دست هر كس نيست
چنان كه بارها گفته و نوشته شده است تلويزيون فراگيرترين رسانه جمعي است و بيشترين تأثير را بر فرهنگ مخاطبان خود مي گذارد. تلويزيون بيشتر از ديگر رسانه ها بايد هماهنگ با فرهنگ عمومي مردم باشد. اگر در جامعه اي اسلحه تنها در غلاف مخصوص آن در جيب افراد نيروي انتظامي براي خالي نبودن عريضه ديده مي شود و جايي در مناسبات اجتماعي ندارد از غلاف در آوردن و گذاشتن آن در دست هر كسي كه بنابه مقتضيات قصه مشكل اجتماعي دارد، نوعي فرهنگ سازي منفي است.
به نظر مي رسد امروزه با توجه به شرايط ويژه جامعه ما كه جامعه اي در حال گذار به سمت فرآيند توسعه است بيشتر آثاري مورد نياز است كه فضاي عشق و محبت در خانواده، حلم و بردباري در رفتار با ديگران و موفقيت و پيروزي را القا كند. چه مناسبند آثاري مثل طنزهاي نود شبي كه عليرغم انگ بدآموزي بسيار در تلطيف فضاي خانواده ها مؤثرند و يا حتي سريال هاي خارجي مثل خانواده دكتر مارتيني كه اخيراً از تلويزيون پخش شد و فضاي سرشار از مهر و عطوفت خانوادگي داشت. به نظر مي رسد وقت آن رسيده است كه دست اندركاران سيما بار ديگر در آثار خشونت آميز، اعم از پيدا و پنهان، نظارت كنند و برنامه سازان ما با برخي از ايده هاي القا كننده ناامني و خشونت خداحافظي كنند. وقت وداع با اسلحه فرا رسيده است.]]>
</TEXT>
</DOC>
<DOC>
<DOCID>HAM2-851210-019</DOCID>
<DOCNO>HAM2-851210-019</DOCNO>
<ORIGINALFILE>/1385/851210/news/_cinema.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن
گفت وگو با عسل بديعي درباره تا صبحهمان جواب هميشگي؛ وقت نبود]]>
</TITLE>
<TEXT>
<IMAGE>/1385/851210/news/015822.jpg</IMAGE>
<![CDATA[
مريم درستاني- عسل بديعي كه يك سال پيش از پيروزي انقلاب اسلامي به دنيا آمده حالا در سريالي بازي مي كند كه مربوط به آن روزهاست؛ سريالي به نام تا صبح كه با 2 كارگردان ساخته شده است. با بديعي در آخرين لوكيشن هاي سريال تا صبح به يك گفت وگوي شبانه نشستيم،تا او بعد از پايان گفت وگو براي بازي آماده شود. در حالي كه امين زندگاني پشت صحنه سريال را ترك مي كرد و پروانه معصومي وارد اتاق گريم مي شد.
***
* تا صبح چه ويژگي هايي داشت كه عسل بديعي را براي اولين بار مقابل دوربين تلويزيون قرار داد؟
- خوب دلايل زيادي بود مثل اين كه كار در دفتر معتبري تهيه مي شد، فيلمنامه به نظرم جذاب آمد. از نقش مستانه و ويژگي هاي آن هم خوشم آمد. حضور بازيگران ديگر و كارگردانان اين كار كه تجربه كار را داشتند هم به بقيه اضافه شد.
* دليل اين تفاوت مي تواند در تناسب فضاهاي سريال ها با فضاهاي واقعي اين گونه كارهاي انقلابي- تاريخي باشد، ذهنيت شما از يك كار تاريخي چيست؟
- من يك سال قبل از انقلاب به دنيا آمدم، خوب در مدرسه و دوران تحصيل، در ايام دهه فجر و از طريق پدران و مادرانمان روايتهاي زيادي درباره انقلاب خودمان شنيده بوديم، به اين شكل كه شما مي گوييد و عدم تناسبي كه نام مي بريد، پس نبايد هيچ كار تاريخي بسازيم.
* چرا نسازيم، بسازيم. اما از همين الآن براي ساخت سريال انقلابي مربوط به ايام دهه فجر تلاش كنيم، نه اين كه هنوز تا صبح در حال ضبط است و داستان در حال گره گشايي هاي پاياني است.
خوب ما محدوديت هاي خاص خودمان را داريم، ما براي رسيدن به معناي انقلابي آن دوره يك شهرك سينمايي بيشتر نداريم كه مربوط به دهه 40 30 است، به اين شكل به دليل محدوديت زماني، كاراكترها و شخصيت ها نيز كمتر به آن فضا نزديك مي شوند. اما اين كار براي قدم اول خوب است.
* چگونه اين شرايط را توصيف مي كنيد؟
- شرايط ممكن است هيچ وقت براي اجراي نقش ايده آل دست به دست هم ندهد. من با اين فضاي ساخت سريال آشنا نبودم،هر روز ما بالاي 22 ساعت كار مي كرديم و اين بر روي تمركز بازيگر تأثير دارد، ما گاه 12 ساعت با يك گروه كار مي كرديم و 8 7ساعت هم با گروه ديگر. اكثر لوكيشن ها پايين شهر بود و اگر ديگر شرايط سخت كار را اضافه كنيد، حاصلش اين مي شود كه شايد اگر من از ابتدا با اين فضا آشنا بودم، اين كار را انتخاب نمي كردم. قطعاً دوست داشتم در اولين حضورم در تلويزيون پررنگ تر و بي نقص تر حاضر شوم، اما الآن هم پشيمان نيستم.
* چه تجربه بزرگي از حضور در اين كار براي بازي خودتان گرفتيد؟
- حفظ روند حسي يك بازيگر را در طول كار توانستم ياد بگيرم، در سينما شما نهايتاً 45 روز درگير يك شخصيت هستيد و افت و خيز نقش خيلي سريع اتفاق مي افتد و چارت حسي بازيگر مشخص است. اما در سريال، حفظ روند حسي خيلي سخت تر است. من مثل كلاس فشرده به آن نگاه كردم و الآن هم ناراضي نيستم.]]>
</TEXT>
</DOC>
<DOC>
<DOCID>HAM2-851210-020</DOCID>
<DOCNO>HAM2-851210-020</DOCNO>
<ORIGINALFILE>/1385/851210/news/_diet.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[تأكيد متخصصان در نخستين همايش بين المللي كودك سالم
روان كودكان را دريابيد
سميه شرافتي]]>
</TITLE>
<TEXT>
<IMAGE>/1385/851210/news/015858.jpg</IMAGE>
<![CDATA[
 امروزه از هر هزار تولد، 25 كودك جان خود را به دليل نبودن استانداردهاي بهداشتي مناسب از دست مي دهند. در همايشي كه تحت عنوان اولين همايش سراسري كودك سالم روز پنج شنبه سوم اسفند در مركز پژوهش هاي رويان برگزار شد، متخصصان تاكيد كردند موضوعاتي از قبيل رشد و تكامل كودك، مشاوره و آموزش در سلامت كودك، تغذيه و فعاليت بدني كودك سالم، بهداشت روان كودكان، مشاوره ژنتيك در كودكان حاصل از درمان هاي ناباروري و بسياري از حوزه هاي ديگر، ضامن سلامت كودكاني است كه آينده ساز كشور هستند. همايش هفته گذشته، اولين همايشي در ايران بود كه به طور كامل به تازه ترين مطالعات درباره سلامت كودكان مي پرداخت.
عدم آگاهي والدين از مفهوم بهداشت روان كودك، شايد مهم ترين و جديدترين موضوعي بود كه در اولين همايش سراسري كودك سالم نسبت به آن هشدار داده شد.
دكتر بهروز جليلي، روانپزشك و استاد راهنماي دانشگاه علوم پزشكي ايران در اين باره به همشهري گفت: به عنوان مثال كودك سالم، كودكي است كه از نظر تكاملي اشكالي نداشته باشد، از موفقيت لذت ببرد، از شكست عبرت بگيرد، فرق رقابت را با حسادت درك كند، به سر و وضع ظاهر خود به اندازه معقول برسد و...
دكتر جليلي با بيان اين مطلب كه تربيت كودك سالم از نظر بهداشت رواني به اندازه سلامت جسمي او مورد اهميت است، افزود: اگر كودكي تحت تنبيه هاي بدني والدين قرار گيرد، اما تغذيه صحيح داشته باشد، قطعاً رشد سالم فكري و جسمي نخواهد داشت. بنابراين بهداشت جسمي منوط به تأمين بهداشت رواني كودك است كه اين امر در محيط سالم خانواده و جامعه تحقق مي يابد.
اين در حالي است كه متأسفانه اغلب والدين در كشورمان از علائم بهداشت اوليه رواني كودك آگاهي ندارند. دكتر جليلي در اين باره تصريح مي كند: متأسفانه والدين در موارد حاد و تظاهرات شديد اختلال رواني كودك به مشاوران و روان پزشكان مراجعه نمي كنند و اين در حالي است كه مراجعه كودك همزمان با بروز علايم اوليه رواني ضمن افزايش موفقيت در درمان، از بروز بسياري از ناهنجاري هاي اجتماعي نيز پيشگيري مي كند.
بلاي قرن 21
مسئله ديگري كه در اين همايش بر آن تأكيد شد، شيوع چاقي در كودكان بود. در حال حاضر حدود 20 ميليون كودك در سراسر جهان از اضافه وزن رنج مي برند و چاقي مادر، يكي از مهم ترين فاكتورها در بروز چاقي و اضافه وزن كودك است. دكتر علي منتظري، رييس اولين همايش كودك سالم و دانشيار دانشگاه علوم پزشكي ايران با بيان اينكه اضافه وزن و چاقي در كشورهاي پيشرفته، در افراد مرفه اجتماع و در كشورهاي در حال توسعه غالباً در افراد محروم جامعه ديده مي شود،  به همشهري گفت: طبقه اجتماعي از عوامل مؤثر و قابل انتساب در بروز چاقي است. همچنين نتايج تحقيقات حاكي از آن است كه بسياري از عوارض بهداشتي و سلامت كه در دوران ميانسالي و جواني و سالمندي گريبان گير افراد مي شود ريشه در اضافه وزن و چاقي دوران كودكي دارد. وي اضافه كرد: كودكان چاق غالباً در خواب به عارضه تنگي نفس دچار مي شوند و اين درحاليست كه اضافه وزن و چاقي در كودكان خطر بروز ابتلا به ديابت تيپ دو در بزرگسالي را افزايش مي دهد.
رييس همايش سراسري كودك سالم با اشاره به اين موضوع با تاكيد بر اينكه در دنياي كنوني پديده چاقي به اپيدمي تبديل شده است، ادامه داد: طبق تعريف، bmi بين 25 تا 9/29 اضافه وزن و bmi بيشتر از 30 را چاقي عنوان مي كنند كه عوارض اضافه وزن و چاقي از ابتلا به بيماري هاي مزمن و مرگ هاي زود هنگام متغير است.
ريز مغذي ها را دست كم نگيريد
كمبود ريز مغذي ها به ويژه كمبود يد، آهن و ويتامين a از شايع ترين مشكلات تغذيه اي جهان به ويژه در كشورهاي در حال توسعه است. در ايران نيز كمبود ريز مغذي ها از شيوع بالايي برخوردار است. بررسي ملي تعيين وضعيت حاكي از آن است كه كم خوني در حدود 38درصد كودكان 15 تا 23 ماهه كشور را تهديد مي كند. دكتر ربابه شيخ الاسلام، متخصص تغذيه و مدير سابق دفتر بهبود تغذيه وزارت بهداشت با اشاره با شيوع بالاي كم خوني در كودكان زير دو سال كشور در سخنراني خود در همايش گفت: آخرين يافته هاي علمي حاكي از آن است كه ابتلاي كودك به كم خوني فقر آهن در دو سال اول زندگي صدمات غير قابل جبران بر رشد و تكامل مغزي او وارد مي كند و كاهش بهره هوشي به ميزان 5 تا 19 امتياز به عنوان يكي از پيامدهاي زيان بار كم خوني فقر آهن، توانمندي هاي ذهني كودكان را كاهش مي دهد.
در حال حاضر برنامه مكمل ياري آهن به عنوان يكي از راهكارهاي عمده پيشگيري و كنترل كم خوني فقر آهن از طريق شبكه هاي بهداشتي و درماني كشور اجرا مي شود. دكتر شيخ الاسلام ضمن اشاره به اينكه در اين برنامه توزيع قطره سولفات فروس در كليه كودكان همزمان با شروع تغذيه تكميلي تا 24 ماهگي انجام مي شود، اضافه كرد: علي رغم اجراي برنامه مكمل ياري آهن از حدود 15 سال پيش در كشور، يافته هاي اخير حاكي از آن است كه كم خوني در كودكان زير دو سال كشور به عنوان يك مشكل حاد كه نياز به اقدام اضطراري دارد، كماكان مطرح است و اين در حالي است كه هنوز برنامه كشوري براي مكمل ياري روي هم وجود ندارد. به گفته وي طراحي و اجراي مداخلاتي براي كاهش كمبود آهن و روي در كشور به عنوان يك اولويت عمده و فوري بايد مورد توجه قرار گيرد.
تشخيص ژنتيكي قبل از لانه گزيني
تشخيص ژنتيكي قبل از لانه گزيني يكي از روش هاي مطرح براي پيشگيري از بروز ناهنجاري ها در كودكان حاصل از  روش هاي كمك باروري است و تاكنون تحقيقات متعددي در مورد وضعيت سلامت نوزادان حاصل از روش هاي كمك باروري به عمل آمده است كه عمدتاً حاكي از شباهت نقايص مادرزادي ناشي از اختلالات كروموزومي در اين دسته از نوزادان در مقايسه با جمعيت هاي كنترل است. البته هنوز در مورد صحت و سقم اين اطلاعات بحث فراواني وجود دارد.
دكتر گورابي، رييس پژوهشكده رويان جهاد دانشگاهي ضمن اشاره به اينكه لازم است براي جلوگيري از بروز هرگونه نقايص مادرزادي در اين نوزادان از روش هاي تشخيصي قبل از لانه گزيني استفاده شود، گفت: پژوهشكده رويان جهاد دانشگاهي از حدود 4 سال پيش تحقيقاتي را در خصوص كاربرد روش تشخيص ژنتيكي قبل از لانه گزيني آغاز كرده است. در پژوهشكده رويان از دو سال پيش اين نوع خدمات تشخيصي براي كساني كه لقاح مصنوعي(ivf)ناموفقي دارند و همچنين در مواردي كه والدين دچار اختلالات كروموزومي بوده و با سقط هاي مكرر جنين روبرو هستند، ارائه مي شود.
دكتر گورابي با بيان اين مطلب كه تحقيقات در خصوص روش تشخيص قبل از تولد در جهان در حال گسترش است، افزود: روشي كه در پژوهشكده رويان ارايه مي دهيم، روش سيتوژنتيك است و عمدتاً اختلالات كروموزومي جنين را آشكار مي كند. به اين ترتيب مي توانيم خدمات تشخيص ژنتيكي قبل از لانه گزيني را براي كساني كه زايمان و لقاح طبيعي دارند و مشكوك به تولد نوزاد با اختلال ژنتيكي هستند نيز ارائه دهيم.
حلقه مفقوده پايش رشد كودك
به گفته دكتر بهرام دلاور، متخصص اطفال و دكتراي مديريت خدمات بهداشتي، هرچه كودكان رشد كرده و بزرگ تر مي شوند، به اشكال متفاوتي از تعامل و تحريكات محيطي براي توسعه توانمندي هاي خود نيازمندند: فراهم كردن شرايط محيطي براي كودك منجر مي شود كه كودكان از حداكثر پتانسيل هاي خدادادي خود استفاده كنند كه رسيدن به توانمندي در كودكان مستلزم آموزش و انتقال مفاهيم به كودكان است.
دكتر دلاور با اشاره به اين مطلب كه مطالعات نشان داده است، كودكان تحت آموزش به ميزان قابل توجهي كمتر از سايرين به بزهكاري و اعمال خلاف اجتماعي در سنين نوجواني و ميانسالي روي مي آورند، اضافه كرد: همچنين اين مطالعات نشان مي دهد كودكاني كه تحت آموزش قرارگرفته اند 15 درصد افزايش هوش بيشتري نسبت به ساير كودكاني كه تحت اين آموزش ها قرار نگرفته اند، دارند. وي همچنين ايجاد تغييرات و ارائه روش هايي جديد در آموزش هاي دبستاني و پيش دبستاني و لزوم آشنايي خانواده ها با اين روش ها را با اهميت دانسته و اضافه كرد: طرح مراقبت از كودك سالم كه طي چهار سال گذشته در كشور پياده شده است يكي از راه هاي ارزيابي سلامت و رشد كودكان بوده و باعث خواهد شد تا كودكان با سرعت بيشتري به تكامل و رشد دست يابند.
متأسفانه در حال حاضر حدود 85 درصد از خانواده ها براي ارزيابي پايش رشد كودك به مراكز مربوطه مراجعه نمي كنند.
دكتر دلاور اضافه كرد: پزشكاني كه ارائه دهنده خدمات سرويس هاي مذكور هستند آگاهي مناسب بر اساس كارت رشد كودك را به والدين نمي دهند كه در هر صورت با غفلت از اين گونه مسائل عوارض جبران ناپذيري در كمين كودك خواهد بود.
دوران قبل از بارداري را جدي بگيريد!
آموزش مراقبت هاي قبل از دوران بارداري كه هسته اصلي آن سالم تر كردن شيوه زندگي مادران است، متضمن سلامت كودكان متولد شده خواهد بود. اين هم يكي از مسائلي است كه بايد براي تأمين سلامت كودكان مورد توجه قرار گيرد.
افسانه آذري، معاون پژوهشي جهاد دانشگاهي دانشگاه علوم پزشكي ايران، در خصوص مطالعه خود مبني بر آگاهي و نگرش زنان نسبت به آموزش هاي دوران بارداري عنوان كرد: از سال1920 مراقبت هاي دوران بارداري براي خانم ها مطرح شده و سرفصل هاي متفاوتي نيز براي آن تعيين گرديد كه براساس تعداد مراجعات و شروع اولين ويزيت توسط متخصص، كفايت اين مراقبت ها سنجيده مي شود.
وي در ادامه افزود: تحقيقات جامعي كه در اين زمينه توسط سازمان جهاني بهداشت انجام شده است نشان مي دهد، تفاوت ها و نابرابري هايي در زمينه دريافت اين ضمانت در كشورها مختلف است؛ به شكلي كه با وجود ميزان متوسط 7 تا 11 ويزيت لازم براي هر بارداري با پوشش 97 درصد در كشورهاي توسعه يافته، تعداد مراجعات و شروع مراجعات در كشورهاي در حال توسعه كمتر از اين تعداد است؛ تا حدي كه در كشورهاي جنوب آسيا حدود 54 درصد از مادران باردار تنها يك بار ويزيت را در دوران بارداري دريافت مي كنند.
درصد بسياري از مرگ و مير مادران و جنين آنها و همچنين مرده زايي ها و تولد هاي زودرس و يا نوزادان با وزن كم، ناشي از مراقبت هاي نامناسب و ناكافي در دوران بارداري است كه با به كارگيري مراقبت هاي لازم در اين خصوص مي توان تا حد بسياري از عوارض و مشكلات آتي در كودكان كاست.
معاون پژوهشي جهاد دانشگاهي دانشگاه علوم پزشكي ايران در اين باره گفت: عدم آگاهي مناسب از تغييرات اين دوران منجر به بروز مشكلات عديده اي از جمله مشكل در سيستم عضلاني اسكلتي، دردهاي لگني و بي اختياري ادرار در مادران مي گردد كه در صورت آموزش چگونگي مراقبت هاي كافي و مناسب در دوران بارداري مي توان تا حدود قابل توجهي از اين عوارض پيشگيري كرد.
وي در پايان تأكيد كرد: لازم است برنامه هايي جهت تشكيل كلاس هاي آموزشي دوران بارداري كه سال هاست در كشورهاي ديگر انجام مي گردد، به عنوان حق زنان و دختران ايراني مورد توجه متوليان بهداشت جامعه قرار گرفته و حمايت هاي لازم به منظور شركت كليه زنان در اين كلاس ها نيز به عمل آيد.]]>
</TEXT>
</DOC>
<DOC>
<DOCID>HAM2-851210-021</DOCID>
<DOCNO>HAM2-851210-021</DOCNO>
<ORIGINALFILE>/1385/851210/news/_diet.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[سال جديد و 1850 آمبولانس جديد
گروه سلامت - معاون توسعه منابع وزارت بهداشت با اعلام تحويل 750 آمبولانس ايران خودرو ديزل در سال 85 از خريد و افزايش 1850 آمبولانس جديد ديگر در سال 86 خبر داد.
رحمت الله حافظي به يكي از خبرگزاري ها گفت: بر اساس قرارداد دوم وزارت بهداشت با شركت ايران خودرو ديزل بايد 1200دستگاه آمبولانس تا پايان امسال به وزارت بهداشت تحويل مي شد كه تاكنون 40 دستگاه آمبولانس تحويل شده و تعهد كرده اند تا آخر سال 861200، دستگاه آمبولانس نيز به وزارت بهداشت تحويل شود.
اختصاص يارانه به دپوي دارو ضروري نيست
گروه سلامت - وزير بهداشت، درمان و آموزش و پزشكي اعلام كرد: يك رديف جديد 62 ميليارد توماني در قانون بودجه سال 86 براي ذخيره استراتژيك دارو در نظر گرفته شده است كه اين رديف در سال 85 تنها يك ميليارد تومان در نظر گرفته شده بود كه طبيعتاً اين ميزان بودجه به كمك رديف يارانه دارو خواهد آمد.
اين در حالي است كه مديرعامل يك شر كت سرمايه گذاري دارويي به خبرگزاري مهر گفت: در ايران بخش اعظم مراكز درماني دولتي است و 96 درصد داروهاي مورد نياز كشور در داخل توليد مي شود و تنها 4 درصد آن وارد مي شود بنابراين نيازي نيست 60 ميليارد تومان از يارانه ها به دپوي دارو اختصاص يابد.
بيمارستان ها ورشكست
مي شوند
]]>
<IMAGE>/1385/851210/news/015864.jpg</IMAGE>
<![CDATA[
گروه سلامت - رئيس هيأت مديره انجمن  بيمارستان هاي خصوصي تهران خبر از ورشكستگي بيمارستانها در سال جديد داد. دكتر كوروش شميمي به ايسنا گفت: كاهش سرانه درمان به 3 هزار و 800 تومان در سال آينده ضررهاي زيادي به بخش خصوصي و دولتي وارد مي كند. چون بيمه ها تعهدات خود را به طور كامل رعايت نمي كنند و تامين كننده واقعي هزينه هاي درمان نيستند. اين معضل به طور غيرمستقيم بر وضعيت مردم تأثير مي گذارد چرا كه پرداخت بيش از 80 درصد از هزينه هاي سلامت و حتي هزينه تجهيزات و وسايل درماني بيمارستان ها نيز كه بدون كنترل و با هزينه بسيار سنگين وارد كشور مي شوند بر عهده مردم خواهد بود لذا كاهش سرانه درمان مستلزم پررنگ تر شدن نقش بيمه ها در ارائه خدمات مناسب است.]]>
</TEXT>
</DOC>
<DOC>
<DOCID>HAM2-851210-022</DOCID>
<DOCNO>HAM2-851210-022</DOCNO>
<ORIGINALFILE>/1385/851210/news/_diet.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[پنجره هاي باز براي پيشگيري از شيوع بيماري ها
گروه سلامت - اين همه دستگاه هاي تهويه و سيستم هاي جريان هوا طراحي شده و حالا پژوهشگران مي گويند براي بيرون راندن ميكروب ها از بيمارستان ها، دنبال راه هاي عجيب و غريب نباشيد، همان بازكردن پنجره ها بهترين راه است.
به گزارش پايگاه اينترنتي رويترز، محققان به اين نتيجه رسيده اند بيمارستان هاي قديمي كه سقف بلند و پنجره هاي بزرگ دارند، بهترين طراحي است براي جلوگيري از گسترش عفونت هاي هوازي مانند سل كه حتي از اتاق هاي جديد فشار منفي كه هواي آلوده را به خارج مي راند و طراحي آنها پرهزينه است، بهتر عمل مي كنند. ضمن اينكه هزينه نصب و نگهداري و مسائل ديگر را هم ندارند.
اين محققان از كالج سلطنتي لندن، هواي هشت بيمارستان را در ليما پايتخت پرو آزمايش كردند. تهويه در بخش هايي كه بيش از??سال پيش ساخته شده بود و سقف هاي بلند و پنجره هاي بزرگ داشتند، بهتر از اتاق هاي جديد بود كه از تهويه طبيعي برخوردار بودند و وضع اين اتاق ها هم از اتاق هايي كه تهويه مكانيكي داشتند بهتر بودند.
سير معجزه نمي كند
]]>
<IMAGE>/1385/851210/news/015861.jpg</IMAGE>
<![CDATA[
گروه سلامت - آن قدر درباره فايده هاي مختلف سير حرف زده شده كه برخي ها فكر كردند با خوردن سير همه دردهايشان درمان مي شود.
درست است كه تحقيقات قبلي نشان داده بود سير مي تواند اثر ضد سرطان داشته باشد يا فشار خون را پايين بياورد، ولي محققان مي گويند اين دليل نمي شود كه از آن انتظار معجزه داشته باشيم.بي بي سي گزارش داده كه كار جديد محققان مي گويد، سير روي برخي افراد و بيماران ممكن است آثار محدودي بگذارد و كلسترول خونشان را پايين بياورد، ولي نمي توان آن را به همه افراد توصيه كرد. در حالي كه توصيه هاي قبلي، مانند مصرف ميوه و سبزي هنوز كاربرد دارد.
سير، البته به نسبت نمك، طعم دهنده سالمتري است، ولي نبايد مردم به آن خيلي اميد ببندند و ساير دستورالعمل هاي حياتي تر را فراموش كنند.]]>
</TEXT>
</DOC>
<DOC>
<DOCID>HAM2-851210-023</DOCID>
<DOCNO>HAM2-851210-023</DOCNO>
<ORIGINALFILE>/1385/851210/news/_diet.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[بازتاب]]>
</TITLE>
<TEXT>
<![CDATA[واكنش انجمن بيهوشي ايران
به گزارش همشهري
در پي چاپ گزارشي كه هفته گذشته 2/12/85 در همين صفحه تحت عنوان بيدار شو، نمير! به چاپ رسيد، كه در آن به عوارض احتمالي جراحي زيبايي بيني به بهانه مرگ يك دختر جوان در هنگام عمل راينوپلاستي مي پرداخت. انجمن آنستزيولوژي و مراقبت هاي ويژه ايران پاسخ ذيل را به روزنامه ارسال كرده است:
انجمن بيهوشي و مراقبت هاي ويژه ايران ضمن اظهار نهايت تأسف از بابت حادثه به وجود آمده ابراز گلايه از همكاراني مي نمايد كه بدون بررسي و اعلام نظر از مراجع ذي صلاح به خصوص پزشكي قانوني و سازمان نظام پزشكي كشور انگشت اتهام را متوجه گروه بيهوشي كرده اند. به عبارت ديگر قصاص قبل از جنايت نمودند. سالانه بين 25 تا 27 هزار نفر در حوادث جاده اي جان خود را از دست مي دهند ولي واكنش قابل ملاحظه اي از سوي مبادي ذي ربط اعم از افراد حقيقي يا حقوقي ديده نمي شود ولي به محض اين كه يك نفر از هزاران نفري كه در روز تحت عمل جراحي قرار مي گيرند و به دلايلي فوت مي كنند بلافاصله انگشت اتهام به سوي متخصصاني مي رود كه با كمترين حقوق خود را وقف خدمت به جامعه نموده اند.
از سوي ديگر آنچه به دفعات مشاهده مي شود دريافت مبالغ هنگفت از بيماران به صورت كلي توسط جراحاني است كه اعمال زيبايي انجام مي  دهند. متأسفانه برخي از جراحان زيبايي به سبب پرداخت مبالغ كمتر بيماران خود را در مراكزي تحت عمل جراحي قرار مي دهند كه از استانداردهاي لازم براي آن برخوردار نيست كه نتيجه آن اتفاق ناگواري است كه شاهد آن هستيم. انجمن بيهوشي و مراقبت هاي ويژه ايران پاسخ نهايي را موكول به اعلام نتيجه علت فوت توسط سازمان پزشكي قانوني و سازمان نظام پزشكي مي نمايد.
گروه سلامت: گزارش ياد شده به عوارض جراحي هاي راينوپلاستي پرداخته بود و هدف، نشانه  گرفتن انگشت اتهام به هيچ يك از پزشكان و كادر جراحي و درماني نبود. مرور دوباره گزارش ياد شده، اين مطلب را به روشني نشان مي دهد.]]>
</TEXT>
</DOC>
<DOC>
<DOCID>HAM2-851210-024</DOCID>
<DOCNO>HAM2-851210-024</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فرمانده نيروي انتظامي:
تلفات سالانه حوادث رانندگي برابر با زلزله بم است]]>
</TITLE>
<TEXT>
<IMAGE>/1385/851210/news/015852.jpg</IMAGE>
<![CDATA[
گروه اجتماعي- فرمانده نيروي انتظامي گفت: در حوزه راهنمايي و رانندگي با رقم 27 هزار كشته و 270 هزار مجروح، ساليانه شاهد وقوع حادثه ژاي مانند بم در كشور هستيم.
سردار اسماعيل احمدي ژمقدم، در همايش سراسري پليس راهنمايي و رانندگي و فرماندهان پليس راه كشور، با تاكيد بر لزوم پيش ژبيني حوادث توسط راهنمايي و رانندگي، گفت: با تشكيل دفتر مطالعات كاربردي در راهنمايي و رانندگي زمينه پيش ژبيني حوادث فراهم شده است.
احمدي ژمقدم خاطرنشان كرد: 65 درصد حوادث رانندگي در 30 كيلومتري شهرها و 85 درصد حوادث رانندگي در ساعات روز اتفاق مي ژافتد، بنابراين بايد در اين حوزه ژها انرژي بيشتري صرف شود.
به گفته احمدي ژمقدم طرح تردد زوج و فردخودروها به آخر عمر خود رسيده است و به نظر مي ژرسد اين طرح ديگر تأثيرات اوليه را ندارد.
فرمانده نيروي انتظامي گفت: در 10 سال آينده، تعداد خودروها به 20 ميليون و ميزان مصرف سوخت دو برابر خواهد شد كه در مقابل آن، پليس راهنمايي و رانندگي نيز بايد رشد و توسعه لازم را داشته باشد.
وي افزود: در حال حاضر ترافيك در شهرهاي بزرگ به ويژه شهر تهران به شرايط بحراني رسيده است و شهرهاي بزرگ از خودرو اشباع شده ژاند.
به گفته احمدي ژمقدم، تا زماني كه در موضوع ترافيك به بحران نرسيم، مسئولان و مردم نسبت به پذيرش راهكارهاي جديد تمكين نخواهند كرد. وي افزود: در حال حاضر در بحث ترافيك به بن ژبست رسيده ژايم و بايد براي حل اين مشكل، فكر و چاره ژاي نو انديشيده شود.
احمدي ژمقدم با اشاره به توجه دولت به حوزه راهنمايي و رانندگي افزود: براي سال آينده اعتبارات ناجا تنها در حوزه راهنمايي و رانندگي افزايش يافته است و در ساير بخش ژها افزايش اعتبار نداشته ژايم.
افزايش40 درصدي توان پليس راهور درنوروز
از سوي ديگر رئيس پليس راهور ناجا با تشريح برنامه هاي نوروزي راهنمايي و رانندگي گفت: توان نيروهاي پليس كشور نوروز امسال نسبت به سال گذشته 40 درصد افزايش مي يابد.
سردار محمد رويانيان در حاشيه هفتمين كنفرانس مهندسي حمل و نقل و ترافيك ايران افزود: امسال كنترل خاصي بر روي كاميون ها و مسافربرهاي عمومي صورت مي گيرد.
رئيس پليس راهنمايي و رانندگي نيروي انتظامي با اشاره به كشته شدن يكهزار و 700 نفر در نوروز سال گذشته گفت: از 25 اسفند 84 تا 15 فروردين 85، روزانه 85 نفر در تصادفات نوروز كشته شدند.
وي با اشاره به افزايش يك ميليون دستگاه خودرو و يك ميليون موتورسيكلت نسبت به سال گذشته پيش بيني كرد: تعداد سفرها در نوروز امسال به دليل مصادف شدن با ايام ربيع الاول افزايش يابد.
سردار رويانيان با اشاره به اين كه در نوروز امسال به طور جدي با سرعت و سبقت غيرمجاز، نبستن كمربند ايمني و نقص فني خودروها برخورد مي شود، گفت: عوامل راهنمايي و رانندگي ضمن برخورد محترمانه با اين دسته از رانندگان نسبت به تخلف آنها كوتاه نمي آيند، چرا كه اين تخلفات مهمترين عوامل مرگ ومير در نوروز سال 85 بوده است.]]>
</TEXT>
</DOC>
<DOC>
<DOCID>HAM2-851210-025</DOCID>
<DOCNO>HAM2-851210-025</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تابستان سال آينده
1000فروشگاه عرضه لباس زنانه افتتاح مي شود]]>
</TITLE>
<TEXT>
<![CDATA[گروه اجتماعي- استاندار تهران، با تاكيد بر اينكه زنان بايد در انتخاب لباس و پوشش آزاد باشند، گفت: تنوع ژخواهي و تحول ژگرايي خصلت جوانان است و دولت وظيفه دارد كه به اين نياز جوانان پاسخ دهد.
كامران دانشجو، استاندار تهران، در نشست مشترك اعضاي دبيرخانه زنان سرزمين من، با طراحان و توليدكنندگان لباس، گفت: در بحث پوشش، اگر الگوي مناسبي ارائه نشود، مشخص است كه جوانان به سوي الگوهاي ديگر مي ژروند و وظيفه ما ارائه الگوي مناسب است.
وي با تاكيد بر اينكه تنوع ژخواهي تهديد نيست، گفت: استعدادها و خلاقيت ژهاي خوبي در طراحان وجود دارد و مي ژتوانيم با حفظ فرهنگ ايراني- اسلامي و حدود شرعي، مد و طرح ژهايي را ارائه  ژكنيم كه در جامعه خود و جامعه ديگران طرفدار داشته باشد. وي يادآور شد: زنان بايد در انتخاب لباس و پوشش آزاد باشند و بايد الگوي مناسب از سوي طراحان ارائه شود.
به اعتقاد دانشجو، داشتن تنوع در پوشش و لباس حق همه جامعه است. يك لباس واحد، جامعه و روح آن را كسل مي ژكند، چرا كه انسان تنوع طلب است.
وي با اشاره به برگزاري جشنواره لباس مشاغل در سال آينده، خواستار ياري طراحان در اين زمينه شد. وي در خصوص طرح ساماندهي مد و لباس در مجلس گفت: وزارت كشور در اين طرح به عنوان سازمان و ارگاني ديده نشد، در حالي استانداران، نمايندگان عالي دولت بوده و ميژتوانند در اين زمينه در استان ژها موثر باشند و بايد استانداران را موظف به ورود به مسئله كرد.
استاندار تهران همچنين گفت: بهتر است كه متخصصان امور شرعي نيز با دبيرخانه جشنواره مد و لباس همكاري كنند و ما از ورود آنان به اين بحث استقبال مي ژكنيم. در اين جلسه، مفتح، معاون وزير بازرگاني، از افتتاح يكهزار فروشگاه عرضه لباس زنان با طرح ژهاي ارائه شده از سوي دبيرخانه زنان سرزمين من در تهران خبر داد و گفت: اين فروشگاه ژها تا پايان تابستان سال آينده به 2 هزار فروشگاه مي ژرسد و لبا س ژهاي ارائه شده در اين فروشگاه ژها داراي مارك دبيرخانه زنان سرزمين من خواهد بود.رئيس فراكسيون زنان مجلس نيز در اين نشست گفت: براساس طرح ساماندهي مد و لباس پس از تصويب طرح لباس در كميته وزارت ارشاد، طراحان از تسهيلات بانكي برخوردار مي شوند. فاطمه آليا افزود: طرح ساماندهي مد و لباس به تصويب شوراي نگهبان رسيده و در حال حاضر دولت در حال تدوين لايحه اجرايي اين طرح است.]]>
</TEXT>
</DOC>
<DOC>
<DOCID>HAM2-851210-026</DOCID>
<DOCNO>HAM2-851210-026</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در صورت تصويب مجلس شوراي اسلامي
همه زنان سرپرست خانوار تحت پوشش بهزيستي قرار مي گيرند]]>
</TITLE>
<TEXT>
<![CDATA[گروه اجتماعي- در صورت تصويب نمايندگان مجلس شوراي اسلامي، سازمان بهزيستي قادر است تمامي زنان سرپرست خانوار پشت نوبتي اش را تحت پوشش قرار دهد.
مهدي عبدوس، معاون پشتيباني و امور مجلس سازمان بهزيستي كشور، با اعلام اين خبر گفت: طرح افزايش 75 هزار خانوار به جمع خانواده هاي تحت پوشش سازمان بهزيستي از سوي اعضاي كميسيون تلفيق مجلس شوراي اسلامي تصويب شده است و چنانچه اين طرح در صحن علني مجلس شوراي اسلامي نيز راي بياورد 75 هزار خانوار جديد تحت پوشش سازمان بهزيستي قرار خواهند گرفت.بر اساس گفته هاي عبدوس در صورتي كه خانوارهاي پشت نوبت زن سرپرست تحت پوشش قرار گيرند اين سازمان مي تواند نسبت به ثبت نام پشت نوبتي زنان سرپرست خانوار اقدام كند.معاون پشتيباني سازمان بهزيستي افزود: سازمان بهزيستي قصد دارد در سال آينده تعداد افراد تحت پوشش كالابرگ يارانه اي را از 5/1 به 3 ميليون نفر برساند.وي گفت: سعي داريم تا در سال آينده خانواده هاي پشت نوبت، خانواده هاي تحت پوشش گروه پيشگيري، خانواده هاي معتادين و خانواده  هاي مراجعه كننده به مراكز كاهش آسيب، طلاق يا مشاوره كه از سوي كارشناسان نيازمند تشخيص داده شده اند را در فهرست افراد گيرنده كالابرگ يارانه اي قرار دهيم و تعداد اين افراد را به 3 ميليون نفر برسانيم.وي با اشاره به اينكه در آستانه سال نو كالا برگ يارانه اي ميان افراد واجد شرايط توزيع شده است افزود: امسال به هر نفر از افراد تحت پوشش سازمان بهزيستي، كالابرگ اقلام پروتئيني شامل گوشت قرمز، گوشت سفيد، حبوبات، تن ماهي، خرما و شير ارائه مي ژشود.]]>
</TEXT>
</DOC>
<DOC>
<DOCID>HAM2-851210-027</DOCID>
<DOCNO>HAM2-851210-027</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برگزاري سومين همايش زنان كارآفرين]]>
</TITLE>
<TEXT>
<![CDATA[گروه اجتماعي - سومين همايش كارآفريني زنان با موضوع تمركز بر روي كارآفريني زنان دانش آموخته دانشگاهي در دانشگاه صنعتي شريف برگزار شد.
فرشته سليماني، دبير اين همايش گفت: در سومين همايش زنان كارآفرين موفق يا حتي ناموفق به عنوان نمونه هايي از تلاش براي كارآفريني و تبادل تجربيات گوناگون اين عرصه ارائه مي شود.وي گفت : ميزگردي هم با حضور كارآفرينان نمايندگان بخش هاي دولتي و خصوصي برگزار مي شود و به سؤال هاي حقوقي و مالياتي زنان كارآفرين پاسخ داده مي شود.
سليماني افزود: رويكرد اصلي اين همايش كارآفريني دختران فارغ التحصيل دانشگاه هاست. در حالي كه در همايش هاي قبلي مسئله اساسي كارآفرين بودن زنان و چالش هاي پيش رو و توسعه كارآفريني بود و موضوع دانش آموختگي مدنظر نبود.وي همچنين گفت : در سومين همايش زنان كارآفرين مسائل دانش آموختگان از دو جهت بررسي مي شود، اول اين كه دولت و خانواده ها براي فارغ التحصيل شدن اين قشر هزينه پرداخته و اكنون بايد بازخورد اين هزينه را در جامعه ديد و نكته دوم اينكه آيا رشته هاي تحصيلي كارآفريني با نوع كار آنان هماهنگ هست يا نه؟ جدا از همگون بودن كار و تحصيل، بايد بررسي كرد آيا اين تحصيل مي تواند جوابگوي نياز جامعه باشد و گذراندن دوران تحصيل در شغل كارآفرينان چه نقشي داشته است]]>
</TEXT>
</DOC>
<DOC>
<DOCID>HAM2-851210-028</DOCID>
<DOCNO>HAM2-851210-028</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نشست منطقه اي قضات دادگاه هاي نوجوانان]]>
</TITLE>
<TEXT>
<![CDATA[گروه اجتماعي ششمين نشست منطقه اي و علمي قضات ويژه كودك و نوجوان در اهواز برگزار شد.
در اين نشست دو روزه قضات ويژه اطفال و خانواده از استان هاي بوشهر، هرمزگان، لرستان، خوزستان و مسئولان دفاتر حمايت از حقوق كودك و خانواده سراسر كشور حضور دارند. آيت الله هاشمي شاهرودي رئيس قوه قضائيه در پيام خود به اين نشست آورده است: برقراري وحدت رويه و ارتقاي كيفيت رسيدگي به مسائل خانواده و كودك و همچنين نحوه مواجهه علمي و منطقي تر با مسائل اين حوزه، اقدام شايسته اي است كه علاوه بر ايجاد حمايت هاي قضايي، زمينه ساز رفع ابهامات و خلأهاي قانوني موجود است.]]>
</TEXT>
</DOC>
<DOC>
<DOCID>HAM2-851210-029</DOCID>
<DOCNO>HAM2-851210-029</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[حذف رشته ها پس از دريافت پول؟!
@ دانشگاه علم و صنعت در فراخوان ثبت نام براي دوره هاي فراگير كه هزينه آن براي هر داوطلب20 هزار تومان بود،حدود 25 رشته اعلام كرده بود.حالا بعد از ثبت نام، اعلام كرده كه در 23 رشته پذيرش
ندارد، بي آن كه داوطلبان بتوانند، وجوه پرداخت شده را پس بگيرند!
محسني- كرج
ضرورت توجه به روحيه كودكان
پس از آن كه دانش آموزان دبستان اسوه واقع در خيابان بهار را براي ديدار از يك مركز فرهنگي همجوار با گورستان در خيابان اشرفي اصفهاني بردند، به دليل مشاهده قبرستان و دفن ميت، فرزندم دچار كابوس شده است. چرا در اين موارد، ملاحظه سن و سال و روحيه حساس اطفال را نمي كنند؟
ولي دانش آموز
سختگيري بي جا
ديپلم هنرستان صنعتي برق و كارگر ماهر رشته الكترونيك هستم، اما هر جا براي كار مراجعه مي كنم، از من سوابق تجربي مي خواهند. آيا همه كساني كه امروز تجربه كاري دارند، از ابتدا چنين مهارت هايي را داشتند؟ چرا براي جذب جوانان با حذف سختگيري هاي بي جا، تسهيلات فراهم نمي شود؟
فريد- ورامين
تير برق در آستانه سقوط
از يك ماه پيش روي پل بزرگراه آزادگان، تير چراغ برق كج شده و ممكن است با وزش باد شديد سقوط كند. بهتر است سريعاً، در اين مورد اقدام شود.
مهدي سوري- تهران
شرايط مناسب نبود
افزايش بهاي همشهري تا 2 برابر به اين دليل كه در شرايط خاص بيم همگاني از افزايش قيمت ها اتفاق افتاد تأثير منفي به جا گذاشت. بهتر بود افزايش قيمت در حد متعادل تري انجام مي گرفت.
محمود معصوميان- تهران
افزايش قيمت منطقي است
@ به نظر من افزايش قيمت روزنامه همشهري منطقي است، چون بعد از حدود 10 سال در مقايسه با قيمت ساير روزنامه ها، بهاي همشهري تغيير چنداني نكرده بود. بايد واقعيت را پذيرفت.
حسن خزري- تهران
توقع از روزنامه ملي
همشهري يك روزنامه ملي است و 2 برابر شدن بهاي روزنامه روي جامعه تأثير مي گذارد. خيلي  ها حتي قدرت خريد روزانه روزنامه 100 توماني را ندارند در حالي كه دوست دارند روزنامه بخوانند.
منوچهر پاكزاد- تهران
تقاضاي يك جانباز
جانباز 70 درصدي هستم. براي تأمين مسكن به سازمان ها و ارگان هاي ذي ربط مراجعه كرده ام، اما هنوز نتيجه نگرفته ام. شايسته است مسئولان، مرا در اين راه ياري دهند. يادآوري مي كنم كه در حال حاضر در يكي از ادارات مركز حالت اشتغال دارم، اما از همين طريق هم مساعدتي در حق من انجام نشده است.
نام محفوظ
با مردم: نام و تلفن تماس پيام دهنده در همشهري محفوظ است.
علاقه مند به نوسازي ميني بوس ها هستيم، اما...
مسئول محترمي كه از طريق راديو اعلام كرد ميني بوس داران از طرح تعويض ميني بوس هاي فرسوده استقبال نكرده اند، بهتر است به اين دليل مهم عنايت داشته باشند كه شرايط سنگين براي خريد خودروهاي جديد، مبلغ بالاي وديعه و اقساط زياد آنها در توان ميني بوس داران نيست. بنابراين درخواست مي شود در صورت امكان شرايط را سهل تر كرده و اقساط را مقداري پايين بياورند، يا اين كه از انواع ديگر خودروها چون ون يا تاكسي در اين طرح استفاده كنند تا اكثر ميني بوس داران كه علاقه مند به داشتن خودروي نو هستند بتوانند از طريق اين طرح نسبت به تعويض و تبديل ميني بوس هاي فرسوده اقدام نمايند.
رضا احمدي- كرج]]>
</TEXT>
</DOC>
<DOC>
<DOCID>HAM2-851210-030</DOCID>
<DOCNO>HAM2-851210-030</DOCNO>
<ORIGINALFILE>/1385/851210/news/_ejtem.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ويزاي كار براي300 هزار افغان داوطلب]]>
</TITLE>
<TEXT>
<![CDATA[گروه اجتماعي- مديركل امور اتباع و مهاجرين خارجي وزارت كشور با اعلام صدور ويزاي كار براي 300 هزار افغان داوطلب بازگشت، اظهار كرد: حدود300 تا 350 هزار تبعه غيرقانوني افغان در سال جاري دستگير شده اند.
احمد حسيني در دوازدهمين اجلاس سه جانبه برنامه مشترك بازگشت داوطلبانه اتباع افغان در مشهد گفت: با گسترش روابط دو كشور ايران و افغانستان، مهاجران مي توانند قانوني به ايران سفر كنند. وي اظهاركرد: از سال 2001 تا 2005، روند بازگشت در سطح بالا و نزديك به 62 درصد بود و حدود يك ميليون و 400 هزار نفر از اتباع افغان به كشور خود بازگشته اند؛ اما اجلاس دوازدهم در حالي برگزار مي شود كه سال گذشته به اهداف خود نرسيده ايم.]]>
</TEXT>
</DOC>
<DOC>
<DOCID>HAM2-851210-031</DOCID>
<DOCNO>HAM2-851210-031</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مركز پژوهش هاي مجلس شوراي اسلامي:
ريسك سرمايه گذاري در ايران بالاست]]>
</TITLE>
<TEXT>
<IMAGE>/1385/851210/news/015927.jpg</IMAGE>
<![CDATA[
گروه اقتصادي- مركز پژوهشهاي مجلس شوراي اسلامي با ارائه پيشنهادهايي خواستار اجرايي شدن سياست هاي اصل 44 قانون اساسي شد و بالا بودن ريسك هاي سرمايه گذاري در كشور را مانع توسعه بخش خصوصي اعلام كرد.
به گزارش دفتر اطلاع رساني مركز پژوهش ها، دفتر مطالعات اقتصادي اين مركز با بررسي اهم الزامات اجراي سياست هاي ابلاغي اصل 44 قانون اساسي، از شتاب بخشيدن به رشد اقتصاد ملي، گسترش مالكيت در سطح عموم مردم به منظور تامين عدالت اجتماعي، ارتقاي كارآيي بنگاه هاي اقتصادي و بهره وري منابع مادي، انساني و فناوري، افزايش رقابت پذيري در اقتصاد ملي، كاستن از بار مالي و مديريتي دولت در زمينه تصدي فعاليت هاي اقتصادي، افزايش سطح عمومي اشتغال و تشويق اقشار مختلف مردم به پس انداز و سرمايه گذاري و بهبود درآمد خانوار ها به عنوان اهداف مندرج در ابلاغيه  اول(در تاريخ اول خرداد 84)نام برد.
مركز پژوهش هاي مجلس همچنين با تشريح اهداف ابلاغيه دوم(بند ج)افزود: ريسك فضاي كسب و كار ايران در سال 1385 از نظر شاخص هاي مختلفي نظير ريسك امنيتي، ثبات سياسي، قوانين و مقررات، اقتصادكلان، ماليات  ها و امثال اينها در مقايسه با ساير كشورهاي جهان بالا بوده كه اين امر به معناي وجود فضاي پرمخاطره براي سرمايه گذاري در كشور مي باشد كه اين ريسك و نااطميناني، هزينه هاي زيادي به بنگاه ها تحميل مي كند و بسياري از سرمايه گذاري  هاي بالقوه را غيرسودمند مي نمايد.
مركز پژوهش ها سپس با اشاره به لزوم اصلاح ذهنيت افكار عمومي در مورد خصوصي سازي، خواستار شفاف سازي اطلاعات و ترويج فرهنگ  سهامداري و تعاون در كشور شد و افزود: الزامات قانوني و ساختاري نيز در اين باره بايد مد نظر قرار گيرند.
دفتر مطالعات اقتصادي مركز پژوهش ها در ادامه با ارائه پيشنهاداتي تاكيد كرد كه در درجه اول دولت بايد در اعمال سياست هاي خود در اين زمينه به نحوي عمل كند كه مردم اعتماد لازم را نسبت به اجراي وعده هاي مسئولان پيدا كنند و در همين حال دولت، مجلس، قوه قضاييه و ساير نهادها گام اساسي در زمينه امن كردن فضاي كسب و كار و كاهش ريسك هاي تجاري و غيرتجاري در كشور بردارند.]]>
</TEXT>
</DOC>
<DOC>
<DOCID>HAM2-851210-032</DOCID>
<DOCNO>HAM2-851210-032</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[همشهري از نمايشگاه فروش بهاره گزارش مي دهد
ضعف خدمات و ناهماهنگي در عرضه كالا]]>
</TITLE>
<TEXT>
<![CDATA[گروه اقتصادي نمايشگاه فروش بهاره اصناف روز گذشته در 3 نقطه شهر تهران در حكيميه تهرانپارس، خاوران و پارك ارم به طور همزمان از ساعت 10 صبح گشايش يافت. اين نمايشگاه ها كه در مساحتي حدود??هزار متر مربع با يك هزار و???غرفه بر پا شده تا 18 اسفند ماه از ساعت??تا?? كالاهاي مورد نياز شب عيد مردم را تامين خواهند كرد.
به گزارش خبرنگار ما در روز نخست برپايي اين نمايشگاهها كه با استقبال اندك مردم همراه بود. ضعف امكانات، نبود اطلاع رساني لازم و تحويل ديرهنگام غرفه ها به واحدهاي صنفي موجب ناهماهنگي براي عرضه كالا به خريداران گرديد. اين در حالي است كه برنامه ريزي براي برپايي نمايشگاه هاي نوروزي توسط اصناف و دستگاه هاي ذيربط از مدت ها پيش آغاز شده بود.
رضايت نسبي از قيمت و كيفيت
با توجه به وعده هاي مجامع امور صنفي و اتحاديه هاي توليدي و توزيعي براي كنترل كيفيت و عرضه كالاها با قيمت 15 درصد كمتر از قيمت هاي سطح شهر در نخستين روز برپايي اين نمايشگاهها برخي خريداران با اعلام رضايت نسبي از قيمت و كيفيت كالاهاي عرضه شده، اعتقاد داشتند با گذشت چند روز از فعاليت اصناف در طرح نوروزي فروش بهاره و افزايش مشتريان اين نمايشگاهها، كيفيت و قيمت كالاها دچار نوسان خواهد شد و بر اساس تجربيات سال هاي گذشته غرفه  داران كالاهاي با كيفيت پايين تري را به مردم عرضه خواهند كرد.
نبود امكانات لازم
برپايي نمايشگاه در مناطقي مانند پارك ارم با توجه به نبود امكانات حمل و نقل عمومي باعث ايجاد مشكلاتي براي بازديدكنندگان شده و به دليل دوري محل برپايي نمايشگاه، خريداران با مشكل مواجه هستند. از سوي ديگر نبود اطلاع رساني درست از غرفه هاي عرضه كالاهاي مختلف و امكانات موجود در نمايشگاه سبب سرگرداني بازديد كنندگان شده وبا توجه به سردي هوا غرفه داران به دليل خطر آتش سوزي در تامين گرماي مورد نياز با مشكل مواجه هستند.]]>
</TEXT>
</DOC>
<DOC>
<DOCID>HAM2-851210-033</DOCID>
<DOCNO>HAM2-851210-033</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در ششمين همايش روز ملي حمايت از مصرف كنندگان صورت گرفت
تقدير از 40 شركت برتر]]>
</TITLE>
<TEXT>
<![CDATA[گروه اقتصادي - مراسم ششمين سالروز ملي حمايت از مصرف كنندگان ديروز با حضور وزير بازرگاني در مركز همايش هاي صدا و سيما برگزار شد.
در مراسم سالروز حمايت از مصرف كنندگان 14 شركت توليدكننده موفق به دريافت گواهينامه و تنديس رعايت حقوق مصرف كنندگان شدند و 26 شركت نيز گواهينامه حمايت از حقوق مصرف كننده را دريافت كردند. در اين مراسم، رئيس سازمان حمايت از مصرف كنندگان و توليدكنندگان از رشد 472 درصدي متقاضيان دريافت گواهينامه و لوح تقدير نسبت به سال 80 خبر داد. در اين مراسم، همچنين وزير بازرگاني خواستار تعيين تكليف فوري لايحه حمايت از حقوق مصرف كننده شد.
سيد مسعود ميركاظمي  آگاهي مصرف كننده از قيمت كالا،  تاثيرات مثبت از جنبه اجتماعي و كاهش برخورد ميان توليدكننده و مصرف كننده را از مزاياي رعايت حقوق مصرف كننده دانست.
وي در پاسخ به پرسشي در خصوص موضوع ادغام سازمان حمايت و سازمان بازرسي و نظارت بر قيمت كالا گفت: اين تصميم به شوراي عالي اداري ارسال شده ودر دستور اول است و بزودي مورد بررسي قرار مي گيرد.]]>
</TEXT>
</DOC>
<DOC>
<DOCID>HAM2-851210-034</DOCID>
<DOCNO>HAM2-851210-034</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رشد15.8درصدي ساخت مسكن طي 9 ماه]]>
</TITLE>
<TEXT>
<![CDATA[گروه اقتصادي - تقاضاي دريافت پروانه و ساخت مسكن در مناطق شهري كشور در 9 ماهه اول امسال نسبت به مدت مشابه سال قبل افزايش يافته است.
به گزارش دبيرخانه شوراي اطلاع رساني دولت، در 9 ماهه اول سال 1385، تعداد پروانه هاي صادرشده در كل مناطق شهري 8/15 درصد افزايش يافت و سطح كل زير بناي طبقات نيز 5/13 درصد رشد پيدا كرد.
بر اساس پروانه هاي ساختماني صادره در اين 9 ماه پيش بيني شده است حدود 304 هزار واحد مسكوني در 107 هزار و 447 دستگاه ساختمان احداث شود كه اين رقم در مقايسه با مدت مشابه سال قبل 1/14درصد افزايش را نشان مي دهد.]]>
</TEXT>
</DOC>
<DOC>
<DOCID>HAM2-851210-035</DOCID>
<DOCNO>HAM2-851210-035</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[افزايش حقوق كاركنان دولت به صورت ضريبي از تورم و پلكاني معكوس]]>
</TITLE>
<TEXT>
<![CDATA[گروه اقتصادي- محمد مهدي مفتح مخبر كميسيون تلفيق بودجه گفت: افزايش حقوق كارمندان در سال آينده به صورت ضريبي از تورم و به روش پلكاني معكوس انجام مي شود تا فاصله بين حقوق كاركنان دولت به مرور عادلانه شود. به گفته وي، در جهت ايجاد هماهنگي بيشتر در پرداخت حقوق كاركنان رسمي، قراردادي و پيماني دولت در سال آينده، كليه فوق العاده هاي مستمر با حق اولاد و عيدي كارمندان از طريق وزارت اقتصاد و دارايي پرداخت مي شود.
كميسيون تلفيق بودجه با تصويب تبصره اي، دولت را مكلف كرد به منظور اجراي سياست هاي اصل 44 قانون اساسي، تا پايان سال آينده با احتساب واگذاري هاي سال هاي اول و دوم برنامه  چهارم حداقل 60 درصد فعاليت هاي خارج از صدر اصل 44 خود را به بخش هاي خصوصي، تعاوني و عمومي غيردولتي از طريق مزايده يا بورس واگذار كند.
محمد مهدي مفتح مخبر كميسيون تلفيق بودجه افزود: دولت اجازه فعاليت در بخش هاي خارج از صدر اصل 44 را ندارد و در موارد ضروري نيز بايد لايحه اي تا پايان خرداد 86 به مجلس ارسال كند و در صورتي كه مجلس آن را تصويب كند دولت مي تواند در اين گونه موارد فعاليت جديدي انجام دهد.به گفته مفتح، بر اساس ديگر مصوبه  كميسيون تلفيق هر گونه فعاليت اقتصادي جديد در خارج از كشور براي كليه دستگاه هاي اجرايي دولت ممنوع شد و دولت مكلف شد ترتيبي اتخاذ كند كه بخش هاي خصوصي، تعاوني و عمومي غيردولتي بتوانند سهم اقتصادي و تجاري ايران را در بازارهاي خارجي و بين المللي افزايش دهند. وي تاكيد كرد: كميسيون تلفيق، وزارت صنايع و معادن را مكلف كرد حق بهره برداري از كليه  معادن تحت تصدي خود را كه براي بهره برداري واگذار نشده اند، را از طريق مزايده و به مدت 10 سال به متقاضيان بخش هاي خصوصي، تعاوني و عمومي غيردولتي كه داراي صنايع مرتبط با آن هستند واگذار كند.وي در پايان افزود: تصميم گيري مجدد درمورد بنزين به كميسيون تلفيق راي نياورد و اين موضوع احتمالا در جلسه آخر كميسيون دوباره مطرح مي شود.
محمد مهدي مفتح اضافه كرد: دستگاه هاي اجرايي مجازند در سال آينده براي اتمام طرح هاي نيمه تمام خود برخي از اين پروژه ها را تا سقف 10 ميليارد تومان به فروش برسانند. به گفته وي، دولت مكلف است براي اتمام بموقع طرح هاي عمراني 70 درصد بودجه طرح هايي كه در مناطق سردسير اجرا مي شود را تا شهريور سال آينده پرداخت كنند.
جواز واردات فولاد و سيمان براي برخي وزارتخانه ها
مفتح افزود: در راستاي تنظيم بازار مصالح ساختماني در داخل كشور و ايجاد امكان بيشتر براي مصرف كنندگان شخصي و مردم، كميسيون تلفيق با پيشنهاد دولت مبني بر اين كه وزارتخانه هاي راه و ترابري و نيرو، آموزش و پرورش و مسكن و شهرسازي مجاز باشند فولاد، آهن آلات و سيمان مورد نياز طرح هاي عمراني خود را از خارج وارد كنند موافقت كرد؛ بنابراين، اين وزارتخانه ها در سال 86 مي توانند آهن آلات و سيمان طرح هاي عمراني خود را وارد كنند تا فضا و توليدات داخلي براي اشخاص حقيقي و مردم باز باشد و بازار از نظر قيمت سيمان متعادل تر شود.]]>
</TEXT>
</DOC>
<DOC>
<DOCID>HAM2-851210-036</DOCID>
<DOCNO>HAM2-851210-036</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[راه اندازي نظام مديريت صيد از راه دور]]>
</TITLE>
<TEXT>
<![CDATA[گروه اقتصادي با ابلاغ سياست هاي كلي اصل 44 قانون اساسي به جز واگذاري نگهداري بيش از 30 اسكله از 150 اسكله صيادي موجود، كار واگذاري مديريت شناورهاي صيادي نيز به بخش خصوصي و به ويژه بخش تعاوني آغاز شده است. مدير كل شيلات استان سيستان و بلوچستان گفت: به همين منظور سيستم مديريت صيد از راه دور طراحي شده است كه هم اكنون در 55 شناور اجرايي شده است.
وي گفت: در 6 ماه آينده اين سيستم كه منجر به افزايش توليد و كاهش هزينه هاي برداشت آبزيان مي شود بر روي 445 شناور ديگر نيز نصب خواهد شد. قرار است تا سال آينده تمامي يك هزار شناوري كه در آبهاي دور به كار صيادي مشغولند به اين سيستم مجهز شوند.
طباطبايي با تاكيد بر اينكه هزينه نصب اين سيستم يك ميليون و 200 هزار تومان است افزود: معادل 500 هزار تومان اين هزينه توسط صيادان پرداخت مي شود و مابقي را دولت مي پردازد.]]>
</TEXT>
</DOC>
<DOC>
<DOCID>HAM2-851210-037</DOCID>
<DOCNO>HAM2-851210-037</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
بنزين3 بار به رأي گذاشته شد]]>
</TITLE>
<TEXT>
<![CDATA[گروه اقتصادي- با پايان بررسي لايحه بودجه در كميسيون تلفيق مجلس شوراي اسلامي سرنوشت بنزين به رغم تصويب افزايش قيمت به 150 تومان در اين كميسيون به طرح لايحه در صحن علني مجلس و راي اكثريت نمايندگان موكول شد. با حسن مرادي عضو هيات رئيسه كميسيون انرژي گفتگو كرده ايم.
***
مشكل قيمت گذاري وچگونگي عرضه بنزين دركميسيون تلفيق چيست؟
متاسفانه به ظاهر قيمت بنزين به يك تابو تبديل و تصميم گيري در مورد آن به يك امر محال تبديل شده است. در حاليكه دولت براساس لايحه اي كه ارائه داده قيمت بنزين را چه رسمي و چه غير رسمي افزايش داده است بطور علني اعلام مي كند كه موافق با افزايش قيمت نيست. اين موضع يعني اينكه دولت با لايحه اي كه داده است موافق نيست. در لايحه بر سهميه بندي بنزين در نيمه نخست سال تاكيد شده است كه اگر اجرا شود قيمت بنزين غير رسمي افزايش مي يابد. در عين حال در اين لايحه بر حذف يارانه در مدت پنج سال تاكيد شده است. اگر امروز قيمت بنزين را براساس فوب خليج فارس 500 تومان براي هر ليتر در نظر بگيريم اين يعني هر سال حد اقل 84 تومان افزايش قيمت.البته اگر در جهان قيمت بنزين تا پنج سال آينده ثابت بماند و هيچ تغيير قيمتي رخ ندهد.
باوجودموافقت شما و تعدادي ديگر از نمايندگان ولي برخي هنوز با افزايش قيمت بنزين به 150 تومان موافق نيستند؟
از هنگام تصويب اين پيشنهاد مخالفت ها با آن آغاز شده است ولي در كميسيون سه بار در اين زمينه راي گيري شد ولي كميسيون راي به مصوبه قبلي داد. متاسفانه برخي نمي خواهند بپذيرند كه تثبيت قيمت ها طرحي شكست خورده است. در اين مدت كه قيمت ها ثابت بود نرخ حمل و نقل تا 5 برابر افزايش يافت و اين نشان دهنده شكست در تثبيت قيمت بنزين و عدم نظارت و كنترل دولت است. من به قيمت وارد شدن خسارت به اقتصاد كشور نمي خواهم آراي مردم را جذب كنم. هيچ نماينده اي نبايد چنين بخواهد. هدف ما بايد اصلاح اقتصاد باشد. متاسفانه به ظاهر برخي بدنبال كسب وجهه هستند و مواضعي كه به زيان اقتصاد است اتخاذ مي كنند. اين گروه در بهترين شرايط مانند مادري هستند كه از ترس با جراحي فرزند مخالفت مي كند و به مرگ تدريجي فرزند رضايت مي دهد. افزايش 70 توماني قيمت بنزين اگر ماهي ده هزار تومان براي خانوارهاي شهري هزينه داشته باشد تاثير فراواني در زندگي آنان نخواهد گذاشت با توجه به اينكه باري بزرگ از دوش دولت بر خواهد داشت.
با توجه به اين امر به اعتقاد شما بنزين در صحن علني چه سرنوشتي خواهد داشت؟
برخي افراد به شكل فعالي تلاش مي كنند كه تثبيت قيمت ها را ادامه دهند و من در اين مورد احساس خطر مي كنم. اگر براي بخش انرژي اقدامي نشود آينده بسيار نگران كننده خواهد بود. در مورد برق اگر منابع لازم تهيه نشود اين بخش در آينده با مشكلات مختلف از جمله خاموشي هاي گسترده مواجه مي شود. هر سال پرداخت 43 ميليارد دلار يارانه روند مخربي است. حدود 5/10 ميليارد دلار براي برق، 5/14 ميليارد دلار براي بنزين، 5/10 ميليارد دلار براي گاز، براي نفت كوره و نفت سفيد هريك 5/3 ميليارد دلار و براي گاز مايع نيز حدود 1 ميليارد دلار اين ميزان يارانه در بخش انرژي غير قابل تحمل است.]]>
</TEXT>
</DOC>
<DOC>
<DOCID>HAM2-851210-038</DOCID>
<DOCNO>HAM2-851210-038</DOCNO>
<ORIGINALFILE>/1385/851210/news/_eqtes.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اردبيل،مقام اول در بهسازي مسكن روستائيان]]>
</TITLE>
<TEXT>
<![CDATA[اردبيل خبرنگار همشهري: 6 هزار خانه روستايي در استان اردبيل بهسازي شده است.
حاج عليزاده مديركل مسكن انقلاب اسلامي استان اردبيل در جمع خبرنگاران با اعلام اين خبر و با اشاره به اين كه استان اردبيل مرتبه نخست كشور در بهسازي خانه هاي روستايي را دارد، افزود: 300 واحد مسكوني براي محرومان در استان اردبيل ساخته خواهد شد. به اين منظور تابه حال زمين مناسب در شهرهاي اردبيل و گرمي تهيه شده و در ساير شهرهاي استان درصدد تأمين زمين از طريق سازمان مسكن و شهرسازي هستيم.]]>
</TEXT>
</DOC>
<DOC>
<DOCID>HAM2-851210-039</DOCID>
<DOCNO>HAM2-851210-039</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نشاني غلط، جنايت اشتباهي را رقم زد
جوان انتقامجو در حالي كه نشاني منزل را اشتباه شنيده بود، صاحبخانه بيگناهي را از پاي درآورد]]>
</TITLE>
<TEXT>
<IMAGE>/1385/851210/news/015903.jpg</IMAGE>
<![CDATA[
گروه حوادث- مرد انتقامجويي كه قصد ادب كردن پدر يك پسر مزاحم را داشت، با يك اشتباه كوچك در نشاني، جان مرد بي گناهي را گرفت.
ساعت23 و سي دقيقه 29 آذرماه، وقتي زنگ در خانه مرد ميانسالي به نام نادر در كوچه  هدايتي، خيابان بلورسازي به صدا درآمد، مرد صاحبخانه بدون اطلاع از شبح مرگي كه در پشت در خانه به كمين ايستاده بود، در آهني حياط را گشود.
لحظاتي از گشودن در نگذشته بود كه مرد جواني كه در پشت در منتظر بود، خود را به داخل حياط انداخته و با ضربات چاقو مرد صاحبخانه را از پاي درآورده و در تاريكي شب پا به فرار گذاشت.ساعاتي از نيمه شب گذشته بود كه با گزارش اين جنايت، كارآگاهان جنايي پليس و بازپرس كشيك ويژه قتل خود را به صحنه جنايت رسانده و تحقيقات خود را براي يافتن مظنوناني كه مي توانستند انگيزه اي براي جنايت داشته باشند آ غاز كردند.
در حاليكه تحقيقات اوليه پليسي نشان مي داد مقتول مرد آرام و بسيار مردمداري بوده كه با هيچكس مشكلي نداشته است، تنها سرنخي كه در اختيار پليس قرار داشت اظهارات همسر مقتول بود كه به كارآگاهان گفت: قاتل پسري جوان بود كه بعد از حمله سريع و قتل شوهرم، هنگام فرار به شدت به زمين خورده و مجروح شد.
از آ نجايي كه پليس احتمال مي داد كه اين مرد به بيمارستان مراجعه كند، كارآگاهان با استعلامي كه ازمركز فوريتهاي پزشكي انجام دادند دريافتند يك ساعت پس از جنايت پسرجواني با مشخصات قاتل فراري به بيمارستان لقمان رفته است، به اين ترتيب تيمي ازكارآگاهان جنايي با دستور بازپرس محمدحسين شاملو براي بازجويي از اين مرد جوان به بيمارستان رفتند، ولي جوان مجروح مدعي شد جراحت بر اثر درگيري با برادر كوچكترش كه در همان بيمارستان براثر وارد آ مدن ضربات چاقو بستري است ايجاد شده است،با تاييد اظهارات مرد جوان، احتمال ارتكاب جنايت توسط وي كمرنگ شد.
سرهنگ حسين خوئيني معاون آگاهي پايتخت روزگذشته در توضيح پرونده گفت: در حالي كه در ادامه تحقيقات از شاهدان مشخص شده بود ضارب دست چپ بوده و با موتورسيكلت مشكي رنگ فرار كرده است، و اين مشخصات با مرد جواني كه به بيمارستان لقمان رفته بود مطابقت داشت، مرد جوان بارديگر تحت بازجويي هاي تخصصي كارآگاهان اداره ويژه بررسي پرونده هاي قتل تهران قرار گرفت. اين بار مرد جوان با اعتراف به جنايت مدعي شد كه مقتول را به اشتباه از پاي درآورده است.
اين پسر جوان كه ليسانس حسابداري است درمورد چگونگي ارتكاب اين جنايت گفت: مدتي قبل از جنايت، پسر جوان يكي از اهالي كوچه مقتول براي خواهرم مزاحمت ايجاد كرده بود، اما وقتي برادر كوچكترم براي تذكردادن به جلوي خانه آنها رفته بود جوان مزاحم وپدرش او را مسخره كرده بودند.
روز جنايت وقتي كه شنيدم برادرم قصد انتقام گرفتن از جوان مزاحم و پدرش را دارد، تصميم گرفتم خودم اين كار را انجام دهم بنابراين با گرفتن آدرس منزل آنان، به آنجا رفتم ولي با يك اشتباه كوچك در گرفتن آدرس خانه به جلوي خانه نادر رفته و اين مرد بي گناه را به قتل رساندم، وقتي به خانه رسيده و ماجرا را براي برادر كوچكترم تعريف كردم برادرم كه خود را مسبب اين حادثه تلخ مي دانست، با چاقو خودزني كرد كه خانواده هردوي ما را به بيمارستان انتقال دادند.]]>
</TEXT>
</DOC>
<DOC>
<DOCID>HAM2-851210-040</DOCID>
<DOCNO>HAM2-851210-040</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[خبر دستگيري جزايري يك ساعت هم دوام نياورد!]]>
</TITLE>
<TEXT>
<![CDATA[گروه حوادث- شهرام جزايري دستگير شد، اين خبري بود كه در نخستين ساعات روز گذشته بر روي برخي سايت هاي خبري قرار گرفت و به سرعت شايع شد.
بنا بر اين گزارش جزايري دستگيرشده و ماموران پليس ايران در حال بازگرداندن وي از امارات بودند، اما از ساعاتي بعد تكذيب ها آغاز شد. اصغر جهانگير، رئيس حفاظت اطلاعات قوه قضاييه در اين باره گفت: از طريق مراجع قانوني پيگير برخي اخبار منتشره مبني بر دستگيري شهرام جزايري هستيم و فعلا در مورد تاييد يا تكذيب اين خبر نمي توانم اظهار نظر كنم.
حميدرضا آصفي سفير ايران در امارات عربي متحده نيز اخبار مربوط به دستگيري شهرام جزايري عرب را تكذيب كرد. وي درباره  شايعه  حضور جزايري در دوبي نيز گفت: موضوع در هاله اي از ابهام قرار دارد و اگر وي را مشاهده كرده بوديم، دستگير مي كرديم.
در همين حال يكي از مقامات مسئول در سفارتخانه  ايران در ابوظبي نيز به ايسنا گفت: خروج جزايري از فرودگاه مهرآباد، دستگيري وي و تحويل به مقامات ايراني صحت ندارد. اين مقام مسئول در سفارتخانه  ايران در ابوظبي شايعاتي مبني بر خروج جزايري از فرودگاه مهرآباد، دستگيري وي و تحويل به مقامات ايراني را تكذيب كرد و گفت از خانواده جزايري نيز اطلاعي در دست نيست. اين مقام مسئول با بيان اين كه تلاش در بالاترين سطوح براي يافتن سرنخ هايي از اين موضوع در حال انجام است، گفت: حضور شهرام جزايري در امارت در هاله اي از ابهام قرار دارد. وي درباره حضور و كنترل خانواده  شهرام جزايري در دوبي افزود: هيچ گونه اطلاعاتي از خانواده شهرام جزايري نداريم جز مسايلي كه به طور عموم گفته مي شود ولي كسي از آنها خبري ندارد. وي درباره  خروج شهرام جزايري با پاسپورت و نام جعلي
وحيد.ع نيز گفت: مقامات مسئول اماراتي مي گويند فردي با اين مشخصات پيدا نكرده ايم كه وارد كشور شده باشد. اين مقام مسئول درباره اخبار مربوط به خروج شهرام جزايري از فرودگاه مهر آباد اظهار داشت: از مهرآباد به امارات هيچ گونه پروازي وجود ندارد.
شيريني خبر مال خودشان باشد
در همين حال وزير كشور با تكذيب خبرهاي منتشر شده در زمينه دستگيري شهرام جزايري گفت: اگر اتفاقي افتاده، شيريني آن را خود اقدام كننده بخورد و خودش جزئيات خبر را گزارش دهد. مصطفي پورمحمدي افزود: اميدواريم خبرهاي خوشحال كننده اي در اين زمينه به اطلاع برسانيم.]]>
</TEXT>
</DOC>
<DOC>
<DOCID>HAM2-851210-041</DOCID>
<DOCNO>HAM2-851210-041</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[با شهادت رساندن 2 پليس اشرار، 4 مامور را ربودند]]>
</TITLE>
<TEXT>
<![CDATA[ايسنا: اشرار مسلح با حمله به ماموران پليس در منطقه نگور در مرز سيستان و بلوچستان 2 نفر را به شهادت رسانده و 4 مامور را ربودند.
در اين درگيري مسلحانه كه روز سه شنبه رخ داد، اشرار مسلح به سلاح هاي نيمه سنگين پس از ربودن ماموران پليس، به پاكستان گريختند. فرمانده نيروي انتظامي روز گذشته در جمع خبرنگاران با بيان اين مطلب افزود: يكي از ماموران كه در اين حادثه به شهادت رسيد يك سرباز وظيفه بود. هنوز هدف از اين حمله تروريستي مشخص نشده است.
سردار اسماعيل احمدي مقدم با اشاره به اين كه طرح انسداد مرز در جنوب استان سيستان و بلوچستان هنوز اجرا نشده و به سال آينده موكول شده است، گفت: بررسي هاي صورت گرفته نشان مي دهد اشرار با خودروي مجهز به سلاح نيمه سنگين از داخل پاكستان وارد كشور شده و پس از عمليات تروريستي به پاكستان گريخته اند. از سوي ديگر وزير كشور نيز ضمن تأييد فرار عوامل اين حادثه تروريستي به پاكستان گفت: بنا بر تحقيقات اوليه مشخص شد كه عوامل تروريستي از آنسوي مرزهاي شرقي وارد كشور شده و پس از انجام عمل شرارت بار خود، به پاكستان فرار كردند. حجت الاسلام والمسلمين مصطفي پورمحمدي افزود: تقويت عوامل تروريستي در آنسوي مرزهاي شرقي موجب شده كه ما در اين گونه حوادث آسيب پذير باشيم، چراكه اين عوامل با امنيت لازم، در كشورهاي همسايه تردد مي كنند.]]>
</TEXT>
</DOC>
<DOC>
<DOCID>HAM2-851210-042</DOCID>
<DOCNO>HAM2-851210-042</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مرد هوسران به دار آويخته شد]]>
</TITLE>
<TEXT>
<![CDATA[اردبيل- خبرنگار همشهري: مرد هوسران كه با ربودن يك پسربچه دانش آموز وي را مورد آزار و اذيت قرار داده و به قتل رسانده بود صبح ديروز به دار مجازات آويخته شد.
اين جنايتكار 26 ساله روز سوم مرداد 83 پسربچه اي را در راه مدرسه ربود، و بعد از آزار و اذيت، وي را كشت و جسدش را در خانه خود دفن كرد. اين مرد كه با تلاش پليس جنايي اردبيل دستگير و در دادگاه به اشد مجازات محكوم شده بود، صبح ديروز با حضور نماينده دادستان،ناظر زندان در زندان اردبيل به دارآويخته شد.]]>
</TEXT>
</DOC>
<DOC>
<DOCID>HAM2-851210-043</DOCID>
<DOCNO>HAM2-851210-043</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حكم قصاص براي همسايه اي با لباس  خونين]]>
</TITLE>
<TEXT>
<IMAGE>/1385/851210/news/015900.jpg</IMAGE>
<![CDATA[
گروه حوادث- جوان همسايه وقتي روز بعد از جنايت با لباس هاي خونين براي تسليت گويي به عزاي مقتول رفت، راز جنايتش فاش شد، اين جوان صبح ديروز در حالي در مقابل 5 قاضي قرار گرفت كه از اولياي دم خواست او را نبخشند!
هشتم اسفند 84 زماني كه همسر مرد ميانسالي به نام احمد با جسد خونين وي كه با ضربات متعدد جسمي تيز در داخل خانه از پاي درآمده بود روبرو شد، موضوع جنايت مرگبار به پليس گزارش شد. با گزارش موضوع، تيمي از كارآگاهان پليس جنايي و بازپرس ويژه قتل كرج به بررسي هاي تخصصي درباره اين جنايت دست زدند. كارآگاهان در نخستين مرحله با توجه به بهم ريختگي خانه اين فرضيه را مطرح كردند كه مرد صاحبخانه قرباني يك سرقت مرگبار شده باشد و به اين ترتيب به بررسي مظنوناني پرداختند كه مي توانستند انگيزه اي براي اين جنايت داشته باشند.
اما در حالي كه يك روز از وقوع اين جنايت هولناك مي گذشت خانواده قرباني با پليس تماس گرفته و مدعي شدند دقايقي قبل يكي از پسران جوان همسايه براي تسليت گويي به خانه شان آمده است، اما بر روي لباس هاي وي آثار خون وجود دارد. با اين تماس ماموران به سرعت خانه مرد جوان را به محاصره درآورده و جوان 27 ساله را دستگير كردند، مرد جوان در بازجويي هاي ابتدايي به قتل اعتراف كرد و در توضيح جنايت گفت: صبح روز حادثه بعد از اينكه احمد از خانه خارج شد از روي ديوار وارد خانه اش شدم، در حال باز كردن گاوصندوق خانه با پيچ گوشتي بودم كه ناگهان وي بازگشت. در همان لحظه بود كه من به طرفش حمله ور شدم و با ضربات پيچ گوشتي وي را به قتل رساندم. او در ادامه گفت: در حالي كه متوجه نشده بودم لباس هايم خوني شده  است، روز بعد با همان لباسها به خانه مقتول كه همسايه مان بود رفتم كه لباس هايم باعث افشاي راز جنايت شد. با ارسال پرونده به شعبه 74 دادگاه كيفري استان، متهم جوان صبح ديروز در حضور 5 قاضي دادگاه محاكمه شد، متهم با توجه به درخواست اولياي دم مبني بر قصاص اتهام قتل را پذيرفت و مدعي شد: من9 سال است كه قرص مغز و اعصاب مي خورم، در زمان وقوع قتل آنقدر قرص خورده بودم كه هيچ چيزي نمي فهميدم، حالا هم از خانواده مقتول مي خواهم كه مرا نبخشند و قصاص كنند.
بر پايه اين گزارش ساعتي بعد از پايان محاكمه، قضات شعبه74 كيفري استان تهران، پس از شور متهم را به اتهام قتل عمدي به قصاص محكوم كردند.]]>
</TEXT>
</DOC>
<DOC>
<DOCID>HAM2-851210-044</DOCID>
<DOCNO>HAM2-851210-044</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[4 كشته و 30 زخمي در خروج قطار چيني]]>
</TITLE>
<TEXT>
<IMAGE>/1385/851210/news/015897.jpg</IMAGE>
<![CDATA[
گروه حوادث - خروج قطار از ريل در چين، دست كم 4 كشته و 30 زخمي برجاي گذاشت.
به گزارش آسوشيتدپرس، اين حادثه به علت وقوع طوفان عظيم شن روز چهارشنبه در قسمت شرقي چين رخ داد كه در جريان آن، پنجره هاي قطار كه از ارومكي به سمت آسكو در حركت بود، بر اثر طوفان خرد شده و به دنبال آن قطار از ريل منحرف شد. پس از اين سانحه، دست كم يكصد كارگر، پزشك و پليس در امداد و كمك رساني به مصدومان حضور داشتند.]]>
</TEXT>
</DOC>
<DOC>
<DOCID>HAM2-851210-045</DOCID>
<DOCNO>HAM2-851210-045</DOCNO>
<ORIGINALFILE>/1385/851210/news/_havad.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كشف 350 هزار ترقهاز مخفيگاه يك قاچاقچي]]>
</TITLE>
<TEXT>
<![CDATA[تبريز- خبرنگار همشهري: ماموران پليس آذربايجان شرقي در يك عمليات پليسي 350 هزار عدد ترقه را از يك قاچاقچي مواد محترقه كشف كردند.
سرهنگ مجتبي اماني رئيس پليس آگاهي آذربايجان شرقي به خبرنگاران گفت: متهم اين پرونده يكي از قاچاقچيان سابقه دار مواد محترقه است و اين محموله در شهرك ارم تبريز از منزل وي كشف شده است.
وي مبدا ورود ترقه و ساير مواد محترقه قاچاق به استان را از كردستان عراق عنوان كرد.]]>
</TEXT>
</DOC>
<DOC>
<DOCID>HAM2-851210-046</DOCID>
<DOCNO>HAM2-851210-046</DOCNO>
<ORIGINALFILE>/1385/851210/news/_informatic.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[هابل و جشن 20سالگي يك ابرنواختر]]>
</TITLE>
<TEXT>
<IMAGE>/1385/851210/news/015840.jpg</IMAGE>
<![CDATA[
نجوم: 20 سال قبل دانشمندان شاهد يكي از درخشان ترين ابرنواخترهاي 400 سال اخير بودند. ابرنواخترs 1987 a كه درخشندگي آن 100 ميليون برابر درخشندگي خورشيد بود و تا چند ماه در آسمان مي درخشيد. رصدها و بررسي هايي كه به وسيله تلسكوپ هابل و ديگر تلسكوپ هاي بزرگ زميني در 20 سال گذشته روي اين ابرنواختر انجام شده است، ديد اخترشناسان را درباره چگونگي مرگ ستارگان متحول كرده است.
در سال 1987 هنگامي كه ابرنواختر در آسمان ديده شد هابل هنوز در مدار قرار نگرفته بود. 3سال بعد هنگامي كه هابل به فضا رفت، دانشمندان بدون اتلاف وقت به سراغ بازمانده هاي اين ابرنواختر رفتند. از اولين نگاه هابل به اين ابرنواختر در سال 19990 تاكنون اين تلسكوپ فضايي صدها عكس از آن به زمين ارسال كرده است.
اين عكس، جديدترين عكسي است كه هابل از اين ابرنواختر گرفته است.]]>
</TEXT>
</DOC>
<DOC>
<DOCID>HAM2-851210-047</DOCID>
<DOCNO>HAM2-851210-047</DOCNO>
<ORIGINALFILE>/1385/851210/news/_informatic.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[هشدار به كاربران خانگي و مديران امنيتي شبكه ها
انتشار سريع گونه اي جديد از يك تروژان خطرناك]]>
</TITLE>
<TEXT>
<IMAGE>/1385/851210/news/015849.jpg</IMAGE>
<![CDATA[
گروه دانش- آزمايشگاه پاندا، از انتشار گسترده گونه جديدي از يك تروژان مخرب با عنوان spamtaload.do خبر مي دهد كه سرتاسر شبكه جهاني اينترنت را مورد تاخت و تاز خود قرار داده است.
حملات اين تروژان كه در دو روز گذشته اوج گرفته، توسط نامه هاي الكترونيكي ارسال شده به صندوق هاي پستي كاربران اينترنت انجام مي گيرد. حدود 40 درصد از نامه هاي آلوده اي كه از روز گذشته تاكنون كشف شده اند حاوي اين تروژان خطرناك بوده و از آنجا كه اين كد مخرب بسيار جديد، هنوز توسط نرم افزارهاي امنيتي، مورد شناسايي و ثبت قرار نگرفته، رديابي آن تنها از طريق فناوري هاي حفاظت پيشگيرانه، مانند truprevet امكان پذير مي باشد.
عنوان نامه هاي الكترونيكي حاوي اين كد خطرناك، شامل مواردي مانند erro"، good day، hello، mail delivery system است. متن اين نامه ها نيز ممكن است حاوي پيغامي در خصوص ايجاد اشكال در عملكرد ارسال نامه ها و يا متني با كاراكترهاي يونيكد و دودويي باشد. البته خود تروژان،  در فايل ضميمه اين نامه ها قرار گرفته است كه با اجرا شدن توسط كاربر، يك پيغام خطاي غيرواقعي و يا يك متن نامفهوم در برنامه otepad را براي وي نمايش مي دهد.
spamtaload.do، قادر است با دانلود يك كرم رايانه اي با نام spamta.tq در سيستم آلوده و با استفاده از آن، خود را به تمام آدرس هاي الكترونيكي موجود در اين سيستم، ارسال كند.
بنا بر اظهارات لوييس كرونز، مدير آزمايشگاه پاندا، هدف طراحان اين نوع حملات گسترده و ناگهاني، عموماً درگير كردن شركت هاي امنيتي و متمركز نمودن فعاليت آنها براي رفع شرايط حاد امنيتي و سپس پرداختن به اهداف اصلي خود در نهايت آرامش و آسودگي خيال است. گونه هاي مختلف خانواده spamta، كه همگي از نوع تروژان و كرم هاي رايانه اي هستند، در طول چند سال اخير حضور فعال خود را به شكل امواجي از حملات گسترده و وسيع در سرتاسر شبكه جهاني اينترنت نشان داده اند. بيشتر اين امواج، مانند حملات روز گذشته، در ابتداي شكل گيري خود توسط لابراتوارهاي امنيتي پاندا كشف و رديابي شده اند.
پاندا به منظور كاهش تخريب و احتمال آسيب پذيري رايانه هاي خانگي و شبكه ها، با هشدار به كاربران اينترنت،  اعلام كرده كه ممكن است گونه هاي جديدي از اين تروژان نيز آماده ايجاد موج دومي از حملات مخرب باشند. بنابر اين استفاده از فن آوري هاي حفاظت پيشگيرانه مانند truprevet كه قادر است ويروس هاي ناشناخته، ثبت نشده و بسيار جديد را نيز رديابي كنند، بسيار مفيد خواهد بود.
كاربران اينترنت براي اطمينان از عدم آلودگي رايانه ها و شبكه هاي خود به spamtaload.do و يا ساير كدهاي مخرب جديد، مي توانند از برنامه رايگان و آنلاين pada activesca استفاده كنند.]]>
</TEXT>
</DOC>
<DOC>
<DOCID>HAM2-851210-048</DOCID>
<DOCNO>HAM2-851210-048</DOCNO>
<ORIGINALFILE>/1385/851210/news/_informatic.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[موبايل ها آتش سوزي را اعلام مي كنند]]>
</TITLE>
<TEXT>
<![CDATA[گروه دانش- در حالي كه سيستم هاي هشداردهنده آتش سوزي اين روزها جزء لاينفك انواع سازه ها هستند، كمي ظرافت و نوآوري لازم بود تا انقلابي در اين صنعت ايجاد كند و اين صنعت را متحول سازد.
به گزارش گروه خبري gsm، كارخانه ژاپني keisoku gike دستگاه هاي جديد حسگر دودي توليد كرده است كه به طور خودكار بعد از تفهيم وجود دود و آتش سوزي در نزديكي خود با شماره اي كه قبلاً براي آنها تعريف شده تماس مي گيرند و آتش سوزي و وجود دود را گزارش مي دهند.]]>
</TEXT>
</DOC>
<DOC>
<DOCID>HAM2-851210-049</DOCID>
<DOCNO>HAM2-851210-049</DOCNO>
<ORIGINALFILE>/1385/851210/news/_informatic.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سگ ها همموبايل باز مي شوند!]]>
</TITLE>
<TEXT>
<IMAGE>/1385/851210/news/015843.jpg</IMAGE>
<![CDATA[
گروه دانش- تلفن همراه براي سگ ها هم به بازار آمد. اين تلفن كه petscell نام دارد هم اكنون توسط بيشتر شركت هاي آمريكاي شمالي براي ارائه به مردم در دست توليد است. اين تلفن gps دارد و قابليت برقراري ارتباط صوتي بين سگ و صاحبش را دارد.
به گزارش گروه خبري gsm، اين تكنولوژي راه كار مناسبي براي پيداكردن سگ هاي خانگي گمشده است. كه هم با استفاده از سيستم رديابي gps و هم ارتباط صوتي با يابنده سگ امكان پذير است. از مشخصات ديگر اين تلفن ضدآب بودن آن با قابليت برقراري ارتباط صوتي دو طرفه هم از طريق اسپيكر و هم از طريق هدفون و همچنين قابليت رديابي از طريق كامپيوتر و موبايل مي باشد. اين وسيله به صاحب سگ اجازه قرار دادن مرز مي دهد و به محض اينكه حيوان از آن مرز عبور كند، صاحبش بــاخـبـر خواهد شد.]]>
</TEXT>
</DOC>
<DOC>
<DOCID>HAM2-851210-050</DOCID>
<DOCNO>HAM2-851210-050</DOCNO>
<ORIGINALFILE>/1385/851210/news/_informatic.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ وآموزش]]>
</TITLE>
<TEXT>
<![CDATA[تشكيل هسته هاي استعداد درخشان در دانشگاه ها
مهر: شوراي هدايت استعداد درخشان فعاليتهاي دفتر استعداد درخشان را هماهنگ مي كند.
رئيس مركز مطالعات و توسعه آموزش پزشكي وزارت بهداشت افزود: جايگاه اصلي رسيدگي به امور استعداد درخشان دانشجويان نخبه در دانشگاه ها است زيرا دانشگاه ها به راحتي مي توانند با دسترسي سريعتر به پرونده هاي دانشجويان به مشكلات آنها رسيدگي كنند. رضا لباف قاسمي يادآور شد: ارتقاي دفتر استعداد درخشان و استقلال آن از مجموعه مركز مطالعات و توسعه آموزش پزشكي(edc)فعاليت هاي آن را نيز توسعه مي بخشد.وي گفت: دانشگاه هاي علوم پزشكي كشور با تشكيل هسته هاي دانشجويي مختلف توانسته اند دانشجويان استعداد درخشان آن دانشگاه ها را به صورت نظام مند دسته بندي كنند.
60درصد مربيان پرورشي، تحصيلات غيرمرتبط دارند
گروه اجتماعي: فعاليت و زمينه شغلي 60درصد از مربيان پرورشي با رشته تحصيلي آنها غير مرتبط است. به گزارش مهر،رئيس سازمان آموزش و پرورش شهرستانهاي استان تهران با اعلام اين مطلب گفت: تحصيلات 40 درصد از مربيان پرورشي با زمينه كاري آنان تطبيق دارد و ساير نيروهاي اين بخش با توجه به ميزان علاقه مندي خود به امور تربيتي، در اين رشته مشغول به كار هستند.
سيدعلي يزدي خواه افزود: در بخش ورزش و تربيت بدني نيز 58درصد از نيروهاي فعال تحصيلات غيرمرتبط با امور ورزشي دارند كه اين امر سبب افت كيفيت فعاليت هاي ورزشي مدارس شده است. از سوي ديگر معاون پرورشي و تربيت بدني وزارت آموزش و پرورش از جذاب نبودن ساعات پرورشي براي دانش آموزان خبر داد. سيدباقر پيش نمازي افزود: محتواي ساعات پرورشي مدارس دگرگون مي شود و برنامه هاي جديدي به ساعات پرورشي دانش آموزان در مدارس كشور اضافه خواهد شد.
انتقاد از شيوه تدريس ادبيات فارسي
مهر: استاد زبان و ادبيات فارسي دانشگاه علامه طباطبايي، با انتقاد از نحوه تدريس ادبيات در مدارس كشور، گفت: مسئولان آموزش و پرورش در باره نحوه تدريس و آموزش زبان و ادبيات فارسي در مدارس تجديد نظر كنند.
اصغر دادبه اظهار داشت: در حال حاضر دانش آموزان تنها به يادگيري ظاهر و حفظ برخي اشعار و متون همت مي كنند.وي تصريح كرد: زبان فارسي از زبان هايي است كه در دنيا كشورهاي معدودي از آن استفاده مي كنند و اگر خود ما براي حفظ و ارتقاي جايگاه آن تلاش نكنيم در آينده اثري از آن باقي نخواهد ماند.
توزيع 6هزار بخاري ليزري در مدارس روستايي
گروه اجتماعي- 6هزار دستگاه بخاري ليزري بدون دودكش استاندارد با هدف جلوگيري از خطرات استفاده از بخاري هاي غيراستاندارد در مدارس روستايي توزيع شد. به گزارش روابط عمومي وزارت آموزش و پرورش، اين بخاري ها بنا به تاييد سازمان بهينه سازي مصرف سوخت داراي كم ترين حد آلايندگي و حداقل مصرف سوخت است و براي استفاده در كلاس هاي درس مناسب است.
پيگيري درخواست  معلمان حق التدريسي
اردبيل خبرنگار همشهري: عضو هيأت رئيسه مجلس شوراي اسلامي در جمع معلمان اردبيل اعلام كرد: مجلس استخدام معلمان حق  التدريس را به جد پيگيري مي كند.
حسن نوعي اقدم افزود: تمام مشكلات و درخواست هاي معلمان حق التدريسي را تاييد مي كنم و يكي از دغدغه هاي اصلي مجلس و دولت، مربوط به همين موضوع است. درخواست هاي معلمان حق التدريسي بحق و قانوني است و به شما قول مي دهم از اوايل سال 86 نسبت به پيگيري آن و تعيين تكليف وضع استخدامي حدود 60هزار معلم حق التدريسي از طريق دولت و مجلس اقدام نمايم.
براي اولين بار
اسامي قطعي پذيرفته شدگان آزمون
كارشناسي ارشد 86 اعلام مي شود
مهر: رئيس سازمان سنجش آموزش كشور گفت: برخلاف سنوات گذشته براي اولين بار ترتيبي اتخاذ شده است تا هيچ داوطلبي در زمان اعلام نتايج با ستاره يا هر علامت ديگري كه نشان دهنده گزينش مشروط باشد مواجه نشود و تكليف داوطلبان قبل از اعلام نتايج مشخص شده باشد، بنابراين داوطلبان منتسب به ستاره دار نخواهيم داشت.
عبدالرسول پورعباس با اشاره به لغو گزينش مشروط داوطلبان اظهار داشت: دانشجوي ستاره داري كه پذيرش نشده باشد، وجود ندارد و اعلام قبولي داوطلبي كه به دليل نقص پرونده، در مقابل اسم آنها ستاره يا هر علامت ديگري قرار مي گيرد نيز منحصر به سال گذشته نبوده است و هر ساله با چنين مواردي مواجه بوده ايم.
وي در خصوص شرايط گزينش و پذيرش دانشجو در آزمون كارشناسي ارشد 86 افزود: مقوله گزينش در كنكور كارشناسي ارشد 86 به طور مطلق منجر به گزينش مشروط نمي شود و در اعلام نتيجه به گونه اي عمل مي شود كه در مقابل نام هيچ كس علامتي مبني بر نقص پرونده و مدارك قرار نگيرد.
رئيس سازمان سنجش ادامه داد: بدين ترتيب سازمان سنجش شرايطي را فراهم مي كند تا قبل از اعلام نتيجه مشكل داوطلب به هر دليلي حل و پس از آن نتيجه نهايي اعلام شود. وي همچنين افزود: همچنين بر اساس قانون اساسي افرادي كه داراي دين اسلام، مسيحيت، كليمي، زرتشت هستند، مي توانند به ادامه تحصيل بپردازند و سازمان سنجش نيز با پذيرش و گزينش آنها مخالفتي ندارد. افرادي كه به اديان رسمي جمهوري اسلامي ايران پايبند هستند بدون هيچ منعي ادامه تحصيل مي دهند.
رسيدگي به پرونده دوم دانشگاه  هاوايي
مهر: معاون حقوقي و پارلماني وزارت علوم، تحقيقات و فناوري از بررسي پرونده دوم دانشگاه هاوايي در جلسه علني دادگاه در 14 اسفند خبر داد.
سيدمحمد حسيني گفت: پرونده اول دانشگاه هاوايي پس از بررسي ها و دادگاه تجديد نظر به ديوان عالي ارجاع داده شده كه ديوان تاكنون موضعي در مورد آن نگرفته است.
وي با بيان اينكه دانشگاه هاوايي اكنون 2 پرونده دارد، افزود پرونده دوم نيز در رابطه با شكايت وزارت علوم به دنبال موضع نگرفتن ديوان عالي از سال 1380 مطرح شد. اين پرونده پس از چندي تبرئه شد و اكنون به جريان افتاده است.
وي اضافه كرد: اين موسسه هيچگونه مجوزي براي فعاليت خود از وزارت علوم دريافت نكرده است.
 13 اسفند آغاز نام نويسي دوره هاي فراگير پيام نور
گروه اجتماعي- بعد از 2بار تعويق در نام نويسي از داوطلبان دوره هاي فراگير مقطع كارشناسي دانشگاه پيام نور، نام نويسي از اين داوطلبان از روز يكشنبه 13اسفند از طريق مراكز پستي و پايگاه اينترنتي اين دانشگاه آغاز مي شود و تا 21 اسفند نيز ادامه خواهد داشت. بر اساس اين گزارش، دفترچه راهنماي پذيرش دانش پذير دوره هاي فراگير مقطع كارشناسي بر روي پايگاه دانشگاه به نشاني www.pu.ac.ir قابل دسترسي است.
نام نويسي آزمون تافل
همچنين نام نويسي هشتمين دوره آزمون تافل ibt از امروز آغاز مي شود.
بر اين اساس، متقاضيان مي توانند با به همراه داشتن 1قطعه عكس 3 در 4، تصوير صفحه اول شناسنامه و كد ملي و مبلغ 140 دلار هزينه ثبت نام به سازمان سنجش مراجعه كنند.
اين آزمون به صورت ibt برگزار مي شود و با توجه به محدوديت ظرفيت برگزاري، اولويت ثبت نام بر اساس مراجعه داوطلبان خواهد بود.]]>
</TEXT>
</DOC>
<DOC>
<DOCID>HAM2-851210-051</DOCID>
<DOCNO>HAM2-851210-051</DOCNO>
<ORIGINALFILE>/1385/851210/news/_iran.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ترك تحصيل 400هزار دانش آموز در يك سال]]>
</TITLE>
<TEXT>
<IMAGE>/1385/851210/news/015894.jpg</IMAGE>
<![CDATA[
گروه اجتماعي بيش از 400 هزار دانش آموز دوره ابتدايي و راهنمايي سال گذشته ترك تحصيل كرده اند.
اين گزارش حاكي است آمار ترك تحصيل كنندگان به اين تعداد ختم نمي شود و چنانچه ترك تحصيل كنندگان دوره متوسطه، پيش دانشگاهي و هنرستان ها را نيز به اين آمار بيفزاييم به ارقام تأسف باري برمي خوريم كه جمعيت بالقوه بزهكاران آينده را تشكيل خواهند داد.
بقيه از صفحه اول
عضو هيأت علمي پژوهشكده كودكان استثنايي وزارت آموزش و پرورش ديروز اعلام كرد 204 هزار و 81 دانش آموز دوره ابتدايي سال گذشته ترك تحصيل كرده اند.
ابوالفضل بصري كه در همايش رسانه ها و دانش آموزان استثنايي سخن مي گفت افزود: همچنين سال گذشته در پايه هاي راهنمايي 208 هزار و 520 دانش آموز ترك تحصيل كردند و بايد براي كاهش اين ارقام روش هاي ويژه اي به كار گرفته شود.
سعيدي گفت: در واكنش به آمار بالاي ترك تحصيل، مسئولان از سال 64 به بعد براي حل مشكلات ترك تحصيل و مردودي دانش آموزان به ساده كردن ضوابط تحصيلي پرداختند كه اين امر نيز از نگاه كارشناسان مورد انتقاد است.
تلاش خبرنگار ما براي دستيابي به آمار نرخ كلي ترك تحصيل در همه پايه ها و دوره هاي تحصيلي و مقايسه آنها با سال هاي گذشته به جايي نرسيد و مسئولان مربوطه اظهار داشتند آمار دقيقي در زمينه ترك تحصيل ندارند. اما آنچه مشخص است آمار مردودي در دوره ابتدايي در سال تحصيلي گذشته افزايش داشته به طوري كه 5/2 درصد دانش آموزان اين مقطع مردود شده اند. در دوره راهنمايي تحصيلي نيز 8/7 درصد مردود شده اند و مردودين مستعدترين گروه دانش آموزان براي ترك تحصيل هستند.
در همين زمينه معاون آموزش و پرورش عمومي مي گويد 40 درصد دانش آموزاني كه يك بار مردود مي شوند و حدود 80 درصد دانش آموزاني كه دوبار مردود مي شود، ترك تحصيل مي كنند.
دكتر حسين احمدي عامل اصلي ترك تحصيل در ايران را مردودي دانست و افزود: برخلاف ديدگاه عده اي كه معتقدند ضعيف ترين دانش آموزان ترك تحصيل مي كنند، عموما دانش آموزاني ترك تحصيل مي كنند كه مردود شده و نزديك به مرز قبولي هستند.
احمدي افزود: در سال 78، بيش از يك ميليون و 666 هزار دانش آموز در كشور ترك تحصيل كردند درحالي كه اين آمار در سال 83 به 800 هزار دانش آموز كاهش يافت كه باز هم وضعيت مناسبي نيست.
به گفته احمدي براساس پژوهش هاي انجام شده، مردودي نه تنها باعث تقويت درسي و تحصيلي نمي شود، بلكه ترك تحصيل و بزهكاري را درپي دارد و اعتمادبه نفس را كاهش مي دهد.
كارشناسان اين امر معتقدند، ترك تحصيل يكي از عوامل سوق دادن نوجوانان به طرف بزهكاري است كه بايد با آن به شكل منطقي و علمي برخورد كرد.
محمد فارسي، بازپرس دادسراي نوجوانان در اين زمينه گفت: 67درصد از نوجواناني كه ترك تحصيل كرده اند به طرف بزه گرايش پيدا كردند.
وي معتقد است تحقيقات نشان مي دهد كه بيش از نيمي از مددجويان ورودي كانون اصلاح و تربيت سابقه شكست تحصيلي و ترك تحصيل داشته اند.
در همين حال معاون مديركل آيسسكو تأكيد مي كند كه بسياري از كودكاني كه در مدارس ثبت نام مي كنند به علت انعطاف ناپذيري و كيفيت پايين نظام آموزشي، ترك تحصيل مي كنند.
به گفته دكتر هادي عزيززاده هنوز بسياري از كشورها با چالش هاي هميشگي تراكم بالاي دانش آموزان، كمبود مواد آموزشي، ناكافي بودن آموزش معلمان و ضعف مديريت مدارس، مواجه هستند.
عزيززاده معتقد است راهكارهاي آموزشي براي همه نيازمند مشاركت فعال دولت ها و سازمان هاي غيردولتي در اداره كنترل مدارس است.
به گفته وي در راه تحقق اهداف آموزش براي همه با مشكلاتي مواجه هستيم كه عمدتا در مناطق دورافتاده و روستايي و آموزش دختران است.
از سوي ديگر رئيس دفتر منطقه اي يونسكو در تهران نرخ ترك تحصيل را از جدي ترين مسائل پيش روي نظام هاي آموزشي به ويژه در مناطق محروم عنوان كرد و گفت: تا زماني كه شاهد پديده ترك تحصيل كودكاني هستيم كه بدون شك به ايجاد نسل جديد بي سوادان منجر مي شوند، تلاش هايمان براي كاهش نرخ بي سوادي مثمرثمر نخواهد بود.
به گفته دكتر عابدين صالح، نابرابري جنسيتي يكي از مشكلات اصلي پيش روي نظام هاي آموزشي است كه خود به تشديد ترك تحصيل كمك كرده است.
وي بر شناسايي و به كار بستن اقدامات برتر كاهش نرخ ترك تحصيل كودكان از طريق ارائه آموزش كيفي براي همگان تأكيد كرد.
كارشناسان مهم ترين مشكلات آموزش را كيفيت پايين و انعطاف ناپذيري محتوا و متدهاي آموزشي و ناديده انگاشتن خلاقيت، نظم، مسئوليت پذيري و انجام فعاليت هاي گروهي، ايجاد وقفه در كيفيت آموزش و روش ها و تجهيزات داخلي به واسطه اعمال تغييرات سريع جهاني در زمينه توسعه علمي بيان مي كنند.همچنين صراحت نداشتن موضوعات آموزشي، ناهماهنگي موضوعات فوق با الگوهاي پيشرفت كشور در نتيجه فقدان هماهنگي بين آموزش و بازار كار، از ديگر مشكلات آموزش است.]]>
</TEXT>
</DOC>
<DOC>
<DOCID>HAM2-851210-052</DOCID>
<DOCNO>HAM2-851210-052</DOCNO>
<ORIGINALFILE>/1385/851210/news/_iran.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اعلام مصاديق تقلب در آزمون كارشناسي ارشد]]>
</TITLE>
<TEXT>
<![CDATA[ايسنا: رئيس سازمان سنجش آموزش كشور بر امنيت آزمون كارشناسي ارشد سال 86 دانشگاهها تاكيد كرد.
دكتر عبدالرسول پورعباس در حاشيه بازديد از حوزه كنكور كارشناسي ارشد در دانشگاه تربيت معلم تهران اظهار كرد: كنكور كارشناسي ارشد امسال با شركت بيش از 500 هزار داوطلب از روز چهارشنبه 9 اسفند تا شنبه 12 اسفند به طور همزمان در سراسر كشور برگزار مي شود. وي با اشاره به امنيت بالاي آزمون كارشناسي ارشد سال 86 اظهار كرد:  برگزاري اين آزمون مشمول آيين نامه هاي اجرايي قانون تقلب و تخلف آزمون هاي سراسري مصوبه هيات دولت و مجلس بود و امنيت آن تضمين شده است. وي با بيان اينكه سال گذشته 54 پرونده تقلب و تخلف در آزمون كارشناسي ارشد بررسي شد اظهار كرد: دو مورد از اين تقلب ها مربوط به كساني بود كه به عمد موبايل با خود بر سر جلسه آورده بودند كه اين داوطلبان بين 2 تا 3 سال از شركت در آزمون محروم شدند. همچنين تعدادي از داوطلبان نيز به همراه خود ماشين حساب داشتند كه آنها نيز از شركت در آزمون محروم شدند. وي اظهار كرد: امسال در زمان گزينش داوطلبان پذيرش مشروط قطعا نخواهيم داشت و قبولي داوطلبان قطعي خواهد بود و در اين راستا فايل نهايي پذيرفته شدگان نهايي در اختيار جامعه قرار مي گيرد. رئيس سازمان سنجش با اشاره به حذف طرح آت ت در آزمون كارشناسي ارشد سال جاري اظهار كرد: اين طرح به دليل دارا بودن مشكلات اجرايي فراوان لغو شد.
معرفي دانشمندان كوچك
تبريز خبرنگار همشهري: برگزيدگان جشنواره دانشمندان كوچك در مراغه معرفي شدند .شبنم غلامي و مينا لطفي از مدرسه غيرانتفاعي دخترانه سيما در مقطع ابتدايي در اين جشنواره مقام نخست را از آن خود كردند. در علوم تجربي مقطع راهنمايي مدارس نمونه لقمان و نمونه پويندگان به صورت مشترك اول شدندو در حرفه و فن راهنمايي ميلاد جبلي و سليم مومن از مدرسه استعدادهاي درخشان شهيد بهشتي مقام نخست را به دست آوردند.]]>
</TEXT>
</DOC>
<DOC>
<DOCID>HAM2-851210-053</DOCID>
<DOCNO>HAM2-851210-053</DOCNO>
<ORIGINALFILE>/1385/851210/news/_iran.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[وينگو بگوويچ:
شايسته پيروزي بوديم
ايسنا:سرمربي تيم اميد ايران پس از توقف اين تيم برابر استراليا در مرحله انتخابي رقابت هاي المپيك 2008 گفت: ما شايسته پيروزي در اين ديدار بوديم. وينگو بگوويچ در نشست مطبوعاتي پس از بازي ايران و استراليا گفت: در نيمه اول به طور صد در صد تيم برتر ميدان بوديم و 3 موقعيت مسلم گلزني را از دست داديم اما در نيمه دوم و به ويژه در خط حمله طراوت نيمه اول را نداشتيم. در مجموع اين تيم ما بود كه شايسته پيروزي در اين ديدار بود. وي درباره عملكرد ضعيف مهرداد اولادي و حسين كعبي گفت:  اولادي توانايي زيادي در بازي زميني دارد اما به دليل بازي نكردن در ليگ در آمادگي صددرصد قرار نداشت. كعبي براي هر تيمي نعمت است اما او هم به دليل اين كه در بازي هاي باشگاهي شركت نكرده بود، آمادگي كاملي نداشت.
سرمربي تيم اميد استراليا:
تساوي برابر ايران ارزشمند است
مهر: راب بان، سرمربي تيم اميد استراليا، پس از تساوي تيمش برابر ايران با ابراز رضايت از عملكرد مردانش گفت: كسب تساوي برابر چنين تيم خوبي ارزشمند است. بان افزود:  من از عملكرد مردانم در اين بازي راضي هستم. آن ها توانستند برابر تيم ايران كه يكي از تيم هاي قدرتمند منطقه به حساب مي آيد به تساوي برسند. وي با سخت توصيف كردن اين ديدار گفت:  ديدار مشكلي برابر ايران داشتيم، به ويژه در نيمه  اول كه ايران بهتر از ما كار كرد اما به دليل ناهمواري زمين مدام توپ ها را از دست مي داديم، هر چند كه در نيمه  دوم عملكرد بهتري داشتيم. سرمربي تيم اميد استراليا يكي از عوامل نمايش ضعيف تيمش را تأخير در ورود به ايران اعلام كرد. وي در پايان گفت:  ما در اين بازي، از بازيكنان اصلي خود استفاده كرديم و ساختار اصلي تيم مان همان چيزي بود كه برابر ايران مشاهده كرديد.
مربي تيم فوتبال ذوب آهن:
انتقام شكست دور رفت را گرفتيم
همشهري ورزشي- مربي تيم فوتبال ذوب آهن اصفهان بعد از پيروزي تيمش مقابل سپاهان گفت:  تيم ما انگيزه زيادي براي شكست سپاهان داشت، چراكه در بازي رفت ناعادلانه مغلوب اين تيم شده بوديم.مختار بابايي ادامه داد: ما پيش از بازي 2 تمرين اختصاصي برگزار كرديم، نقاط ضعف و قوت تيم سپاهان را مي دانستيم و كاملا مستحق اين پيروزي بوديم. بابايي كه در غياب رسول كربكندي، هدايت اين تيم را در اين بازي بر عهده داشت در مورد تيم سپاهان گفت:  اين كه بوناچيچ اعتقاد دارد نبود چند بازيكن علت اصلي باخت هاي سپاهان به شمار مي آيد، بيشتر به يك بهانه شباهت دارد و هر تيمي  ممكن است در چندين بازي، چند بازيكن خود را در اختيار نداشته باشد.
بدترين بازي سپاهان
همشهري ورزشي - سرمربي تيم فوتبال سپاهان بعد از شكست مقابل تيم ذوب آهن گفت: از زماني كه سرمربي سپاهان شدم اين بدترين بازي تيم ما بود. بوناچيچ افزود:  ذوب آهن چندان بهتر از ما نبود، با وجود بازي بد، تيم ما موقعيت هاي زيادي داشت كه آن ها را از دست داديم. علت اصلي اين باخت هم تمركز بيش از حد بازيكنان روي ليگ قهرمانان آسيا بود.وي در مورد شعار تماشاگران عليه خودش گفت: آن ها حق دارند كه عليه من شعار بدهند،5، 6 ماه است كه بازيكنان متعددي را به دليل محروميت در اختيار نداريم و نتوانسته ايم نتايج قابل قبولي كسب كنيم. بوناچيچ در پايان گفت: زمين ورزشگاه فولادشهر هموار نيست و در اين بازي هم ذوب آهن و هم ما مشكلات زيادي داشتيم. اميدوارم براي بازي هاي آسيايي چمن ورزشگاه آماده شود.]]>
</TEXT>
</DOC>
<DOC>
<DOCID>HAM2-851210-054</DOCID>
<DOCNO>HAM2-851210-054</DOCNO>
<ORIGINALFILE>/1385/851210/news/_iran.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[شيوه هاي جديد بازاريابي سوداگران مرگ]]>
</TITLE>
<TEXT>
<![CDATA[اصفهان- خبرنگار همشهري: متخصص سم شناسي پزشكي قانوني اصفهان گفت: تغيير و تنوع الگوي مصرف، سبب افزايش خطر مواد مخدر در جامعه شده است.دكتر فرزاد قشلاقي در سمينار بازآموزي آشنايي با تغييرات الگوي مصرف مواد مخدر و عوارض آن در اصفهان افزود: توليدكنندگان براي فروش هر چه بيشتر مواد مخدر، شيوه هاي جديد مصرف را ارائه كرده اند.وي گفت: تزريق، استنشاق و خوراك از جمله راه هاي رايج مصرف مواد مخدر به شمار مي رود، اما مدتي است كه روش هاي ديگري به شيوه  جذبي و با شكل برچسب و پازل هاي آلوده به مواد با قيمتهاي گزاف رايج شده است.دكتر قشلاقي ادامه داد: اين مواد كه از راه پوست، جذب و مصرف مي شود به شكل پازل و برچسب  هايي با آرم هاي تبليغاتي كارخانجات بنز، تويوتا يا ستاره داود و سوپرمن، آرم شيطان پرستان و حيوانات از جمله گربه توليد و با قيمتهاي مختلف روانه بازار شده است.]]>
</TEXT>
</DOC>
<DOC>
<DOCID>HAM2-851210-055</DOCID>
<DOCNO>HAM2-851210-055</DOCNO>
<ORIGINALFILE>/1385/851210/news/_kharj.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رئيس سازمان اطلاعات ملي ايالات متحده:
ارتش چين، تهديدي براي آمريكاست]]>
</TITLE>
<TEXT>
<IMAGE>/1385/851210/news/015906.jpg</IMAGE>
<![CDATA[
گروه بين  الملل- اظهارات مايك مك كونل، مدير سازمان اطلاعات ملي آمريكا كه نوسازي ساختار ارتش چين را به منزله تلاش پكن براي دستيابي به موازنه نظامي با آمريكا و تهديدي بالقوه عليه واشنگتن توصيف كرده به عامل تنش زاي جديدي در روابط جمهوري خلق چين و ايالات متحده تبديل شده است.
به گزارش خبرگزاري فرانسه، كوئل روز گذشته با حضور در كميته نيروهاي مسلح سنا تصريح كرد چين به دليل تقويت توان موشكي خود و حركت در راستاي نوسازي ساختار ارتش اين كشور تهديدي بالقوه عليه ايالات متحده است.
آنچه مك كوئل گفت به نوعي به اظهارنظر اخير ديك چني، معاون رئيس جمهور ايالات متحده پيرامون افزايش توان نظامي چين و هزينه هاي نظامي اين كشور شباهت داشت. چني كه هفته گذشته به ژاپن، استراليا و چند كشور خاورميانه سفر كرد در توقف سه روزه خود در استراليا از برنامه هاي نظامي چين انتقاد كرد و پيگيري طرح نوسازي ساختار ارتش خلق چين را با سياست اعلام شده پكن كه تاكيد دارد مترصد تبديل شدن به قدرتي جهاني از طريق راهكارهاي صلح آميز است در تناقض توصيف كرد.
آنچه چني را به چنين موضع گيري اي واداشت آزمايش اولين موشك ضدماهواره چين بود. ارتش چين با اين آزمايش موفقيت آميز كه در آن يكي از ماهواره هاي قديمي و از رده خارج شده اين كشور در مدار زمين هدف قرار گرفت به باشگاه كشورهاي برخوردار از توان تهاجمي عليه ماهواره هاي در حال گردش در مدار زمين متشكل از ايالات متحده و روسيه پيوست.
ون جيابائو، نخست وزير چين نخستين مقام اين كشور بود كه به ادعاهاي چني در مورد گسترش توان نظامي چين پاسخ داد. او روز گذشته با تاكيد بر اين كه كشورش براي هيچ كشور ديگري تهديد محسوب نمي شود، خاطرنشان كرد روند نوسازي ارتش اين كشور به شكل صلح آميز پيگيري مي شود.
سازمان اطلاعات دفاعي آمريكا بودجه نظامي سالانه چين را بين 80 تا 115 ميليارد دلار برآورد مي كند كه حتي با بودجه نظامي ژاپن كه جمعيت و وسعتي كمتر از چين دارد نيز قابل قياس نيست.
به اعتقاد كارشناسان نظامي ايالات متحده هدف چين از تقويت توان نظامي اين كشور كسب آمادگي لازم براي رويارويي با بحران هاي احتمالي در تنگه تايوان در صورت اعلام استقلال اين جزيره است كه پكن آن را بخشي لاينفك از قلمرو خود تلقي مي كند.]]>
</TEXT>
</DOC>
<DOC>
<DOCID>HAM2-851210-056</DOCID>
<DOCNO>HAM2-851210-056</DOCNO>
<ORIGINALFILE>/1385/851210/news/_kharj.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[وزير دادگستري سودان:
دادگاه بين المللي حق متهم كردن شهروندان سوداني را ندارد]]>
</TITLE>
<TEXT>
<![CDATA[گروه بين الملل - وزير دادگستري سودان در واكنش به اقدام دادگاه بين المللي جنايات هاي جنگي در اعلام متهمان به ارتكاب جنايت در ايالت دارفور اعلام كرد: دادگاه بين المللي حق محكوم كردن شهروندان سوداني را ندارد.
به گزارش خبرگزاري مهر به نقل از ديلي تلگراف، محمد علي المردي، ديروز اعلام كرد: مداركي كه بر اساس آن دادگاه بين المللي دو تن ازشهروندان سوداني را به عنوان نخستين متهمان وقايع سودان در ايالت دارفور معرفي كرده غير واقعي بوده و اين دادگاه حق متهم كردن شهروندان سوداني را ندارد.
المردي در ادامه گفت: افرداي كه در دادگاه عليه اين دو نفر شهادت داده اند؛ كساني هستند كه همگي عليه دولت مركزي اسلحه به دست گرفته و با نيروهاي دولتي جنگيده اند.
در همين رابطه احمد محمد هارون، وزير كشورسابق سودان در امور بشردوستانه، اعلام كرد: من بيگناه بوده و حاضرم از خود دفاع كنم.
هارون در ادامه گفت: من از دستورات اطاعت مي كردم و در اين كار افراد ديگري نيز با من همراه بودند.
اين وزير سابق سودان ديروز از اردن به كشورش بازگشت وگفت كه به هيچ وجه نگران اين اتهامات نيست.
دادگاه بين المللي جنايات جنگي اسامي اولين متهمان به ارتكاب جنايات در دارفور را اعلام كرد كه در ميان اين اسامي، نام يكي از وزيران سابق دولت سودان به چشم مي خورد.
دادگاه بين المللي جنايت هاي جنگي احمد محمد هارون، وزير كشور سابق سودان در امور بشر دوستانه و علي كاشايب، فرمانده شبه نظاميان جنجاويد را به عنوان اولين متهمان جنايت ها در دارفور اعلام كرده بود.]]>
</TEXT>
</DOC>
<DOC>
<DOCID>HAM2-851210-057</DOCID>
<DOCNO>HAM2-851210-057</DOCNO>
<ORIGINALFILE>/1385/851210/news/_kharj.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تظاهرات هزاران بوسنيايي
در اعتراض به حكم ديوان كيفري بين المللي]]>
</TITLE>
<TEXT>
<![CDATA[گروه بين الملل- بيش از 5 هزار بوسنيايي كه بيشتر آنها مسلمان بودند در اعتراض به حكم صادره  ديوان كيفري بين المللي كه به موجب آن دولت صربستان از مسئوليت مستقيم در نسل كشي مسلمانان بوسني در سال هاي 1992 تا 1995 تبرئه شد، در شهر سارايوو دست به تظاهرات زدند.
ايسنا به نقل از خبرگزاري فرانسه گزارش داد كه اين تظاهرات به مدت دو ساعت در خارج از دفاتر دولتي و با شعار عدالت براي قربانيان نسل كشي برگزار شد.
جمعي از قربانيان جنگ در بوسني در سال هاي 1995-1992 و نيز كهنه سربازان اين كشور مسئوليت سازماندهي اين تظاهرات را برعهده داشتند. بوسني دولت صربستان را به پاكسازي قومي و نژادي در جريان جنگ متهم ساخته است.
ديوان كيفري بين المللي لاهه دوشنبه  گذشته صربستان را از همدستي و ايفاي نقش مستقيم در نسل كشي مسلمانان بوسني تبرئه، اما اعلام كرد كه صربستان به دليل كوتاهي در جلوگيري و قتل عام نزديك به 8 هزار بوسنيايي مسلمانان در سال 1995 قوانين بين المللي را زير پا گذاشته است.]]>
</TEXT>
</DOC>
<DOC>
<DOCID>HAM2-851210-058</DOCID>
<DOCNO>HAM2-851210-058</DOCNO>
<ORIGINALFILE>/1385/851210/news/_kharj.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[درخواست مفتي اعظم بيت المقدس از سازمان كنفرانس اسلامي]]>
</TITLE>
<TEXT>
<![CDATA[واحد مركزي خبر: شيخ محمد حسين مفتي اعظم بيت المقدس و سرزمينهاي فلسطين خواستار برگزاري فوري اجلاس سران كشورهاي عضو سازمان كنفرانس اسلامي براي بررسي آخرين تحولات درباره مسجد الاقصي و نجات آن از اقدامات تخريبي صهيونيستها شد.
به گزارش خبرگزاري شينهوا از قدس، شيخ محمد حسين در بيانيه اي تصريح كرد: كشورهاي عضو سازمان كنفرانس اسلامي بايد براي جلوگيري از ادامه تعرض اسرائيل به مسجد الاقصي و توقف ساخت و سازها در اطراف آن اقدام فوري انجام دهند.
محمدحسين يادآور شد: مقامات اسرائيل به يهوديان افراطي مجوز ساخت يك كنيسه يهودي را در منطقه بازار القطانين و در فاصله كمتر از صد متري نزديك باب المغاربه داده اند.]]>
</TEXT>
</DOC>
<DOC>
<DOCID>HAM2-851210-059</DOCID>
<DOCNO>HAM2-851210-059</DOCNO>
<ORIGINALFILE>/1385/851210/news/_kharj.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[چين و كاهش نفوذ سياسي نظامي آمريكا]]>
</TITLE>
<TEXT>
<![CDATA[مراكز مهم تحقيقات روابط بين الملل معمولا در كشورهاي توسعه يافته غربي واقع هستند. همين كشورها هم هستند كه جهت گيري هاي مدرن را در سياست جهان مشخص مي كنند. اما اين قانون استثنايي هم دارد و آن مؤسسه تحقيقات بين المللي در دانمارك است. دانمارك كشوري كوچك در قاره اروپاست كه به سختي بتوان به آن عنوان عضو برجسته و پيشروي روابط بين الملل را داد. اما اين مؤسسه دانماركي به طور مرتب كارهاي تحقيقاتي درباره روابط و مناسبات بين الملل ارائه مي كند كه بسيار قابل اتكا و مثبت هستند. ماه گذشته اين مركز نتايج تحقيقي را درباره توان موشكي چين ارائه كرد.
معمولا در بحث درباره هر گونه سلاح كشتار جمعي، سيستم جهاني كنترل تكنولوژي موشكي هم با اهميت است. اين سيستم در سال 1987 توسط گروه هفت پايه گذاري شد. چين عضو اين سيستم نيست. پكن معمولا ترجيح مي دهد كه بار خود را با وظايف بين المللي سنگين نكند. پيش از پايان جنگ سرد چين نقش مهمي در بازار ساخت موشك و تكنولوژي موشكي نداشت. اما در اوائل دهه 1990 اين شرايط تغيير كرد. اقتصاد چين دچار تحول بزرگي شد و رهبران مجموعه دفاعي اين كشور اجازه يافتند كه بدون حضور و كنترل دولت براي خود درآمد كسب كنند. همزمان چين در سياست خارجي هم فعال تر شد و اولين قراردادهاي مهم خود را در صنعت موشك با عربستان سعودي در سال 1988 و پاكستان در سال 1992 منعقد كرد. اين دو قرارداد درواقع با دو كشور از متحدان سنتي آمريكا منعقد شده بود و به اين ترتيب آمريكا بازار خود را در اين دو كشور از دست مي داد. اين وضعيت ادامه يافت تا اينكه امروز مي توان گفت چين از نظر نظامي  در حال برتري يافتن بر آمريكاست. اكنون مشتريان چين در اين بازار به سه دسته تقسيم مي شوند: كشورهايي كه براي آمريكا محور شرارت خوانده مي شوند، متحداني كه در آينده هر لحظه ممكن است براي آمريكا اتفاقي غير منتظره رقم بزنند مانند عربستان و پاكستان، و كشورهاي آمريكاي لاتين مانند برزيل و آرژانتين.
چين تلاش مي كند كه به نظام جهاني كنترل موشك ها و تكنولوژي موشكي بپيوندد. اگر چنين شود به بسياري از تكنولوژي هاي برتر غرب دست پيدا مي كند.
دفتر تحقيقات كنگره آمريكا اخيرا گزارشي درباره چالش هاي پيش روي آمريكا در آسيا منتشر كرده است. در اين گزارش به سه چالش اشاره شده: ظهور چين به عنوان يك قدرت اقتصادي، سياسي و نظامي؛ احتمال جنگ ميان كشورهاي همسايه و افزايش تهديد افراط گرايي اسلامي. هر چقدر هم كه چين بيشتر تاكيد و اصرار مي كند كه تقويت توان نظامي اش تهديدي براي آمريكا يا كشور ديگري نيست، آمريكا بيشتر به اين تفكر نزديك مي شود كه چين تهديد بالقوه جدي براي آينده است. كارشناسان كنگره به دولت بوش هشدار داده اند كه سياست تمركز و تجمع نيروي نظامي آمريكا در خاور ميانه و توجه بيش از حد به تحولات اين منطقه، واشنگتن را از شرق دور غافل كرده كه اين به سود آمريكا در تعاملش با چين نيست. البته آمريكا هنوز متحدان قدرتمندي در شرق آسيا دارد كه مي تواند در برابر چين به اين متحدان چشم اميد داشته باشد. اين پنج متحد آمريكا در منطقه كشورهاي فيليپين، استراليا، تايلند، ژاپن و كره جنوبي هستند. اما درباره دو كشور آخر ملاحظات جدي وجود دارد. كره جنوبي درگير مناسبات هسته اي با كره شمالي است و ژاپن هم در سالهاي اخير سياست خارجي مستقل تري در پيش گرفته است.
به هر حال چالش هايي كه در سالهاي آينده از ناحيه چين براي كاخ سفيد، پنتاگون و وزارت خارجه آمريكا پديد خواهد آمد بسيار بيشتر و پيچيده تر از خاور ميانه خواهد بود.
پراودا / 26 فوريه]]>
</TEXT>
</DOC>
<DOC>
<DOCID>HAM2-851210-060</DOCID>
<DOCNO>HAM2-851210-060</DOCNO>
<ORIGINALFILE>/1385/851210/news/_kharj.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[جهان سياست
سفر  وزير دفاع لبنان به آمريكا]]>
</TITLE>
<TEXT>
<![CDATA[گروه بين الملل- الياس المر،   وزير دفاع لبنان طي روزهاي آتي با هدف دريافت كمك هاي تسليحاتي و گفت وگو با مقامات آمريكايي پيرامون وضعيت ارتش لبنان راهي واشنگتن مي شود.
به گزارش روزنامه لبناني النهار قرار است المر در اين ديدار، كه اولين سفر وزير دفاع لبنان به ايالات متحده در دو دهه گذشته است از كاخ سفيد بخواهد به دولت لبنان براي نوسازي ساختار ارتش اين كشور كمك كند.
اين خبر در حالي منتشر شد كه روز گذشته منابع خبري از تصميم امارات متحده عربي براي اهداء 12 فروند بالگرد نظامي از نوع اوگت ساخت فرانسه و شناورهاي نظامي پيشرفته به ارتش لبنان پرده برداشتند. امارات پيش از اين نيز محموله اي متشكل از سلاح هاي سبك و تجهيزات ضدشورش در اختيار سازمان امنيت لبنان قرار داده بود.مدتي قبل نيز وليد جنبلاط، دبيركل حزب ترقي خواه لبنان و از فعالان سياسي اقليت دروزي اين كشور به واشنگتن سفر كرده بود. روزنامه لبناني الديار روز گذشته فاش كرد قرار است سمير جعجع، فرمانده حزب موسوم به نيروهاي لبناني نيز طي روزهاي آينده براي ديدار با مقامات ارشد ايالات متحده از جمله جورج بوش، رئيس جمهور كشورعازم واشنگتن شود.
افزايش بودجه دفاعي در هند
واحد مركزي خبر: بودجه دفاعي هند سال مالي 2008-2007 افزايش يافته است. به گزارش واحد مركزي خبر از دهلي، چپيدامبارام وزير دارايي هند ديروز در پارلمان اين كشور بودجه سال مالي 2008-2007 را ارائه كرد.
در اين بودجه سهم دفاعي با در نظر گرفتن برنامه مدرن سازي نيروهاي مسلح هند به 8/7 درصد كل بودجه افزايش يافته است.بودجه دفاعي در سال مالي 2007- 2006 ميلادي 890 ميليارد روپيه بود كه اين رقم در بودجه امسال به 960 ميليارد روپيه افزايش يافته است. وزير دارايي هند اعلام كرد: چنانچه نياز باشد منابع مالي بيشتري براي وزارت دفاع اين كشور فراهم خواهد شد.
سفر وزير خارجه انگليس به افغانستان
ايسنا: يك روز پس از ديدار ديك چني و بمب گذاري انتحاري در افغانستان كه دست كم 14 كشته و 20 مجروح بر جاي گذاشت، وزير خارجه  انگليس ديروز در ميان تدابير شديد امنيتي در كابل با مقامات اين كشور ديدار و گفت و گو كرد.
به گزارش خبرگزاري فرانسه، مارگارت بكت، وزير امور خارجه  انگليس ديروز چند ساعت پس از آن به افغانستان وارد شد كه ديك چني، معاون بوش در پي وقوع بمب گذاري در نزديك پايگاه نيروي هوايي آمريكا در بگرام، كابل را به مقصد واشنگتن ترك كرد.در همين حال حامد كرزاي، رييس جمهور افغانستان در بدو ورود مارگارت بكت به كشورش از وعده بريتانيا به افغانستان مبني بر اعزام 1400 سرباز ديگر به اين كشور جهت مبارزه  گسترده تر با شبه نظاميان طالبان و گروه هاي افراطي استقبال كرد. قرار است وزير امور خارجه انگليس با رييس جمهور افغانستان و تني چند از فرماندهان نيروي ائتلاف در اين كشور و همچنين برخي از نيروهاي ناتو ديدار و گفت و گو كند.
حمله موشكي گردان هاي قدس به مناطق صهيونيست نشين
گروه بين الملل - گردان هاي قدس جنبش جهاد اسلامي فلسطين در واكنش به شهادت 3 نفر از فرماندهان خود به دست نيروهاي اسرائيلي عصر روز گذشته مناطق صهيونيست نشين را هدف حمله موشكي قرار دادند.
به گزارش خبرگزاري رويترز اين جنبش در اولين واكنش به عمليات نظامي رژيم صهيونيستي در اردوگاه جنين و شهر نابلس در كرانه باختري و شهادت سه نفر از فرماندهان اين جنبش چند فروند موشك از شمال نوار غزه به سوي مناطق صهيونيست نشين شليك كرد.]]>
</TEXT>
</DOC>
<DOC>
<DOCID>HAM2-851210-061</DOCID>
<DOCNO>HAM2-851210-061</DOCNO>
<ORIGINALFILE>/1385/851210/news/_maref.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[نيمه پنهان ماه
نوشته: چارلز وودمترجم: منصور كاهه]]>
</TITLE>
<TEXT>
<IMAGE>/1385/851210/news/015816.jpg</IMAGE>
<![CDATA[
پس از حدود 50 سال از شروع كاوش ها در منظومه شمسي، اكنون به همه سيارات و بسياري اجرام كوچك تر فضاپيما فرستاده ايم و با آنها بيشتر آشنا شده ايم، از تير با سطح چروكيده اش تا نپتون با لكه تاريك بزرگش. اما سرزمين بزرگي در منظومه شمسي به ندرت ديده شده و تقريباً فراموش شده است: سمت ديگر ماه.
جالب است كه بدانيد كه سمت ديگر ماه اولين جايي بود كه در سپيده دم عصر فضا مورد كاوش قرار گرفت. اتحاد جماهير شوروي سابق در اكتبر 1959 كاوشگر لونا 3(lua 3)را به پشت ماه فرستاد تا تصاويري دانه دانه دار را از آن بگيرد. جهان از اين كار بزرگ شگفت زده شد؛ كاوش هاي فضايي سرزمين هاي پنهاني را آشكار كرد كه فكرها و تخيلات را براي قرن ها به خود مشغول كرده بود. اما تا زماني كه برنامه اربيتر(orbiter)آمريكا در 1966و1967 انجام نشده  بود، تصاوير خوبي از پشت ماه نداشتيم تا منظره غير آشنايي از ماه را ببينيم كه درياهاي تيره و گسترده ماه كه در سمت نزديك آن فراوان است، در آن نباشد. [درياهاي ماه در حقيقت دشت هاي پهناور و خالي هستند كه منجمان قديم به خاطر رنگ شان به آن ها دريا مي گفتند. اين نام گذاري تا امروز ادامه داشته است.]
فضانوردان آپولو هم در بررسي ماه بين سال هاي 1968تا1972 تصاوير تماشايي و خارق العاده اي از آن گرفتند، اما چون محل فرود و نمونه برداري آن ها از سنگ هاي ماه در سمت نزديك آن بود تقريباً تمام مطالعات بعدي وابسته، مربوط به سمت آشناي ماه كه رو به زمين است، بود.
منظره اي جديد
در ژانويه 1994 وزارت دفاع آمريكا براي نمايش قابليت ها و توانمندي هاي حسگرهاي كوچك كه براي برنامه جنگ ستارگان تهيه و توليد شده  بود فضاپيماي كوچك كلمنتين(clemetie)را به دور ماه فرستاد. كلمنتين بيش از 2ميليون عكس ديجيتالي از ماه گرفت كه براي اولين بار تمام سطح ماه را پوشش مي داد و در تهيه تصوير از ماه بسيار مؤثر بود. اين عكس ها هركدام سطح كوچكي از ماه را نشان مي داد.
وقتي به عكسهاي كلمنتين برخوردم از تفاوت دو چهره ماه شگفت زده شدم. مي دانستم كه دريا در سمت ديگر ماه خيلي كم است، اما عكس ها اين مطلب را كاملاً مجسم مي كرد و بعد پي بردم كه قبلاً هرگز عكس درستي از سمت ديگر ماه نديده بودم، زيرا عكسي وجود نداشت! تمام مطالعات در مورد سمت ديگر ماه با كنار هم گذاشتن تصاوير اربيتر و آپولو انجام شده بود كه به صورت مايل گرفته شده بودند. با كلمنتين براي اولين بار كل سمت ديگر ماه را در يك روشنايي و در يك نظر ديديم؛ مكاني ناآشنا با ويژگي هاي منحصر به فرد.
عكس هاي كلمنتين از سمت ديگر ماه به وضوح تكه هاي گدازه ها، دهانه هايي با پرتوهاي روشن را نشان مي دهد. اما نبودن درياها به طور گسترده در سمت ديگر ماه، شكل يك نواختي به آن مي دهد كه كم تر قابل تشخيص است، بنابراين سخت تر است كه راه خود را به اطراف پيدا كنيد. اگر سمت ديگر ماه رو به زمين بود، نبودن نور و طرح هاي تيره كار مردم باستان را در شناسايي صورت ها و خرگوش در سطح ماه دشوارتر مي كرد!
سمت نزديك ماه
بياييد براي درك عجيب بودن سمت ديگر ماه، آنچه را درباره نيم كره رو به زمين مي دانيم با هم مرور كنيم: ماه 5/4 ميليارد سال پيش از باقي مانده هاي برخورد عظيم يك سياره نخستين با زمين كه به فضا پرتاب شده  بودند شكل گرفت. مواد پرتاب  شده در اثر اين برخورد به شدت ضربه خورده يا ذوب شده بودند، بنابراين گازهاي خود و به خصوص آب را از دست دادند. ماه از به هم پيوستگي(جمع شدن در اثر نيروي جاذبه)اين باقي مانده ها در نزديكي زمين شكل گرفت. در اين فرايند، حرارت عظيم ناشي از برخورد سريع، قمر تازه شكل گرفته را ذوب كرد. فلزات ته نشين شدند تا هسته ماه را تشكيل دهند و مواد سبك تر سرشار از كلسيم به روي سطح شناور شدند: سرباره هايي بر روي اقيانوس سراسري از مواد مذاب. پوسته بالاخره سرد شد و لايه اي به عمق 60 كيلومتر(40 مايل)تشكيل داد. رنگ نسبتاً روشن پلاجيوكلاس توجيهي براي نواحي درخشان در ارتفاعات ماه است.
ماه اوليه همچنان با خرده هاي باقي مانده از آن برخورد و نيز ساير اجرام باقي مانده از تولد منظومه شمسي بمباران مي شد. اين مرحله تشكيل دهانه هاي اوليه، شامل پرتابه هايي به بزرگي كوه بود كه فرورفتگي هاي ايجاد شده از برخوردهاي كوچكتر را پر مي كردند. دهانه هاي تيكو به قطر 85 كيلومتر و كپرنيك به قطر 93 كيلومتر نمونه هايي از اين دهانه هاي پيچيده هستند كه هر كسي كه با تلسكوپ به ماه نگاه مي كند، آن را مي بيند.
ده ها تا صدها ميليون سال پس از اتمام آخرين بمباران شديد، حرارت ايجاد شده در اثر فروپاشي راديواكتيوي توريم، اورانيوم، سنگ هاي دوباره ذوب شده را ده ها كيلومتر به زير پوسته برد. اين مواد مذاب از شكستگي هاي زير درياها بالا آمده و كف آنها را با گدازه هاي بازالتي پوشاند. بازالت(عمومي ترين سنگ آتشفشاني روي زمين)غني از آهن و منيزيم است كه علت رنگ تيره درياهاي ماه است.
مناظر سمت ديگر ماه
در مقابل، سمت ديگر ماه با دهانه هاي آتشفشاني، ارتفاعات با رنگ روشن و تنها تعداد كمي درياي كوچك جدا از هم پوشيده شده  است. از قطب جنوب تا استوا گودالي به عرض 2400 كيلومتر گسترده شده  است. زمين شناسان ماه بر اساس اطلاعات كمي كه از آپولو گرفته  بودند، متوجه شدند كه اين منطقه گودالي ناشي از يك برخورد بزرگ بوده  است. نقشه هاي كلمنتين تأييد كرد كه اين فرورفتگي عظيم، پهناورترين و عميق ترين اثر فرورفتگي در منظومه شمسي است كه در ابتدا به نام گودال بزرگ پشت ماه شناخته مي شد، ولي امروزه بيشتر به نام قطب جنوبآيتكن خوانده مي  شود، زيرا از قطب جنوب تا دهانه آيتكن امتداد دارد. عمق مركز آن 94 كيلومتر است و برآمدگي هاي بلند نزديك قطب جنوب بخشي از لبه آن هستند.
ضربه اي كه فرورفتگي spa را ايجاد كرد، آن قدر مواد را از جا كند كه پوسته ماه در آن قسمت فقط حدود 30 كيلومتر است. در واقع ژرف ترين قسمت ماه، كف spa است. حجم زياد موادي كه از spa خارج شد در تمام ماه پراكنده شد- برخي بايد به زمين رسيده باشد- اما احتمال بيشتر خارج از لبه گودال افتاد. اين نكته در ارتفاع فلات پهناور شمال گودال اهميت دارد كه ارتفاع آن به 8 كيلومتر بيش از شعاع متوسط ماه مي رسد.
همچنين سمت دور ماه يك نوع تحول در گودال ها را نسبت به سمت نزديك نشان مي دهد. من و ويليام هارتمن در سال 1971 در دانشگاه آريزونا دو گودال كوچك با قطر و ريخت شناسي متوسط بين گودال هاي معمولي و دهانه هاي برخوردي بزرگ شناسايي كرديم. كامپتون(175 كيلومتر)و آنتونيادي(140 كيلومتر)هركدام يك ديواره از نوع ديواره هاي معمولي براي دهانه هاي با قله مركزي دارند، اما به جاي قله مركزي، يك حلقه داخلي تكه تكه دارند. من و هارتمن اين ساختارها را گودال هاي با قله مركزي(cetral-peak basi)ناميديم. به  نظر مي رسد انرژي ضربه اي كه يك قله مركزي را در دهانه هاي برخوردي ايجاد مي كند، به روشي پيچيده و كمتر شناخته شده، بيشتر پراكنده شده و به يك حلقه برآمده در گودال تبديل شده  است.يك سمت ماه مانند بيشتر قمرهاي طبيعي به سمت سياره مادر قفل شده  است. ما از روي زمين كمي بيشتر از نيمي از ماه را به دليل حركات رخگرد ماه مي بينيم و هر ماه به نظر مي رسد چهره ما كمي به اين سو و آن سو مي چرخد. اما چهره همواره در حال جابه جايي ماه را در وضعيتي تصور كنيد كه ماه در چرخش هماهنگ با زمين قرار نداشته باشد. تركيب خط متحرك پايان دهنده(termiator: جدا كننده نيمه تاريك و روشن ماه)و چرخش آزادانه ماه، منظره هر شب آن را به كلي متفاوت مي كند. ماه چهره هاي متغير زيادي را نشان مي دهد؛ گاهي با لكه تيره و زماني بدون آن.
درباره نويسنده: چارلز وود(charles wood)نويسنده ستون كاوش ماه در ماهنامه sky & telescope است. او زمين شناس ماه و نويسنده كتاب the moder moo: a persoal view است.
منبع: مجله sky & telescope، ژانويه 2007]]>
</TEXT>
</DOC>
<DOC>
<DOCID>HAM2-851210-062</DOCID>
<DOCNO>HAM2-851210-062</DOCNO>
<ORIGINALFILE>/1385/851210/news/_maref.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[سوژه روز
معماري ايراني، 500 سال جلوتر از اروپا]]>
</TITLE>
<TEXT>
<IMAGE>/1385/851210/news/015819.jpg</IMAGE>
<![CDATA[
.الميرا صديقي- محققان دانشگاه هاروارد به تازگي و با بررسي روي اشكال هندسي موجود روي بناهاي قديمي در ايران، آنها را بسيار پيچيده و بسيار برجسته از نظر محاسبات پيچيده رياضي توصيف كردند؛ نمونه هايي كه حداقل 500 سال از نمونه هاي غربي در نوع خود برتري و تقدم دارند.
پيتر لو، استاد دانشگاه هاروارد كه روي اين سوژه تمركز كرده و نتايج مطالعاتش در مجله معتبر ساينس منتشر شده است، مي گويد: اشكال هندسي كه با دقت و در نظر گرفتن كوچكترين محاسبات رياضيات در برخي از مساجد ايران ديده مي شود، از نظر پيچيدگي و دقت بسيار بالا در ترسيم بسيار منظم آنها روي ديوارها و حتي كاشي ها حيرت انگيزند.
تحقيقات اين محقق نشان مي دهد كه اين نوع هنر در اروپا در سال 1970 توسط فردي به نام روجر پنروز روي طراحي هاي هندسي به اين شكل در اروپا راه پيدا كرده؛ اشكال هندسي كه در آنها در عين استفاده از يك الگوي تكراري و منظم، تنوع بصري خود را حفظ كرده و به يك شكل باقي نمي مانند و تفاوت هاي بسيار ريزي دارند.
اين استاد دانشگاه كه به تازگي در مورد اين شكل ها تحقيقات خود را آغاز كرده است، در مورد طراحي هايي كه در آثار برجسته معماري ايران و به خصوص در اصفهان در سال 1453 ميلادي ساخته شده اند، مي گويد: آنها از نوع بسيار نادري هستند كه تنها هنرمندان ايراني در قرون بسيار قبل قادر به طراحي و اجراي آنها بوده اند و اشكال خارق العاده اي را پديد آورده اند كه پس از صدها سال اكنون در 20 يا 30 سال گذشته زيبايي و رياضيات پيچيده به كار برده شده در آنها كشف مي شود.
به گزارش رويترز، پيتر لو در كنفرانسي كه براي ارائه نتايج تحقيقاتش برگزار كرده بود، همچنين به هنر والاي ايرانيان قديم و سنت هاي آنان اشاره كرد كه مي توان به وضوح آنها را در مساجد قديمي كه آرشيتكت هاي قديمي ايران آنها را بنا كرده اند ديد؛ آثاري كه نشان مي دهد آنان تا چه اندازه هنر به خرج داده و توانسته اند با شكل هاي بسيار ساده هندسي شروع كرده و و زيبايي تحسين برانگيزي را خلق كنند.
به گفته وي، معماري سنتي ايراني كه طرح هاي روي كاشي هاي آن بي نظير است در حالي كه اروپا در زمان شكل گرفتن اين طرح هاي بسيار پيچيده در سال هاي تاريكي به سر مي برد آغاز شده و از همان زمان به شكل چشمگيري پيشرفت كرده است.
استاد ديگري در دانشگاه كپنهاگ در دانمارك نيز كه در سال 1990 براي اولين بار روي معماري قديمي ايراني تحقيقات خود را آغاز كرد كه بيشتر تمركز خود را به خصوص روي ساختمان بسيار قديمي در مراغه كه در سال 1197 ميلادي ساخته شده است، گذاشته بود، سخنران ديگر اين كنفرانس بود.
معماري غني ايراني
معماري اصلي ايران را بايد از سالهاي دور مورد بررسي قرار داد كه به حدود شش قرن قبل از ميلاد مسيح باز مي گردد. شهـرهـا و قـصـبه هايي كه از قرن ها پيش به جا مانده، اسـتحـكـامات و دژهـاي نـظـامي، معـابـد و آتـشـكـده ها، مـقـبـره ها و آرامـگـاه هـاي بـزرگ، مـكـان هـاي عـظـيـم تـاريـخـي، سـدهـا و پـلـ هـا، بـازارهـا، حـمام هـا، جـاده هـا، مسـاجـد عـظـيـم، بـرجـ هـا و مـنـار ه  هـا، ساخـتـمان هـاي مـذهـبـي و محـل هـايي از دوران اسلامي، و هـمچـنـيـن بـنـاهـا و يـادبـودهـاي گـسـتـرده در كـشـور ايران نشان از غني بودن و توانمندي ايرانيان قديم است.
مثلا يكي از معـماري هاي مهـم ايران در قرن 13 قـبل از ميلاد؛ معـبد چـغـازنـبـيل(1250 قبل از ميلاد)است كه در كنار رودخانه كرخه در استان خوزستان در جنوب ايران قرار گـرفـته است. اين معـبد بوسيله هـونـتاش هـوبان پادشاه ايلام روي خرابه هاي شهر باستاني دور - آنـتـش ساخته شده كه نشانگـر اوج و شكوه معـماري در آن دوره است. اين بـنا به صورت چـهـارگـوش و به صورت يك ساخـتمان پـنج طبقه است كه هـر طبقه از طبقه قـبلي كوچكـتر است و نمايي به صورت مخروطي را نشان مي دهـد. معـبد اصلي در آخرين طـبـقـه ساختـه شده و موادي كه در ساختمان اين معـبد به كـار رفـته است، بـيـشـتر از آجرهـاي پـخـته لعـاب دار هـمراه با ساروج بـسيار قـوي بوده كه آن را بسيار متفاوت كرده است.
گـنـبد غـربي معـبد چـغازنـبـيل كه به صورتي ماهـرانه ساخته شده، هـنوز هـم پس از گـذشت 3هـزار سال از تاريخ آن به صورتي عـجـيب و حيرت آور در وضعـيتي خوب به سر مي برد. ساخـت طاق هـاي هـلالي شكـل روي راهـروهـا و پـلـكـان هـاي داخل معـبـد نـشـانگـر مـوفـقـيت فوق العـاده و شگـفت آور معـماري در ايران باستان است.
البته از معماري ايرانيان باستان ده ها مورد ديگر از ساختمان هايي وجود دارند كه شگفتي كارشناسان داخلي و خارجي را برانگيخته اند.
معماري هايي كه با وجود تفاوت هاي آب و هوايي در كشور ما در محيط هاي كويري و سرسبز شمال تفاوت بسياري دارند كه مطمئنا همه آنها نيز مي توانند با وقت و كاوش ما شگفتي بسياري را آشكار سازند؛ شگفتي كه اكنون پس از سالها، كشورهاي مدعي پيشرفت و تمدن به پيچيدگي و دانش به كار رفته در آنها پي برده اند.]]>
</TEXT>
</DOC>
<DOC>
<DOCID>HAM2-851210-063</DOCID>
<DOCNO>HAM2-851210-063</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هفتمين كنفرانس ترافيك پايان يافت
وزير كشور: از دستيابي به اهداف توسعه حمل ونقل شهري نااميدم]]>
</TITLE>
<TEXT>
<IMAGE>/1385/851210/news/015924.jpg</IMAGE>
<![CDATA[
گروه شهري- در مراسم اختتاميه هفتمين كنفرانس حمل و نقل و ترافيك ايران كه سه شنبه شب در سالن همايش هاي بين المللي رازي برگزار شده بود مصطفي پورمحمدي وزيركشور افزايش سهم حمل ونقل عمومي از 41 درصد به 75 درصد تا سال 1400 را دور از دسترس دانست وگفت: زماني كه اين تصميم گرفته شد نمي دانم تا چه اندازه از پشتوانه مطالعاتي و كار كارشناسي لازم برخورداربوده است؟ اما درهرحال مسائل كارشناسي عواملي را به ما ديكته مي كند كه ما بايد به آن ملتزم باشيم.وي درادامه افزود: درهر حال به نظرمي رسد تااين تصميم از روي كاغذ تبديل به پروژه اي اجرايي شود مشكلات بسياري را بايد از پشت سر گذراند.
وي درباره روند تزريق منابع مالي به منطورتوسعه ناوگان حمل و نقل عمومي در كشور افزود: مجلس مي گويد فاينانس بگيريد در حالي كه فاينانس يعني كوه عظيم مشكلات كه فرايند به ثمر رسيدن آن بيش از يك سال است. با اين حال ما منابع فاينانس را آماده كرده ايم، فقط نگران دست اندازهاي اداري هستيم.
پورمحمدي گفت:   در حوزه ترافيك وتوسعه ناوگان حمل ونقل عمومي بعد از كارهاي عمراني بيشترين پول هزينه مي شودبه طوري كه امسال يك ميليارد دلار بودجه دولت و 300 ميليون دلار از صندوق ذخيره ارزي در اين زمينه مصرف شده است در حالي كه 4 ميليارد يورو نيز از طريق فاينانس در زمينه ترافيك هزينه شده است.
پورمحمدي دربخش ديگري از سخنان خود به موضوع تغيير ساعت كار بانك ها اشاره كردوگفت: مجلس مي    گويد ساعت كار بانك ها بايد فلان ساعت باشد و دوستان مطبوعاتي نيز قلقلك مي دهند درحالي كه تجميع تصميم گيري و تجميع دراجرا سياستي است كه دولت نهم دنبال مي كند.
وزير كشور با اشاره به اينكه جاي بحث كارشناسي در روزنامه نيست گفت: مسئولان اگر بحث كارشناسي دارند دور ميز بنشينند و بگويند و آرامش رواني جامعه را به هم نريزند زيرا اختلاف نظر در مسئولان باعث ايجاد بحران درجامعه مي شود.پور محمدي از ناتواني شهرداري ها در پرداخت سهم 5/17 درصدي خود براي تحويل اتوبوس سخن گفت و افزود: از شهرداري تهران گرفته تا ديگر شهرداري ها از پرداخت سهم خود براي تحويل اتوبوسها عاجزند در حالي كه دولت آماده پرداخت سهم 5/82 درصدي خود براي خريد اتوبوس هاي 100 ميليون توماني است.]]>
</TEXT>
</DOC>
<DOC>
<DOCID>HAM2-851210-064</DOCID>
<DOCNO>HAM2-851210-064</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گلستان؛ پذيراي 2 ميليون گردشگر نوروزي]]>
</TITLE>
<TEXT>
<![CDATA[گرگان خبرنگار همشهري: رئيس سازمان ميراث فرهنگي، گردشگري و صنايع دستي گلستان از آمادگي اين استان براي ميزباني 2 ميليون مسافر و گردشگر در نوروز 86 خبر داد.
محمود ربيعي در نشست اعضاي كميته هاي مختلف ستاد تسهيلات نوروزي استان افزود: 23 چادر هلال احمر با 120 امدادگر و 23 آمبولانس و 160 مدرسه استان با يك هزار و 396 كلاس براي خدمات رساني به مسافران آماده شده است.به گفته وي، همچنين بيش از شش هزار نفر از اعضاي نيروي انتظامي در اين ايام فعال خواهند بود.
رئيس سازمان ميراث فرهنگي، گردشگري و صنايع دستي گلستان اضافه كرد: اين استان در مجموع با حدود 15 هزار نيرو براي پذيرايي و ارائه خدمات به مسافران نوروزي 86 آماده شده است.
وي با بيان اين كه هتل ها و مهمان پذيرهاي استان با يك هزار و 400 تخت حدود 12 تا 15 درصد مسافران را اسكان مي دهند، اظهار داشت: بخش اعظم مسافران نوروزي از طريق كمپ ها، آموزش و پرورش و پارك ها اسكان داده مي شوند.
ربيعي اضافه كرد: در اين ارتباط چهار كمپينگ در پارك هاي جنگلي النگدره، قرق و نيز در بندرگز و گنبدكاووس در ايام عيد آماده پذيرايي مسافرين خواهد بود.]]>
</TEXT>
</DOC>
<DOC>
<DOCID>HAM2-851210-065</DOCID>
<DOCNO>HAM2-851210-065</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نايب رئيس شوراي عالي استان ها:
دولت و مجلس ظرفيت شوراها را ناديده مي گيرند]]>
</TITLE>
<TEXT>
<![CDATA[گروه شهري- نايب رئيس شوراي عالي استانها مي گويد: ظرفيت هاي پيش بيني شده در قانون اساسي براي شوراهاي اسلامي شهر و روستا، تاكنون از سوي دولت و مجلس ناديده گرفته شده است.
منصور روشناسي، مي افزايد: بر اساس ماده 78 مكرر 2 مصوب مجلس شوراي اسلامي و منبعث از اصول 101 و 102 قانون اساسي، سازمان مديريت بايد هر سال يك نسخه از پيش نويس لايحه بودجه عمومي كشور را براي اظهار نظر و ارايه پيشنهادهاي اصلاحي مربوط به بودجه استانها به شوراي عالي استانها ارسال كند ولي با وجود چنين نص صريح قانوني، طي چهار سال گذشته اين امر محقق نشده است.وي خاطر نشان كرد: مكانيزم پيش بيني شده در اين ماده قانوني با توجه به حضور نماينده شوراهاي هر استان در شوراي عالي استانها، فرصت و امكان اظهار نظر و ارايه پيشنهاد اصلاحي در باره بودجه هر استان را فراهم مي سازد تا پس از جمع بندي نهايي و رعايت عدالت و رفع تبعيض در سهم بودجه هر استان، لايحه بودجه توسط دولت براي بررسي به مجلس شوراي اسلامي ارائه شود.
روشناسي با بيان اينكه به رغم تلاش چهارساله و مكاتبات پي در پي و حتي شكايت شوراي عالي استانها به كميسيون اصل نود مجلس در رابطه با اجرا نشدن اين ماده قانوني، امسال نيز سازمان مديريت زير بار نرفت و لايحه بودجه عمومي كشور بدون ارائه نسخه اي از آن به شوراي عالي استانها، تقديم مجلس شد. وي توقع ايجاد تحول اساسي از سوي شوراها بدون دادن اختيارات و ايجاد ظرفيت هاي پيش بيني شده در قانون اساسي را انتظاري غير منصفانه دانست و گفت: تكريم و تقويت شوراها با شعار عملي نمي شود.وي درباره چگونگي بررسي اصلاحيه قانون شوراها در مجلس گفت: پس از ارائه لايحه دولت به مجلس، شوراي عالي استانها نيز بر اساس وظيفه قانوني لايحه اي را ارايه داد، ولي آنچه در مجلس تصويب شد حتي در حد 2 درصد ظرفيت پيش بيني شده براي شوراها در قانون اساسي هم نيست و تداوم اين وضعيت جاي تاسف دارد.
نماينده شوراي استان كرمانشاه در شوراي عالي استانها با اشاره به اينكه برنامه هاي دولت و مصوبات مجلس در اين مدت همواره بر كاهش اختيارات شوراها بوده است مي گويد: چرا مجلس ظرفيت ها و اختياراتي را كه در 12 اصل قانون اساسي براي شوراها پيش بيني شده فراهم نمي سازد.به گفته وي دولت همچنان در همه امور ناظر و مجري است و با اينكه در برنامه سوم و چهارم توسعه بر اساس مواد 136 و 137 قرار بوده است دولت 23 مورد از وظايف مديريت شهري را به شهرداري ها واگذار كند ولي متاسفانه تاكنون حتي يك مورد نيز انجام نشده است.
وي همچنين با انتقاد از عدم پايبندي به آيين نامه داخلي مجلس گفت: براي نمونه علي رغم اينكه بر اساس آيين نامه داخلي مجلس يعني ماده 140 اين آيين نامه، شوراي عالي استانها مي تواند نماينده اي را براي دفاع از طرح هاي خود به مجلس بفرستد ولي در مجلس به اين موضوع توجهي نمي شود و با گذشت چهار سال تاكنون تنها دو طرح از طرح هاي اين شورا در مجلس اعلام وصول شده است.]]>
</TEXT>
</DOC>
<DOC>
<DOCID>HAM2-851210-066</DOCID>
<DOCNO>HAM2-851210-066</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پرتاب زباله از خودرو جرم است]]>
</TITLE>
<TEXT>
<![CDATA[شيراز خبرنگار همشهري: معاون سازمان تنظيف و بازيافت مواد شهرداري شيراز گفت: پرتاب زباله از خودرو در سطح شهر شيراز جرم محسوب مي شود و از سال آينده افرادي كه اين جرم را مرتكب شوند به دستگاه قضايي ارجاع مي يابند.
جعفر اسكندري در جمع خبرنگاران افزود: پيگيري شهرداري در اين خصوص صرفا براي خسارتي است كه به شهر و شهرداري وارد مي شود و ممكن است پرونده افرادي كه اين جرم را مرتكب شوند منجر به پرداخت خسارت به شهرداري شود.وي اضافه كرد: قبل از اجراي اين طرح و معرفي افراد خاطي به دستگاه قضايي، اطلاع رساني كامل در سطح شهر صورت خواهد گرفت.
اسكندري گفت: در صورتي كه مأموران گشت و ديگر شهروندان، مشاهده كنند كه از خودرويي، زباله به بيرون پرت شده است، چنانچه شماره و نوع خودرو و محل اين اتفاق را اعلام كنند، پيگيري هاي لازم در اين خصوص، انجام مي شود.]]>
</TEXT>
</DOC>
<DOC>
<DOCID>HAM2-851210-067</DOCID>
<DOCNO>HAM2-851210-067</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هشدار شهردار يزد: زمين هاي خارج از محدوده نخريد]]>
</TITLE>
<TEXT>
<![CDATA[ايرنا: شهردار يزد به  شهروندان اين شهر هشدار داد از خريد زمين هاي خارج از محدوده شهري، خودداري كنند.
مرتضي شايق اظهار داشت:اين زمين ها توسط افرادسودجو وفرصت طلب به صورت غيرقانوني،تفكيك شده و به فروش مي رسد.
وي گفت:براساس قانون تعاريف محدوده شهر، روستا و شهرك، باهدف حفظ اراضي جهت توسعه موزون شهر، هرگونه قطعه بندي، تفكيك اراضي و احداث ساختمان و تاسيسات در خارج از محدوده شهر ممنوع است.
شهردار يزد اظهار داشت: شهروندان، قبل از هرگونه معامله، براي آگاهي كامل از وضعيت ملك مورد نظر به مناطق سه گانه شهرداري يزد مراجعه نمايند.
او ادامه داد: شهرداري يزد از صدور هر گونه گواهي در خصوص زمين هايي كه به اين شيوه، تفكيك شده باشد خودداري مي كند و مكلف به جلوگيري از ساخت و ساز در آنها مي باشد.
شايق اضافه كرد: واگذاري خطوط و انشعاب خدمات آب، برق، تلفن و گاز نيز به اين گونه واحدها ممنوع است.]]>
</TEXT>
</DOC>
<DOC>
<DOCID>HAM2-851210-068</DOCID>
<DOCNO>HAM2-851210-068</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نخستين دادسراي رسيدگي به امور شهرداري گشايش يافت
دادگاه اختصاصي براي رسيدگي به دعاوي شهري]]>
</TITLE>
<TEXT>
<![CDATA[گروه شهري:  به منظوررسيدگي به جرايم و تخلفات مربوط به حوزه شهرداري ها نخستين دادسراي امورشهرداري در ناحيه 7 تهران(سيدخندان خيابان دبستان)افتتاح شد.
در مراسم افتتاحيه اين دادسرا سيد ابراهيم رئيسي معاون اول قوه قضائيه و سعيد مرتضوي دادستان عمومي و انقلاب تهران شركت داشتند.معاون اول قوه قضائيه در اين مراسم طي سخناني ضمن تاييد احداث مجموعه هاي قضايي به صورت تخصصي، عدالت محوري و توجه به حق و حقوق شهروندان را ازويژگي هاي مهم شهرهاي اسلامي عنوان كرد.
وي انجام ساخت وسازهاي غير مجازدر ارتفاعات بالاي 1800 متر تهران را مخل امنيت  شهروحقوق شهروندان آن دانست وگفت: در يك شهر اسلامي شهروندان بايد در پناه قانون امنيت واطمينان داشته باشند كه درعمل اجراي قانون براي همه يكسان است.
رئيسي خطاب به شهرداري ها خواستار اعمال قاطعانه قوانين مربوط به ساخت و سازواقدامات پيشگيرانه درباره تخلفات در اين حوزه شد وگفت: از همان زمان صدور مجوزساخت بايد به تاثيرات آن در آينده شهر توجه داشت.
وي ادامه داد: به منظور جلوگيري ازسرگرداني مردم مي بايست قوانين به صورت واضح براي آنان تبيين شود و تخلفات درامور شهرداري ها پيش از اينكه به دادگستري برود در محل شهرداري حل و فصل شود.
سيد ابراهيم رئيسي افزود: دست اندركاران در يك شهر اسلامي بايد مردم را به نظارت بطلبند و خود را در اجراي قوانين از مردم موظف تر بدانند.در ادامه اين مراسم سعيد مرتضوي، دادستان عمومي و انقلاب تهران نيز سياست تخصصي شدن رسيدگي به امور قضايي را از اهداف ايجاد اين گونه دادسراها عنوان كرد و گفت: در دادسراي شهرداري رسيدگي به امور عمومي شهر مانند سد معبر، تخريب فضاي سبز و باغ ها، ساخت و سازهاي غير مجاز، اعمال مقررات ماده 8 و 9 قانون نحوه تملك، قطع اشجار، تخريب فضاهاي عمومي، تعرض به حريم شهروندان وساير مسائل تخصصي در اين حوزه را مورد بررسي قرار مي   دهد.سعيد مرتضوي افزود: در امور شهرداري به لحاظ پراكندگي قوانين و پرونده ها، مشكلاتي در زمينه احقاق حقوق عامه احساس مي شد ضمن اينكه از سوي شهرداري و نهادهاي مختلف براي تشكيل يك ناحيه دادسرا ويژه رسيدگي به امور شهرداريها، تقاضاهاي بسياري مطرح بود و اين امر باعث شد تا دادسراي ويژه رسيدگي به جرائم شهرداري تشكيل شود.
دادستان عمومي وانقلاب تهران با تاكيد براين كه بنا داريم در مورد رسيدگي به امور شهرداري رويه واحدي را اتخاذ نماييم گفت: در همين باره دوره ها و كارگروههايي تدارك ديده شده اند كه با تبادل كارشناسان شهرداري مشكلات قانوني و اجرايي شهرداري،بحث و رويه واحد دربرخورد با جرايم شهري و امور شهرداري ها در كل تهران اتخاذ مي شود.
مرتضوي گفت: همچنين قضات در نظر گرفته شده براي اين دادسرا از بازپرسان و دادياراني هستند كه تحصيلاتي در امور شهرداري دارند. علاوه براين قصد داريم دوره هايي را به منظور تبادل نظر با مسئولان حقوقي شهرداري برگزار كنيم.]]>
</TEXT>
</DOC>
<DOC>
<DOCID>HAM2-851210-069</DOCID>
<DOCNO>HAM2-851210-069</DOCNO>
<ORIGINALFILE>/1385/851210/news/_shari.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مديرعامل شركت توسعه فضاهاي فرهنگي شهرداري تهران خبر داد
ساخت 12 پرديس سينمايي تا پايان سال 86 در تهران
عمليات احداث 7 پرديس سينمايي در مناطق مختلف تهران هم اكنون آغاز شده است]]>
</TITLE>
<TEXT>
<![CDATA[سما: در حال حاضر 7 پرديس سينمايي در مناطق مختلف تهران در دست احداث است و اميدواريم با همكاري شهرداران مناطق، در سال آينده تعداد آنها به 12 پرديس برسد.
مديرعامل شركت توسعه فضاهاي فرهنگي شهرداري تهران با اشاره به ويژگي هاي پرديس سينمايي زندگي گفت: پرديس سينمايي زندگي در منطقه 5 تهران قرار دارد و نخستين پرديسي خواهد بود كه در سال جديد به بهره برداري مي رسد.
اكبر تشكري نيا افزود: اين پروژه در زميني به مساحت 3100 متر مربع طراحي شده و با در نظر گرفتن فضاهاي جانبي 21500 متر مربع زيربنا دارد.
وي در مورد امكانات اين مجموعه اظهار كرد: پرديس سينمايي زندگي از پنج تالار سينما تشكيل شده كه در مجموع 1100 نفر ظرفيت دارد و داراي فضاهاي جانبي و خدماتي مانند پاركينگ، سالن هاي انتظار و رستوران است و همچنين فروشگاههاي عرضه محصولات فرهنگي نيز در آن قرار دارد.
تشكري نيا با اشاره به ويژگي هاي خاص سينمايي در اين مجموعه افزود: پرديس زندگي از نظر كيفي جديدترين و روزآمدترين امكانات فني پخش فيلم است وسيستم هاي صداوتصوير آن با كيفيت بسيار بالا و به صورت دالبي خواهد بود.
وي در ادامه اظهار كرد: در اين مجموعه تلاش شده تا حتي صندلي هاي به كار رفته نيز از بهترين نوع آنها و مطابق با استانداردهاي طبي تهيه شود.
مديرعامل شركت توسعه فضاهاي فرهنگي با بيان اينكه مطابق برنامه زمان بندي اين مجتمع فرهنگي بايد در خرداد ماه 86 به بهره برداري برسد افزود: در حال حاضر هفت پرديس سينمايي در مناطق مختلف تهران در دست احداث است كه اميدواريم با همكاري شهرداران مناطق مختلف در سال آينده تعداد آنها به 12 پرديس برسد.]]>
</TEXT>
</DOC>
<DOC>
<DOCID>HAM2-851210-070</DOCID>
<DOCNO>HAM2-851210-070</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري در سودان:
كشورهاي اسلامي با وحدت توطئه هاي دشمنان را خنثي كنند]]>
</TITLE>
<TEXT>
<![CDATA[گروه سياسي - رئيس جمهوري با تاكيد بر اين كه موج روزافزون بيداري اسلامي، قدرت عظيمي را براي مقاومت در برابر توطئه هاي قدرت هاي زورگو ايجاد كرده و سيطره  آن ها را به خطر انداخته است تصريح كرد: كشورهاي اسلامي با شناخت صحيح دشمنان و وحدت و تلاش و مقاومت، توطئه ها و نقشه هاي تفرقه افكنانه آنان را خنثي كنند. رئيس جمهوري گفت: در شرايط كنوني منطقه اي و بين المللي، ايران و سودان دو كشور دوست و برادر هستند كه نقش مهمي در تقويت وحدت و ارتقاي همكاري هاي كشورهاي اسلامي بر عهده دارند.
محمود احمدي نژاد كه صبح ديروز به سودان سفر كرد، پس از ورود به فرودگاه خارطوم و انجام استقبال رسمي توسط عمر البشير رئيس جمهوري اين كشور،  با وي ديدار و گفتگو كرد.
احمدي نژاد در اين ديدار كه در تالار دوستي خارطوم انجام مي شد و ايسنا خبر آن را منتشر كرد، اظهار داشت: امروز جهان اسلام در معرض تهاجم مشخص و سازمان يافته  استكبار جهاني كه منافع خود را در ضربه زدن به كانون هاي اصلي وحدت و قدرت مسلمانان جست وجو مي كند، قرار گرفته است.
رئيس جمهوري به روابط دوجانبه ايران و سودان اشاره كرد و گفت: ظرفيت هاي دو كشور در بخش هاي گوناگون گسترش بيش از پيش مناسبات را مي طلبد و ايران و سودان مي توانند با ارتقاي سطح همكاري هاي خود و تكميل ظرفيت ها و امكانات از طريق همكاري هاي مشترك، الگوي مطلوبي از روابط خوب دو كشور اسلامي ارايه دهند و در اين راستا مسئوليت سنگيني در جهان اسلام بر عهده دارند. احمدي نژاد همچنين بر آمادگي كامل جمهوري اسلامي ايران براي انتقال تجربيات خود به سودان در بخش هاي مختلف تاكيد كرد.
عمر البشير رئيس جمهوري سودان نيز در اين ديدار با ابراز خوشحالي از سفر محمود احمدي نژاد به سودان، اين سفر را گام مهمي در روند گسترش مناسبات دو كشور تلقي كرد و گفت: اين سفر در زماني صورت مي گيرد كه جهان اسلام در معرض يك تجاوز آشكار از سوي سلطه طلبان قرار گرفته و براي متزلزل كردن ثبات و امنيت در كشورهاي اسلامي تلاش مي شود.
رييس جمهور سودان، وحدت مسلمانان را شرط لازم براي خنثي كردن توطئه ها قلمداد كرد و گفت: ايران و سودان مسئوليت بزرگ و خطيري براي متحد كردن امت اسلامي و آگاهي بخشي به مسلمانان را بر عهده دارند. عمر البشير، ارتقاي شايسته  سطح همكاري هاي دوجانبه  ايران و سودان را بسيار مهم ارزيابي كرد و گفت: سودان مايل به استفاده از تجربيات ايران در زمينه هاي مختلف و همكاري هاي مشترك با تهران در همه سطوح است.
رئيس جمهوري براي ديدار رسمي دو روزه از سودان، در صدر هياتي به سودان سفر كرده است. در جريان اين سفر وزراي امور خارجه و جهاد كشاورزي و شهاب الدين صدر، رئيس سازمان نظام پزشكي كشور، احمدي نژاد را همراهي مي كنند.]]>
</TEXT>
</DOC>
<DOC>
<DOCID>HAM2-851210-071</DOCID>
<DOCNO>HAM2-851210-071</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لاريجاني تاييد كرد:
نمايندگان ايران و آمريكا در كنفرانس بغداد]]>
</TITLE>
<TEXT>
<![CDATA[گروه سياسي- دبير شوراي عالي امنيت ملي درباره احتمال حضور ايران در نشست بغداد كه اواخر اسفند ماه برگزارمي شود،گفت: براي كمك به حل مسايل عراق آنچه را كه بتوانيم، انجام مي دهيم و اگر به مصلحت عراق باشد، در اين اجلاس شركت مي كنيم.
علي لاريجاني روز گذشته پس از ديدار عبدالكريم عنزه(ابورياض )عضو پارلمان عراق و وزير سابق در امور امنيت ملي اين كشور در خبري كه ايرنا آن را منتشركرد تأكيدكرد: هوشيار زيباري وزير خارجه عراق در تماس تلفني با منوچهرمتكي از جمهوري اسلامي ايران براي شركت در اين كنفرانس دعوت كرده است.
لاريجاني افزود:كشورهاي همسايه عراق مي توانند در برقراري امنيت در اين كشوركمك كنند اما اين دولت عراق است كه بايد تركيب كشورهاي حاضر در اين اجلاس را تعيين كند.
دولت عراق از نمايندگان پنج عضو دايم شوراي امنيت و همه همسايگان عراق دعوت كرده در اين نشست شركت كنند.
همچنين به گزارش مهر دولت بوش پيش از اين با اعلام اينكه به ايران و سوريه در نشست همسايگان عراق درماه آينده خواهد پيوست، گفتگوي دوجانبه با هر كدام از آنها را رد نكرد.
كاندوليزا رايس، وزيرخارجه آمريكا در كميته تخصيص بودجه سناي آمريكا گفت: دولت عراق از ايران و سوريه براي حضور در اين كنفرانس دعوت كرده است و ما اميدواريم كه اين دولتها از اين فرصت براي بهبود روابط با عراق استفاده و برقراري صلح و ثبات در منطقه استفاده كنند.
شان مك كورمك،سخنگوي وزارت خارجه آمريكا نيز گفت: اين اقدام موافق با موضع دولت است كه با ايران و سوريه درصورتي كه اين گفتگوها به مسئله عراق محدود شود، گفتگو خواهد كرد.
ايسنا نيز گزارش داد لاريجاني در ادامه گفتگوي روز گذشته خود با خبرنگاران در پاسخ به سئوالي مبني براينكه با توجه به حضور نمايندگان آمريكا و انگليس در اين اجلاس آيا فكر نمي كنيد تجربه شركت ايران در اجلاس بن درباره افغانستان در نشست بغداد نيز تكرارشود و آمريكا با ايران همانند اجلاس بن برخورد كند،گفت: از ترس مرگ نبايد خودكشي كرد. براي حل مساله  عراق آنچه كه بتوانيم و به مصلحت و نفع عراق باشد انجام مي دهيم.
وي همچنين درباره پيشنهادات جديد هسته اي كه از سوي برخي كشورهاي غربي مانند ايتاليا مطرح مي شود اظهار داشت: پيشنهادي مدون به صورت طرح ارائه نشده است، ولي ايده هايي را مطرح كرده اند كه جديد است و درحال بررسي است.
دبير شوراي عالي امنيت ملي همچنين در پاسخ به سئوال خبرنگار مهر مبني بر اينكه آيا طبق گزارش البرادعي ايران در روزهاي آينده به دستگاه هاي نصب شده در سالن 3 هزار سانتريفيوژي، گاز تزريق خواهد كرد، گفت: برنامه فني طبق جدول زماني پيش مي رود و ما تصميم تازه اي نگرفته ايم.]]>
</TEXT>
</DOC>
<DOC>
<DOCID>HAM2-851210-072</DOCID>
<DOCNO>HAM2-851210-072</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فرمانده سپاه پاسداران:
ايران امنيت خاورميانه را تأمين مي كند]]>
</TITLE>
<TEXT>
<![CDATA[اروميه خبرنگار همشهري: فرمانده سپاه پاسداران گفت: ايران تأمين كننده امنيت خاورميانه است.
سرلشكر رحيم صفوي در مراسم بزرگداشت شهداي سانحه سقوط بالگرد سپاه پاسداران آذربايجان غربي در مصلاي امام اروميه اظهار داشت: امروز 5 نيروي سپاه، ارتش، بسيج، نيروي انتظامي و نيروهاي اطلاعاتي كشور ضمن برخورداري از تجهيزات روز، قدرتمندتر از 28 سال گذشته شده اند، طوري كه نه تنها امنيت كشور را تأمين مي كنند بلكه تأمين كننده و تعيين كننده امنيت خاورميانه هستند.
وي با اشاره به حمايت هاي مالي سازمان هاي اطلاعاتي cia و موساد از گروهك هاي ضدانقلاب ايراني افزود: امروز آمريكا و صهيونيست با تصويب ميليون ها دلار و تجهيز و پرداخت هزينه براي ايجاد ماهواره و شبكه هاي تلويزيوني و هزينه خريد سلاح و مهمات براي اين گروهك ها سعي در ايجاد ناامني در ايران را دارند.]]>
</TEXT>
</DOC>
<DOC>
<DOCID>HAM2-851210-073</DOCID>
<DOCNO>HAM2-851210-073</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بلر با وجود تأكيد بر تشديد تحريم ها اذعان كرد:
مردم جهان راه حل ديپلماتيك براي مسأله هسته اي ايران مي خواهند]]>
</TITLE>
<TEXT>
<IMAGE>/1385/851210/news/015891.jpg</IMAGE>
<![CDATA[
گروه سياسي درحالي كه قرار است معاونين وزراي خارجه اعضاي دائم شوراي امنيت و آلمان امروز از طريق ويديوكنفرانس گفت وگوهاي خود را درباره چگونگي رفتار آتي خود با ايران ادامه  دهند، روزگذشته توني بلر، نخست وزيرانگليس با حمايت از افزايش تحريم ها بر ضد ايران تأكيدكرد: چنانچه كشورهاي عضو 1+5 آماده اتخاذ اقدامات شديدتري براي تحريم  ايران باشند احتمال اينكه به نتيجه مورد نظر خود دست يابند بيشتر خواهد بود.
بلر كه در جريان كنفرانسي خبري به پرسش هاي خبرنگاران پاسخ مي گفت و ايسنا خبر آن را منتشركرد در پاسخ به اين سئوال كه آيا اقدام نظامي برضدايران درنظرگرفته شده است يا نه، گفت: مردم خواهان راه حلي سياسي و ديپلماتيك براي اين مسئله هستند. نخست وزير انگليس علاوه برآن از سران كشورهاي جهان خواست در زمينه ايران متحد باشند.
شكست اطلاعاتي
سخنان بلر درحالي مطرح مي شود كه تحليل گران شوراي روابط خارجي آمريكا با اشاره به اينكه اين كشور درباره برنامه هسته اي ايران از طريق هواپيماهاي جاسوسي و همچنين اطلاعات به دست آمده از دانشمندان و دانشگاهيان ايراني كه به خارج سفر مي كنند و يا به خارج از ايران دسترسي دارند و همچنين بازرسان آژانس اطلاعاتي را كسب مي كند تصريح مي كنند: ترديدهاي جدي براي موثق بودن اطلاعات آمريكا درباره ايران وجود دارد.
ليونل بينر از تحليلگران اين شورا تصريح كرد: كارشناسان هسته اي مي گويند كه هيچ مدرك غيرقابل انكاري مبني بر اينكه ايران در حال توسعه برنامه غني سازي مخفيانه با اهداف نظامي است، وجود ندارد و اكثر اطلاعات تصويري و ماهواره اي تصاوير ناقصي از اقدامات ايران ترسيم مي كنند.
مخالفت با حمله
در همين حال ژنرال پيتر پيس، رئيس ستادمشترك ارتش آمريكا در كنگره اين كشور در پاسخ به سئوالي درباره گزارشهايي مبني بر آمادگي ارتش آمريكا براي به راه انداختن حملات هوايي عليه ايران قاطعانه اعلام كرد كه كشورش درصدد دست زدن به حمله عليه ايران نيست. ژان باپتيست ماتي، سخنگوي وزارت خارجه  فرانسه تاكيد كرد: توسل به زور براي حل مسئله  هسته اي ايران غيرقابل تصور و غيرقابل قبول است.
همچنين وزيرخارجه روسيه ضمن ابراز نگراني نسبت به استفاده ازگزينه  نظامي براي حل مسئله  هسته اي ايران و تاكيد براينكه بايد از اتخاذ چنين گزينه اي جلوگيري كرد گفت: تلاش هاي احتمالي واشنگتن در جهت حمله به اهدافي در ايران بي آتيه است.
در عين حال سرگئي لاوروف مشكل تامين مالي ساخت نيروگاه اتمي بوشهررا تنها داراي جنبه فني دانست.
واسيلي ليخاچف، عضو شوراي فدراسيون روسيه و معاون كميته امور بين المللي شوراي اين كشور هم با تصريح به اينكه ايران بايد در آينده نيز روسيه را به عنوان متحد تلقي كند افزود: اين امر بدان معني نيست كه روسيه مي خواهد استقلال انرژي ايران را محدود كند، ولي روسيه به فكر حمايت از امنيت بين المللي است و به همين دليل روابط و تماس با ديگر اعضاي شوراي امنيت را نيز بايد تقويت كند.
اعمال تحريم هاي شوراي اروپا
اين درحاليست كه شوراي وزيران اتحاديه اروپا تدابير محدود كننده در رابطه با ايران براساس قطعنامه 1737 شوراي امنيت را تاييدكرد.
همچنين شوراي وزيران تصميم گرفت كه حساب هاي اشخاص حقيقي و سازمان هايي كه از سوي شوراي امنيت و كميته امورتحريم هاي سازمان ملل نام برده شده اند و ديگر اشخاص و يا سازمان هايي كه به طور مستقيم با برنامه هسته اي و يا طراحي سيستم هاي موشكي در ايران مرتبطند را مسدود كرده و از ورود آنها به كشورهاي عضو اين اتحاديه جلوگيري كند.
در اين گزارش همچنين آموزش اتباع ايراني دررشته هايي كه ممكن است به توليد سلاح هسته اي كمك نمايد نيز ممنوع اعلام شده است.]]>
</TEXT>
</DOC>
<DOC>
<DOCID>HAM2-851210-074</DOCID>
<DOCNO>HAM2-851210-074</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دادستان كل كشور:
خروج ارز از كشور بايد مهار شود]]>
</TITLE>
<TEXT>
<![CDATA[مهر: دادستان كل كشور با اشاره به خروج ارز يا منابع ارزي از كشور برخلاف تمام مقررات موجود، تاكيد كرد: خروج ارز از كشور تحت هر عنواني بايد مهار شود.
آيت الله قربانعلي دري نجف آبادي در همايش تخصصي قضايي ستاد مركزي مبارزه با قاچاق كالا و ارز، مديريت منابع ارزي كشور را بسيار مهم دانست و تصريح كرد: مديريت منابع ارزي كشور بحث كلاني است كه دولت و بانك مركزي بايد بر آن توجه ويژه داشته باشند، به علاوه مكانيزم تبديل ارز به ريال بسيار مهم است كه نيازمند تدوين يك استراتژي روشن و منطقي با توجه به مسائل و منافع كشور است.
وي درباره سياست هاي اصل 44 نيز گفت: بيانات مقام معظم رهبري، زمينه ساز نگرش و تحول جديد، برنامه ريزي ها و اقدامات تازه در زمينه هاي اقتصادي و اجتماعي قانون گذاريها، مديريت و تلاش براي تحقق اصل 44 از يك سو و تلاش براي تحقق چشم انداز 20 ساله كشور و براي تحول همه جانبه در نظام اقتصادي كشوراز سوي ديگر است.]]>
</TEXT>
</DOC>
<DOC>
<DOCID>HAM2-851210-075</DOCID>
<DOCNO>HAM2-851210-075</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[مجمع تشخيص مصلحت نظام: حجت الاسلام  والمسلمين اكبر هاشمي رفسنجاني در پيامي به همايش ملي پرتو مهر محمد(ص)در شعر امروز پارسي تصريح كرد: ادب و شعر فارسي با بهره گيري از مضامين متعالي فرهنگ نبوي(ص)توانسته است در ابلاغ، اثربخشي و ماندگارسازي پيام هاي ارزشمند، نقشي بي بديل ايفا نمايد. به گزارش مهر، در بخشي از اين پيام آمده است:تاريخ و فرهنگ ملت ايران همواره نشانگر طلايه داري اين ملت در خدمت به نشر و گسترش فرهنگ انسان ساز اسلام و تعاليم رحمت آفرين رسول مكرم اسلام بوده است.
حوزه علميه: جامعه  مدرسين حوزه  علميه  قم به مناسبت چهلمين روز ارتحال آيت الله محمدهادي معرفت با صدور اطلاعيه اي اعلام كرد به منظور تكريم مقام فقاهت و اخلاق آن فقيه عاليقدر مراسم بزرگداشتي امروز بعد از نماز مغرب و عشاء در مسجد اعظم قم برگزار مي شود كه حضور پرشكوه امت قدرشناس خاصه علما، فضلا و روحانيون تعظيم تلاش هاي آن مجاهد في سبيل الله خواهد بود.
قوه قضائيه: در جلسه ديدار مردمي روز گذشته سيد محمود هاشمي شاهرودي، رئيس قوه قضائيه 11 پرونده از تهران و 20 پرونده از شهرستانها مورد بررسي قرار گرفت و هاشمي شاهرودي در خصوص آنها دستورات لازم را صادر كرد. وي در اين جلسه، در خصوص 22 پرونده، پيشنهاد عفو و در مورد 9 پرونده نيز دستور بررسي مجدد را صادر كرد.
مجمع تشخيص مصلحت نظام: همايش ملي سند چشم انداز جمهوري اسلامي ايران در افق 1404 با حضور برخي از سران نظام به مدت دو روز از شنبه دوازدهم بهمن ماه در مركز همايش هاي صدا و سيما آغاز به كار مي كند.خبرنگار همشهري كسب اطلاع كرد كه طي اين دو روز سران سه قوه و رئيس مجمع تشخيص مصلحت نظام نيز سخنراني خواهند داشت.]]>
</TEXT>
</DOC>
<DOC>
<DOCID>HAM2-851210-076</DOCID>
<DOCNO>HAM2-851210-076</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
مذاكرات سازنده، معطوف به فرايند يا نتيجه دكتر ابراهيم متقي]]>
</TITLE>
<TEXT>
<![CDATA[جهت گيري كشورهاي گروه 1+5 درمورد فعاليت هاي هسته اي ايران به گونه اي تدريجي راديكاليزه مي شود. معاونين وزراي خارجه آلمان، انگلستان، فرانسه، روسيه، چين و آمريكا اجلاسيه لندن را در راستاي تصميم گيري جديد درمورد فعاليت هاي هسته اي ايران برگزار نمودند. اين اجلاسيه كه از تاريخ 26 فوريه 2006 فعاليت هاي خود را آغاز نموده است، تلاش دارد تا به وحدت تاكتيكي براي متقاعدسازي ايران به تعليق فعاليت هاي هسته اي نايل گردد. الگوي جديد كشورهاي 1+5 را مي توان در چارچوب فشارهاي تدريجي در جهت تصاعد بحران دانست.
به كارگيري چنين الگويي منجر به حفظ همبستگي كشورهاي شوراي امنيت براي محدودسازي فعاليت هاي هسته اي ايران گرديده است. اگرچه بسياري از ديپلمات هاي روسيه و چين بر ضرورت به كارگيري راه حل هاي ديپلماتيك تأكيد دارند، اما شواهد موجود بيانگر آن است كه اعمال محدوديت هاي سازمان يافته مي تواند مخاطرات جديدي را براي ايران به وجود آورد. الگوي قطعنامه سازي اگرچه ماهيت ديپلماتيك دارد، اما مي توان آن را مقدمه اي براي تهديدات جدي و پرمخاطره براي امنيت ملي ايران دانست.
درحالي كه مذاكرات ايران با مقامات آژانس بين المللي انرژي اتمي و همچنين برخي ديگر از مقامات سياست خارجي اروپا ادامه يافته است، شواهد نشان مي دهد كه تاكنون نتايج مشخص و قابل قبولي حاصل نشده است. كشورهاي اروپايي ديپلماسي چندشاخه و همچنين الگوهاي مبهم را در مذاكرات هسته اي خود با ايران در پيش گر فته اند. چنين الگويي صرفا به ايجاد موج هاي سياسي مرحله اي منجر گرديده است. شواهد نشان مي دهد كه ديپلماسي هسته اي علي رغم اين كه با پيشرفت هاي مرحله اي روبه رو گرديده اما در برخي از مواقع شاهد روندهاي معكوس نيز بوده ايم. به هر ميزان كه توافق كشورهاي 1+5 افزايش بيشتري پيدا كند، طبعا فشارهاي بيشتري بر حوزه ديپلماسي و سياست امنيتي ايران اعمال خواهد شد. به طوركلي ديپلماسي هسته اي ايران نيازمند پشتوانه هاي استراتژيك مي باشد. عقب نشيني مرحله اي كميسيون اروپا را مي توان به عنوان يكي از نشانه هاي ديپلماسي چندشاخه اي اروپا در برخورد با موضوعات هسته اي ايران دانست. در ديپلماسي شاخه اي هيچ نتيجه اي حاصل نمي شود. فرايندهاي متنوعي شكل مي گيرند، اما اين امر به مفهوم سازماندهي براي نيل به نتيجه مؤثر تلقي نمي شود. زماني كه خاوير سولانا بر اين موضوع تأكيد مي كند كه در مذاكرات هسته اي ايران نقش مستقيمي را عهده دار نخواهد شد، به مفهوم آن است كه فضاي اروپايي محدوديت هاي متنوعي را در ارتباط با ايران ايجاد كرده است. نگراني سولانا به مفهوم آن است كه در روند موجود الگوهاي چندگانه و فرايندهايي كه منجر به اجراي ديپلماسي شاخه اي مي شود، ماهيت خود را از دست داده و در نتيجه زمينه براي كاناليزه شدن سياست هاي عمومي كشورهاي شوراي امنيت در برخورد با ايران فراهم مي گردد.
تهديد كشورهاي 1+5 را مي توان در ارتباط با تنظيم قطعنامه جديدي در مارس 2007 دانست. علي رغم اين كه نمايندگان كشورهاي 1+5 موافقت عمومي خود را با تنظيم قطعنامه هاي جديد در ارتباط با سياست هسته اي ايران اعمال نموده اند، اما تحقق اين امر در زمان محدودي امكان پذير نمي باشد. قطعنامه 1737 را مي توان حاصل تعادل رويكرد كشورهاي شوراي امنيت سازمان ملل دانست. قطعنامه ياد شده براساس 4 ماه فعاليت هاي ديپلماتيك حاصل شد. اما مي توان به اين جمع بندي رسيد كه تنظيم قطعنامه جديد در زمان محدودتري انجام خواهد شد. اگرچه امكان توافق كشورهاي 1+5 در فوريه و مارس 2007 بسيار محدود مي باشد، اما نيل به توافق و اجماع نسبي كشورهاي ياد شده در مارس 2007 به عنوان موضوع اجتناب ناپذيري تلقي خواهد شد. اين امر بيانگر آن است كه به جاي نيل به ديپلماسي سازنده براي رسيدن به اهداف امنيتي، نشانه هاي ديگري از الگوي رفتاري در جهت محدودسازي مرحله اي ايران به چشم مي خورد. چنين الگوهايي را مي توان زمينه ساز ايجاد فشارهاي جديدي عليه ديپلماسي هسته اي ايران دانست.
الگوي رفتاري كشورهاي اروپايي به گونه اي است كه از طريق ديپلماسي شاخه اي، طيف هاي جديدي از مذاكرات ديپلماتيك با ايران را سازماندهي مي كند. هرگونه سازماندهي مي تواند فضاي لازم براي مذاكرات حاشيه اي و غيرمؤثر را فراهم سازد.
بسياري از توافقات انجام شده در چارچوب مذاكرات سازنده ايران در مقاطع زماني بعد با مخاطره و ترديد روبه رو شده است. بنابراين مي توان تأكيد داشت كه فضاي سياسي حاكم بر ديپلماسي هسته اي ايران نشانه هايي از محدودسازي، غافلگيري و همچنين فشارهاي چندجانبه را به وجود آورده است.
هرگونه محدودسازي مرحله اي ايران، مشروعيت بيشتري را براي كشورهاي اروپايي، آمريكا، روسيه و چين به وجود مي آورد. اگرچه برخي از اين كشورها بر ضرورت تداوم راه حل ديپلماتيك تأكيد دارند، اما شواهد نشان مي دهد كه تحقق چنين هدفي صرفا در شرايطي امكان پذير خواهد بود كه نتايج مؤثري در هر مرحله از مذاكرات به وجود آيد. اگرچه فرايند ديپلماسي امر مهم و مطلوبي تلقي مي شود اما واقعيت هاي استراتژيك بيانگر آن است كه نتيجه ديپلماتيك اهميت بيشتر و تعيين كننده تري را براي سياست خارجي ايران به وجود مي آورد.
بنابراين بايد بر اين امر واقف بود كه احتمال به كارگيري استراتژي مبتني بر غافلگيري در ديپلماسي هسته اي كشورهاي 1+5 وجود دارد. چنين روندي توانسته است، سندروم غافلگيري را در ارتباط با فعاليت هاي هسته اي ايران به وجود آورد. تداوم چنين فرايندي عامل بسياري از مخاطرات و محدوديت هاي امنيتي براي ديپلماسي هسته اي ايران خواهد بود. بايد فرايندهاي جديدي مورد توجه قرار گيرد كه زمينه هاي لازم براي نيل به ديپلماسي معطوف به نتيجه را فراهم آورد. مذاكرات سازنده كه ماهيت فرايندي داشته باشد، مي تواند نتايج محدود و مرحله اي را براي جمهوري اسلامي ايران به وجود آورد. اما براي عبور از سندروم غافلگيري لازم است تا زمينه هاي مؤثر براي نيل به ديپلماسي نتيجه گرا فراهم گردد. حوزه ديپلماتيك مي تواند بر امنيت ملي كشور تأثيرگذار باشد. ديپلماسي و امنيت ملي موضوعات رئاليستي و نتيجه گرا مي باشد. بنابراين مذاكرات سازنده نيازمند آن است كه به نتايج مؤثر و قابل قبول منجر شود.]]>
</TEXT>
</DOC>
<DOC>
<DOCID>HAM2-851210-077</DOCID>
<DOCNO>HAM2-851210-077</DOCNO>
<ORIGINALFILE>/1385/851210/news/_siasi.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كوتاه از خانه ملت
بررسي بودجه از شنبه در صحن علني]]>
</TITLE>
<TEXT>
<![CDATA[گروه سياسي- دفتر هيأت رئيسه مجلس با صدور اطلاعيه اي اعلام كرد كه مجلس شوراي اسلامي به منظور بررسي لايحه بودجه سال 86 كل كشور از روز شنبه 12 اسفند در نوبت هاي صبح و بعد از ظهر جلسه علني خواهد داشت.گفتني است از 24 بهمن تاكنون لايحه بودجه 86 در كميسيون تلفيق در حال بررسي است و بر طبق آيين نامه داخلي مجلس، قرار است كميسيون تلفيق پس از بررسي و تصويب ماده به ماده آن، لايحه بودجه را براي تصويب نهايي و راي گيري در صحن علني به هيات رئيسه مجلس تقديم كند.
حل و فصل بحران لبنان
سليم الحص، نخست وزير اسبق لبنان و هيات همراه با رئيس مجلس شوراي اسلامي ديدار و گفت وگو كرد. در اين ديدار حدادعادل از لبنان به عنوان قلب تپنده جريان اسلام ياد كرد و اظهار داشت: مقاومت 33 روزه لبنان تاج افتخاري براي جهان اسلام بود و مردم لبنان با مقاومت قهرمانانه خود در برابر صهيونيست هاي تا دندان مسلح جهان اسلام و ملت عرب را سرافراز كردند. در ادامه اين ملاقات سليم الحص خواستار تبادل نظر و رايزني ميان جمهوري اسلامي ايران، عربستان و سوريه شد و خاطرنشان ساخت: معتقديم بدون همكاري و تلاش اين سه كشور بحران لبنان حل و فصل نخواهد شد.
بي عدالتي در توزيع اعتبارات
نماينده مردم كرمانشاه در مجلس شوراي اسلامي اظهارداشت: با اطمينان مي گويم كه در لايحه بودجه سال 1386 هيچگونه عدالتي در توزيع اعتبارات بين استان هاي توسعه يافته و توسعه نيافته ديده نمي شود. جهانبخش اميني در گفت وگو با ايسنا اظهار داشت: با وجود اين كه از عدالت در توزيع منابع دم زده مي شود، اما متاسفانه در لايحه بودجه سال آينده به عينه ناعدالتي در توزيع منابع را مي بينيم. نماينده كرمانشاه گفت: به عنوان مثال با وجود اين كه استان كرمانشاه جزء استان هاي
نيمه برخوردار و محروم كشور است، اما در لايحه بودجه رشد اعتبارات عمراني اين استان هشت درصد و كمتر از نرخ تورم پيش بيني شده، درحالي كه براي اعتبارات برخي استان ها كه از لحاظ برخورداري از ما وضعيت بهتري دارند، رشد 18 تا 19 درصدي پيش بيني شده و اين عين ناعدالتي است.
تحقيق و تفحص از قوه قضائيه
عضو هيات رئيسه مجلس گفت: كار هيات تحقيق و تفحص مجلس از قوه قضائيه به مراحل پاياني و جمع بندي گزارش رسيده است. حسين نجابت در گفتگو با مهر، با اعلام اين خبر اظهار داشت: جلسات هيات تحقيق و تفحص از قوه قضائيه به پايان رسيده و خلاصه نويسي و جمع بندي گزارشات و اطلاعات به دست آمده در دستور كار هيأت است.]]>
</TEXT>
</DOC>
<DOC>
<DOCID>HAM2-851210-078</DOCID>
<DOCNO>HAM2-851210-078</DOCNO>
<ORIGINALFILE>/1385/851210/news/_theatre.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[توصيه معاون گردشگري استان تهران به شهروندان:
پيش از انتخاب تور، از صلاحيت آژانس مطمئن شويد]]>
</TITLE>
<TEXT>
<IMAGE>/1385/851210/news/015855.jpg</IMAGE>
<![CDATA[
گروه شهري- معاون گردشگري اداره كل ميراث فرهنگي استان تهران، رسيدگي به 800 فقره شكايت مربوط به تخلفات آژانس هاي مسافرتي را شاخص ترين فعاليت اداره متبوع خود مي داند.
محمد حسين احمدي مقدم در گفت وگو با همشهري افزود: عمده ترين موضوع شكايات شهروندان در اين زمينه عمل نكردن آژانس ها به تعهدات خود بوده كه پس از رسيدگي به شكايات، امتياز فعاليت 3 آژانس لغو شد و 14 آژانس به حالت تعليق درآمد، همچنين 211 آژانس تذكر و 146 آژانس اخطار دريافت كردند.
وي با اعلام اين كه در حال حاضر 991 آژانس مسافرتي در استان تهران مشغول فعاليت اند گفت: به منظور نظارت دقيق و كاهش ميزان تخلفات، براي نخستين بار در سال جاري اين اداره بخش خصوصي را به همكاري گرفت تا نظارت بيشتري بر عملكرد آژانس ها اعمال شود. با اين همه به شهروندان توصيه مي شود پيش از سفر و انتخاب آژانس به ويژه براي سفرهاي خارجي حتماً با اين اداره مشورت كنند چرا كه اين اداره آمادگي دارد در اين خصوص به شهروندان مشاوره دهد تا دچار مشكلات احتمالي نشوند. ضمن آن كه كميته هاي مختلفي تشكيل شده كه در صورت دريافت شكايات شهروندان بلافاصله به موضوع رسيدگي و با آژانس متخلف برخورد مي كند.
اين در حالي است كه بايد گفت اگرچه افزايش تقاضا براي تورهاي ياد شده در سال جاري و احتمالاً سال آتي، پديده اي درخور توجه است اما روي ديگر اين سكه كيفيت و نحوه خدمت رساني به متقاضيان اين تورهاست.
بنا بر آنچه تاكنون ديده ايم، از سوي آژانس داران و تورگردانان به اين افزايش تقاضا، پاسخي درخور شأن متقاضيان داده نشده است، به گونه اي كه سرويس دهي ضعيف آژانس هاي موجود از يك سو و ورود آژانسهاي جديد و عاجز از برگزاري تورهاي استاندارد و مناسب از سوي ديگر، باعث افت شديد كيفيت برگزاري تورها شد.
اين نابساماني چنان ابعاد گسترده اي داشت كه حتي دامن برخي آژانس هاي معتبر را نيز گرفت، چنان كه مسافران يكي از اين آژانسها در آنتاليا به خاطر عدم رزرو هتل مجبور شدند هم هزينه گزاف مسافرت را بپردازند و هم يك شب را در خيابان بيتوته كنند!
البته حاصل اين نابساماني شكايت هايي است كه احمدي مقدم به آن ها اشاره كرد. اما از يك سو بايد منتظر تأثير اين 800 فقره شكايتي كه به اداره كل ميراث فرهنگي استان تهران شده است، ماند و از سوي ديگر بايد ديد باتوجه به پيش بيني وي در افزايش تعداد گردشگران در سال آينده، آيا براي پيشگيري از بروز چنين وقايعي تمهيدي انديشيده خواهد شد يا نه؟
وي در خصوص تسهيلات و برنامه هاي نوروزي بخش گردشگري اداره كل ميراث فرهنگي استان تهران گفت: براي استفاده بهينه از تعطيلات نوروزي، كميته تسهيلات نوروزي استان تهران به رياست استاندار تهران تشكيل شده كه ايشان تمامي اختيارات خود را به رئيس اداره ميراث فرهنگي استان تفويض كرده است. از جمله برنامه هايي كه در اين كميته تدارك ديده شده است برپايي نمايشگاه هايي در ترمينال هاي شرق و غرب، ايستگاه راه آهن و فرودگاه است كه طي آن صنايع دستي به معرض نمايش گذارده خواهد شد. همچنين برنامه هايي براي شهرستان هاي استان در نظر گرفته شده كه از آن جمله نمايشگاه سفره هفت سين در كرج و شتر سواري در ورامين خواهد بود. ري گردي از ديگر برنامه هاي اين كميته است كه براساس آن با برنامه ريزي هاي از قبل انجام شده علاقه مندان به بازديد از مناطق ديدني شهرري مي توانند با تسهيلاتي كه از اين طريق ارائه مي شود از جاذبه هاي ديدني شهرري بازديد كنند. افزون بر اين با هماهنگي هاي صورت گرفته با نهادها و سازمان هاي ذي ربط، مسافران ورودي به تهران از تسهيلاتي براي اسكان، بازديد از موزه ها و پارك ها بهره مند مي شوند.
در تورهاي كيش نيز انبوه مسافران از كشتي جاماندند و شب دشواري را در ساحل به صبح رساندند.
احمدي مقدم با اشاره به اين كه 120 آژانس در زمينه شناسايي قابليت هاي گردشگري به ويژه طبيعت گردي استان ها مشغول فعاليت اند، گفت: تا پيش از اين 4 آژانس در تهران، طبيعت گردي را دنبال مي كردند اما اينك بالغ بر 20 آژانس در اين زمينه فعاليت دارند. افزون براين قريب به 2 ماه است كه كميته راهبردي اكوتوريسم در استان تهران تشكيل شده و اين اداره جلسات متعددي با محيط زيست و منابع طبيعي و سازمان هاي ذي ربط برگزار كرده است، اما واقعيت آن است كه ميراث فرهنگي به تنهايي نمي تواند اين كار را به سرانجام برساند، بلكه نيازمند همدلي و مساعدت سازمان هاي ديگر از جمله سازمان حفاظت محيط زيست و منابع طبيعي است اين در حالي است كه به رغم آن كه مسئولان اين سازمان قول مساعد داده اند اما هنوز اقدام عملي در اين زمينه صورت نگرفته است.
وي در پاسخ به اين پرسش كه براي پيشگيري از تخريب طبيعت از سوي طبيعت گردان چه تمهيداتي انديشيده ايد، گفت: ما در حال فرهنگ سازي هستيم و تلاش مي كنيم تا فرهنگ حفظ طبيعت بين شهروندان نهادينه شود البته دستيابي به اين هدف در گرو همكاري مستمر صدا و سيما و ساير رسانه هاست، با اين همه آنچه در توان اين اداره بوده از جمله نصب سطل زباله در عرصه هاي طبيعي و عرضه كيسه زباله به گردشگران را تاكنون عملي كرده است.
وي سفرهاي ارزان قيمت و سفر كارت را دو شاخص برجسته در بحث گردشگري ذكر كرد و گفت: براي بهره مندي گردشگران از تسهيلات و تخفيف ويژه با 800 هتل قراردادهايي منعقد شده، همچنين استفاده از 20درصد تخفيف بليت هواپيما و راه آهن نيز در دست بررسي است كه اين تسهيلات در سال 86 رونق گردشگري را در پي مي آورد. همچنين پيش بيني مي شود با تفاهم نامه هايي كه در خصوص سفر كارت با شركت سرمايه گذاري سازمان تأمين اجتماعي و سازمان بازنشستگي امضا شده، هتلد اران در سال آينده حتي فرصت سر خاراندن را نداشته باشند و با برنامه ريزي هاي صورت گرفته در تمامي فصول سال هتل ها مملو از گردشگران داخلي باشد.
وي ضمن تشكر از شهرداري تهران در خصوص جذب سرمايه گذاري اذعان داشت: خوشبختانه در زمينه جذب سرمايه براي توسعه صنعت گردشگري در تهران اقدامات خوبي صورت گرفته و كلنگ احداث اولين هتل 5 ستاره پس از انقلاب رو به روي بيمارستان ساسان در 18 طبقه امسال به زمين زده شد و انتظار مي رود با تسهيلات ويژ ه اي كه براي ساخت هتل در نظر گرفته شده به ويژه وام هاي كم بهره(8 درصد)در آينده نزديك نياز تهران به هتل تأمين شود چرا كه در حال حاضر در مجموع 100هتل و هتل آپارتمان در تهران وجود دارد كه اين تعداد بسيار كمتر از نياز واقعي كلان شهر تهران است.
چشم انداز
در سال هاي اخير، گردشگري همواره از مسائل مناقشه برانگيز كشور محسوب مي شده، اگرچه متوليان اين صنعت همواره مدعي رشد لحاظ كمي و كيفي اين حوزه بوده اند اما واقعيت هاي موجود حكايت ديگري دارد.
افزايش تمايل به سفر در سال گذشته نكته اي مثبت به حساب مي آيد، اما همه ماجرا به اينجا ختم نمي شود. اين افزايش دو پيامد داشته است. نخست آن كه آژانس هاي موجود توان خدمت رساني مناسب به متقاضيان خود را نداشتند. در نتيجه كيفيت سرويس دهي آن ها، حتي در برخي موارد آژانس هاي معروف، پايين آمد. پيامد ديگر اين افزايش تقاضا، ورود آژانس هاي ناكارآمد به بازار صنعت گردشگري بود كه به طريق اولي تكليف گروه اخير روشن است!
همين مسئله موجب شد تا سيل شكايات به اداره كل ميراث فرهنگي و گردشگري استان تهران سرازير شود. لذت بردن از وقت و پولي كه گردشگري هزينه مي كند حق اوست؛ آيا دستگاه متولي گردشگري مي تواند او را به حق خود برساند؟]]>
</TEXT>
</DOC>
<DOC>
<DOCID>HAM2-851210-079</DOCID>
<DOCNO>HAM2-851210-079</DOCNO>
<ORIGINALFILE>/1385/851210/news/_theatre.htm</ORIGINALFILE>
<ISSUE>پنجشنبه 10 اسفند 1385 - سال چهاردهم - شماره4219 - Mar 1, 2007</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[جوابيه]]>
</TITLE>
<TEXT>
<![CDATA[در پي درج مطلبي با عنوان پسماندهاي بيمارستاني كه در تاريخ 17/11/85 در همين صفحه به چاپ رسيد وزارت بهداشت، درمان و آموزش پزشكي جوابيه اي ارسال كرده كه عيناً چاپ مي شود.
طبق ماده 11 قانون مديريت پسماندها، سازمان حفاظت محيط زيست موظف است با همكاري وزارتخانه هاي بهداشت، درمان و آموزش پزشكي و...، ضوابط و روش هاي مربوط به مديريت اجرايي پسماندها را تدوين و در شوراي عالي حفاظت محيط زيست به تصويب برساند و وزارتخانه هاي مذكور مسئول نظارت بر حسن اجراي ضوابط و روش هاي
مصوب هستند.
براساس ماده 7 قانون مذكور، مديريت اجرايي پسماندهاي صنعتي و به خصوص پزشكي برعهده توليد كننده خواهد بود و در صورت تبديل آن به پسماند عادي به عهده شهرداري ها، دهياري ها و بخشداري ها خواهد بود.
براساس ماده 38 آيين نامه اجرايي قانون مذكور، سازمان مديريت و برنامه ريزي كشور بايد اعتبارات لازم را جهت اجرايي شدن آن در لوايح پيش بيني نمايد.
با توجه به مواد قانوني فوق، مسئوليت پسماندهاي توليدي در مطب ها، درمانگاه هاي خصوصي و... با توليدكننده است و ضوابط مديريت آن نيز طبق ماده 11 قانون مديريت پسماندها بايد توسط سازمان حفاظت محيط زيست تدوين شود.
از طرفي طبق ماده 7 اين قانون، وزارت بهداشت پيگير اجراي سياست بي خطرسازي پسماندهاي توليدي در بيمارستان هاي تابعه
مي باشد.
در پايان لازم به توضيح است در اين زمينه مبلغ 70 ميليارد تومان براي اجراي سياست فوق برآورد شده كه تاكنون 2ميليارد تومان از طرف سازمان مديريت و برنامه ريزي كشور اختصاص داده شده و اين مبلغ بين 10دانشگاه علوم پزشكي كشور جهت تجهيز بيمارستان ها به دستگاه هاي غيرسوز بي خطرساز پسماندها توزيع شده است. ضمن اينكه تفكيك پسماندهاي عادي از پسماندهاي عفوني در بيمارستان ها به شكل خاص پيگيري مي شود. همچنين تا زمان تحقق كامل ماده 38 قانون ياد شده، همكاري شهرداري با بيمارستان هاي دولتي اجتناب ناپذير است و الزام سازمان حفاظت محيط زيست جهت خريد زباله سوز براي شهر تهران با قانون مديريت پسماندها مغايرت داشته و از جنبه هاي اقتصادي، بهداشتي و مديريتي نيز مورد تاييد وزارت
متبوع نمي باشد.]]>
</TEXT>
</DOC>
<DOC>
<DOCID>HAM2-851210-080</DOCID>
<DOCNO>HAM2-851210-080</DOCNO>
<ORIGINALFILE>/1385/851210/world/_econw.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به بهانه نهم اسفند ماه، روز ملي حمايت از حقوق مصرف كننده
اهميت رعايت حقوق مصرف كننده]]>
</TITLE>
<TEXT>
<IMAGE>/1385/851210/world/010602.jpg</IMAGE>
<![CDATA[
مهرداد ايزدي
جامعه امروز به لحاظ مقتضيات خاص زماني خود بيش از هر زمان ديگري مصرفي شده، در واقع نيازهاي مصرفي گذشته كه در جوامع ابتدايي و سنتي وجود داشته با نيازهاي بشر امروز قابل مقايسه نيست. تنوع محصولات توليدي و خطر ناشي از مصرف كالاهاي نامرغوب، مصرف كنندگاني را تهديد مي كند كه نه از كيفيت كالا آگاهند و نه بر موارد زيان آور احتمالي آن وقوف دارند. در بسياري از موارد مصرف كننده حتي نمي داند قانون چه حمايت هايي تحت عنوان حقوق مصرف كننده از او به عمل مي آورد. بنابر اين سؤالي كه در اينجا مطرح مي شود اين است كه، مصرف كننده چه حقوقي دارد؟
رعايت حقوق مصرف كننده و چند و چون آن از زواياي گوناگون بايد تعريف شود. چرا كه اگر حد و حدود و گستره آن مشخص نشود، نمي توان گفت وقتي از حقوق مصرف كننده سخني به ميان مي آيد منظور چيست و چه مواردي در اين چارچوب قرار مي گيرد.
مطابق آيين نامه اعطاي گواهينامه و تنديس رعايت حقوق مصرف كنندگان در ايران، حقوق مصرف كننده حقوقي است كه كليه عرضه كنندگان كالا و خدمات منفرداً و متضامناً از حيث صحت كيفيت كالا و خدمات عرضه شده مطابق با ضوابط و شرايط مندرج در قوانين و يا مندرجات قرارداد مربوطه يا عرف مي بايست در معاملات رعايت نموده و كليه خسارات مادي و معنوي ناشي از عيوب يا عدم انطباق كالا يا خدمات را بر طبق قوانين و ضوابط جاري جبران نمايند.
از منظر اتحاديه اروپا پنج حق بنيادي مصرف كننده عبارتست از: حق حمايت از بهداشت، سلامت و ايمني، حق حمايت از منافع مالي، حق حمايت از منافع حقوقي، حق حمايت از نمايندگي در مشاركت و حق اطلاعات و آموزش.
مطابق قوانين كشور مالزي، هشت حق اساسي براي مصرف كننده عبارتست از:
نيازهاي اساسي: حق برخورداري از كالاها و خدمات اساسي كه تضمين كننده بقاي آنان است نظير: غذاي مناسب، لباس، پناهگاه، مراقبت هاي پزشكي، آموزش و بهداشت.
ايمني: مصرف كنندگان بايد در مقابل بازاريابي و تجارت كالاها و خدماتي كه سلامت و زندگي آنها را به مخاطره مي اندازد حمايت شوند.
اطلاعات: مصرف كنندگان بايد در مقابل تبليغات و برچسبهاي دروغين و اغواكننده حمايت شوند.
انتخاب: حق انتخاب كالاها و خدمات با قيمت رقابتي و اطمينان از كيفيت مطلوب.
حضور: مصرف كنندگان حق دارند كه علايق خود را در مراحل ايجاد و اجراي سياستهاي دولت مطرح كنند.
جبران خسارت: مصرف كنندگان حق دارند كه خسارت وارده به آنان در موارد كالاهاي تقلبي يا خدمات نامطلوب جبران شود.
آموزش مصرف كنندگان: حق دستيابي به علم و مهارت هاي لازم براي اينكه يك مصرف كننده مطلع باشد.
سلامت محيط: مصرف كنندگان حق دارند در محيطي كار كنند كه نه تهديد شوند و نه در معرض خطر باشند و به آنها اجازه زندگي در خور مقام و موجود برتر( انسان)داده شود.
سؤال ديگري كه مي تواند مطرح شود اين است كه آيا رعايت حقوق مصرف كننده مي تواند تأثيرات مثبتي در جامعه داشته باشد؟ در پاسخ بايد گفت، رعايت حقوق مصرف كننده در صورتي كه به عنوان يك فرهنگ در جامعه مورد قبول عامه مردم قرار گيرد مي تواند تأثيرات بسيار مثبتي برروي رفتارهاي گروهي و فردي جامعه برجاي بگذارد. جامعه اي كه رعايت حقوق مصرف كننده را سرلوحه خود قرار دهد از ابعاد فرهنگي، بهداشتي، سياسي و اجتماعي رشد خواهد يافت.
رعايت حقوق مصرف كننده باعث كاهش تنش هاي اجتماعي مي شود. جامعه اي كه افراد آن حقوق خود را به عنوان مصرف كننده مي شناسند و فعالان اقتصادي آن جامعه اين حقوق را رعايت مي نمايند، با تنشها و تعارضات كمتري روبه رو خواهد شد، چرا كه فروشنده و خريدار هر كدام در جايگاه خود به حقوق خود و طرف مقابل آگاهند. در اين جامعه ميزان درگيري و شكايت(مرتبط با عدم رعايت حقوق مصرف كننده) كاهش خواهد يافت.
در جامعه اي كه حقوق مصرف كننده رعايت شود، فرهنگ توليد، مصرف و عرضه ارتقا يافته و اين امر باعث ارتقاي فرهنگي جامعه خواهد شد. از طرفي در اين جامعه نهادهاي غيردولتي(ngo)ايجاد شده و رشد مي نمايند و از اين بابت زمينه حضور فعالتر عموم مردم در فعاليت هاي اجتماعي افزايش خواهد يافت و در واقع جامعه به سمت بالندگي فرهنگي و اجتماعي سوق داده خواهد شد. در اين جامعه آموزش هاي لازم از طرف دولت و سازمان هاي غيردولتي به عموم مصرف كنندگان و دست اندركاران ارائه مي گردد بنابراين سطح آموزش عمومي اين جامعه زياد خواهد شد. در اين نوع جامعه افق هاي فرهنگي، اجتماعي جديدي ايجاد خواهد شد. نمونه بارز آن ايجاد(ngo)هاي متعدد در زمينه رعايت حقوق مصرف كننده است اين(ngo)ها مي توانند متشكل از اقشار مختلف مردم باشند، جامعه زنان، جامعه ورزشكاران و... كه در واقع اين امر باعث افزايش مشاركت مردمي در جامعه مي گردد.
در جامعه اي كه حقوق مصرف كننده رعايت گردد، درآمد قابل تصرف خانوارها بيشتر خواهد شد چرا كه خانوارها هزينه هاي واقعي( و نه گران تر)كالاها و خدمات مورد مصرف خود را مي پردازند. در اين نوع جامعه رفاه اجتماعي خانوارها افزايش مي يابد،  كاهش هزينه خانوار ها،  كاهش تنش ها و درگيري هاي اجتماعي، افزايش مشاركت هاي اعضاي خانواده در جامعه و... همگي بر روي رفاه اجتماعي اثر مثبتي خواهد داشت. در اين جامعه ظرفيت هاي فرهنگي، اقتصادي و اجتماعي افزايش خواهد يافت و اين امر به حركت توسعه اقتصادي كمك خواهد كرد چرا كه جامعه اي كه آموزش ديده، اعضاي آن مشاركت فعال دارند، روحيه همكاري و تعاون در ميان آنان زياد شده، فعالان اقتصادي اعم از توليدكننده، مصرف كننده از جايگاه خود و حقوق ديگران در مراودات اقتصادي آگاهي دارند و... همگي به خوبي مي توانند تأثير مثبتي برروي تسريع حركت اقتصادي جامعه بگذارند. در اين جامعه ظرفيت هاي سياسي افزايش خواهد يافت، چرا كه مردم با اطلاع از حقوق خود به عنوان مصرف كننده به دنبال احقاق حق خواهند بود و براي دستيابي به آن در فعاليت هاي اجتماعي- سياسي مشاركت بيشتري خواهند داشت.
در جوامعي كه حقوق مصرف كننده رعايت مي گردد ميزان مصرف كالاي قاچاق كاهش مي يابد چرا كه مصرف كننده به خوبي مي داند كالاي قاچاق تنها مي تواند از لحاظ قيمت، منافع او را تأمين نمايد ولي از لحاظ خدماتي همچون خدمات پس از فروش نمي تواند با محصولات غيرقاچاق رقابت نمايد. بنابراين تمايل عمومي مصرف كننده به كالاهاي رسمي داخلي خواهد بود. اين عامل نيز تأثير مثبتي بر اقتصاد داخل كشور خواهد گذاشت از طرفي از لحاظ اجتماعي نيز باعث ايجاد رابطه محكم تر ميان توليدكنندگان(داخلي)و مصرف كنندگان خواهد شد.
در اين نوع جامعه روح قانون در جامعه حاكم است و جامعه اي كه در آن قانون رعايت شود پايه هاي اوليه ثبات سياسي و اجتماعي را خواهد داشت. در اين نوع جامعه دولت به خاطر حاكميت قانون، اقتدار بيشتري نيز دارد. از طرف ديگر به خاطر پويايي و بالندگي جامعه و همچنين قانون مداري آن،  دولت ها توان برنامه ريزي، كنترل و هدايت بيشتري خواهند داشت و اين عامل نيز در حفظ ثبات سياسي و اجتماعي جامعه تأثير مستقيم خواهد داشت.
جامعه اي كه حقوق مصرف كننده را شناخته و رعايت مي كند زمينه هاي نظام مند شدن را داراست چرا كه توانايي ها و ظرفيت هاي بالقوه اجراي قانون را در خود دارد. در واقع بايد گفت پديده هاي اجتماعي تأثيرات متقابلي برروي يكديگر دارند و با رعايت يك قانون در سطح جامعه، زمينه اجراي ساير قوانين گسترش خواهد يافت و برآيند اين تعاملات به نظامند شدن جامعه خواهد انجاميد.
رعايت حقوق مصرف كننده در يك جامعه باعث افزايش يكپارچگي فرهنگي- اجتماعي مي شود و به گسترش عدالت اجتماعي كمك خواهد كرد. در اين نوع جامعه، مصرف كننده فارغ از نژاد، رنگ، قبيله، محله، درآمد و... داراي حقوق مشخص و مدوني است. بنابراين اعاده حق مصرف كننده با هر ويژگي و در هر سطحي يك وظيفه عمومي خواهد بود و اين در واقع به معني حركت به سمت عدالت اجتماعي است. از طرفي ديگر چنانچه تمامي افراد جامعه(به دور از هر نوع تعلق)خود را تحت حمايت قانون بدانند، ميزان تعلق پذيري آنان و انسجام در سايه قانون جاري كشور در ميان همه گسترش مي يابد. در واقع از اين منظر يكپارچگي اجتماعي جامعه افزايش خواهد يافت.
رعايت قانون حمايت از مصرف كننده در يك جامعه خود عاملي خواهد شد تا جامعه هر چه بيشتر اين قانون را مراعات نمايد. به طور مثال: رعايت حقوق مصرف كننده باعث افزايش كيفيت محصولات و خدمات ارائه شده در جامعه مي شود و با افزايش كيفيت محصولات عرضه شده در جامعه، سطح رفاه جامعه افزايش يافته و بالتبع رضايت مندي اجتماعي نيز افزايش خواهد يافت و به خاطر رضايت مندي اجتماعي، سطح مشاركت مردمي افزايش مي يابد و با افزايش سطح مشاركت مردم نظارت مؤثرتري برروي اعمال قانون و مخصوصاً رعايت قانون حامي مصرف كننده صورت خواهد گرفت و از اين طريق سطح كيفيت عمومي كالاها و خدمات افزايش خواهد يافت.]]>
</TEXT>
</DOC>
<DOC>
<DOCID>HAM2-851210-081</DOCID>
<DOCNO>HAM2-851210-081</DOCNO>
<ORIGINALFILE>/1385/851210/world/_econw.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اصل 44
واگذاري بيش از 5 ميليارد تومان سهم به كارگران]]>
</TITLE>
<TEXT>
<![CDATA[ايسنا: مديركل امور اجتماعي و سهام وزارت كار اعلام كرد: طي 9 ماهه امسال شش ميليون و 147 هزار سهم به ارزش 52 ميليارد ريال به 5350 كارگر واگذار شده است.
مسعود كاظم زاده، درباره واگذاري سهام ترجيحي اظهار كرد: قانون واگذاري سهام ترجيحي سال 54 به تصويب رسيد، اما تا انقلاب كار خاصي در زمينه واگذاري اين سهام صورت نگرفت.
وي افزود: از سال 70 و بر اساس مصوبه هيات وزيران كار واگذاري سهام ترجيحي تا سقف يك ميليون ريال آغاز شد كه در سال 84 اين سقف به 10 ميليون ريال افزايش يافت.
كاظم زاده با اشاره به آمار واگذاري سهام ترجيحي در 9 ماهه امسال بيان كرد: در اين مدت شش ميليون و 147 هزار سهم به پنج هزار و 350 نفر در 15 واحد به ارزش ريالي 52 ميليارد ريال واگذار شده است. همچنين 70 ميليون سهم به ارزش 140 ميليارد ريال نيز در اين صورت عرضه شده كه ميزان جذب آن در ماه هاي آينده مشخص مي شود.
وي با اشاره به مزاياي سهام ترجيحي تصريح كرد: كارگراني كه اقدام به خريد سهام ترجيحي مي كنند مانند آن است كه از وام 800 هزار توماني استفاده كرده اند، چرا كه كارگران در ابتدا تنها 20 درصد از قيمت سهام را پرداخت مي كنند و 80 درصد مابقي در اقساط پنج ساله و با سود دو درصد كه آن هم از سود سهامشان كم مي شود، پرداخت مي كنند.
مديركل امور اجتماعي و سهام وزارت كار و امور اجتماعي گفت: ما در هفته كارگر امسال پيشنهاد داديم كه سهام ترجيحي براساس سهام عدالت چيدمان شود كه در اين زمينه اصلاحات لازم صورت گرفت و به تصويب هيات عالي واگذاري نيز رسيده است، اما امضاهاي اين مصوبه هنوز به طور كامل جمع آوري نشده است، لذا پس از جمع آوري امضاها براي تصويب به هيات دولت مي رود.
وي اظهار كرد: در صورت تصويب اين اصلاحيه ميزان مبلغ خريد سهام كارگران از شركت هايي كه بر اساس اصل 44 قانون اساسي به فروش مي رسد، افزايش مي يابد كه اميدواريم اين امر از سال آينده اجرايي شود.
كاظم زاده تصريح كرد: اين واگذاري ها در استان هاي تهران، آذربايجان  شرقي، اصفهان، زنجان، قزوين، خوزستان و مركزي صورت گرفته است و ميزان جذب سهام در اين استان ها 67/78 درصد بوده است.]]>
</TEXT>
</DOC>
<DOC>
<DOCID>HAM2-851210-082</DOCID>
<DOCNO>HAM2-851210-082</DOCNO>
<ORIGINALFILE>/1385/851210/world/_idea.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[حكمت و بازانديشي سنت نبوي؛
زيست اخلاقي و بهره وري از دنيا]]>
</TITLE>
<TEXT>
<IMAGE>/1385/851210/world/010566.jpg</IMAGE>
<![CDATA[
طرح: مريم هاشمي جنت آبادي
محمدرضا ارشاد
هنگامي كه سخن از بازانديشي و بازخواني پيامبر(ص)و سنت وي مي  رود، به گفته دكتر ديناني با امر بسيار سهمگين و پرطمطراقي روبروييم. از اين رو، نخست از خود مي  پرسيم كه بازشناسي و بازانديشي سنت نبوي يعني چه؟ اصلا چرا نياز به بازانديشي داريم؟ مگر آنچه كه از پيامبر(ص)از طريق سنت به ما رسيده، خود حجت نيست، پس چه نيازي به بازشناسي دارد؟ اگر كلام و رفتار پيامبر(ص)نشأت گرفته از نص است، پس چه حاجت به تفسير؟ پس اقرار مي  كنيم كه با امر بسيار مهمي روياروييم. در گزارشي كه ازنشست حكمت و بازانديشي سنت نبوي در پي مي  آيد، سخنرانان كوشيده اند تا از منظرهاي مختلف اين مسايل را به بحث بگذارند.
***
]]>
<IMAGE>/1385/851210/world/010581.jpg</IMAGE>
<![CDATA[
بازشناسي پيامبر(ص)
موانع بازانديشي و تحقق سنت نبوي موضوعي بود كه توسط دكتر محمدرضا بهشتي ايراد شد. دكتر بهشتي در آغاز با اشاره به اينكه در ميان چهره هاي دوران ساز تاريخ بشر، كمتر چهره اي را مي شناسيم كه درباره جزييات زندگي وي به اندازه زندگي پيامبر اسلام(ص)اطلاع داشته باشيم و بي ترديد، جايگاهي كه پيامبر(ص)در ميان مسلمانان داشت، باعث مي شد كه نقل افكار و گفتار وي، نقش تعيين كننده اي در حيات افراد داشته باشد، گفت: پيامبر به عنوان اسوه حسنه شناخته مي شد. گفتار، منش و تاييد و تكذيب وي نقش تعيين كننده اي را نه تنها در زندگي معاصرانش كه بر نسل هاي بعد ايفا كرد. كمتر در تاريخ سراغ داريم كه از برخي ساحات زندگاني افراد، اطلاعي به دست آورده باشيم؛ اما عجيب است كه جزييات زندگي پيامبر(ص)براي ما نقل شده است. از اعمال شخص پيامبر(ص)در خانه گرفته تا رفتارهاي اجتماعي وي در جامعه. اگر صرفاً براساس ديدگاهي تاريخي به زندگاني پيامبر(ص)نگاه كنيم، متوجه مي شويم كه آنچه به عنوان داده تاريخي از وي به ما رسيده، بسيار قابل توجه است. علاوه بر اين در دانش هاي مختلفي كه در زمان هاي بعدي در جهان اسلام رشد كرد، با نوعي تحليل گفتار و رفتار پيامبر(ص)مواجهيم. در اخلاق، در ادبيات و در رشته هاي مختلف با فهم و تحليل داده هاي تاريخي در مورد پيامبر(ص)روبرو مي شويم. همه اين تحليل ها كه به نحوي با محوريت چهره  پيامبر(ص)شكل گرفته اند، از دريچه هاي مختلف سعي كرده اند، تا آن داده هاي تاريخي را در بستر يك فهم و تحليل جاي بدهند. دكتر بهشتي در ادامه با طرح اين پرسش كه با وجود آنچه كه پشت سر داريم، آيا باز هم بازشناسي چهره پيامبر(ص)ضروري است و اين مهم چه اندازه ضرورت دارد، افزود: به گمان من به رغم همه آنچه كه به عنوان دستاوردهاي عالمان در اين زمينه داريم؛ بازشناسي پيامبر (ص)امري ضروري است. دلايلي چند براي اين مسئله مي توان برشمرد: نكته اول؛ دستاوردهاي علم و فهم تاريخي به ما نشان مي دهند كه شناخت چهره هاي تاريخي، امري نيست كه يك بار براي هميشه صورت گيرد؛ بلكه يك فرآيند نوشونده است. نكته دوم؛ در رشته هاي مختلف دريافت ها و تلقي هاي مختلفي از پيامبر (ص)داريم. كوشش براي جمع آوري اين دستاوردها، يك تلاش پرزحمت و دشوار است و به ما اين امكان را مي دهد تا بتوانيم نگاه خاص خودمان را امروزه از آنها به دست آوريم. سومين نكته؛ فراتر از آنچه كه در گذشته درباره پيامبر (ص)صورت گرفته، ما امروزه بايد از دريچه پرسش ها و   نيازهاي خودمان به پيامبر (ص)و سنت نبوي نگاه كنيم. بنابراين مسئله بازشناسي پيامبر(ص)به نظر يك ضرورت مي رسد و نيز بايد در كنار آن به موانعي توجه داشته باشيم كه برخي از آنها اجتناب پذير و برخي ديگر، اجتناب ناپذير است. هر دوي اين مسائل اقتضا مي كند كه مسئله بازشناسي چهره پيامبر (ص)به عنوان يك طرح پيوسته براي ما مطرح باشد.
]]>
<IMAGE>/1385/851210/world/010572.jpg</IMAGE>
<![CDATA[
يك نزاع ريشه دار تاريخي
حجت الاسلام رسول جعفريان، سخنران بعدي همايش بود كه سخنراني خود را به موضوع تمسك به سنت براي مخالفت با حكمت اختصاص داد. حجت الاسلام جعفريان، در آغاز با اشاره به دسته بندي ها و گروه هايي كه در عالم اسلام در خصوص مسائل اعتقادي و عملي وجود داشته است، گفت: يكي از اين دسته بندي ها، تقابل مكتب طرفدار حكمت با مكتب طرفدار حديث است. تفاوت در نگاه به سنت نبوي بين اين دو نحله از ابتدا سبب ايجاد يك تفاوت شده و اين تفاوت در پيدايي علوم اسلامي تاثير گذاشته است. البته كلمه اهل حديث در معناي طرفداري سفت و سخت از سنت نبوي، زماني ايجاد شد كه افكار و نحله هاي فلسفي مانند معتزله و جبريون و شيعه پديد آمدند. اهل حديث، در مقابل اينها معتقد بودند كه ماييم كه فقط تمسك به حديث داريم. در اين ميان معتزله متهم به اين بودند كه از عقل به جاي سنت نبوي استفاده مي كنند. مجموع اين اختلافات اين دو نحله را ايجاد كرده است و در ميان اهل تسنن و تشيع به يك نسبت وجود دارند. هر زماني كه تفسير يك حديث يا آيه مطرح مي شد، اهل حديث مي گفتند كه حق بررسي و پرسيدن در اين مورد را نداريم و بايد آن را به همين شكل گذاشت. اين گرايش، معتقد بود كه هر چيزي را كه ما احتياج داريم، در قرآن و حديث هست و بايد عقل را تعطيل كرد. هر دو گروه براي اثبات مدعيات خودشان به آيات و روايات متوسل مي شدند.
او در ادامه به روش اهل حديث اشاره كرد و گفت: در گرايش افراطي اهل حديث به سه نكته تكيه مي شود:
اول؛ چرا اهل حديث گفته مي شود، چرا اهل قرآن نمي گويند؟ مگر اهميت قرآن از حديث بيشتر نيست؟ براي اينكه تصور اين است كه قرآن قابل توسعه نيست ولي تعداد حديث خيلي بيشتر است. دوم؛ عقل را به عنوان يك امر مستقل و اجتهادي نمي پذيرند و سوم؛ هر چيزي كه نو و تازه باشد، بدعت تلقي مي شود. اهل حديث عناويني را كه براي كساني كه بر رأي و عقل تكيه مي كردند، به كار مي بردند، بسيار مذمت آميز بود. اهل حديث، همه اين افراد را مبتدعه يا اهل بدعت مي شمردند. حجت الاسلام جعفريان، با تصريح به اين كه احاديثي كه اهل حديث در طول تاريخ به آنها استناد مي كرده اند، بالغ بر حجم انبوهي است كه حتي برخي از آن ها از طرف امامان و افراد ديگر مردود شمرده مي شدند، اظهار داشت: وقتي به يك كتاب موثق حديثي رجوع مي كنيم، جامع آن نوشته كه من از ميان چند صدهزار حديث، اين تعداد را انتخاب كرده ام. اين حجم گاهي به يك ميليون تا يك  ميليون و نيم بالغ مي شود. جهت گيري بسياري از اين احاديث، عليه اصحاب حكمت بود. بسياري از احاديثي كه از حضرت محمد(ص)در تجليل يا مذمت اين يا آن فرقه نقل شده، جعلي اند. از اين رو، بسياري از كساني كه به اجتهاد معتقد بودند، نسبت به بسياري از اين احاديث - جداي از احاديث اخلاقي كه همه گروه ها معتقدند كه سنت به معناي اخلاق، نياز به بررسي ندارد- به چشم ترديد مي نگريستند. اهل حديث توهمي را ايجاد كردند تا حكمت را زمين بزنند و باب تعقل را ببندند. مثلا در ميان شيعه در دوره صفويه، به يك باره كتاب هاي حديثي رو شد. اين نبود، جز براي آنكه جلوي فلسفه و حكمت گرفته شود. اصلاً هدف علامه مجلسي از جمع آوري بحارالانوار اين بود كه دامنه علوم عقلي را محدود كند. به هر حال، مقصودم اين نيست كه دايره اجتهاد را مي توان آن قدر وسيع كرد كه نتوان آن را جمع كرد. به اين بهانه كه همه حكمت و عقل بدعت است، نمي توان آن را محدود كرد. البته حكمت و عقل در دايره سنت نبوي قابل پذيرش است. در واقع عقل پايه است. اولين باب در كتاب اصول كافي، كتاب العقل و الجهل است؛ در حالي كه كتاب دوم آن توحيد است. در احاديثي كه از پيامبر(ص)و امامان رسيده لزوم عقل و حكمت به اثبات مي رسد: مجالسه الحكماء حيات العقول يا الحكمه ضاله المومن يا خذوا الحكمه و لو من اهل النفاق و....
]]>
<IMAGE>/1385/851210/world/010578.jpg</IMAGE>
<![CDATA[
هرمنوتيك سنت نبوي
سخنران بعدي همايش، دكتر محمد مجتهد شبستري بود كه درباره موضوع هرمنوتيك جديد و فهم سنت نبوي به ايراد سخنراني پرداخت. دكتر شبستري در آغاز با اشاره به معنايي كه از اصطلاح هرمنوتيك برمي آيد، گفت: آيا مي  توان سنت نبوي را با استفاده از نظريه هاي مبتني بر هرمنوتيك جديد فهميد؟در سنت ما مسلمانان، از سنت نبوي، تعريف هاي گوناگون شده است. علماي علم اصول، تعريف صريحي از سنت نبوي دارند. البته اين تعريف بيشتر مي  خواهد احكام خمسه را از سنت نبوي دريافت و فهم كند. در اين ديدگاه سنت نبوي عبارت است از قول، فعل و تقرير نبي. قول؛ يعني آنچه را كه نبي مي  گويد و فعل؛ يعني آنچه را كه نبي انجام مي  دهد و تقرير؛ يعني آنچه كه درمحضر نبي انجام مي  شود و او با سكوت حاكي از رضايت، آن عمل را امضا مي  كند. من در اينجا به قول نبي مي  پردازم. سخن در اينجاست كه در نظريه فهم ما، اين كه مي  گويند ما مي  خواهيم قول و گفتار نبي را بفهميم، چه نظريه اي براي فهم گفتار نبي وجود دارد؟ نظريه علماي علم اصول اين بوده كه ما از ظواهر كلام هر متكلمي به مقصود آن پي مي  بريم. به اين معنا كه يك متكلم عاقل و حكيم آنچه را كه مقصودش است، با كلامي كه ظاهر در مقصود است، عنوان مي  كند و چون پيامبر(ص)يك عاقل و حكيم است و مقصودش را مي  خواهد از طريق ظواهر كلام خود، برساند و اگر ما به ظاهر كلام وي عمل نكنيم، خداوند كه مولاي ماست، عليه ما احتجاج مي  كند كه چرا شما از فرمان پيامبر(ص)تمرد كرديد؟ اگر به خداوند بگوييم كه ما از كجا بفهميم كه پيامبر(ص)به چه امر مي  كند و از چه نهي مي  كند؟ علماي علم اصول در پاسخ مي  گويند: از ظاهر كلام پيامبر(ص)؛ چرا كه پيامبر(ص)با همان زباني حرف زده است كه همه حرف زده اند. پس اگر از علماي علم اصول بپرسند كه كلام پيامبر(ص)را با كدام نظريه فهم، مي  فهميم؟ مي  گويند: ظاهر كلام متكلم بر مقصود متكلم دلالت مي  كند. فهم؛ يعني فهميدن مقصود متكلم. سپس، وي با طرح اين پرسش كه آيا ما مجازيم، از ظاهر كلام پيامبر(ص)عبور كنيم و در آن متوقف نشويم و به بياني به وراي آن راه يابيم و يا معنايي را كه از ظاهر كلام پيامبر(ص)برمي آيد، دوباره معنا كنيم؟ گفت: پاره اي از نظريات هرمنوتيكي، بنا دارند تا در اينجا(ظاهر كلام)توقف نكنند. اما چگونه بايد از آن عبور كنيم؟ البته مقصود از عبور اين نيست، كه ما آن را به يك سو بگذاريم؛ بلكه منظور اين است كه به بازسازي رواني و فكري گوينده يا مولف برسيم. اين نظريه را شلاير ماخر عنوان مي  كند. فهم، فهم عالم تفكر و زمان مولف است. به قول صاحب نظران هرمنوتيك، بايد سطور سفيد و بيان ناشده كلام را خواند.
دكتر شبستري در پايان با طرح اين پرسش كه چرا مسلمانان نمي توانند سنت نبوي را با اين روش(هرمنوتيك جديد)مطالعه كنند؟ و آيا مسلمانان وقتي قولي از پيامبر(ص)مي  شنوند، مي  توانند بازسازي رواني- فكري او را انجام بدهند؟ بيان داشت: اگر ما نظريه اي فلسفي كه مخالف ديدگاه هاي هرمنوتيكي جديد باشد در دست داشته باشيم، حرف ديگري است ولي حالا كه نداريم، آيا مي  توانيم از اين نظريات در تحليل سنت نبوي بهره ببريم؟ آيا مي  توانيم، مثلا آن طور كه ديلتاي مي  گفت، سنت نبوي را از طريق نفوذ در زيست محيط دروني و معنوي پيامبر(ص)بفهميم؟و يا آن گونه كه گادامر مي  گفت، آيا مي  توانيم مثلا سنت نبوي را به عنوان يكي از عناصر شركت كننده در گفتگوي آن عصر، بازشناسيم؟ چرا اين قدر اصرار داريم كه تنها بايد بر مبناي يك نظريه، سنت نبوي را درك كنيم؟ همه اين نظريات را انسان ها داده اند. بايد ببينيم كه كدام يك از اين نظريه ها، مبناي قابل قبول تر و درست تري دارند. بنابراين ما موظف به فهم نبي و كلام وي هستيم. در نهايت حاصل اين بحث ها ما را با اين پرسش مهم رويارو مي  گرداند: اين كه گفته مي  شود، سنت نبوي حجت است يعني چه؟
]]>
<IMAGE>/1385/851210/world/010569.jpg</IMAGE>
<![CDATA[
بحران اخلاقي ما
سخنران بعدي همايش، دكترصادق آيينه وند بود كه با عنوان سنت نبوي، زيست اخلاقي و بهره وري از دنيا به ايراد سخنراني پرداخت. دكتر آيينه وند در آغاز با اشاره به اين كه سيره اي كه از پيامبر(ص)به دست ما رسيده بيشتر از طريق حاكمان و فرمانروايان وقت گردآوري شده، بيان داشت: متاسفانه پژوهش درستي درباره سيره پيامبر(ص)صورت نگرفته است. به طوري كه سيره يك بار به گونه شفاهي نقل شده، دوباره از طريق استماع به شكل كتبي در آمده و سپس، آن صورت كتبي تنقيح شده است. بنابراين مي بينيم كه مشكلات زيادي در كتاب هاي سيره اي ما وجود دارد. با توجه به آن كه بيشتر سيره هاي ما در زمان امويان و عباسيان نگارش يافته است، بايد ببينيم كه چگونه مي توانيم، اصل سيره پيامبر(ص)را از تفسيرها و برداشت هاي اموي و عباسي جدا كنيم؟ مشكل ديگر مربوط به بررسي منابع مختلف است. از طرفي هم بايد يك نظريه دقيق براي فهم و تفسير متن پيدا كنيم. وي آنگاه با توضيح اين كه دو تلقي افراطي نسبت به تاريخ وجود دارد و بر اين پايه، گروهي مي كوشند تا شيوه زيست گذشته را در حال بيابند و زنده كنند و گروهي نيز برعكس، تلاش دارند تا مقتضيات حال را بر گذشته، تحميل كنند، افزود: سنت نبوي هم گرفتار اين دو نگاه است. براي نمونه، هم اكنون بسياري از مسلمانان از تمدن اسلامي همان چيزي را مراد مي كنند كه در قرن اول هجري در دوران خلفاي راشدين پديده آمده است. البته اين عده، ممكن است از ابزارها و روش هاي روز هم استفاده كنند، اما همچنان در خيال عصر اول اسلامي مانده اند. با اين وصف، به نظرم مي رسد كه زيست اخلاقي ما(مسلمانان)در دست اندازهاي تفسيرهاي حاكمانه اموي، راشدي و عباسي از سنت نبوي گم شده است. در واقع ما در متني قرار گرفته ايم كه قادر به تفسير درستي از آن نيستيم. پس چگونه بايد آن را معنا كنيم؟ آن چيزي كه از سيره نبوي مي فهمم اين است كه پيامبر(ص)انسان به تمام معنا اخلاقي اي است. در سيره نبوي، مقام يك انسان عابد، زاهد و نماز شب خوان،(مقام)همان انساني است كه خالصانه براي سير كردن يك گرسنه تلاش مي كند. در نزد پيامبر(ص)اجر هر دوي اينها يكسان است. آنچه كه در سيره اخلاقي پيامبر(ص)مي بينيم، اين است كه هيچ مرزي بين اين صفات وجود ندارد. او در ادامه افزود: پس، ما به تفسير ديگري از سيره نبوي نيازمنديم. تمام تفسيرهايي كه از سيره پيامبر(ص)داريم، حاكميتي هستند. در واقع تفسيرهايي كه به درد مردم بخورد، تا حالا منتشر نشده است، يعني مردم نبودند كه سيره بنويسند. لذا بر طبق ذائقه مردم، سيره ها نوشته نشده اند. مردم نيز بايد تفسير خود را از سيره پيامبر(ص)ارائه بدهند؛ چرا كه همه عشق رسول خدا، مردم بود. يكي از ويژگي هاي پيامبر(ص)در همين راستا، اين بود كه ايشان به دنبال تمايز با ديگران(مردم)نبود. وقتي سيره او را بررسي مي كنيم، متوجه مي شويم كه اين انسان(پيامبر)باعطوفت، محبت، رحمت، اقتدار، عزت و عظمت، هيچ گاه نمي خواهد خود را از ديگران متمايز كند. اين ويژگي خاص انبيا است. پيامبر(ص)نمي خواست بين پيروانش
انگشت نما باشد. همچنين، پيامبر(ص)مي گفت كه حتي اگر كسي به گناهي آلوده شد، او را مورد لعن و تمسخر قرار ندهيد. بگوييد كه خدا از تقصير او در گذرد. به هر حال او هم انسان است و حب رسول خدا در دلش وجود دارد. اين نگاه انساني در سراسر سيره پيامبر(ص)موج مي زند. من در اينجا، اعلام مي كنم كه متاسفانه جهان اسلام(البته من با نظام هاي حاكم سياسي بر جهان اسلام كاري ندارم)از نظر اخلاقي و پيروي از اخلاقيات پيامبر(ص)در نقطه بسيار پاييني قرار دارد. در واقع جهان اسلام در ضعف اخلاقي به سر مي برد.
امروزه متاسفانه دو تفسير افراطي از اسلام وجود دارد. بزرگترين آفت پس از حمله مغول در جهان اسلام اين است كه دين به دست كساني برسد كه از آن هيچ چيزي نمي دانند. بنابراين، معتقدم كه بايد با نگاه جوهري به سيره پيامبر(ص)بنگريم.
]]>
<IMAGE>/1385/851210/world/010575.jpg</IMAGE>
<![CDATA[
مدد طريقت به شريعت
دكتر شهرام پازوكي كه از اعضاي شوراي سياستگزاري همايش بود، عنوان سخنراني خود را باز انديشي سنت معنوي نبي در دوره مدرن برگزيده بود. دكتر پازوكي در ابتدا با اشاره به ضرورت بازانديشي سنت نبوي در دوره مدرن و اين كه، اين كار در تاريخ اسلام و توسط علماي بزرگ اسلام انجام شده است، گفت: باز انديشي سنت نبوي در دوره مدرن نسبت به آنچه كه در سابق بوده، تفاوت دارد؛ زيرا عالم مدرن اقتضائات خاص خود را دارد كه مي طلبد اين باز انديشي به نوع ديگري انجام شود. سخن من اين است كه ببينيم، سنت نبوي چگونه از حيث معنوي تجديد شده است. در تعريف سنت نبوي معمولا گفته مي شود كه عبارت است از قول، فعل و تقرير پيامبر(ص). اين تعريف از سنت نبوي، در نزد اصوليون به عنوان يكي از منابع احكام و مقررات شرعي متداول است؛ اما آنچه كه از اين تعريف در فقه اسلامي مورد توجه است، صرفا شأن رسالت و يا به اصطلاح عرفاني جنبه يلي الخلقي پيامبر(ص)است. از اين جنبه، سنت نبوي فقط شامل احكام ظاهر فردي و مدني است؛ يعني قول و فعل پيامبر(ص)از آن جهت كه رسول است؛ اما باطن و حقيقت رسالت، شان معنوي يا ولوي ايشان است كه همان جنبه يلي الحقي است. از اين جهت، پيامبر(ص)نگرش ديگري به حقيقت، هستي و معرفت دارد و راه وصول به حق را نشان مي دهد. در اينجا پيامبر(ص) هادي است. پس سنت نبوي دو جنبه دارد: جنبه رسالتي و جنبه ولايتي. وي سپس، با اين توضيح كه ولايت مغز و باطن رسالت است و رسالت مقام انذار است و ولايت مقام تبشير، افزود: بدون جنبه باطني سنت، جنبه ظاهري مانند جسدي است كه فاقد روح است. از اين جهت، ولايت امري نيست كه پس از رحلت پيامبر(ص)به پايان برسد، بلكه پس از وي مسئله ولايت برجسته مي شود و از آنجايي كه معارف موجود در باطن سنت نبوي ناگفتني و نانوشتني است و تنها قلوب مومنان(اهل معرفت)پذيراي آن بوده،(اين معارف)سينه به سينه نقل مي شده است، مانند حلقه هاي يك زنجير، كه حافظ اين معاني بوده است، چنانچه در سلسله عارفان مسلمان مي بينيم. اينها همواره مجددان سنت نبوي بوده اند. تقسيم سه گانه عارفان از شريعت، طريقت و حقيقت ناظر به همين تجديد سنت نبوي در همه ابعاد آن در طول تاريخ خود بوده است. اين تجديد سنت از سوي عارفان هنگامي صورت مي گرفت كه عده اي سنت نبوي را منحصر به شريعت مي كردند. گويي، پيامبر(ص)هيچ گاه احوالات ايماني و معنوي نداشته است و فقط اهل ظاهر بوده است، لذا عارفان بر ايمان تاكيد داشتند. آنها معتقد بودند كه اگر اين جنبه از سنت نبوي حفظ و تجديد شود، شريعت نيز استمرار پيدا مي كند. دكتر پازوكي در بخش ديگري از سخنان خود به تبيين معناي سني در متون عرفاني پرداخت و آن را از مفهوم سني در معناي متداول كه نام يكي از مهم ترين فرقه هاي اسلام است، متفاوت دانست: وقتي در متون عرفاني سني گفته مي شود، مراد چيز ديگري است. در اينجا سني كسي است كه اعتقاد سليم به سنت معنوي نبوي دارد. در حالي كه در جنبه فقهي، بر درست بودن عمل بيش از درست بودن نظر و عقيده تاكيد مي شود. در طول تاريخ اسلام، همواره طرفداران شريعت، معتقدان به جنبه باطني سنت را به شكل هاي مختلف طرد مي كردند. در دوران صفويه نيز آنها را به رفض متهم ساختند. حتي امروزه با وجود اين كه افرادي چون سيد حيدر آملي و ملا عبدالرزاق كاشاني تقسيم سه گانه حقيقت، شريعت و طريقت را كرارا در آثار خود به كار برده اند، علماي ديگر مي گويند كه تفكيك دو عنوان شريعت و طريقت از جمله بدعت هايي است كه اينان(اهل عرفان)احداث كرده اند و پيروان اين دو تفكيك باطل هستند دكتر پازوكي در پايان سخنانش عنوان كرد: آنچه تاكنون گفتم، درباره باز انديشي سنت نبوي در گذشته بود؛ اما ما امروزه در دوره اي زندگي مي كنيم كه اساسا هويتش در نفي سنت در معناي عام آن است. اصالت دادن به من كه با دكارت آغاز مي شود، خود در معناي نفي سنت مسيحي است. البته سنت شكني تفكر مدرن براي ما اين امكان را نيز فراهم مي آورد كه به سرچشمه اصيل سنت باز گرديم و با زدودن و رفع حجاب هايي كه در طي قرون، سنت حقيقي را پوشانده، متوجه حقيقت سنت نبي(ص)و ابعاد مختلف آن شويم. اما باز انديشي سنت نبوي در دوران مدرن نياز به تامل دقيق در چند نكته دارد: 1- اول آن كه متوجه باشيم كه سنت نبوي ابعاد و جنبه ها مختلفي دارد كه از هم جدايي پذير نيستند. شريعت تنها يك جنبه از سنت است. ما نبايد در دام جريان هاي قشري گرا از سنت بيافتيم. اين كه تنها بر عمل تاكيد كنيم، اسلام صرفا به يك ايدئولوژي سياسي و عاري از هر نظري تبديل مي شود. در حالي كه از سنت نبوي آموخته ايم كه عمل ديني بايد تابع نظر ديني باشد. هر عملي ملاك ديني بودن نيست. همين جنبه از سنت نبوي است كه امروزه تحت عنوان اسلام هراسي در جهان از آن ياد مي شود و سعي در تخريب آن دارند. جنبه ولوي و معنوي سنت نبوي، راه ايمان و اخلاق را مي آموزد. ايماني كه به اسلام نرمي مي دهد و تخلق به اخلاق ايماني را ميسر مي سازد. با توجه به ماهيت شريعت شكن مدرنيته، اگر شريعت نتواند بعد معنوي خود را حفظ كند، در دنياي امروز مخاطب خود را از دست مي دهد. جنبه ديگر سنت  نبوي، حقيقت آن است؛ يعني آن نگرش خاص نبي به هستي است. طرفداران شريعت، بيشتر بر جنبه هاي عملي مدرنيته انگشت تاكيد گذاشته اند و آنها را برجسته كرده اند، حال آن كه جنبه حقيقتي سنت، ما را مجهز به يك ديدگاه و نگرش نسبت به هستي در برابر نگرش خاص مدرن مي سازد. اين مسئله، براي ما از هر گونه نصيحت اخلاقي، بالاتر است؛ يعني ما بايد در بعد حقيقت نبي كه خود فرمود حقيقت احوال من است، ببينيم كه نظر وي به هستي، مبدا، خداوند و... چيست؟ از اين مقدمات مي خواهم نتيجه بگيرم كه بازانديشي سنت نبوي در دوران مدرن شرط تجديد تفكر اسلامي در دوران مدرن است.
متن كامل را در همشهري آنلاين بخوانيد
www.hamsharionlin.ir]]>
</TEXT>
</DOC>
<DOC>
<DOCID>HAM2-851210-083</DOCID>
<DOCNO>HAM2-851210-083</DOCNO>
<ORIGINALFILE>/1385/851210/world/_musicw.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[گفت وگو با هوشنگ كامكار، آهنگساز و سرپرست گروه كامكارها
همه چيز براي بيان احساس]]>
</TITLE>
<TEXT>
<IMAGE>/1385/851210/world/010614.jpg</IMAGE>
<![CDATA[
عكس ها:محمد توكلي
يك كار هنري حتماً بايد جنبه هاي تكنيكي و علمي را در كنار بيان زيبا و پراحساس داشته باشد تا بتواند شنونده را به طرف خود جذب كند
سيد ابوالحسن مختاباد
هوشنگ كامكار صريح و ساده است. همانند بسياري از كردها. هنگامي كه درباره موضوعي بحثي را مي گشايد، بدون رعايت ملاحظات خاصي كه موزيسين هاي ايراني به آن دچارند، سخن خود را مي گويد و بر آن پاي مي فشارد. بخشي از صراحت وي را اهل موسيقي در نشست نقد نغمه شنيدند ، آنجا كه خوانندگان را هم عرض نوازندگان دانست و گفت كه نوازنده نيز همسنگ خواننده كار و تلاش مي كند، اما در عمل محصول وي را خواننده درو مي كند.
كامكار كمتر به مصاحبه تن داده است و دليل آن را سؤالات عادي و معمولي اي ذكر مي كند كه دردي از موسيقي و خوانندگان دوا نمي كند.
ديدگاه هاي كامكار درباره موسيقي چند صدايي، چگونگي تلفيق و آميخته كردن برخي فرم هاي موسيقي غربي در ساختار موسيقي ايراني و نيز ديدگاه  اخيرشان درباره خوانندگان و نقش شان در اركستر را مي توانيد در اين گفت وگو بخوانيد. اين گفت و گو در حالي منتشر مي شود كه جناب كامكار دوشنبه اين هفته(7 اسفند)شصتمين سال زندگي پربار هنري خود را گذرانده است . براي ايشان و گروه كامكار آرزوي توفيق افزون تر داريم.
* از چند سال قبل اين حس در برخي از افرادي كه كارهاي گروه كامكار را پيگيري مي كردند، به وجود  آمده بود كه آثار اين گروه به مرز تكرار رسيده است، آيا شما هم چنين حسي داشتيد؟
- صد در صد! من هم بر اين نظر بودم كه نه تنها در گروه كامكارها، بلكه در بخش هاي ديگري هم كه من و ارسلان كار مي كرديم، بايد تحولي ايجاد شود، در ابتدا طبيعي بود كه براي معرفي گروه كامكارها و موسيقي كردي بايد كارهايي انجام مي داديم، اما از 6 سال قبل به اين جمع بندي رسيده ايم كه بايد كار جديدي انجام دهيم. به طور مثال اولين كارهاي ما(كجاييد اي شهيدان خدايي)، در گلستانه يا بهاران آبيدر بود. ولي بعداً كارهايي متفاوت با آثار قبلي انجام داديم. طبق صحبت هايي كه با اعضاي گروه كرديم، تصميم گرفتيم گروه را وسعت دهيم، نه به اين صورت كه به طور مثال ده كمانچه نواز اضافه كنيم، نه! بلكه از سازهاي بيشتري استفاده كرده و به هر ساز نقش خاصي بدهيم. ما به تنظيم كارها پرداختيم و قرار شد تكنيك هاي آهنگسازي را با موسيقي كردي تلفيق كنيم و نغمات ايراني را در آن بگنجانيم؛ ازجمله موسيقي چند صدايي(پلي فنيك)، كنترپوآن و... را به شكلي به كار ببريم كه با محتوا و بيان موسيقي هماهنگ باشد. از گروه كرها و سلوهاي چند صدايي خيلي استفاده كرديم كه كارهاي پلي فنيكي انجام مي دهند.
در بيشتر قطعات اركستر هم سازها نقش جداگانه اي دارند؛ يعني يك ملودي ساده را با هم اجرا نمي كنند، بلكه از نظر آهنگسازي تنظيمات متفاوتي دارند و گروه كر هم همچنين، چنانكه در همين اجراي اخير ما(اجرا در تالار وزارت كشور)، شما متوجه شديد كه بخشي از گروه كر در يك فاصله موسيقايي مي خوانند و بخش ديگر در فاصله ديگر و اين كار همزمان اجرا مي شود. مثل همان قطعه اي كه ارسلان براي مادر مرحوممان ساخت. اين كار البته پيچيدگي  هاي خاص خود را دارد و بخش مشكل كار براي آهنگساز آن است كه چگونه مي توان از تكنيك هاي آهنگسازي استفاده كرد كه با محتوا و نغمات ايراني هماهنگ باشد و در عين حال به آن لطمه اي وارد نكند و فكر و انديشه در اين زمينه سبب مي شود تا ساخت و تنظيم آهنگ طولاني تر از قبل باشد.
* شما در متن كار، زماني كه در حال تصنيف يا تنظيم قطعه اي هستيد، با اين مسائل هم روبه رو شده ايد كه ملودي با ساختار تنظيم شما هماهنگ نباشد؟
- بله، اما سعي مي كنيم با استفاده از ظرفيت هاي موسيقي ايراني و نيز تكيه بر تجاربي كه در تلفيق اين ساختار با دانش كسب شده از موسيقي غربي داريم، تا حد امكان چنين تناقضاتي را برطرف كنيم.شما موسيقيدان هاي زيادي را پيدا خواهيد كرد كه گفته اند از موسيقي ايراني استفاده و فواصل و ملودي هاي آن را در كار خود لحاظ كرده اند. اما وقتي آن را گوش مي دهيم، هيچ احساسي را در انسان برنمي انگيزد و حسي ايراني از نوع موسيقي اي كه مي شنويد را منتقل نمي كند.
* مي خواهيم در اين مقوله كمي دقيق تر بشويم. در حال حاضر ما در ايران چند قرائت مختلف از اين سخن شما داريم، اركستر ملي را داريم كه سازهاي ملي با سازهاي كلاسيك تركيب شده اند. اگر منظور شما از نداشتن طعم ايراني در برخي از اركسترها، اركستر ملي است كه به گمانم چنين نيست. چون اين اركستر به رغم برخي انتقادات طعم و رنگي ايراني دارد؟
- من هم منظورم اركستر ملي نبود، بلكه منظور من قطعات ساخته و اجرا شده توسط تعدادي از آهنگسازهاست كه مي گويند با موسيقي مدرن كار مي كنيم. البته منظورم اين نيست كه آهنگساز نبايد از تكنيك هاي امروزي موسيقي استفاده كند، بلكه اعتقاد من اين است كه آهنگساز مي تواند از تمامي علوم و تكنيك هاي جديدي كه در دنياي موسيقي وجود دارد، بهره ببرد. ولي تمام اين تكنيك ها بايد وسيله اي در جهت بيان احساسات ملي آهنگساز باشد، يعني اگر موزيسيني مي گويد من موسيقي نو كار مي كنم و رنگ و بوي موسيقي من هم ايراني است، اما در عمل شما طعم و رنگي از ايرانيت در كارش نمي بينيد، بايد در صداقتش ترديد روا داريد.او بايد بداند كه مي تواند از ابزار و امكانات موسيقي مدرن استفاده كند، اما نبايد لطمه اي به نغمه هاي موسيقي ايراني بزند. من با اركستر ملي آشنايي زيادي ندارم. اما آنها هم كمي از اين تكنيك ها در كارشان استفاده مي كنند. به نظر من در نوع موسيقي، مهم نيست كه شما اركستري بزرگ داشته باشيد. ممكن است در يك اركستر، صد نفر نوازنده حضور داشته باشند كه حضور اين تعداد از لحاظ تكنيكي هيچ ارزشي نداشته باشد. يعني با تعداد سازهاي زياد، يك ملودي نواخته شود. به نظر من يك كار هنري حتماً بايد جنبه هاي تكنيكي و علمي را در كنار بيان زيبا و پراحساس داشته باشد تا بتواند شنونده را به طرف خود جذب كند. وقتي فردي بليت يك كنسرت را تهيه مي كند و به سالن مي آيد، مي خواهد كه احساسي در درونش برانگيخته شود و لذت ببرد و آهنگساز بايد بتواند با اثرش حس خود را به شنونده منتقل كند وگرنه تكنيك صرف هيچ فايده اي ندارد.
اين روزها زياد مي شنويم كه افرادي مي گويند از ويژگي هاي موسيقي ايراني در كارها استفاده كرده اند، ولي وقتي من آهنگساز نمي توانم با كار ارتباط برقرار كنم مردم عادي چگونه مي توانند اين نوع موسيقي را درك كنند. موسيقي ايراني كه فقط استفاده از ساز ايراني در كار نيست.
* دو نوع تفكر درباره اركستراسيون در سازهاي موسيقي ايراني وجود دارد يكي معتقد است ما بر اساس ظرفيت هايي كه وجود دارد با توجه به الگوهايي موسيقي غربي مثل كنترپوان، فوگ و... تغييرات را در دل مجموعه  ايجاد كنيم؛ يعني مثلاً اگر يك قيچك در اين اركستر جواب نمي دهد ما قيچك باس درست كنيم. گروه دوم مي گويند ما از همان سازهاي غربي مي توانيم استفاده كنيم. از تجربه اول آقاي مشكاتيان را مي توان نام برد كه بدون اين كه حجم اركستر را زياد كند ظرفيت ها را اضافه كرده است. مي خواستم بپرسم اعتقاد شما چيست؟ شما فكر مي كنيد بايد روي موسيقي و سازهاي ايراني كار كنيم و اگر ظرفيتي وجود دارد كه آهنگساز فكر مي كند كه سازهاي موجود پاسخگوي ذهني او نيست به سمت كشف و خلق ساز جديد برود، يا اين كه از امكانات سازهاي خارجي بهره ببريم؟
- آثار زيباي آقاي مشكاتيان از جمله كنسرت آخر گروه عارف ، جزو تجربه اول كه بدان اشاره كرديد ، نيست . به تعبير دقيق تر كارهاي آقاي مشكاتيان از فنون پلي فونيكي پيروي نمي كنند، بلكه اغلب يك صدايي و توسط سازهاي سنتي اجرا مي شوند كه در نوع خود همان موسيقي سنتي و باارزش است.
من در نوار در گلستانه موسيقي ملي ايران را توضيح دادم. اينجا دوباره تكرار مي كنم كه اسامي مهم نيستند. مهم اين است كه وقتي ما از واژه اي استفاده مي كنيم، اين واژه بيانگر و معرف همان نوع موسيقي باشد. من شخصاً نگاه به موسيقي ملي را به دو دسته تقسيم مي كنم. اول اين كه موزيسين يا آهنگساز نغمه ها و ملودي ها و سازهاي موسيقي ايراني را دستمايه كار آهنگسازي خود قرار دهد و حتي سازهاي موسيقي كلاسيك را هم براي كار خود به خدمت بگيرد و دوم اين كه تمام تكنيك هاي آهنگسازي، اركستراسيون، كنترپوان و هارموني حتي موسيقي مدرن و... و فاصله(ديسونانس)و دودكافنيك را هم استفاده كند.
اما معتقدم تمام اينها بايد در جهت بيان احساس همان موسيقي و آهنگساز باشد. اگر اشتباه نكنم اين جريان از كلنل وزيري شروع شد و روح الله خالقي، حسين دهلوي، فرهاد فخرالديني، مرتضي حنانه، احمد پژمان، فريدون شهبازيان و حسين عليزاده با ني نواي خود از سردمداران اين جريان هستند.به تعبير دقيق تر اثر در عين اين كه داراي تكنيك و محتوا است، بايد در شنونده حس زيبايي را هم بوجود بياورد و در يك كلام مخاطب داشته باشد، يعني دوستان و شاگردان آهنگساز نبايد فقط براي او كف بزنند. مردم عادي هم بايد بليت بخرند و از آن موسيقي در نسبت هاي متفاوت لذت ببرند. بعضي ها تكنيك را هم مي فهمند و لذت مي برند. برخي ديگر فقط لذت مي برند. به هر حال بايد ارتباط بين شنونده و موسيقي برقرار شود. به طور مثال كجاييد اي شهيدان خدايي يا كنسرتينو كمانچه و اركستر، شباهنگام، افسانه سرزمين پدري، خاك، در گلستانه يا سمفوني كردي كه اجرا نشده يا بهاران آبيدر كارهاي من و ارسلان جزو اين دسته موسيقي هستند.نوع ديگري از موسيقي ملي وجود دارد كه مي تواند تمامي سازها از عوامل موسيقي ايران باشد. اين هم اشكالي ندارد از هر سازي چهار منطقه صوتي سوپرانو، آلتو، تنور، باس درست كنند و تمام تكنيك هاي آهنگسازي را به كار ببرند. آن هم يك نوع از موسيقي ملي ايراني است اگرچه موسيقي سنتي نمي تواند باشد. در اين قسمت كارهاي كمي صورت گرفته است. باز هم اشاره مي كنم تعدد ساز مهم نيست. بايد ديد كه آن آهنگساز با سازها چه كرده و به هر يك چه نقشي داده است. من فكر مي كنم بنيانگذار اين نوع موسيقي آقاي احمد پژمان در موسيقي فيلم دليران تنگستان بود كه به صورت جدي آن را پايه ريزي كرد.
* راز نوي آقاي عليزاده را در چه مقوله اي طبقه بندي مي كنيد؟
- كار آقاي عليزاده ادامه مسيري است كه آقاي پژمان شروع كردند.اين كه شما از شش قيچك استفاده كنيد، قيچك باس هم بياوريد و همه يك ملودي را بزنند چه فايده اي دارد، فقط حجم صدا زياد مي شود كه مي توان با دستگاه هم حجم صدا را زياد كرد.
كنسرت ما از نوع دوم موسيقي ملي است. به همين دليل هم ما نام موسيقي سنتي را روي آن نگذاشته ايم. موسيقي فارسي را برگزيديم چون با اشعار فارسي خوانده مي شود.
* آيا مي توان نتيجه گرفت كه شما در سه- چهار سال اخير به اين نتيجه رسيده ايد كه به لحاظ ساز و ساختار بايد به موسيقي سنتي توجه و در آن تحول ايجاد كرد؟
- ببينيد، هر نوع موسيقي در جاي خود ارزشمند است و بايد بدان پرداخت ، مثلاً رديف نوازان موسيقي ايراني ارزش خاص خود را دارند، نوازندگي سنتي و موسيقي سنتي هم لازم است كه به همان شيوه حفظ شود . اما نوع ديگر موسيقي ملي كه بر اساس موسيقي ايران تدوين شده است ، گام هايي به جلو برداشته است كه  بايد در جهت حفظ و ارتقاي آن كوشيد . هر يك از اين جريانات در جاي خود مهم و با ارزش هستند . من معتقدم كه بايد در اين قسمت از موسيقي ملي استفاده كرد. به جرأت مي توان گفت كه كنسرتي به اين شكل كه كامكارها اجرا كردند وجود ندارد، البته من نديده ام: نمي خواهم بگويم نوآوري كرده ام زيرا واژه نوآوري بسيار سنگين است، مي توانم بگويم اين كنسرت با كنسرت هاي ديگري كه در ايران برگزار شده و حتي كنسرت هاي كامكارها به لحاظ محتوا و زيبايي تكنيك هاي به كار رفته متفاوت است.ما هميشه از آهنگسازها شنيده ايم كه موسيقي ما داراي ربع پرده است و نمي توان آن را هارمونيزه كرد. به نظر من در مقطعي كه ما با هم صحبت مي كنيم، ربع پرده مشكلي ايجاد نمي كند و مي توان از آن در ملودي ها و هارموني استفاده كرد، اما آهنگساز بايد بداند كه به چه شكل بايد از آن استفاده كند كه زيبايي شناسي كار حفظ شود. بايد آكوردهاي ديگر را با كوارتر تُن تلفيق كند و ربع پرده را به صورت كنترپوانتيك به آواز و ساز بدهد. در كارهاي ما اين كار انجام شده است؛ مثلاً در در گلستانه و بهاران آبيدر ربع پرده در دستگاه شور نوشته شده اما زندگي در آن ديده نمي شود. مخصوصاً در دنياي امروز كه عصر ارتباطات نام گرفته است، هيچ اشكالي ندارد كه شما آهنگي بنويسيد و نوازنده هايي كه مي خواهيد از سازهاي ايراني استفاده كنند، در عرض دو الي سه روز با هواپيما به لندن بروند و با اركستر سمفونيك آنجا آثار موسيقي ايراني را اجرا كنند. در اين موسيقي مي تواند ربع پرده هم وجود داشته باشد اما آهنگساز بايد آگاه باشد و بداند كه چگونه، در كجا و به چه شكلي از آن استفاده كند. در دنياي امروز، موسيقي هيچ كس به كوارتر تُن( ربع پرده)و... كاري ندارد؛ فقط زيبايي كار مهم است و اين كه گوش، آزار نبيند؛ ديگر دوره هايدن و موتزارت و بتهوون نيست كه وقتي قسمتي از فرم سونات را عوض كني، هزار نفر اعتراض كنند. اين روزها اين قدر تركيب اصوات پيشرفت كرده كه ربع پرده مشكلي ايجاد نمي كند.
* در گروه كامكارها چقدر نظر افراد گروه در تصميمات و تغييرات اهميت دارد؟
- همه در تغييرات شركت مي كنند. بعد از نوشتن، كار مدت ها از فيلتر ارسلان، اردوان و اردشير مي گذرد و همه نظر مي دهند؛ حتي در روز كنسرت هم ممكن است كسي مسئله اي به ذهنش برسد. بررسي مي كنيم؛ اگر همه موافق بودند، اجرا مي كنيم. از نظر تكنيك هاي پلي فنيك و اركستراسيون، نظر من و ارسلان اول است اما در مرحله اجرا، نظر تمام گروه مهم است.
* به نظر شما چرا گروه كامكارها پايدار است و به مرور زمان از هم نپاشيده است؟
- دليل اين مسئله واضح است؛ ما برادرهايي هستيم كه فوق العاده يكديگر را دوست داريم و حتي خانم هاي ما هم اسباب اختلاف نشدند. همه خوب هستند. هيچ موقع نگراني از اين بابت نداشتيم. در گروه هاي ديگر، مسائل مختلفي حاكم است كه اختلافات را دامن مي زند. به طور مثال در گروهي نقش كمانچه زياد است، سنتور ناراحت مي شود يا به لحاظ مشكلات مالي از هم گسسته مي شود.
* از مشكلات مالي گفتيد؛ از جمله مسائلي كه ازهم پاشيدن گروه ها را سبب مي شود، همين نوع توزيع درآمد بين اعضاي گروه است. مي خواستم بپرسم در گروه كامكارها نحوه توزيع درآمد هاي كنسرت چگونه است؟
- در گروه ما تمام درآمدها به  طور مساوي تقسيم مي شود. اگر اعضاي ديگري هم به ضرورت به ما بپيوندند، با كمال ميل كار كرده اند. تا زماني كه نياز باشد با آنها كار مي كنيم ولي گروه هميشگي ما همان كامكارهاست. به نظر من اگر گروه عارف و شيدا يا حتي برخي گروه هاي معروف كنوني هم اين رويه را در پيش مي گرفتند، هيچ گاه از بين نمي رفتند. شنيدم كه گروه عارف و شيدا و چاووش را دوباره احيا كرده اند اما فقط يك يا دو نفر از اعضاي قديمي در آن گروه ها وجود دارد و بقيه، همه جديد هستند. اسم كه مهم نيست؛ مهم، بودن اعضاي يك گروه در كنار هم است. خانواده  بودن كامكارها هم دليل موفقيت ما نيست زيرا خانواده هايي وجود دارند كه به دليل اختلاف، از هم پاشيده مي شوند؛ ما با هم اختلافي نداريم.
* چون بحث به اينجا كشيد، مي خواستم شفاف تر راجع به اين قضيه صحبت كنيم و ديدگاه شما را درباره صحبت هاي آقاي لطفي بدانم. در چند ماه اخير، ايشان مباحثي را در رابطه با كمانچه نوازان مطرح كرده  و گفته اند كمانچه نوازي امروز با كمانچه نوازي دوره هاي اصيل تفاوت دارد و جز يكي دونفر، همه از آن اصالت دور افتاده اند. نظر شما درباره صحبت هاي آقاي لطفي چيست؟
- با اعتبار آن كاري ندارم ولي ايشان كاملاً درست گفته اند. 200سال پيش با امروز مطمئناً تفاوت دارد اما بحث اصلي سر اين مطلب است كه آيا فقط كمانچه نوازي 200سال پيش درست بوده است؟ آقاي لطفي مي تواند كنسرتي ترتيب دهد و كمانچه نوازي دوره قاجار را نشان دهد. امروز كمانچه نوازان جوان ما با تكنيك هاي جديد آشنا شده و با شور، هيجان و تحرك زندگي خويش، جور ديگري كمانچه مي نوازند. وقتي به آرشه هاي دوره باخ نگاه مي كنيم، مي بينيم مثل كمان بوده است. با اين آرشه نمي توان يكسري از قطعات مشكل امروزي براي ساز ويلن را نواخت. پس هر سازي و نحوه نواختن آن در مقايسه با توسعه و پيشرفت زمان تغيير مي كند. من آثار كمانچه نوازان قديم را شنيده ام و بايد اعتراف كنم كه به شخصه چندان لذتي نبرده ام. حال يا به اين دليل است كه مال آن زمان نيستم يا دليل ديگري دارد مثل اين كه ذائقه ام با اين نوع نوازندگي جور در نمي آيد. وقتي نوازنده هاي قديمي آرشه را به سيم مي گذارند، فش فش شنيده مي شود. اين نوازندگان فقط در پوزيسيون اول بايد بنوازند و جرأت تعويض پوزيسيون و انگشت را ندارند و در نتيجه، همان جايي كه بلد هستند مي نوازند؛ مانند نوازنده هاي دوزله اي(ساز بادي)دهات كه يك آهنگ را فقط با همان شش سوراخ مي نوازند. در اين وضعيت اگر خواننده اي بيايد كه پرده بندي صدايش طور ديگري باشد، اين نوازنده نمي تواند با وي همراهي كند. به هر حال پس از گذشت زمان، موسيقي پيشرفت مي كند و نوازنده ها ياد مي گيرند كه چگونه صداي خوب و شفاف تري از كمانچه بيرون دهند؛ مثلاً از قسمت هاي مختلف سيم ها استفاده كنند. من با اين حرف آقاي لطفي كه مي گويد همه بايد مانند فلان  كس بنوازند، مخالف هستم. اين ديد، خيلي محدود است. اين حرف ها جلوي رشد و تكامل و انديشه  نو را در موسيقي مي گيرد. بهترين كاري كه آقاي لطفي مي تواند انجام دهد اين است كه بگويد من تار به سبك فلان نوازنده مي زنم نه اينكه همه اين طوري بزنند. جالب اينكه در سي دي جديد خموشانه كه آقاي لطفي كمانچه نواخته اند، تاثيراتي از ويلن ويلن نوازان امروزي، خصوصا زنده ياد پرويز ياحقي را در آن مي توان رديابي كرد. آدم هاي سنتي يكسري اندوخته هاي سنتي دارند و اين ظرفيت هم محدود است.
]]>
<IMAGE>/1385/851210/world/010605.jpg</IMAGE>
<![CDATA[
از ويژگي هاي انقلاب انتشار كتاب هاي فراوان درباره موسيقي ايراني و غربي بوده است. آقاياني كه در دانشگاه رديف مي نواختند، حتي اجازه نمي دادند كه كسي ضبط كند. چرا؟ چون اگر همان چند ملودي را ديگري مي آموخت، اين افراد خلع سلاح مي شدند و چيزي نداشتند كه به آن بنازند. در حال حاضر رديف هاي ما را براي تمام سازهاي ايراني نوشته اند. بزرگترين اساتيد هم اجرا كرده اند و بصورت cd و كتاب موجود است. اين فكر و ذهنيتي كه معتقد است شاگرد! تو بايد بيايي نفس من به تو بخورد، به نظر من دكاني بيش نيست.يادم هست روزي از دانشگاه هنر بر مي گشتم، يكي از رديف دانان مشهور و نوازنده سه تار كه بسيار طرفدار رديف برومند بود، طي صحبتي به من گفت كه رديف برومند تقليد ناقصي است از فلان رديف دان قديمي و چندان اعتباري ندارد. من بسيار متعجب شدم. چرا اين را مي گفت. براي اينكه رديف برومند را امروزه همه ياد گرفته اند و ديگر دكان ايشان خالي شده است.
* با توجه به اين كه برگزاري اين كنسرت نخستين تجربه خانه موسيقي بوده است، از خدمت دهي آنها راضي بوده ايد؟
- خيلي. من همين جا بايد از آقاي نوربخش تشكر كنم. ما بدون آنكه قراردادي امضا كنيم به صورت شفاهي از ايشان قول گرفتيم و ايشان و برو بچه هاي دست اندركار انصافا زحمت كشيدند و سرموقع هم حق الزحمه و سهم ما پرداخت شد و البته تمامي مخارج و هزينه ها تا ريال آخر هم به صورت شفاف به ما گزارش داده شد.
من اميدوارم كه خانه موسيقي بتواند براي بقيه گروه ها هم كنسرت بگذارد و اين گونه هم درآمدي براي خانه ايجاد مي شود و هم گروه ها درمي يابند كه يك مجري قوي و قابل اعتماد دارند كه نمي خواهد سر آنها كلاه بگذارد و از همه مهمتر اين كه باعث مي شود خانه استقلال مالي پيدا كرده و به دولت وابسته نشود.
*شما در برنامه نقد نغمه كه اخيراً به نقد كنسرت شور كامكارها اختصاص داشت گفته ايد كه براي خواننده نقشي همانند نوازنده قائليد. مي توانيد در اين زمينه توضيح بيشتري دهيد؟
- من در همان نشست گفتم كه يك خواننده به دليل استعدادي كه خداوند به وي عنايت كرده، خود را نبايد برتر و بالاتر از ديگران بنشاند. مشكل ما در ايران با خوانندگاني كه زحمت مي كشند و رديف كار مي كنند و صداسازي انجام مي دهند نيست. ما با آن گروهي از خوانندگان سروكار داريم و نسبت به آنها منتقديم كه مي خواهند يك شبه، ره صد ساله بروند. ما در گروه كامكارها سعي كرده ايم با دادن نقش به تمامي اعضاي گروه، اين محوريت را كمرنگ كنيم، چون اعتقاد داريم كه نوازنده هم رنج و تلاش فراواني صرف مي كند تا به اين نقطه برسد.
*  آخرين پرسش ما باز مي گردد به برنامه اركستر سمفونيك در جشنواره موسيقي فجر امسال كه از شما هم قطعه كجاييد اي شهيدان خدايي اجراشد. در اين برنامه قطعات سمفوني پيامبر اعظم آقاي فرهت و نيز سمفوني فلك الافلاك آقاي روشن روان هم به رهبري آقاي مشايخي اجرا شد، مي خواستم نظرتان را درباره اين قطعات بدانيم چون ديدم كه شما هم از جمله تماشاگران اين برنامه بوديد؟
- قطعه شهيدان خدايي را مردم شنيده اند و من صحبتي درباره آن ندارم اگر چه از نظر من هم خواننده(آقاي جمشيدي)و هم اركستر فضاي كار را خوب درآورده بودند. اما درباره سمفوني پيامبر اعظم بگويم كه ما زماني مي توانيم بگوييم اثري اثر هنري است كه داراي تكنيك و محتواي غني و قوي اي باشد و در عين حال زيبايي و قدرت جذب مخاطب را داشته باشد. ضرب المثل معروفي است كه مي گويد اثري خوب است كه عوام آن را بفهمند و خواص آن را بپسندند. درباره اين سمفوني بايد بگويم كه نمي دانم كه چرا سفارش دهندگان از كلمه سمفوني خوششان مي آيد و فكر مي كنند اگر نام سمفوني روي كار باشد، اثري عظيم است، در حالي كه اين گونه نيست؛ براي نمونه يكي از بهترين آثار بتهوون كوارتت ايشان است كه براي چهار ساز نوشته شده است و به قدري اين اثر قوي و تاثيرگذار است كه بعد قرن ها همچنان بسياري از اركسترها آن را اجرا مي كنند. پس اين لغت نبايد ما را گول بزند. به گمان من استفاده از اين لغت بيش از آن كه به محتواي كار مربوط باشد، براي مرعوب كردن سفارش دهنده به كار مي رود. از سوي ديگر فرم سمفوني مربوط به موسيقي رمانتيك و كلاسيك است.
نام پيامبر اعظم و عظمت ايشان بر كسي پوشيده نيست، اما به نظر من اين كار از نظر تكنيكي و خلاقيت و هماهنگي با اين نام بزرگ همخواني ندارد.
* چرا؟
- چون به من شنونده حرفه اي هيچ تكنيك و خلاقيت و زيبايي ملودي و بيان احساس خاصي منتقل نشد. اين كار نه در اندازه كارهاي آقاي فرهت بود و نه در شأن پيامبر    بزرگوار.اثر موسيقايي كه نتواند حتي در اجرا كنندگان آن تاثير بگذارد مسلما در شنوندگان هم تاثيري ندارد. درباره قطعه فلك الافلاك آقاي روشن روان هم اين نكته را بگويم كه ملودي ها زيبا و و اركستراسيون آن جالب بود، اگر چنانچه از تكرارها پرهيز و زمان موسيقي اندكي كوتاهتر مي شد و در عين حال اركستر تميزتر آن را اجرا مي كرد، اثرگذاري بيشتري داشت.
* شنيديم كه شما هم كاري براي سال پيامبر(ص)ساخته ايد. از ويژگي هاي اين كار بگوييد؟
- ما براي سال پيامبر اكرم(ص)آلبومي شامل شش قطعه جداگانه براي اركستر بزرگ و سازهاي ايراني، گروه كر و خواننده سلو(پيام عزيزيان)روي اشعار مولانا و يك قطعه كردي، نالي شاعر كرد، و يك قطعه به زبان عربي كه اشعارش از مولانا است، ساختيم. اين كار ضبط شده و مستر آن براي تكثير و پخش آماده است و گمان مي كنم تا پايان سال منتشر شود.ما سعي كرده ايم اين كار حالت عرفاني و فضايي توصيفي داشته باشد و از سازهاي كوبه اي و نيز گروه كر هم استفاده كرديم تا حالت عرفاني كار حفظ شود.]]>
</TEXT>
</DOC>
<DOC>
<DOCID>HAM2-851210-084</DOCID>
<DOCNO>HAM2-851210-084</DOCNO>
<ORIGINALFILE>/1385/851210/world/_musicw.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[نگاه امروز
خواننده، سالار است، چرا؟]]>
</TITLE>
<TEXT>
<![CDATA[گروه ادب وهنر- از جمله نكاتي كه چند سالي است به محل مناقشه ميان برخي آهنگسازان و اهل موسيقي تبديل شده است وهوشنگ كامكار هم در اين مصاحبه به آن اشاره كرده، بحث جايگاه خواننده در موسيقي ايراني و اركستر است. تا پيش از اين چهره هاي نامي از جمله حسين عليزاده در اجراها و كنسرتهايشان سعي مي كردند بر اين نكته تأكيد كنند كه جايگاه خواننده چيزي همانند جايگاه نوازنده است و اين دو با يكديگر تفاوتي ندارند.پرسشي كه در اين ميانه به ذهن مي رسد اين است كه چرا خواننده سالاري در ايران و يا هر نقطه ديگر جهان وجود دارد و چرا عمدتاً و در ميان خيل نوازنده و رهبر اركستر و سرپرست گروه اين خواننده است كه قدر مي بيند و بر صدر مي نشيند و بسياري از گروههاي شناخته شده موسيقي، به خصوص در ايران، با خواننده اعتبار و منزلت مي يابند؟ و چرا اين خوانندگان اند كه براي رهبران اركستر و يا سرپرستان گروه ها تعيين تكليف مي كنند و بسياري از مردم گمان مي كنند امور گروه بر گرده آنها مي چرخد.
براي پاسخ به اين پرسش بايد از مفهومي به نام عرضه و تقاضا در بازار هنر موسيقي مدد بجوييم. در بازار هنر موسيقي خواننده بيشترين سهم و نقش را دارد و وي است كه تعيين مي كند كالايي(آلبوم يا كنسرت موسيقي)چه قدر خريدار دارد و بر اساس همان نياز هم توليد كننده و سرمايه گذار به سمت توليد محصول موسيقي جهت يابي هاي خود را تنظيم مي كند. البته اگر از استثنائاتي چون گروه كامكارها بگذريم، در بقيه موارد اين خوانندگان اند كه فضاي كار ديگر اهالي موسيقي را فراهم مي كنند(به جز حيطه موسيقي فيلم)و  آنها هستند كه توليد كنندگان و سرمايه گذاران راغب به سرمايه گذاري و هزينه كردن برايشانند. چرا؟ به دليل اين كه مهمترين چيزي كه براي يك بنگاه اقتصادي در عرصه موسيقي اهميت دارد(از برگزار كننده كنسرت تا انتشار دهنده آلبوم)بازگشت سرمايه اي است كه وي براي آن كار صرف مي كند.اما پرسش اين است كه چه چيزي سبب مي شود كه ريسك پذيري و توليد كار براي خوانندگان به صرفه باشد. پاسخ اين پرسش نكته غريبي نيست كه به ذهن كسي نرسد. بله، اين تماشاگران و شنوندگان موسيقي اند كه در نهايت به عنوان حلقه نهايي بازار تقاضا، خواستار ديدن كنسرت فلان خواننده و آلبوم به همان خواننده اند و آنها هستند كه جهت بازار را تعيين مي كنند و به سرمايه گذار خط مي دهند كه رايزني كند با چه كسي و چه كارهايي را صورت بندي نمايد.
اگرچه تاريخ موسيقي ايران و نيز جهان نشان داده است كه اين خوانندگان اند كه بيشترين لذت را به شنوندگان مي دهند و تا زماني كه فطرت طبيعي آدميان(كه شنوندگان موسيقي هم در زمره آنهايند)به طرف خوانندگان ميل كند، طبيعي است كه جايي براي كس ديگري نمي ماند و سخن كامكار درباره خوانندگان اگرچه در عمل و در گروه وي مصداق داشته باشد، ولي در قاعده موسيقي ايران جايگاهي ندارد و به نظر مي رسد تا سالهاي سال هم نخواهد داشت، چرا كه مردم چنين مي پسندند.]]>
</TEXT>
</DOC>
<DOC>
<DOCID>HAM2-851210-085</DOCID>
<DOCNO>HAM2-851210-085</DOCNO>
<ORIGINALFILE>/1385/851210/world/_mycity.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[enertia سيستم انرژي زاي چندمنظوره براي مصارف خانگي
انرژي ديگر تلف نمي شود!]]>
</TITLE>
<TEXT>
<IMAGE>/1385/851210/world/010608.jpg</IMAGE>
<![CDATA[
منيره امينيان
enertia يك تكنولوژي جديد است كه در ساختمان خانه ها مي تواند باعث ايجاد سرما و گرما شود و به جاي انجام اين عمل توسط سيستم تهويه يا دستگاه گرمازا مي توان با نوع طراحي منزل، سازگاري با محيط و مصالح ساختمان آن را انجام داد. با استفاده از 3 عامل زير و تركيب و نحوه قرارگيري پنجره ها، نحوه تابش به پوشش ساختمان، توليد بناي پيش ساخته و بهره وري از ميليون ها سال اصول طبيعي مي توان اين امر را امكان پذير ساخت. 3 عامل اصلي در راستاي انجام اين امر عبارتند از:1)ماندگاري 2)جريان هاي حرارتي 3)ظرفيت انرژي موجود در چوب.
هدف از انجام اين عمل ايجاد فضايي راحت براي زندگي در محيط هاي داراي شرايط زيستي نامناسب است. بسيار شگفت انگيز است كه در زمين ما در دماي مطلق صفر فضا و الگوهاي آب و هوايي توانسته اند ماندگار بمانند. اين تعادل اكولوژيك بدين سبب امكان پذير شده كه زمين، اتمسفري دارد كه انرژي خورشيد را توسط جريان هاي حرارتي توزيع مي كند. enertia در سيستم هاي ساختماني درباره معماري صادق است.
هر روند enertia در خانه در واقع مدل ريز پرداخته شده از خود زمين است. شايد بتوان از enertia در درجه اول به عنوان مهمترين تغيير و عملي ترين اختراع در زمينه علم مدرن biomimicry(علم مدل سازي از طبيعت با مطالعه آن براي حل مشكلات بشر)نام برد، اينكه چگونه مي توان بدون اينكه مجبور باشيم از منابع طبيعي جهان يا ذخاير انرژي استفاده كنيم محيط راحتي در خانه فراهم كرد. تاكنون معماري طبيعي در مورد استفاده از مواد و مصالح طبيعي مانند سنگ و چوب بوده آن هم فقط براي دلايل زيبايي شناختي. اما enertia عملكردي است بر پايه معماري طبيعي كه در آن مواد با طراحي جديد در چرخه حياتشان به عنوان عامل انرژي زا استفاده مي شوند.
از بين تمامي مواد ساختماني تنها اندكي از آنها داراي ظرفيت انرژي نهفته در خود هستند كه مي توان براي آسايش بشر از آنها استفاده كرد. بهترين و شناخته شده ترين اين مواد چوب است. ساختمان سلولي بسيار نيرومند و صمغ موجود در كاج زردجنوبي اين ماده را در صدر ليست مورد نظر قرارداده و آن را براي استفاده در موارد ساختماني ايده آل مي سازد. اين درخت يكي از بهترين درخت هاي اصلاح شده در جهان نيز هست.
برخلاف ديگر روش هاي بيوتكنولوژيك كه از چوب به عنوان سوخت استفاده مي شود، سيستم enertia در ساختمان طوري است كه از چوب به عنوان عامل انتقالي براي بكارگيري انرژي موجود در آن استفاده مي كند. چون در اين روش چوب را نمي سوزانند، هيچگونه آلودگي زيستي بخصوص براي اتمسفر پديد نمي آيد. در حقيقت استفاده از چوب در يك خانه با عمر طولاني سبب منزوي كردن كربن و جلوگيري از آلودگي اتمسفر مي شود كه پيش از آن متداول بوده است. enertia انرژي و مواد قابل احياء را در يك چرخه عملي مورد استفاده قرار مي دهد و از نظر اقتصادي سيستم ساختماني را پديد مي آورد كه منابع انرژي زا را براي استفاده هاي آتي در خود حفظ مي كند يا به چرخه طبيعي زمين(براي استفاده مجدد)باز مي گرداند. enertiaخانه را در زمستان گرم مي كند و خنكي ژئوترميكي در تابستان پديد مي آورد. سيستم توزيع با جريان هاي طبيعي حرارتي در محيط وابسته به امور مكانيكي نبوده و حتي در محيط هايي كه نيروي برق نامطمئن وجود دارد يا اصلاً وجود ندارد يا گران تمام مي شود هم كاربرد دارد.
enertia تغيير انرژي در بعد زمان و راه حلي براي تغيير جهان است. ديگر لازم نيست براي گرم كردن و سردكردن خانه هاي خود از سوخت ارزشمند نفت يا انرژي الكتريسيته استفاده كنيم.
اين تكنولوژي ساخت آمريكا براي استقلال در مصرف انرژي و بدون اثرات جانبي راهي است براي دستيابي به زندگي راحت و سالم. در آمريكا انرژي مورد استفاده در خانه ها تقريباً برابر با نفتي است كه به طريق واردات از آن استفاده مي كنند، بنابراين ارزش انرژي جنگل هاي كاج آمريكا زماني كه از چوب اين درختان به عنوان عامل انتقال انرژي خورشيد استفاده شود حفظ خواهد شد. اين انرژي بسيار بيشتر از نفت ذخيره شده در خاورميانه است و برخلاف نفت تحليل نمي رود چون يك انرژي طبيعي است كه بدون اينكه سوزانده شود مورد استفاده قرار مي گيرد.]]>
</TEXT>
</DOC>
<DOC>
<DOCID>HAM2-851210-086</DOCID>
<DOCNO>HAM2-851210-086</DOCNO>
<ORIGINALFILE>/1385/851210/world/_mycity.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[راپورت خبرنگار
اين طرف ترازو]]>
</TITLE>
<TEXT>
<![CDATA[ابراهيم اسماعيل ارضي
يكي از خوشبختي هاي من كه روزي چند بار بابت آن خدا را شكر مي كنم، اين است كه در نزديكي خانه مان يك بازارچه عرضه مستقيم ميوه و تره بار و... وجود دارد كه باعث شده خريد براي ما آسان تر شود. اولاً  اين كه مجبور نيستيم بابت خريدن اقلام گوناگون به مغازه هاي گوناگون مراجعه كنيم، ديگر اين كه قيمت هاي اجناس در اين بازارچه ها اصلاً  قابل قياس با قيمت آنها در مغازه ها نيست؛ اين طوري هم در وقت ما صرفه جويي مي شود و هم در هزينه هايي كه بايد پرداخت كنيم.اما اين كه وضعيت بازارچه هاي عرضه مستقيم خوب باشد، به اين معني نيست كه اين وضعيت در بهترين حالت ممكن قرار دارد و از اين كه هست، بهتر نمي شود و البته تجربه هم ثابت كرده كه نظارت شهرداري هم در حال پيش رفتن به سمتي است كه روز به روز اين كاستي ها برطرف شود. من هم براي اين كه به وظيفه راپورتچي گري خودم عمل كرده باشم، چيزهايي كه با همين چشم هاي خودم ديده ام را مي گويم، بلكه افاقه كند.
يكي از جمعه هاي گذشته با توجه به اين كه قيمت مرغ در بازار آزاد چندان نسبتي با جيب كارمندان ندارد، تصميم گرفتم صبح زود از خواب بيدار شوم و سري به بازارچه عرضه مستقيم بزنم بلكه بتوانم به وضعيت يخچال خانه سروساماني بدهم. حدود ساعت 9 صبح جلو پيشخوان بخش فروش مرغ بازارچه اين سؤال را مطرح كردم كه آقا!  مرغ نيست؟ و فروشنده محترم فرمودند: خير!  نياورده اند. حقير هم پشيمان از سحرخيزي در يگانه روز تعطيل هفته سؤالات ديگري پرسيدم و اميدوار به اين كه امروز به نتيجه خواهم رسيد، به خانه برگشتم. حدود ساعت 11صبح باز هم راه افتادم و پس از طي كردن سربالايي بازارچه، همان سؤال ساعت 9 را تكرار كردم. فروشنده اين بار جواب دقيق تري داد؛ مرغ در محل توزيع هست ولي ماشين مخصوص حمل مرغ نيست. شما ديگر امروز سر نزنيد..
از آنجا كه مي گويند كار نيكو كردن از پر كردن است نااميد نشدم و بعد از ظهرهاي روزهاي بعد هم به سوداي مرغ خريدن به بازارچه سرزدم تا اين كه بعد از دو- سه روز بالاخره چشمم به جمال نه چندان دلربايش روشن شد. با خوشحالي از فروشنده خواستم دو عدد مرغ به من بدهد. او هم با يك حركت سريع دو عدد مرغ داخل كيسه انداخت و پولش را گرفت. فقط همين را عرض كنم كه بعد از پاك كردن دو عدد مرغ و كسر وزن امعا و احشايي كه خالي نشده بود و پيه و چربي فراوان و... به اين نتيجه رسيدم كه اختلاف قيمت آزاد و دولتي مرغ چندان هم غيرمنطقي نيست. البته يادم رفت بگويم كه تا حالا در داخل شكم مرغ، يخ نديده بوديم كه ديديم؛ آن هم فت و فراوان.به نظر مي رسد براي اين كه يك كار درست نتايج خوب بيشتري داشته باشد، به نظارت بيشتري نياز است.]]>
</TEXT>
</DOC>
<DOC>
<DOCID>HAM2-851210-087</DOCID>
<DOCNO>HAM2-851210-087</DOCNO>
<ORIGINALFILE>/1385/851210/world/_mycity.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
cds استراتژي توسعه شهري]]>
</TITLE>
<TEXT>
<IMAGE>/1385/851210/world/010611.jpg</IMAGE>
<![CDATA[
 آناهيتا گودرزي- cds رويكردي نسبتاً جديد در مديريت شهرها است كه برپايه دو پيش فرض مهم بنا شده است؛ اول تمركززدايي از فعاليت ها و دوم افزايش سهم مشاركت هاي مردمي و به كارگيري فعالانه سازمان هاي غيردولتي اعم از صنفي و تخصصي در تمام تصميم گيري هاي مربوط به مسائل شهري.
برنامه ريزان شهري در سال 1966 به دنبال يافتن پاسخي براي علت فقر فزاينده و ركود اقتصادي در شهر كلكته بودند و در اين راستا با مطالعات انجام يافته راهبردهايي در زمينه فقرزدايي اتخاذ نمودند. از نمونه هاي موفق cds مي توان به شهر بنگلور اشاره كرد كه امروزه مركز بين المللي it در جهان به شمار مي رود. پيشرفت و رشد در اين شهر بر پايه تكيه بر ارتقاي دانش و تكنيك نرم افزاري و سخت افزاري بوده است.
اگرچه cds را نمي توان جايگزين طرحهاي شهري دانست ولي به عنوان مكمل و تقويت كننده اين طرحها مي تواند نقش بالادستي را در تدوين استراتژي هاي شهري به عهده گيرد.
براي تهيه برنامه cds لازم است موارد زير به عنوان مبناي عمل مورد توجه قرار گيرد:
اول- تعريف موقعيت شهر(ويژگي هاي مختلف)
دوم- تعيين سهم شهر از اقتصاد ملي
سوم- ترسيم اقتصاد آينده(چشم اندازهاي مطلوب و امكان پذير)
چهارم- ارتقاي منافع آتي شهروندان(از جمله محور قرار دادن بحث توسعه پايدار و كيفيت محيط زيست انسانها و تأمين حقوق آنها)
پنجم- برنامه هاي غلبه بر فقر و بيكاري
ششم- حكومت هاي شهري موفق(ترسيم ويژگي هاي آن)
اصولاً هر شهر داراي خصوصيات منحصر به فردي است اما امروزه موارد مشتركي ميان شهرها وجود دارد از جمله مسائل مربوط به محيط زيست، مديريت بهينه شهر، غلبه بر فقر، رونق اقتصاد و استفاده از قابليت سرمايه گذاري كه منجر به اهداف كلي همساني مي گردد. چارچوب كلي csd بر اساس مشتركات عمومي شهرها و جزئيات برنامه هاي آن بر اساس تفاوت هاي شهرها پي ريزي مي شود. لازم به ذكر است كه علاوه بر دو پايه اساسي برشمرده يعني تمركززدايي و مشاركت شهروندان از جمله عوامل ضروري جهت موفقيت طرحهاي cds دارا بودن اقتصاد باز و در تعامل با جهان است؛ به اين صورت كه هر شهر بتواند نقش ويژه خود را(متفاوت با نقش كشور)در رقابت بين المللي(صادرات كالا و خدمات)به دست آورد.
طرح هاي ‍sdc هميشه رويكردهاي اقتصادي صرف ندارند بلكه بنا به زمينه ها و خصوصيات شهر مورد مطالعه قرار گرفته و راهبردهاي مختلفي اتخاذ مي شود. علي رغم تفاوتهاي ذكر شده(بنا به ويژگي هاي هر شهر)فرآيندي كه براي طرح cds عموماً لازم است طي شود عبارت است از: سازماندهي و ارزيابي(ارزيابي وضع موجود و طرحهاي بالا دست)، تدوين چشم انداز و استراتژي، چشم انداز شهر در دوره هاي 10 تا 20 ساله با خصوصياتي چالش پذير و واقع بينانه، قابل درك و دربرگيرنده تدوين مي گردد و اجرا و نظارت(پايش)،در اين راستا بايد اهداف نظارت كاملاً روشن و مشخص بوده و موارد زير انجام شود:
الف- تشكيل يك گروه مسئول اجرا، ب- تدقيق برنامه اجرايي، ج- تهيه و تدوين سلسله مراتب عملكرد، د- ترسيم مسئوليت ها، ه- تبيين اثرات مورد انتظار، و- شكل بندي نظام نظارت، ز- فرايندهاي حل مناقشات بين بهره وران.
البته نبايد اين نكته را فراموش كرد كه هنوز cds در هيچ يك از شهرهاي ايران اجرا نشده است. اخيراً به دنبال تقاضاي وام از بانك جهاني و در راستاي انتقال دانش ميان كشورها و استفاده از تجارب موفق كشورها پيشنهاد پرداخت وام از سوي بانك جهاني در مقابل تدوين و به كارگيري برنامه cds مطرح شده  است كه در اين زمينه مسئولين وزارت مسكن و شهرسازي بر مبناي پروژه اشتراك با بانك جهاني در حال بررسي cds و امكان به كارگيري آن در مورد سه شهر نمونه است كه در اين راستا شهرهاي كرمانشاه، سنندج، تبريز، اروميه و بندرعباس براي گزينش سه شهر مورد بررسي قرار دارند.(شهرهاي انتخابي بايد در مرحله مطالعات جهت تهيه طرح جامع شهري باشند).به نظر مي رسد ويژگي هاي گوناگون شهر هاي ايران كه هركدام استعدادها و توان هاي مختلف اعم از چشم اندازهاي  طبيعي- آثار تاريخي و فرهنگي- زمينه هاي رشد صنعت و معدن و گردشگري و توريستي است، مي تواند زمينه مناسبي جهت رونق و شكوفايي شهر قرار گيرد و با اميد به اين كه مسئولين و مديران شهري بتوانند براي استفاده از دستاوردهاي دانش امروز جهان بستري فراهم كنند تا كارشناسان و متخصصان مختلف بتوانند تجارب آن سوي آبها را بومي نموده و در تطابق با پتانسيل هاي موجود جهت ارتقا و رونق شهرهاي كشور عزيزمان به كار گيرند.]]>
</TEXT>
</DOC>
<DOC>
<DOCID>HAM2-851210-088</DOCID>
<DOCNO>HAM2-851210-088</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[تكاپوي خريد در هفته هاي پاياني سال
مگر اين پنج روزه دريابي]]>
</TITLE>
<TEXT>
<IMAGE>/1385/851210/world/010584.jpg</IMAGE>
<![CDATA[
فرخنده شهرابي
خيابان هاي اغلب شهرهاي كشور ما در اين هفته هاي پاياني سال، مملو از مردمي است كه شتابان كارهاي عقب افتاده و خريدهاي نوروزي را دنبال مي كنند. اگر درصد بالايي از ازدحام و ترافيك سنگين شهرها را در اين ايام به اصطلاح طبيعي به حساب بياوريم، انصاف حكم مي كند كه قسمتي از آنها را ناشي از نبود برنامه ريزي در زندگي خودمان بدانيم و به اين واقعيت معترف باشيم كه هنوز عادت نكرده ايم، فعاليت ما و كارهاي خودمان را طوري به انجام برسانيم كه در آخر سال روي هم انباشته نشود.
بد نيست بدانيم متراكم شدن فعاليت ها در آخر سال چه مشكلاتي را براي ما به همراه دارد.
نخست آنكه، بسياري از كالاها را با عجله و بدون توجه به كيفيت و بهاي واقعي آنها بايد خريداري كنيم. ديگر آنكه خيلي از كارهاي ضروري خود را ناچاريم به حال تعطيل درآوريم تا دوره عقب مانده را به انجام برسانيم. مهم تر از همه، فشار عصبي و تنشي كه به ما وارد مي شود زيان هايي دارد كه گاهي براي ما بسيار گران تمام مي شود. من يك كارمند بازنشسته هستم و مثل خيلي از مردم اين مملكت، تحصيلاتم را در دبستان، راهنمايي و دبيرستان به پايان رساندم. از دوره دبستان اين عادت در من وجود داشت كه مشق هاي تعطيلات عيد را در آخرين روز تعطيلات، يعني درست شب چهاردهم فروردين انجام بدهم. مي توانيد مجسم كنيد، چه فشاري بر من وارد مي شد.
طبيعي است كه نوشتن مشق و حل كردن مسئله و رياضيات در آن فضاي پراسترس نه تنها برايم فايده اي نداشت و چيزي نمي آموختم، بلكه مشكلاتي را برايم به وجود مي آورد كه گاهي غيرقابل جبران بودند.
اين درست است كه زندگي شهري به علت فشردگي، ما را وامي دارد كه مثل فيلم هايي با دور تند، شب و روز در حال به اين سو و آن سو دويدن باشيم. اما در همين شرايط هم اگر يك برنامه ريزي شخصي داشته باشيم، نتايج بهتري مي گيريم. ماه اسفند كم كم به نيمه خود نزديك مي شود و شايد بعضي سفارش هايي كه در اين نامه مطرح مي كنم، كمي دير باشد، اما به هر حال براي آنهايي كه هنوز به انبوه جمعيت پرشتاب شهر نپيوسته اند، مفيد خواهد بود.به ويژه كساني كه معمولاً عادت دارند آخرين هفته سال را براي انجام كارهاي عقب افتاده اين ايام برگزينند، مفيد تر است.
لطفاً كاغذ و قلمي تهيه كنيد و فهرست كارهايي كه در اين طرف سال بايد به ترتيب اهميت انجام بدهيد، بنويسيد. بعد براي اين فهرست زمان هايي را مشخص كنيد و خود را موظف و ملزم سازيد كه حتماً در زمان تعيين شده، آن كار را به انجام برسانيد و اجازه ندهيد، دوباره كارهايي كه در اين ليست قرار داده ايد روي هم جمع شود.
اگر موفق شويد همين كار كوچك را در اين هفته هاي آخر سال به ثمر برسانيد و نتيجه عمل شما رضايتبخش باشد، درس خوبي مي گيريد و انشاءالله از شروع سال جديد سعي مي كنيد براي طول سال برنامه داشته باشيد و آن وقت متوجه خواهيد شد كه تا چه اندازه از فشارهاي روحي و دغدغه هاي شما كم مي شود.]]>
</TEXT>
</DOC>
<DOC>
<DOCID>HAM2-851210-089</DOCID>
<DOCNO>HAM2-851210-089</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[دو شيوه برخورد با شهروندان]]>
</TITLE>
<TEXT>
<![CDATA[غروب پنجشنبه سوم اسفند يكي از بستگان را به ترمينال پروازهاي داخلي هما رساندم. در شلوغي ترمينال و نور بالاي چراغ خودروها مسير پاركينگ را اشتباه رفته و از يكي از مأموران پليس تقاضاي راهنمايي كردم. اما با برخوردي دور از انتظار و شايد قدري خشن مواجه شدم.
در همان حال كه اين اتفاق را در ذهن خود مرور مي كردم به ياد برخورد پليس با مسافران در فرودگاه پاريس افتادم. چند سال پيش عازم يكي از كشورهاي آمريكاي جنوبي بودم، به همين دليل مجبور بودم چند ساعتي در فرودگاه اورلي پاريس منتظر باشم تا هواپيما عوض كنم. همراه مسافرين ايراني كه در اين فرودگاه بوديم يك پيرزن نيز وجود داشت كه مي خواست از آنجا به يكي از كشورهاي اروپايي نزد فرزندانش برود. اين پيرزن نه تنها انگليسي نمي دانست بلكه فارسي را نيز با لهجه خاصي ادا مي كرد و در فاصله دو پرواز در فرودگاه به خواب رفته بود. اما پليس فرودگاه گذشته از آن كه تمام كارهاي مربوط به تعويض هواپيماهاي او را انجام داده بود مرتب به او سر مي زد و در وقت مقرر نيز با احترام او را بيدار و تا جلوي پلكان هواپيما همراهي مي كرد. اين رفتار پليس فقط مختص او نبود بلكه به ما نيز مرتب سر مي زدند و اعلام مي كردند مشكلي نداريد چيزي نمي خواهيد.
به راستي چرا بعضي از افراد پليس راهنمايي خدمت به مردم و شهروندان را جزو وظايف اصلي خود نمي دانند يا به نوعي به كساني كه براي راهنمايي و كمك به آنها مراجعه مي كنند، به چشم مجرم و بزهكار مي نگرند، شايد برخورد خشن بعضي از افراد پليس به دليل برخورد مكرر آنان با مجرمين به طبيعت دوم آنها بدل شده است در اين صورت لازم است مسئولان دوره هاي آموزش و مشاوره خاصي را در زمينه ارتباط با شهروندان براي نيروهاي پليس برقرار كنند. ضمن آن كه من و همه مردم، قدردان مأموران وظيفه شناس نيروي انتظامي كشورمان هستند كه وراي آنچه براي بنده پيش آمد، با مردم همراهي مي كنند.
ف- آرامي]]>
</TEXT>
</DOC>
<DOC>
<DOCID>HAM2-851210-090</DOCID>
<DOCNO>HAM2-851210-090</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[پياده روي بي دغدغه، حق مسلم شهروندان
امكانات پياده روي شهروندان در يكي از خيابان هاي لندن]]>
</TITLE>
<TEXT>
<IMAGE>/1385/851210/world/010593.jpg</IMAGE>
<![CDATA[
تهران بزرگ همچنان در حال توسعه است. اين توسعه كه به نظر كارشناسان چندان تابع ضوابط و قواعد شهرنشيني نيست، پيامدهاي زيان آوري براي تهران در پي داشته است. يكي از مهم ترين مسايل فعلي شهر، معماري آشفته شهري است چه به لحاظ بصري و چه از نظر رفاه شهروندان، داراي مشكلات گوناگوني هست. در معماري كلان هر شهر، بيشترين بها به انسان شهرنشين داده مي شود، يعني در واقع شهرها براي اين ساخته مي شوند كه امكانات زيستي و رفاهي بهتر و بيشتر براي شهروندان فراهم گردد، اما اگر در عمل ساخت و سازهاي شهري و معماري مسير ديگري را بپيمايد، آنگاه براي شهروندان تنها مشكل و مسئله به همراه خواهد داشت.
يكي از مسائل مهم شهر تهران كه اين روزها نيز مورد توجه مسئولين شهري قرار گرفته، وضعيت پياده روهاي شهر است. در كمتر خيابان شهر، پياده رو وسيع و كافي براي رفت و آمد شهروندان داريم. شايد بلوار كشاورز از اين لحاظ يك استثناء باشد. توجه شهرداري تهران به بازسازي پياده روهاي خيابان وليعصر يك رويكرد بسيار مهم و مثبت است و اميدواريم، بها دادن به اصل پياده رو براي رفاه مردم شهر نيز مورد توجه شهرداري قرار گيرد.
مسافراني كه براي نخستين بار به تهران وارد مي شوند، دو مسئله توجه آنها را جلب مي كند؛ يكي بي توجهي رانندگان خودروها به امنيت تردد عابر پياده است، به صورتي كه مي پندارند، حق عبور اول از آن سوارگان است و بعد بايد به عابر پياده بها داده شود. بوق هاي مكرر و گوشخراش همراه با فرياد و اعتراض بعضي رانندگان، معمولاً بدرقه عابراني مي شود كه به دليل بيماري، كهولت يا هر مشكل ديگري نمي توانند برق آسا عرض خياباني را طي كنند تا رانندگان با سرعت دلخواه خودشان از آنجا عبور نمايند.
مسئله دوم پياده روهاي باريك و ناموزون خيابان هاي تهران است كه توجه مسافران را به خود جلب مي كند. در بعضي از خيابان ها پياده رو آن قدر باريك است كه حتي يك نفر عابر هم به زحمت مي تواند از آن عبور كند. در تعدادي از خيابان ها هم، پياده رو باريك چنان مغلوب پيشروي ساخت و سازهاي جديد شده كه عابر را راهي نيست.
در كشورهاي اروپايي كه شيوه هاي شهرنشيني جديد را تجربه كرده و اين تجربه ها را به ديگر كشورهاي جهان انتقال داده اند، سهم عابر پياده و امكانات پياده روي براي مردم در شهر از هر سهمي بيشتر است.
در شهرهايي مثل پاريس و لندن، بيشترين فضاهاي شهري براي همين كار اختصاص يافته است. در كلان شهر تهران زمزمه هاي اميدواركننده اي مبني بر ايجاد تسهيلات براي پياده روي شهروندان به گوش مي رسد يا در قالب خبر در مطبوعات چاپ مي شود.
اميدواريم، روزي اين زمزمه ها به واقعيت منتهي شوند تا عابر پياده بتواند فارغ از تهديد موتورسيكلت سواران و خودروها اولاً با خيال راحت از سطوح مجاز خيابان ها عبور كند و ثانياً، ساعاتي را بتواند پياده روي كند. اين وضعيت مطلوب زماني تحقق مي يابد كه مسئولان محترم شهر، توجه به حقوق شهروندي را اولي تر از هر حق ديگري، مدنظر داشته باشند.
شهربانو مجدي]]>
</TEXT>
</DOC>
<DOC>
<DOCID>HAM2-851210-091</DOCID>
<DOCNO>HAM2-851210-091</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[من هم فروشنده شدم!]]>
</TITLE>
<TEXT>
<![CDATA[نامه دردمندانه ام تحت عنوان(پرونده اي در چرخه باطل)در همشهري مورخ 19/11/85 در صفحه سخنگاه به چاپ رسيد كه از اين بابت سپاسگزارم. در آن نامه استدلال كرده بودم كه چون ملكي را در تهران پس از چند دست گشتن همراه با مشكل حقوقي خريداري كردم، آن هم به بهاي همه اندوخته مالي ام. اما متوجه شدم كه زمين در اصل متعلق به سازمان زمين شهري بوده و مالكان بعدي، حق تصرف و فروش آن را نداشته اند، اما به هر حال اين تخلف به صورت چرخه باطل ادامه يافته و مرا نيز گرفتار كرده است. يادآور شدم كه براي شكستن اين چرخه، بهتر است سازمان زمين شهري، اقدام قانوني كند و مسئله را از منشأ و پيگيري متخلفان اوليه حل و فصل نمايد تا من مجبور به فروش زمين و ادامه اين تخلف نشوم، اما تقاضايم تا امروز بي پاسخ مانده است و به اين نتيجه رسيده ام كه از ادامه دهندگان تخلف چرخه باطل باشم!
اميد است كه چنين نباشد و حاميان قانون به تقاضاي نگارنده پاسخ مثبت داده و ياري ام دهند تا اين چرخه باطل پايان يابد.
م. زياري- تهران]]>
</TEXT>
</DOC>
<DOC>
<DOCID>HAM2-851210-092</DOCID>
<DOCNO>HAM2-851210-092</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[منتقد و پاسخگو در راستاي يك هدف]]>
</TITLE>
<TEXT>
<IMAGE>/1385/851210/world/010587.jpg</IMAGE>
<![CDATA[
با توجه به عنايتي كه مطبوعات به ويژه روزنامه همشهري به سازندگي كشور دارند، بها دادن به انتقاد يكي از مهمترين رسالت هاي دست اندركاران مطبوعات است. سازمان ها و مؤسساتي كه در معرض انتقاد قرار مي گيرند، بايد پاسخ شفاف و قانع كننده اي به منتقد بدهند تا اين دور باطل تكرار نشود و منتقد، خسته و نوميد از انتقاد سازنده بازنماند.
نگارنده انتقاد كوتاهي از وضع عرضه ميوه و تره بار در ميدان ميوه و تره بار معلم تهران داشتم كه در همشهري درج شد و توقع اين بود كه سازمان ميادين ميوه و تره بار نه در قالب يك پاسخ رايج بلكه، با توجه دادن به مسئوليت اين سازمان نسبت به پيگيري انتقاد پاسخ درخوري به مطالب مطرح شده مي داد، اما آنچه كه به عنوان پاسخ درج گرديد، در يك حالت كلي دفاع از عملكرد، ميدان ميوه و تره بار بود، اين گونه پاسخگويي كه در اغلب پاسخ هاي ارائه شده از سوي سازمان ها مشابهت دارد، انگيزه شهرونداني را كه با انتقاد سالم درصدد بهبود كاركرد خدماتي هستند، تضعيف مي كند.
به همين دليل معتقدم كه روابط عمومي سازمان ها، بايد حاصل تلاش هاي يك سازمان را كه براي رسيدگي دقيق به انتقاد يا شكايت يك شهروند صورت گرفته منعكس كنند. نه آن كه، با ادبيات يكسان و به قول معروف كليشه اي پاسخ مراجعان را بدهندو اين گونه پاسخ ها مؤيد آن است كه منتقد، بي دليل انتقادي را در روزنامه مطرح كرده است و مرتكب چنين فعلي يا بايد سلامت عقل نداشته باشد و يا با دستگاه ذيربط خصومتي داشته باشد كه در واقع هيچ كدام اينها نيست، اما پاسخ شسته و پاكيزه اي با اين عبارت رايج بررسي به عمل آمد و مشكلي مشاهده نشد و... چنين چيزي را به ذهن متبادر مي كند. بازتاب يك انتقاد بايد چنان واكنشي را در سازمان هاي ذيربط برانگيزد كه، ديگر شاهد تكرار آن مسأله نباشيم، اما اگر پاسخ ها، آن گونه باشد كه برشمردم، مرتكبين تخلفات احتمالي، از هر حيث خيالشان راحت خواهد بود از بابت انتقادها دغدغه اي به خود راه نخواهند داد. در حالي كه همه بايد ضمن تلاش بي وقفه، با انتقاد سازنده و مطلوب در رفع مشكلات كشور بكوشيم.
معصومه بيات]]>
</TEXT>
</DOC>
<DOC>
<DOCID>HAM2-851210-093</DOCID>
<DOCNO>HAM2-851210-093</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[پاي حرف ها و درد دل هاي يك زوج كهنسال و كشاورز
شكوفه هاي زعفران در همين حوالي]]>
</TITLE>
<TEXT>
<IMAGE>/1385/851210/world/010590.jpg</IMAGE>
<![CDATA[
عكس: رعنا صالحي
زعفران گياهي زيبا و حيرت انگيز است. گل زعفران بسيار خوش رنگ و خوش بوست و به هر غذايي طعم و رنگ فوق العاده اي مي بخشد.
اين گل زيبا زماني خودنمايي مي كند كه ديگر فصل شگفتي نيست و زماني سبز مي شود كه برگ هايش لحافش  شوند و در زير برگ به خواب رود و زماني عريان مي گردد كه گرماي مطبوع زمين آغاز شده و در ريشه و جانش مي نشيند و سر مست و خموش باري را در بطن خود پرورش مي دهد كه در خزان شكفته خواهد شد.
رويش زعفران، حكايتي اسطوره اي دارد، مي گويند زعفران با دستان مردان و زناني پرورش مي يابد كه طعم مهرباني آنها را چشيده باشد. شايد به همين دليل است كه مرد و زني كهنسال در دركه و در شمال تهران، توانسته اند زعفران را پرورش بدهند. رضا و خديجه، زوج كهنسالي كه دست هايشان حاكي از كار و زحمت ساليان گذشته دارد، براي گريز از خشكسالي كه در زادگاه اصلي آنها خراسان بروز كرده بود به تهران پناه آورده اند. زن و شوهر به اتفاق با مقني گري، تأمين معاش كرده اند. از طريق يكي از آشنايان به عنوان نگهبان منبع آب يك مجتمع مسكوني در دركه ماندگار شده اند. رضا به اقتضاي علاقه و انگيزه اش در كنار اين كار در محوطه اي، درختان توت و بادام را كاشت. به عنوان يك شهروند پاي صحبت و درددل اين زوج كهنسال و تلاشگر نشستم و دريافتم كه آنها نيازمند كمك و حمايت دستگاه هاي ذيربط به ويژه وزارت جهاد كشاورزي هستند. بخصوص كه فرزند دانشجو دارند و نيز از شوراي آب دركه تقاضا دارند كه مساعدت كنند تا آنها حمامي در محل كارشان داشته باشند. زوج زحمتكش و باذوقي كه زعفران را به صورت نمادين به تهران آورده اند و در دركه پرورانده اند همچنين تقاضا دارند، همين حقوق مختصري كه مي گيرند پشتوانه مالي براي پرداخت حق بيمه آنها قرار گيرد.
ش. نجفي]]>
</TEXT>
</DOC>
<DOC>
<DOCID>HAM2-851210-094</DOCID>
<DOCNO>HAM2-851210-094</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[از ميان نامه ها و پيام ها]]>
</TITLE>
<TEXT>
<![CDATA[براي كمك به بازنشستگان
با عنايت به افزايش 25 تا 35 درصدي هر ساله در عوارض نوسازي خانه ها همراه با افزايش ساير خدمات شهري(آب، برق، گاز، تلفن)در مقايسه با افزايش 10 درصدي حقوق قشر بازنشسته، اگر قرار است، عنايتي در حق اين قشر صورت بگيرد بايد از همين منظر انجام شود.
محمدباقر اصولي- تبريز
بي احتياطي راننده اتوبوس
در جريان يك حادثه دلخراش رانندگي در بزرگراه صدر كه در ساعت 6 بامداد روز چهارشنبه 2 اسفند ماه بر اثر برخورد اتوبوس شركت واحد با خودرو سواري پژو 405 پيش آمد، شماري از سرنشينان جان باختند و خودرو به آهن پاره اي تبديل شد. ظاهراً سرعت بسيار شديد و ناتواني در كنترل اتوبوس، سبب اين حادثه در مسير شرقي- غربي بزرگراه شد. لازم است، رانندگان خودروهاي سنگين آموزش هاي لازم را فرا بگيرند تا شاهد اين قبيل حوادث دلخراش نباشيم.
كردبچه- تهران
زلزله زدگان بروجرد را دريابيد
از زلزله بروجرد مدت ها مي گذرد، اما هنوز آن گونه كه بايد به آسيب ديدگان اين زلزله مساعدت نشده است و هنوز عده اي از آنها در زير چادر زندگي مي كنند. اميد است با توجه بيشتر و مؤثرتر، نيازهاي زلزله زدگان به ويژه سرپناه لازم براي آنها تأمين شود.
مستعد- بروجرد
اقدام غيرمجاز
شركت تعاوني مسكن كاركنان سازمان امور اداري و استخدامي زميني را از سال ها پيش در وردآورد كرج خريداري كرده است تا براي اعضاي شركت خانه سازي كند. به تازگي اقداماتي براي تصرف زمين توسط يكي از نهادها آغاز شده است كه از دستگاه هاي نظارتي خواستار رسيدگي هستيم.
جواد شبستري- تهران
كوچه را يكطرفه كنيد
خيابان شهيد اديب در منطقه 7 شهرداري تهران خيابان پليس را به خيابان كاج روبه روي بيمارستان خانواده ارتش وصل مي كند. پيشنهاد مي كنم با توجه به ورودي هاي متعدد از طريق كوچه به خيابان اديب، حداقل كوچه مقدم كه 3 مدرسه در آن قرار دارد از طرف اديب به شريعتي، يك طرفه شود تا ضمن كاهش بار ترافيك، از وقوع حوادث ناگوار براي دانش آموزان نيز جلوگيري به عمل آيد.
ساكن محل
سيم كارت ها فعال نشده اند
2 ماه پيش وقتي در زنجان 2 عدد سيم كارت ايرانسل را خريداري كردم، گفته شد كه يك هفته بعد سيم كارت ها فعال مي شوند، 2 ماه از آن زمان سپري شده، اما هنوز سيم كارت ها فعال نشده اند. در يك فعاليت وسيع تجاري بهتر است قول با عمل بخواند تا اعتماد ميان عرضه كننده و مصرف كننده از بين نرود.
وحيد سهرابي- زنجان
قانوني يا غيرقانوني
بعضي شبكه هاي ماهواره اي وجود دارند كه در داخل كشور برنامه تهيه مي كنند و آنها را از طريق ماهواره پخش مي كنند. اگر فعاليت اين شبكه ها غير قانوني است،چگونه مي توانند اقدام به تهيه برنامه در داخل كشور كنند؟
رحيمي- شهر قدس كرج]]>
</TEXT>
</DOC>
<DOC>
<DOCID>HAM2-851210-095</DOCID>
<DOCNO>HAM2-851210-095</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[پاسخ مسئولان]]>
</TITLE>
<TEXT>
<![CDATA[روشنايي برقرار شد
در پاسخ به مطلب درج شده در ستون با مردم همشهري مورخ 2/12/85 تحت عنوان مشكل روشنايي كوچه به اطلاع مي رساند: با هماهنگي و تمهيدات به عمل آمده نسبت به برقراري روشنايي كوچه باغ نور در خيابان كارگر، خيابان قدر اقدام شد.
روابط عمومي شركت توزيع نيروي برق مركز تهران
براي دريافت مجوز مراجعه كنند
در پاسخ به مطلب درج شده در ستون با مردم همشهري مورخ 2/12/85 به اطلاع مي رساند: با توجه به اجراي خطوط، شبكه انشعاب شهرك وليعصر، آن عده از ساكنان اين منطقه كه تاكنون موفق به نصب انشعاب فاضلاب نشده اند، مي توانند به شركت فاضلاب تهران واقع در خيابان شهيد بهشتي، خيابان انديشه، نبش انديشه 6، معاونت بهره برداري، براي دريافت مجوز نصب انشعاب مراجعه كنند.
روابط عمومي و آموزش همگاني شركت فاضلاب تهران]]>
</TEXT>
</DOC>
<DOC>
<DOCID>HAM2-851210-096</DOCID>
<DOCNO>HAM2-851210-096</DOCNO>
<ORIGINALFILE>/1385/851210/world/_safarz.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[جدول اعداد(سودوكو)300]]>
</TITLE>
<TEXT>
<IMAGE>/1385/851210/world/010617.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851210-097</DOCID>
<DOCNO>HAM2-851210-097</DOCNO>
<ORIGINALFILE>/1385/851210/world/_sciew.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[هرغده اي مرگ آفرين نيست
تومورهاي چند كيلويي در شكم كه هرچندوقت يك بار خبر بيرون آوردنشان را مي شنويم از كجا مي آيند؟]]>
</TITLE>
<TEXT>
<IMAGE>/1385/851210/world/010620.jpg</IMAGE>
<![CDATA[
 دكتر مهشيد چايچي
تا به حال شده در باره كسي يا اتفاقي زود قضاوت كنيد و بعد با شرمندگي متوجه شويد قضاوتتان اشتباه بوده؟ تا به حال شده چيزي را از ديگران پنهان كنيد تا درباره شما قضاوت ناجور نكنند؟ اگر مي پرسيد اين سوال ها چه ربطي به سلامت و تندرستي دارد، بايد بدانيد كه بعضي بيماري ها چنين خاصيتي دارند. يعني باعث مي شوند آدم آنها را پنهان كند تا كسي به سوءظن پيدا نكند. گاهي هم برعكس، باعث مي شوند آدم قضاوت نادرستي درباره ديگران - حتي كساني كه خوب مي شناسد - بكند.
غده 25 كيلويي كه اواخر دي ماه از شكم دختري 21 ساله در بيمارستان امام زمان مشهد خارج شده بود يادتان هست؟ پزشك جراح او گفته بود اين دختر با احساس برآمدگي و سنگيني شكم نزد او آمده و تومور علاوه بر رحم، ساير اعضا و حتي كبد او را هم درگير كرده بود.
مورد ديگري هم مدتي قبل در بندر انزلي وجود داشته كه البته غده 14كيلويي و از خانم 49 ساله بوده. اين بار خانم با بزرگي شكم و مشكلات تنفسي، بعد از دو سال به پزشك مراجعه كرده و يك توده با منشأ رحمي با جراحي از بدن او در آورده شده. مورد ديگري باز هم امسال در يك خانم 60 ساله مشهدي بوده كه يك غده 5/17كيلويي از شكمش در آورده اند. او هم با سنگيني شكم و ناراحتي معده نزد پزشك رفته، اما تومور او كيست بدخيم تخمدان بوده و منشأ رحمي نداشته.
حتماً تعجب خواهيد كرد اگر بشنويد كه امسال چند مورد ديگر هم گزارش شده كه دختران جوان با غده هايي به وزن چند كيلو در شكم بالاخره به پزشك مراجعه كرده بودند. اين افراد تا مدت ها از ترس پدر و مادر تورم شكمشان را پنهان كرده و نزد پزشك نرفته بودند. اين تاخير هم باعث شده بود كه تومور آنها تا حدي بزرگ شود كه ايجاد عارضه كند.
نكته مشتركي كه در تمام اين موارد ديده مي شود بي توجهي به يك توده شكمي است كه از برخوردهاي نامناسب والدين و جامعه با بزرگ شدن ناگهاني شكم آن هم در دختران جوان سرچشمه مي گيرد. چيزي كه باعث مي شود پزشكان اين بيماران عاجزانه از خانواده ها بخواهند به محض اينكه فرزندانشان گوشه گير شده يا تغييراتي در بدنشان ايجاد شد، آنها را سريع نزد پزشك ببرند و از حدس و گمان و قضاوت بي مورد و احيانا سرزنش آنها خودداري كنند.
درد بي خبري هم بد دردي است
فيبروم رحم يكي از شايعترين تومورهاي زنان است كه به نامهاي فيبروميوم، ميوم وليوميوم هم معروف است. اين تومور معمولا هيچ ارتباطي با سرطان رحم ندارد و مبتلايان به آن مي توانند خيالشان راحت باشد كه تومور آنها در آينده سرطاني نخواهد شد.
از هر 4 زن 3 نفر فيبروم رحم دارد اما خودش هم خبر ندارد، چون اين غده معمولاً علامتي از خود نشان نمي دهد، مگر اينكه آنقدر بزرگ شود كه علامت ايجاد كند يا مانند موارد ذكر شده سوژه خبرها شود. اين حالت در يك چهارم خانم ها و آن هم اغلب در سن 30 تا 40 سالگي پيش مي آيد. علايمي كه تومور ايجاد مي كند ممكن است شامل خونريزي قاعدگي شديد، طولاني يا لكه بيني در فواصل عادت ماهانه باشد. علامت ديگر درد يا احساس فشار در لگن و درد پا يا كمر است. البته بي اختياري و فوريت در ادرار و يبوست را هم نبايد از نظر دور داشت. وجود اين علامتها به محل و اندازه تومور وابسته است.
از كجا مي آيد؟
اين تومور از بافت ميومتر يعني عضله صاف رحم منشا مي گيرد و مي تواند از اندازه يك جوانه كوچك به يك توده حجيم تبديل شود كه حتي ممكن است تا قفسه سينه برسد.
حتي هنوز پزشكان هم دقيقا از علت ايجاد اين تومور سر در نياورده اند، اما تحقيقات نشان داده كه ژنتيك، هورمون ها و مواد شيميايي ديگر مانند فاكتور رشد شبه انسولين در اين مسئله نقش دارند. پس خانمي كه در سن باروري است، اگر مادر يا خواهرش اين تومور را تجربه كرده بايد مراقب خودش باشد چون وراثت هم با اين تومور بي ربط نيست.
شناسايي اين توده بعد از معاينه با وسايل تصوير برداري مانند سونوگرافي شكمي يا ترانس واژينال(از طريق مهبل)امكان پذير است. اگر چه اين تومور خوش خيم است، اما لازم است پزشك با ارسال نمونه اي كه از آن برداشته خيال بيمار و خودش را راحت كند كه اين غده سرطاني بدخيم نيست. با اينكه خود اين غده خطرناك نيست اما مي تواند عوارضي بدهد كه زياد هم خوشايند نيست. مثلا بدليل خونريزي زياد ممكن است موجب كم خوني و يا بدليل بزرگي و فشار آوردن به اندام هاي دخيل در باروري مي تواند باعث نازايي و حتي سقط شود. زياد نگران نشويد، چون اين عوارض در تمام فيبروم ها رخ نمي دهد. بسياري از مبتلايان همانطور كه گفتيم هيچ علامتي ندارند و تنها لازم است تحت نظر باشند كه دچار مشكل نشوند و اگر خداي نكرده دچار مشكل شدند، پزشك با داروهاي هورموني و نهايتاً با جراحي به موقع به دادشان برسد.
خوشبختانه امروزه روشهاي جديدي هم هست كه هم كم خطرتر بوده و هم بدون تاثير بر باروري بيمار مي تواند به در مان او منجر شود. جديدترين اين روشها كه در سال 2004 مورد تاييد انجمن غذا و داروي آمريكا قرار گرفته جراحي با امواج اولترا سوند است كه به fus(focused ultrasound surgery)معروف است. در اين روش از امواج متمركز پر انرژي و فركانس بالاي صوتي تحت دستگاه mri براي نابود كردن سلول هاي تومور استفاده مي كنند. بدين ترتيب بدون ايجاد برش در شكم و كاملاً دقيق تومور را برمي دارند.
مراقب تخمدانها هم باشيد
اما يكي ديگر از تومورهاي حجيم شكم، تومور تخمدان است. اين تومور هم از رشد بي رويه سلول هاي تخمدان ايجاد مي شود كه ممكن است خوش خيم يا بدخيم باشد. علايم اين تومور هم شبيه فيبروم رحم است و تا مدتها ممكن است خود را نشان ندهد. علت ايجاد اين تومور هم ناشناخته است اما محققان مي گويند ممكن است به يك اشتباه ژنتيكي در روند ترميم بافت تخمدان در زمان پاره شدن ديواره تخمدان در تخمك گذاري مربوط باشد. به نظر مي رسد ژنتيك و سابقه فاميلي بيشترين نقش را در ابتلا به اين تومور بازي كند. البته چاقي در جواني، نازايي، كيست هاي تخمدان بعد از يائسگي هم عوامل خطر ديگري هستند كه مورد توجه پزشكان هستند.
لازم است بدانيد كيست تخمدان در سنين پيش از يائسگي، بخشي از روند تخمك گذاري طبيعي است و بد نيست بدانيد براي پيشگيري از اين تومور علاوه بر تغذيه مناسب و ورزش، شير دادن به فرزندان هم، خالي از فايده نيست.
درمان اين تومور اگر بدخيم باشد و يا عارضه ايجاد كند هم جراحي است كه بسته به نوع و ميزان پيشرفت و انتشار آن متفاوت است. يعني ممكن است يك يا هر دو تخمدان ها برداشته شود و شيمي درماني لازم باشد يا نباشد.
واما...
اگر چه ما تنها به دو بيماري عمده عامل برجستگي شكم اشاره كرديم و عوامل ديگري هم هستند. اما همين كافي است براي اينكه به ما ياد آوري كند در قضاوتهايمان عجله نكنيم. يادمان باشد هر گردي گردو نيست!]]>
</TEXT>
</DOC>
<DOC>
<DOCID>HAM2-851210-098</DOCID>
<DOCNO>HAM2-851210-098</DOCNO>
<ORIGINALFILE>/1385/851210/world/_sciew.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[پايان اداهاي روشنفكري در كافه هاي رويايي]]>
</TITLE>
<TEXT>
<IMAGE>/1385/851210/world/010599.jpg</IMAGE>
<![CDATA[
صدف كوهكن
تصاوير قديمي از كافه هاي پاريس را به فراموشي بسپاريد، چرا كه از اين پس، كشيدن سيگار كه جزء لاينفك تصوير ذهني ما از اين كافه ها بود، ممنوع مي شود.
دخانيات، يكي از عوامل اصلي مرگ و مير در سال  هاي اخير به شمار مي  رود و سالانه موجب مرگ 5 ميليون نفر در جهان مي  شود. استنشاق تحميلي دود هم مثل استعمال مستقيم آن، زيان  آور است و موجب ايجاد و تشديد بيماري  هاي قلبي و عروقي و سرطان  ها مي  شود. همه اين ها باعث شده دولت ها و مجامع جهاني به فكر بيفتند.
ايرلند، اولين كشور اروپايي بود كه در سال 2004 استعمال دخانيات را در تمام مراكز دولتي و عمومي ممنوع كرد. پس از آن نيز كشورهاي نروژ، اسپانيا، بلژيك، انگليس، ايرلند، ايتاليا، مالت و سوئد اين قانون را در كشورشان به اجرا گذاشتند. ممنوعيت كشيدن سيگار در فضاهاي عمومي در فرانسه هم از پنج شنبه اول فوريه(12 بهمن)آغازشده است.
به گزارش آسوشيتدپرس، اين روزها 15 ميليون  نفر سيگاري فرانسوي از روشن  كردن سيگار در محل هاي كار، مدارس، فرودگاه ها، بيمارستان ها و ساير مكان هاي عمومي محصور و بسته منع شده اند؛ ممنوعيتي كه در عرض يكسال به كافه ها و رستوران ها هم گسترش خواهد يافت و تصوير كلاسيك خيابان ها و كافه هاي فرانسه، جايي كه نويسندگاني مانند آلبر كامو و ژان پل سارتر با سيگاري در گوشه لب به يادآورده مي شوند را تغيير خواهد داد.
بهشت افراد سيگاري
آلمان تنها كشور اروپايي است كه به بهشت افراد سيگاري شهرت دارد و تا كنون قانوني براي ممنوعيت استعمال سيگار در اين كشور تصويب نشده است، بلكه فقط پارلمان آلمان، در دسامبر سال گذشته تبليغ سيگار را در اماكن دولتي ممنوع كرده است.
فرانسه نيز كه همانند بسياري از كشورهاي اروپايي، ممنوعيت استعمال دخانيات را در بيشتر اماكن عمومي خود وضع كرده است، مدتي است تلاش مي كند تا از شمار سيگاري هاي خود بكاهد. هرچند ترك سيگار براي فرد سيگاري دشوار است، اما فرانسه نيز همانند تعداد ديگري از كشورهاي اروپايي، استعمال دخانيات را با همه گرفتاري ها و دشواري هاي ناشي از آن، از اول فوريه در اماكن عمومي ممنوع كرده است و قرار است بيش از 175 هزار مامور اين ممنوعيت را با جريمه  88 دلاري براي سيگاري ها و جريمه 174 دلاري براي كارفرمايان اعمال كنند.
در حقيقت، آمارهايي مثل مرگ 66 سيگاري در هر سال در فرانسه تخيلات رومانتيك همراه سيگار را از سرها پرانده است.
تقريبا يك چهارم فرانسوي ها سيگاري هستند، با اين حال يك روز پيش از شروع ممنوعيت، علامتي از نگراني در خيابان ها ديده نشد. بررسي پراكنده چند داروخانه نشان داد كه تا به حال سيگاري ها آرام مانده اند و هجومي براي خريد برچسب هاي نيكوتين دار هم ديده نشد!
مبارزه 150 ميليون دلاري
از چندي پيش، شهردار نيويورك نيز، كشيدن سيگار در اماكن عمومي را ممنوع كرده است. شهردار ميلياردر نيويورك اين ممنوعيت را با چنان شدتي به اجرا درآورده است كه اغلب سيگاري ها و حتي غيرسيگاري ها را به خشم آورده است. هنگامي كه او در نيويورك بر سيگار ماليات بست، ادعا كرد اهميتي به ضرر و سود مالي نيويورك به اين علت نمي دهد، بلكه مي خواهد از آلوده شدن كودكان به اين عادت جلوگيري كند. او حتي خبرنگاراني را كه با او روبه رو مي شوند و سيگار مي كشند، سرزنش مي كند. جالب است بدانيد كه او مي خواهد125، ميليون دلار از دارايي شخصي اش را براي مبارزه با سيگار اختصاص دهد كه هدف آن مبارزه با دخانيات در سراسر جهان است.
به گزارش رويترز، تقريباً دوسال پيش از اينكه ايرلند به عنوان نخستين كشور قانون منع سيگار در مجامع عمومي را اجرا كند، در برخي شهرهاي اروپايي و آمريكا قانون مشابهي به اجرا درآمد و نتيجه خيلي زود معلوم شد؛كاهش تعداد حملات قلبي. حتي در يك شهر، طي اجراي شش ماهه اين طرح، تعداد مراجعه كنندگان مبتلا به حملات قلبي 40 درصد كاهش يافت. اجراي چنين طرح هايي بود كه راه را براي طرح هاي شجاعانه تر باز كرد.
چند روز قبل، خبر جريمه رانندگان سيگاري را نشنيديد؟]]>
</TEXT>
</DOC>
<DOC>
<DOCID>HAM2-851210-099</DOCID>
<DOCNO>HAM2-851210-099</DOCNO>
<ORIGINALFILE>/1385/851210/world/_sciew.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[رازهاي زندگي
چرا انواع خون با هم متفاوتند؟]]>
</TITLE>
<TEXT>
<IMAGE>/1385/851210/world/010596.jpg</IMAGE>
<![CDATA[
همشهري آنلاين: شايد شما نوع گروه خوني تان را بدانيد و شايد بدانيد كه كداميك انواع گروه هاي خوني با گروه خون شما سازگارند و مي توانيد آنها را دريافت كنيد.
اما شايد بخواهيد بدانيد اين گروه هاي خوني مختلف از كجا مي آيند؟
خون از سه رده سلولي گلبول هاي قرمز، گلبول هاي سفيد و پلاكت و مايع پلاسما كه اين سلول ها در آن شناورند تشكيل شده است.
آنتي ژن ها و پروتئين هاي گوناگوني در پلاسما و بر روي گلبول هاي قرمز قرار دارند.
آنتي ژن به هر ماده اي مي گويند كه باعث شود دستگاه ايمني براي مقابله با آن پادتن يا آنتي بادي -گروهي از مولكول هاي پروتئيني خاص- توليد كند.
نظام گروه بندي abo خون بر مبناي تفاوت هاي فردي در وجود دو آنتي ژن a و b است كه توليد دو آنتي بادي مختلف را تحريك مي كنند.
افراد داراي گروه خوني o هيچكدام از آنتي ژن هاي a و b را ندارند و آنتي بادي توليدشده بر ضد هر دو آنتي ژن را دارا هستند، در حالي كه افراد داراي گروه خوني ab هر دو آنتي ژن را دارند و هيچكدام از آنتي بادي ها را ندارند. افراد داراي گروه هاي خوني a و b هم وضعيت بينابيني دارند.
به عبارت ديگر گروه هاي خوني در انسان نوعي پلي مرفيسم را نشان مي دهند.
پلي مرفيسم(چندشكلي)به معناي همراهي پايدار اشكال ژنتيكي متفاوت در درون يك گونه حياتي است؛ علت وجود پلي مرفيسم گروه  هاي خوني نامعلوم است.
پژوهشگران يونيورسيتي كالج لندن در سال 2004 پيشنهاد كردند كه وجود برخي انواع باكتري  و ويروس هاي درون سلولي ممكن است براي برخي جهش هاي ژنتيكي توليدكننده آنتي ژن هاي خاص نوعي ترجيح تكاملي ايجاد كرده باشد.در جمعيت هايي كه ويروس ها رايج بودند، ژن توليدكننده آنتي ژن o غلبه پيدا كرد و جمعيت هايي كه در محيط هايي كه باكتري  ها فراگير بودند، مي زيستند به داشتن گروه هاي خوني a و b گرايش پيدا كردند.
گروه هاي عمده خوني تا اوايل سال هاي 1900 ميلادي شناخته شده نبودند، و پيش از اين زمان انتقال خون ميان افراد گاهي به طور اسرارآميزي به عواقبي مرگبار مي انجاميد، زيرا گروه هاي خوني آنها با هم سازگار نبودند.
در سال 1940 آزمايش ها بر روي ميمون هاي رزوس(rhesus)وجود عوامل آنتي ژني ديگري را هم آشكار كرد كه اكنون به نام فاكتورهاي rh مثبت يا منفي مشهورند.
اين كشف به استفاده از نام هايي مانند o مثبت يا ab منفي براي توصيف گروه هاي خوني انجاميد.
از آن پس صدها تفاوت آنتي ژني كم اهميت تر يافت شده اند، كه اغلب آنها در هنگام انتقال خون مشكلي ايجاد نمي كنند.]]>
</TEXT>
</DOC>
<DOC>
<DOCID>HAM2-851210-100</DOCID>
<DOCNO>HAM2-851210-100</DOCNO>
<ORIGINALFILE>/1385/851210/world/_siasatw.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاهي به اخبار و گزارش هاي انفجار اخير زاهدان
تله انفجاري]]>
</TITLE>
<TEXT>
<IMAGE>/1385/851210/world/010563.jpg</IMAGE>
<![CDATA[
گروه سياسي- هنوز موضوع انفجار زاهدان به پايان نرسيده بود كه اخباري در خصوص درگيري نيروي زميني سپاه با اشرار در غرب كشور رسيد. قرارگاه حمزه سيدالشهدا اعلام كرد كه در اين عمليات17 نفر از ضد انقلابيون كشته شده و هليكوپتر حامل فرمانده لشكر 3 سپاه به اتفاق 8 نفر از همراهان وي در اثر سانحه سقوط كرد و همه سرنشينان آن شهيد شدند.
در پي بروز برخي حوادث قوميتي در استان هاي مرزي كشور، آمريكا هم اعلام كرد كه از قوميت هاي ايران حمايت مي كند. موضوع قوميت ها هميشه در شرايط حساس سياسي از سوي قدرت هاي خارجي مورد سوء استفاده قرارگرفته است.
در انفجار زاهدان، اطلاعات كاملي در اختيار رسانه هاي گروهي قرار گرفت. در آن انفجار هم سپاهيان در نوك حمله قرار داشته و 18 تن از آنان شهيد شدند. گزارش نحوه عمليات انفجاري، اظهارات مقامات دولتي و محلي در اين مورد و اظهارات متهم بمب گذاري مي تواند تا حدودي پرده از نحوه استفاده از عناصر محلي در ايجاد انفجار و بروز ناامني در منطقه و نحوه استفاده از كشورهاي همسايه بردارد.
***
صبح روز چهارشنبه، 25 بهمن ماه، يك اتومبيل پيكان بمب گذاري شده در يكي از محله هاي شهر زاهدان، مركز استان سيستان و بلوچستان، در مسير يك دستگاه اتوبوس متعلق به سپاه پاسداران منفجر شد و چندين شهيد و تعدادي زخمي برجاي گذاشت.صداي جمهوري اسلامي ايران در نخستين خبري كه از اين حادثه پخش كرد شمار شهدا را يازده نفر گزارش كرد، اما برخي منابع غير رسمي از كشته شدن هجده نفر و زخمي شدن حدود سي نفر ديگر خبر دادند.
يك منبع نظامي محلي اين انفجار را ناشي از قرار دادن تله انفجاري در مسير يك اتوبوس متعلق به نيروي زميني سپاه پاسداران اعلام كرد و اشرار و معاندان نظام را مسئول اين حمله دانست. نحوه انفجار بدين گونه بود كه در ساعت 6 و 37 دقيقه بامداد به وقت محلي، يك دستگاه اتومبيل پيكان بمب گذاري شده در مسير اتوبوس در بلوار ثارالله منطقه احمدآباد زاهدان منفجر شد.
خبرگزاري فرانسه به نقل از شاهدان عيني گزارش كرد كه چند موتور سوار مسلح راننده اتوبوس را وادار به توقف كردند و سپس پيكان بمب گذاري شده از راه دور منفجر شد، اما اين گزارش از سوي منابع رسمي ايران تأييد نشد.ساعاتي پس از انتشار خبر بمب گذاري، خبرگزاري ايرنا از قول مقامات دولتي گزارش كرد كه چند نفر در ارتباط با اين بمب گذاري بازداشت شده اند.به گفته سلطانعلي مير، مديركل سياسي استانداري سيستان و بلوچستان، در پي وقوع انفجار در بلوار ثارالله، دو نفر از عوامل مرتبط با اين عمليات توسط مردم و ماموران دستگير شدند و از اين دو نفر چند نارنجك دستي و دوربين فيلمبرداري به دست آمد.
آقاي مير افزود: با انجام عمليات شناسايي توسط ماموران امنيتي، سه نفر ديگر از عوامل بمب گذاري نيز بعداً بازداشت شدند.مديركل سياسي استانداري سيستان و بلوچستان همچنين اعلام كرد كه يكي از عوامل نا امني هاي اخير استان كه از وي با عنوان عضو يكي از گروهك هاي تروريستي نام برده در درگيري با ماموران كشته شده است.
گروه جندالله مسئول انفجار
در پي اين انفجار، گروه موسوم به جندالله كه سال گذشته نيز اقدام به گروگانگيري مسئولين استان كرده و در يك عمليات نظامي بر سر راه زابل به زاهدان تعدادي از كاركنان دولت را كه از جلسه اي در زابل به زاهدان برمي گشتند به شهادت رساندند، مسئوليت اين بمب گذاري را برعهده گرفتند. اين گروه اخيراً نام خود را به جنبش مقاومت مردمي ايران تغيير داده و با منافقين نيز همكاري دارد.
جندالله با انتشار بيانيه اي در سايت اينترنتي خود ادعا كرد كه اتوبوس مورد حمله حامل مقامات بلندپايه سپاه پاسداران بوده و اين عمليات به تلافي اعدام هاي اخير در منطقه بلوچستان اجرا شده است. اين گروه همچنين مدعي شد كه پيشتر خبر اين حمله را نيز در گفت وگو با يك شبكه خبري(منافقين)اعلام كرده بود. بيانيه جندالله اخبار دستگيري عوامل اين بمب گذاري را تكذيب كرد.
حسينعلي شهرياري ، نماينده زاهدان در مجلس هفتم در سخناني در مجلس اين بمب گذاري را به اشرار و قاچاقچيان كوردل به سركردگي استكبار جهاني نسبت داد و گفت كه هدف از اين اقدام، ايجاد تفرقه قومي و مذهبي بوده است.
وي اظهار داشت كه عوامل ايجاد نا آرامي در سيستان و بلوچستان در خاك پاكستان پناه مي گيرند و خطاب به مسئولين سياست خارجي گفت چرا ديپلماسي خارجي ما با دولت پاكستان كه خاك آنها پناهگاه اشرار و دشمنان نظام شده برخورد جدي نمي كند؟ پيمان فروزش ديگر نماينده اهل سنت زاهدان نيز آمريكا را مسئول سوق دادن كشور به سوي چالش هاي داخلي دانست و انفجار اخير زاهدان را در راستاي ايجاد اختلاف ميان شيعه و سني ارزيابي كرد. در مراسم تشييع شهداي سپاه پاسداران كه در شهر زاهدان ، برگزار شد جمعيتي كه در مراسم شركت كرده بودند، شعار مرگ بر اسراييل و مرگ بر آمريكا سر دادند. فرمانده نيروي انتظامي زاهدان گفت: نوارهاي ويدئويي كه از تعدادي از دستگيرشدگان به دست آمده، مؤيد ارتباط آنها با گروه هاي مخالف و سرويس هاي اطلاعاتي بريتانيا و آمريكاست. شبكه تلويزيوني استان نيز فيلم يكي از متهمين دستگير شده را پخش كرد كه در آن اعتراف كرده بود با وعده دريافت يك ميليون تومان پول، اقدام به بمب گذاري كرده است.
انفجار دوم
پس از انفجار اول، زاهدان طي يك هفته شاهد انفجار دوم نيز بود. ساعاتي پس از مراسم تشييع پيكر شهداي سپاه پاسداران، خبرگزاري ها از وقوع حمله اي تازه در اين شهر خبر دادند.
آنها نوشتند: صداي انفجار از حوالي بلوار جمهوري در زاهدان، مركز استان سيستان و بلوچستان، به گوش رسيده. فرماندار زاهدان گزارش داد كه اين، صداي انفجار يك بمب صوتي بوده است.حسنعلي نوري، فرماندار زاهدان، همچنين خبر از درگيري نيروهاي امنيتي با عوامل بمب گذار داد و گفت: هدف اين افراد، ايجاد ترس و وحشت در ميان مردم منطقه و خدشه دار كردن وحدت شيعيان و سني ها است. فرماندار زاهدان گفت كه اين عمليات تلفاتي در بر نداشت.
مدير كل سياسي استانداري سيستان و بلوچستان نيز، آمريكا و انگليس را به دخالت در حوادث اخير در اين استان متهم كرد.سلطانعلي مير همچنين از كشف چند خانه تيمي و سلاح و مهمات در زاهدان خبر داد و گفت كه اين سلاح ها ساخت آمريكا و انگليس است.معاون سياسي و امنيتي استانداري سيستان و بلوچستان اظهار داشت كه عاملان خرابكاري در اين استان از خاك كشورهاي همسايه براي عمليات خود استفاده مي كنند.محسن صادقي گفت كه استفاده تروريست ها از خاك كشورهاي همسايه به عنوان حياط خلوت بعد و قبل از عمليات خرابكارانه مغاير اصول همسايگي و مناسبات ديپلماتيك است.
وي بدون نام بردن از كشور خاصي افزود كه اسناد و مدارك اين موضوع در نشست هاي امنيتي و از طريق وزارت خارجه ايران به مقام هاي اين كشورها ارائه خواهد شد. چند روز پس از اين حوادث اعلام شد كه تروريست ها بمبي را در مسجد مكي زاهدان كه از مساجد مهم اهل تسنن اين شهر است جايگذاري كرده اند كه توسط پليس خنثي شده است . گفته شد ترور سران طوايف بلوچ و همچنين مقامات بلند پايه مذهبي اهل تسنن هدف اين بمب گذاري ها بوده است.
مواضع جهاني
رئيس شوراي امنيت سازمان ملل متحد با صدور بيانيه اي به نمايندگي از سوي تمامي پانزده عضو شورا گفت: اعضاي شوراي امنيت تكرار مي كنند كه هيچ هدفي نمي تواند توسل به خشونت تروريستي را توجيه كند و بر لزوم اجراي عدالت درباره عاملان، سازمان دهندگان و حاميان اين عمليات تروريستي و هر اقدام تروريستي ديگري تاكيد دارند. قبل از آن نيز بان كي مون دبيركل سازمان ملل متحد بمب گذاري زاهدان را به عنوان اقدامي تروريستي محكوم كرده بود.شوراي امنيت و دبيركل سازمان ملل همچنين مراتب همدردي خود را به خانواده هاي قربانيان و دولت ايران ابلاغ كردند.
اتحاديه اروپا نيز با صدور بيانيه اي اين حادثه را محكوم كرد.
احضار سفير پاكستان به وزارت خارجه ايران
وزارت امور خارجه ايران، سفير پاكستان در تهران را براي ارائه توضيحات در مورد انفجارهاي زاهدان به اين وزارتخانه احضار كرد.محمد علي حسيني، سخنگوي وزارت خارجه ايران در نشست هفتگي خود با خبرنگاران گفت: اعترافات بازداشت شدگان نشان مي دهد كه بيگانگان در اين انفجارها دست داشته اند. حسيني با اعلام احضار سفير پاكستان در تهران به وزارت امور خارجه براي ارائه توضيحات گفت كه كميته اي براي ارتقاي امنيت مرزهاي ايران و پاكستان تشكيل شده است.]]>
</TEXT>
</DOC>
<DOC>
<DOCID>HAM2-851210-101</DOCID>
<DOCNO>HAM2-851210-101</DOCNO>
<ORIGINALFILE>/1385/851210/world/_siasatw.htm</ORIGINALFILE>
<ISSUE>پنجشنبه 10 اسفند 1385</ISSUE>
<DATE calender="Western">2007-03-01</DATE>
<DATE calender="Persian">1385/12/10</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه
اظهارات متهم انفجار در دادگاه]]>
</TITLE>
<TEXT>
<![CDATA[گروه سياسي- دادگاه علني رسيدگي به اتهامات يكي از عوامل اصلي حادثه تروريستي زاهدان روز شنبه 28 بهمن ماه در سالن شهيد بهشتي دادگستري سيستان و بلوچستان برگزار شد.
در ابتداي جلسه دادگاه محمد مرزيه معاون دادستان استان سيستان و بلوچستان كيفرخواست را ارائه كرد و خواستار صدور اشد مجازات براي متهم شد.آنگاه، قاضي دادگاه انقلاب از متهم خواست ضمن معرفي خود در مورد نحوه جذب شدنش به اين گروه و عملياتي را كه انجام داده توضيح دهد . متهم اينگونه سخن گفت: من نصرالله شنبه زهي فرزند فقير محمد صادره از خاش و داراي 5 فرزند و سني مذهب هستم.
دو سال پيش با همدستي چند نفر، از بانك رفاه كارگران زاهدان 36 ميليارد تومان سرقت كرديم و پس از آن به پاكستان گريختم و در آنجا مغازه كوچكي باز كردم. روزي حسين ريگي با نام مستعار ياسر به من مراجعه كرد و گفت بيا با ما كار كن، خرجي زن و بچه ات را مي دهيم و قرار شد ماهي 5 هزار روپيه بابت كرايه منزل، 12 هزار روپيه خرجي زن و بچه و 3 هزار روپيه پول آب و برق، از گروه عبدالمالك دريافت كنم. از حدود 45 روز پيش همكاري من با اين گروه شروع شد.
روز 13 بهمن به عنوان مسافر، سوار پيكان سواري شديم و وقتي به مقصد در خيابان جانبازان رسيديم از راننده خواستيم ماشين را داخل خانه ببرد، بعد به او گفتيم تو الان گروگان ما هستي و مي خواهيم خانواده ات براي آزادي تو 20 ميليون تومان به ما بدهند، اجازه بده طناب به گردنت بيندازيم و از تو فيلم بگيريم و براي خانواده ات بفرستيم تا آنها مجبور شوند پول بدهند. بعد طناب را به گردن او انداختيم و ياسر(حسين)صندلي را از زيرپايش برداشت و من فيلمبرداري كردم. پس از قتل راننده پيكان جسدش را داخل صندوق عقب ماشينش گذاشتيم و من به همراه ياسر، يونس و عبدالغني در حالي كه مسلح به سلاح كلاش بوديم به راه افتاديم. يك دستگاه پيكان ديگر به سرنشيني عبدالمنان و يك نفر ديگر از اعضاي گروه پشت سر ما حركت مي كردند، آنها نيز مسلح بودند و قرار بود زماني كه ما با نيروهاي انتظامي درگير مي شويم آنها فيلمبرداري كنند و ضمناً هواي ما را داشته باشند. سر چهارراه بلوار معلم و بزرگمهر وقتي ماشين نيروي انتظامي را ديديم، 4 نفري از پيكان پياده شده و به سمت مأموران شليك كرديم بعد هم اسلحه آنها را برداشته و از محل فرار كرديم. عبدالمنان هم از صحنه درگيري فيلمبرداري كرد، پس از آن خودرو سرقتي را در كوچه اي رها كرده و با پيكان خودمان كه پشت سر ما بود به منزل رفتيم و يكي از همدستانم به نام حسين(معروف به ياسر)خبر عمليات را با گوشي ماهواره اي به عبدالمالك داد. طراحي عمليات عليه اتوبوس سپاه حدود 4 تا 5 روز طول كشيد و پس از جمع آوري اطلاعات لازم در مورد زمان و مسير تردد اتوبوس، قرار شد عمليات روز شنبه 28 بهمن انجام شود، اما در تماس گروه با عبدالمالك او عمليات را جلو انداخت و قرار شد صبح چهارشنبه 25 بهمن انجام شود.
براي اجراي عمليات وانت پيكان را با 80 تا 90 كيلو مواد منفجره بمب گذاري كرديم و در مسير تردد اتوبوس قرار داديم و 4 نفر عضو گروه با يك دستگاه پيكان و يك دستگاه موتورسيكلت ما را پشتيباني كردند تا به نزديك محل رفتيم و خودمان را پشت تپه مقابل آنجا مخفي كرديم. زماني كه اتوبوس به وانت نزديك شد من كه وظيفه فيلمبرداري را به عهده داشتم قبل از انفجار، دوربين را روشن كردم تا آماده فيلمبرداري از صحنه انفجار باشم،در ضمن 2 نارنجك و يك كلت مگاروف نيز در اختيارم بود تا اگر مردم خواستند مرا دستگير كنند از آنها استفاده كنم. از لحظه انفجار، كار فيلمبرداري از صحنه را انجام دادم اما خواستم سوار موتور شوم كه موتور از دست همدستم افتاد، بعد از آن دوربين از دست من افتاد و خواستم فرار كنم كه يك نفر به من حمله كرد و من چند گلوله به او شليك كردم تا مرا نگيرد و 5 گلوله هم به سمت مردم شليك كردم. دوباره سوار موتور شديم تا فرار كنيم ولي مردم اجازه ندادند و مرا گرفتند، همراهانم نيز به سمت مردم تيراندازي كردند و نارنجك انداختند. در زمان درگيري نيروهاي انتظامي هم آمدند ولي به سمت ما تيراندازي نكردند شايد به اين علت كه مردم جمع شده بودند.
متهم در خصوص نحوه تردد از داخل خاك پاكستان به ايران و بالعكس گفت: از 45 روز پيش كه با اين گروه همكاري را آغاز كردم اولين باري بود كه به داخل خاك ايران مي آمدم. به وسيله يك دستگاه تويوتا اوزبيل 72 به زاهدان وارد شدم و كسي مانعم نشد.
مواد منفجره را عبدالمالك از داخل پاكستان و افغانستان تهيه كرده و گروه ما اين مواد را از پاكستان وارد زاهدان كرده بود و كشتن راننده خودروهاي مسافركش با دستور و هماهنگي عبدالمالك صورت مي گرفت.
اعضاي گروه در پاكستان به صورت مسلحانه رفت و آمد مي كنند و تا به حال كسي از آنها دستگير نشده است و اعضاي گروه كساني هستند كه در قتل، بمب گذاري، آدمكشي و سرقت شركت داشته اند.
هر ساله تعدادي به عنوان جماعت تبليغي از ايران به پاكستان مي آمدند و خيلي ها به ديدار عبدالمالك مي رفتند. من هم 3 روز با جماعت تبليغي رفتم و آنها به ما مي گفتند اينها(شيعيان)امامان ما را قبول ندارند و به ما مي گويند شما كافريد. به همين جهت بايد اينها يعني شيعيان را بكشيد. وي در پايان با قبول كليه اتهام ها گفت: من توسط گروه عبدالمالك اجير شدم و الان براي كارهاي گذشته ام پشيمانم و مي خواهم با دولت همكاري كنم و طلب عفو از دادگاه را دارم.
اين متهم به اعدام محكوم و حكم او اجرا شد.]]>
</TEXT>
</DOC>
</HAMSHAHRI2>

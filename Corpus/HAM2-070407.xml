<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860118-001</DOCID>
<DOCNO>HAM2-860118-001</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<IMAGE>/1386/860118/news/018123.jpg</IMAGE>
<![CDATA[
ادامه كارگاه آواز: به دنبال برگزاري 2 جلسه از نخستين كارگاه آواز استاد محمدرضا شجريان در سال 85، 20 فروردين ماه اولين جلسه از اين كارگاه در سال جديد برگزار مي شود. افراد انتخابي در جلسات بعدي به طور مستقيم از شجريان تعليم مي بينند. و مابقي هنرجويان نيز حضور خواهند داشت و به صحبت هاي استاد ضمن آموزش گوش فرا مي دهند. البته با گذشت يك جلسه از برگزاري آزمون هنوز اسامي هيچ كس از سوي شجريان اعلام نشده است.
]]>
<IMAGE>/1386/860118/news/018129.jpg</IMAGE>
<![CDATA[
بازنويسي عين القضات: مسعود كيميايي اين روزها علاوه بر نگارش فيلمنامه وصيت مسموم، بازنويسي فيلمنامه عين القضات را نيز در دست دارد. مسعود كيميايي كه 10 سال پيش نسخه اي از فيلمنامه عين القضات را منتشر كرده بود، اكنون در حال بازنويسي اين فيلمنامه است. تكليف نمايش عمومي تازه ترين اثر سينمايي او با نام رئيس كه قرار بود در نوروز 86 در گروه سينمايي فرهنگ به نمايش دربيايد، هنوز مشخص نشده است.
]]>
<IMAGE>/1386/860118/news/018120.jpg</IMAGE>
<![CDATA[
دوباره نگاه كن: دست ساخته هاي چوبي رضا كيانيان در نمايشگاهي با عنوان دوباره نگاه كن شامل 50 اثر چوبي از اين هنرمند مجسمه ساز و بازيگر سينما و تئاتر به نمايش گذاشته مي شود. كيانيان در جريان سفرهايش به نقاط گوناگون ايران،چوب هاي خاصي را براي ساخت اين آثار انتخاب كرده و نمايشگاه يادشده حاصل تلاش 2 ساله  او براي ساخت اين آثار چوبي است كه از 8 ارديبهشت ماه به مدت يك هفته در نگارخانه  مرتضي مميز خانه  هنرمندان ايران برپا مي شود.
]]>
<IMAGE>/1386/860118/news/018126.jpg</IMAGE>
<![CDATA[
اجراي تهيه كننده: بيژن بيرنگ تهيه كننده مجموعه باز هم زندگي است كه تاكنون حدود يك سوم از مرحله ضبط را پشت سر گذاشته و از اوايل ارديبهشت ماه روي آنتن مي رود. اين برنامه مضموني اجتماعي، خانوادگي و روانشناسي دارد. قرار بود مجري اين برنامه اسماعيل ميرفخرايي باشد كه امكانپذير نشد و در حال حاضر، بيرنگ به عنوان مجري در برنامه حضور يافته است. اين مجموعه در قالب 60 قسمت 50 دقيقه اي تهيه و از شبكه 4 سيما پخش خواهد شد.]]>
</TEXT>
</DOC>
<DOC>
<DOCID>HAM2-860118-002</DOCID>
<DOCNO>HAM2-860118-002</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مناقشه بر سر برگزاري نمايشگاه بين المللي كتاب به دوپارگي يا يكپارچگي محدود شد
عقب نشيني مخالفان ارشاد تا پشت ديوارهاي مصلاي تهران]]>
</TITLE>
<TEXT>
<![CDATA[گروه ادب و هنر جدال نفس گير مسئولان برگزاري نمايشگاه كتاب تهران و مخالفان سرسخت دوپاره سازي نمايشگاه، صبح روز پنجشنبه 16 فروردين، وارد مرحله تازه اي شد.
خبرنگاران حوزه كتاب كه به ندرت سوژه اي تا به اين پايه، داغ و دنباله دار مي يابند، از بخش هاي مختلف مصلاي تهران بازديد كرده و عموما پذيرفتند كه اين جا، همان جايي است كه بايد باشد. اين يعني همان چيزي كه مسئولان وزارت ارشاد براي اثباتش يكي دو ماه با شهرداري، شوراي شهر، مجلس و اتحاديه ناشران زورآزمايي كرده اند.مسئولان وزارت ارشاد، در اين ديدار معنادار، برگ برنده معنادارتري نيز با خود آورده بودند: رئيس سازمان پيشگيري و مديريت بحران، مازيار حسيني. او كه آمده بود تا خبرنگاران را از خطرات محل دائمي نمايشگاه هاي تهران مطلع كرده و اطمينان دهد كه مصلا محل ايمن تري است، گفت: موقعيت مصلاي تهران براي ميزباني نمايشگاه بين المللي كتاب، از لحاظ سوق الجيشي و وجود مترو و پاركينگ هاي اطراف، بهتر از محل دائمي نمايشگاه هاي بين المللي است و اين مكان، از نظر امدادرساني نيز موقعيت بهتري دارد.
به اين ترتيب، حالا مچ مخالفان جابه جايي نمايشگاه كتاب اندكي پايين آمده است. چراكه مي توان با اطمينان گفت ديگر سخني از جابه جايي نيست، بلكه آن چه باقي مانده، دوپارگي است.
محسن پرويز، معاون فرهنگي وزارت ارشاد با حوصله محمدحسين صفار هرندي كه تنها يك روز پيش از پنج شنبه به سمت رياست نمايشگاه كتاب امسال نيز منصوب شده است، قطعا به خوبي مي داند كه نمي توان به طور ناگهاني و چكشي، همه را قانع كرد. بنابراين در پاسخ به اين پرسش خبرنگاران كه چرا حالا كه مصلا اين قدر خوب است، بخش خارجي را هم همين جا برگزار نمي كنيد گفت: شرايط ايده آل براي ما نيز برگزاري يكپارچه است، امااين مسأله هنوز قطعي نيست و مسئولان مصلا و ديگر مسئولان شهري بايد اجازه اين كار را صادر كنند.
اين درحالي است كه مسئولان شوراي شهر و شهرداري تهران، پيش از اين ابتدا با جابه جايي نمايشگاه و سپس با دوپارگي آن صراحتا مخالفت كرده و نهايتا اعلام كردند كه در شرايط حاضر بهترين گزينه، برگزاري نمايشگاه به صورت يكپارچه در مصلاي تهران است.
پرويز كه حجم قابل توجهي از سخنانش به تشريح معماري مصلاي تهران، برشمردن مزاياي آن و اصلاح اطلاعات غلط مربوط به آن اختصاص داشت، گفت: ما چهار نفر از اعضاي كميسيون فرهنگي مجلس را براي بازديد از مصلا دعوت كرديم و پس از بازديد، تقريبا قانع شدند كه مصلا مكان مناسبي براي برگزاري نمايشگاه است. همچنين شوراي شهر تهران و نهادهاي متولي ديگر، مصلا را گزينه اول تشخيص داده اند.
اما سعيد ابوطالب، يكي از چهار نماينده مورد نظر محسن پرويز، پس از بازديد از مصلا به خبرنگار ايسنا گفته بود: دلايل آقاي پرويز براي چنين اقدامي قانع كننده نبود... اعضاي كميسيون فرهنگي دلايل را نپذيرفتند و توجيه نشدند.
گذشته از ابوطالب، 35 نماينده مجلس نيز در اسفند سال 85 به صفار هرندي درباره جابه جايي و تفكيك نمايشگاه كتاب تذكر دادند. با اين همه، حالا ديگر حرف زدن از جابه جايي نمايشگاه، امري بيهوده به نظر مي رسد و وزارت ارشاد به هر علتي كه باشد، مصلا را براي برگزاري بخش داخلي قطعي كرده است. اين خط قرمز كه پيش از اين، براي همه طرف هاي مخالف اين دعواي فرهنگي، انتقال نمايشگاه بود، حالا تا پشت ديوارهاي مصلاي تهران عقب نشيني كرده است. محسن پرويز كه خود را در آستانه خواباندن مچ حريف مي بيند، درباره ثبت نام از اين گروه از ناشران مي گويد: ميزان فضاي غرفه هاي ناشران ثبت نام شده مشخص است و نمي توان آنها را تقليل داد، اما سعي مي كنيم در صورت امكان، به درخواست ها پاسخ دهيم.
و شايد اين درست لحظه اي است كه بايد وزارت فرهنگ و ارشاد اسلامي، مچ حريف را رها كند.]]>
</TEXT>
</DOC>
<DOC>
<DOCID>HAM2-860118-003</DOCID>
<DOCNO>HAM2-860118-003</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[روزهاي پاياني يوسف]]>
</TITLE>
<TEXT>
<IMAGE>/1386/860118/news/018117.jpg</IMAGE>
<![CDATA[
گروه ادب و هنر- مجموعه حضرت يوسف پس از سال ها وقت و ميلياردها تومان هزينه، اين روزها در شهرك سينمايي دفاع مقدس آخرين روزهاي تصوير برداري را پشت سر مي گذارد. تصوير برداري اين سريال 40 قسمتي از اوايل خرداد سال 83 شروع شد و هر بار به دلايلي به تعويق مي افتاد، اين بار هم پيش بيني شد كه تصوير برداري اواخر فروردين ماه به پايان برسد و از اوايل ارديبهشت ماه انجام مراحل فني آغاز مي شود كه طبق گفته فرج الله سلحشور،كارگردان طي شدن اين مراحل پنج تا شش ماه  طول كشد. مجموعه تلويزيوني حضرت يوسف داستان زندگي اين پيامبر را از زمان تولد تا ميانسالي روايت مي كند. اين پروژه 180 بازيگر دارد و محمود پاك نيت، كتايون رياحي، فرشته سرابندي، فرامرز مهرجو، زهرا سعيدي، مريم بخشي، سودابه عليپور، كورش زارعي و... در آن حضور دارند.]]>
</TEXT>
</DOC>
<DOC>
<DOCID>HAM2-860118-004</DOCID>
<DOCNO>HAM2-860118-004</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[معرفي داوران جايزه بزرگ شهيد آويني]]>
</TITLE>
<TEXT>
<![CDATA[گروه ادب و هنر - مجيد مجيدي، كيومرث پوراحمد، مرتضي سرهنگي، عزيزالله حميد نژاد، مرتضي رزاق كريمي، مهدي همايونفر و اكبر نبوي به عنوان هيات داوران نخستين دوره  اهداي جايزه بزرگ شهيد آويني ـ ويژه برترين مستندهاي سال ـ معرفي شدند. آنها 59 فيلم مستند راه يافته به بخش مسابقه جايزه بزرگ شهيد آويني را داوري خواهند كرد. به فيلمهاي برگزيده هيات داوري، بيش از 100 عدد سكه بهار آزادي اهدا خواهد شد. آيين پاياني اهداي اين جايزه، عصر روز اول ارديبهشت ماه امسال درتالار وحدت برگزار خواهد شد.]]>
</TEXT>
</DOC>
<DOC>
<DOCID>HAM2-860118-005</DOCID>
<DOCNO>HAM2-860118-005</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[رويه و آستر در سنگلج]]>
</TITLE>
<TEXT>
<![CDATA[ايسنا: تالار سنگلج فعاليت خود را با اجراي نمايش رويه و آستر به نويسندگي و كارگرداني حسن وارسته از سر مي گيرد. اين نمايش كه قرار است تمرينات آن از هفته آينده آغاز شود، نخستين نمايشي است كه در سال 86 در تالار سنگلج اجرا مي شود. گرچه هنوز گروه بازيگران مشخص نشده اما وارسته اميدوار است تا هفته آينده گروه بازيگري كار مشخص شود. به گفته وي، قرار است اين نمايش بعد از هفته بزرگداشت روز جهاني تئاتر، از نيمه دوم ارديبهشت ماه درتالار سنگلج به صحنه برود.]]>
</TEXT>
</DOC>
<DOC>
<DOCID>HAM2-860118-006</DOCID>
<DOCNO>HAM2-860118-006</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نگاهكامران محمدي
ايران، كوئيلو، امارات]]>
</TITLE>
<TEXT>
<![CDATA[پائولو كوئيلو نويسنده بزرگي نيست، اما مسئولان فرهنگي امارات متحده عربي حالا ديگر به خوبي آموخته اند، چه طور از تمام امكانات موجود در جهان، براي برجسته سازي جايگاه فرهنگي شان استفاده كنند. كوئيلو كه با فروش ميليوني آثارش، به ثروتي عظيم دست يافته و هر روز سر از يك جاي جهان درمي آورد، اين بار و براي دومين سال پيايي براي رونمايي كتاب تازه اش، دوبي را برگزيده است. او دوشنبه به امارات مي رود تا جادوگر پورتوبلو را معرفي كرده و پس از انجام نمايش تبليغاتي هميشگي اش، راهي انگلستان شود.
كوئيلو چندسال پيش به ايران نيز آمده بود. اما آن چه از آن سفر نصيب خيل پرشمار طرفداران كتاب هاي شبه عارفانه اين نويسنده 60 ساله شد، چند قطره اشك شور در تالار وحدت بود كه حسابي همه را براي خريد هرچه بيشتر آثارش، نمك گير كرد.
البته كوئيلوي سخاوتمند كه از كشوري فقير چون برزيل به قله هاي ثروت رسيده است، سركيسه را نيز شل كرد و هزار دلار به ميزبانانش داد تا جايزه اي را براي كمك به ادبيات داستاني ايران راه بيندازند. او كه ظاهراً به خوبي درباره ارزش پول ايران توجيه شده بود، وعده پرداخت سالانه اين رقم را هم داد، اما همين كه پايش از مرزهاي ايران خارج شد، به كلي ماجرا را از خاطر برد و رفت كه رفت.حالا كوئيلو كه علاوه بر ارزش پول ايران، روحيه احساساتي ما را نيز خوب مي شناسد، همان كوئيلوست، اما مسئولان فرهنگي امارات، مسئولان فرهنگي ايران نيستند. آن ها بهره برداري فرهنگي و غيرفرهنگي از چهره ها و رويدادها را خوب آموخته اند و هزار دلار راضي شان نمي كند. چرا كه رونمايي يك كتاب از نويسنده اي چون كوئيلو، حداقل استفاده از فرصت حضور او در اين كشور است.]]>
</TEXT>
</DOC>
<DOC>
<DOCID>HAM2-860118-007</DOCID>
<DOCNO>HAM2-860118-007</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كلاس استاد در كن]]>
</TITLE>
<TEXT>
<![CDATA[گروه ادب و هنر در حالي كه 40 روز ديگر جشنواره كن كار خود را آغاز مي كند، سايت اين جشنواره اعلام كرده كه مارتين اسكورسيزي به همراه چندين كارگردان بزرگ و صاحب نام جهان ميهمان شصتمين دوره اين جشنواره معتبرند.
اسكورسيزي در اين جشنواره كه اوليور استون، ناني مورتي و سيدني پولاك در آن حضور دارند، كلاس فيلمسازي پيشرفته برگزار مي كند. جشنواره فيلم كن روز 26 ارديبهشت(16مه افتتاح مي شود و استاد درخلال اين جشنواره 11 روزه براي دانشجويان رشته كارگرداني و همچنين فيلمسازان، كلاس پيشرفته فيلمسازي برگزار خواهد كرد. همچنين قرار است جايزه بهترين فيلم اول جشنواره را روز 6 خرداد(27 مه)در مراسم اختتاميه اهدا كند. ضمنا در جشنواره كن، مؤسسه جديد اين كارگردان با هدف حفظ و بازسازي شاهكارهاي سينماي جهان توسط وي راه اندازي مي شود. اسكورسيزي 64 ساله در سال 1976 براي فيلم راننده تاكسي، جايزه بهترين فيلم جشنواره كن را به دست آورد.]]>
</TEXT>
</DOC>
<DOC>
<DOCID>HAM2-860118-008</DOCID>
<DOCNO>HAM2-860118-008</DOCNO>
<ORIGINALFILE>/1386/860118/news/_adabh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[شيوه جديد براي اعتراض]]>
</TITLE>
<TEXT>
<![CDATA[ايسنا: مردي به اتهام حمله به يك تابلوي قيمتي در موزه هنري ميلواكي آمريكا دستگير شد.
يك جوان 21 ساله اهل ميلواكي پس از سه ساعت و نيم پرسه زدن در گالري هاي اين موزه، ناگهان پيراهن خود را درآورد و با پايين آوردن تابلوي رنگ روغن اوتاويو وانيني به نام پيروزي ديويد كه در سال 1640 ميلادي نقاشي شده بود، شروع به ضربه زدن به آن كرد.اين تابلو تصويري است از قسمت آخر داستان ديويد و گولياث كه در انجيل آمده است؛ ديويد در اين تابلو در حال حمل كردن سر بريده گولياث است.به گفته بازرسان، شخص حمله كننده به تابلو ادعا كرد كه از تصوير سر بريده شده گولياث ناراحت شده و به همين دليل، به اين تابلو حمله كرده است.]]>
</TEXT>
</DOC>
<DOC>
<DOCID>HAM2-860118-009</DOCID>
<DOCNO>HAM2-860118-009</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1386/860118/news/018144.jpg</IMAGE>
<![CDATA[
عكس: خبرگزاري فرانسه‎/ ماركوس بردنت
كارشناسان محيط زيست سازمان ملل ديروز اعلام كردند در صورتي كه دماي زمين بر اثر افزايش توليد گازهاي گلخانه اي بين 5/1 تا 5/2 درجه سانتيگراد افزايش يابد، آن گاه 30 درصد موجودات زنده در معرض خطر نابودي قرار خواهند گرفت. در تصوير، هواپيمايي كه در آسمان شهر برلين آلمان گازهاي آلاينده توليد مي كند مشخص است.]]>
</TEXT>
</DOC>
<DOC>
<DOCID>HAM2-860118-010</DOCID>
<DOCNO>HAM2-860118-010</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<![CDATA[قيمت هاي ناجور، سبزي هاي جور
در ايام نوروزي از حدود 12هزار واحد صنفي توزيع كننده ميوه و سبزي در تهران فقط 400 واحد صنفي در طرح نوروزي مشاركت كردند و اين موضوع در مجموع كنترل كامل قيمت ميوه را براي مسئولان مشكل كرد. در حالي كه قرار بود قيمت هر كيلو پرتقال و سيب زير سقف 700 تا 800 تومان محبوس شود اما قيمت  اين اقلام خود را در برخي مناطق تا 1300 تومان هم بالا كشيدند. در حال حاضر نيز اگر چه با دور شدن از هيجان نوروزي بازار، قيمت ها به سرازيري فصل هاي گرم تر نزديك مي شوند اما همچنان سبزي هاي جور در سطح مغازه ها بين 600 تا هزار تومان و در سطح ميادين با كيفيت پايين توزيع مي شوند و از سوي ديگر برخي غرفه ها نرخ هاي مصوب سازمان ميادين ميوه و تره بار را به هيچ وجه رعايت نمي كنند. در مقابل با وجود اين كه چند روز قبل كاهو كيلويي 400 تومان در ميدان تره بار عرضه مي شد در حال حاضر اين قيمت به 250 تومان كاهش يافته است و قيمت ساير سبزيجات از جمله خيار و گوجه فرنگي نيز روند كاهشي دارند. افزايش قيمت خيار و گوجه در روز هاي تعطيل تحت تاثير هزينه هاي حمل و نقل و ترانزيت بوده است. اين اقلام از چابهار و جيرفت به سمت تهران حمل مي شود كه در روز هاي تعطيل نيز ترانزيت آن كاهش يافت و موجب افزايش قيمت شد.]]>
</TEXT>
</DOC>
<DOC>
<DOCID>HAM2-860118-011</DOCID>
<DOCNO>HAM2-860118-011</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[حل مشكل آب]]>
</TITLE>
<TEXT>
<![CDATA[مشكل آب شرب شهرهاي آبادان، خرمشهر و اروندكنار تا 2سال آينده به طور كامل رفع مي شود.
مديرعامل شركت آب و فاضلاب خوزستان گفت: با بهره برداري از طرح هايي كه هم اكنون در حال اجرا است و 2 سال ديگر به اتمام مي رسد، ظرفيت آب توليدي مي تواند پاسخگوي نياز?? سال آينده اين شهرها باشد.]]>
</TEXT>
</DOC>
<DOC>
<DOCID>HAM2-860118-012</DOCID>
<DOCNO>HAM2-860118-012</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[جمع آوري تلفن هاي رايگان
از اين پس رهگذران بوشهري فاقد تلفن همراه، بايد پول خرد و كارت تلفن را به عنوان همراهان اجباري در جيب هاي خود جاي دهند زيرا تلفن هاي رايگان مستقر در اين شهر جمع آوري شد. جمع آوري تلفن هاي همگاني رايگان در شهرهاي استان بوشهر توسط شركت مخابرات اين استان، باعث گله مندي شهروندان شده  است. برخي شهروندان معتقدند با توجه به مشكلاتي كه در زمينه ارتباطات سيار و حتي ترافيكي در زمينه ارتباطات تلفن هاي ثابت و كارتي در استان بوشهر وجود دارد، اقدام شركت مخابرات استان بوشهر در جمع آوري تلفن هاي همگاني رايگان،گامي  در جهت محدود كردن امكان ارتباطي مردم است.
فلافل ترانس پايين
احتمالاً تا چند روز  آينده شاهد نصب برچسب هايي با مضمون فلافل سرخ شده با روغن ترانس پايين روي ظرف هايي كه از جوشيدن روغن سياه شده اند، خواهيم بود زيرا از امسال تمامي اغذيه فروشي ژها موظف به استفاده از روغن با ترانس كمتر از 10 درصد مي ژشوند. در حالي كه جوشيدن روغن در دماي بالا و به طور مستمر سرطان زا است، برخي فروشندگان همچنان از اين شيوه خطرزا استفاده مي كنند. به هر حال به گفته دكتر صفوي رئيس دفتر بهبود تغذيه وزارت بهداشت، درمان و آموزش پزشكي، در شوراي عالي سلامت تصويب شده كه تمام كارخانجات روغن با ترانس كمتر از 10 درصد توليد كرده و تمامي  اغذيه ژفروشي ژها هم از اين نوع روغن ژها استفاده كنند.
معاوضه ماهي قرمز
شهرداري منطقه 20 ماهي هاي قرمز شب عيد را با گلدان هاي گل آپارتماني معاوضه كرد. هدف از اين اقدام، ترويج فرهنگ توسعه فضاي سبز و نگهداري از گل ها و گياهان آپارتماني در منازل بود. با توجه به عمر كوتاه اين موجودات و براي اين كه كودكان با صحنه مرگ ماهي ها مواجه نشوند و خاطره تلخ در اذهان آنان نقش نبندد، اين طرح در منطقه?? اجرا شد. در اين برنامه كودكان با تحويل ماهي هاي قرمز و رها كردن آن ها در درياچه اي مصنوعي در مجموعه تفريحي وليعصر شهرري، به جاي آن گلدان هاي گل تحويل گرفتند.
دوچرخه سواري دور ايران
يك دوچرخه سوار گيلاني قصد دارد دور ايران را با دوچرخه ركاب بزند. وي كه روز پنج شنبه وارد شهرستان رشت شد، گفت: من با شعار فرهنگ ايراني، فرهنگ صلح و دوستي است براي حمايت از حقوق كودكان قصد دارم، دور ايران را با دوچرخه طي كنم. وي از روز چهارشنبه از سمت آستارا به سوي رشت حركت كرد و سپس به تهران مي رود. مدت سفر اين دوچرخه سوار به دور ايران?? روز است و در اين مدت به اغلب استان هاي كشور سفر خواهد كرد. وي در پايان گفت: اميدوارم اين حركت موجب شود تا فرهنگ صلح و دوستي ايران به جهان بيش از پيش شناسانده شود و همچنين بزرگترها به حقوق كودكان احترام بيشتري بگذارند.
3پا و 4 بال
يك  مر غ  در يكي  از مرغداري  هاي  شهرستان  خرم  آباد داراي  3  پا و 4 بال  است . به  گزارش  واحد مركزي  خبر، اين مرغ از تخم  مرغ  2 زرده متولد شده است.
سيب زميني گلخانه اي
كشت  بافت  سيب  زميني  به  روش  گلخانه  اي آزمايشگاهي  در همدان  اجرا مي شود. با اجراي  اين  روش  هر  3  ماه  بيش  از  40  هزار ريز غده  سيب  زميني  در  350  متر مربع فضاي  گلخانه  اي توليد مي شود. بافت  سيب  زميني  به  روش  گلخانه  اي آزمايشگاهي  از كشورهاي  آلمان ، استراليا و هلند وارد ايران  شده است و اكنون  در استانهاي  اردبيل ، اصفهان ، مشهد و تهران  و همدان  اجرا مي شود و اين  نوع  كشت  يكي  از راههاي  خودكفايي  كشور در توليد سيب  زميني  است .]]>
</TEXT>
</DOC>
<DOC>
<DOCID>HAM2-860118-013</DOCID>
<DOCNO>HAM2-860118-013</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عرضه مرغ]]>
</TITLE>
<TEXT>
<![CDATA[رئيس سازمان بازرگاني آذربايجان شرقي از عرضه مرغ منجمد به قيمت?? هزار و??? تا?? هزار ريال در سطح استان خبر داد. صادق نجفي افزود: جلوگيري از افزايش قيمت و تنظيم بازار از اهداف اصلي عرضه مرغ به قيمت ياد شده مي باشد. وي اظهار داشت: با همكاري سازمان جهاد كشاورزي و اتحاديه هاي صنفي، مرغ هاي منجمد از طريق اصناف و فروشگاه هاي زنجيره اي عرضه خواهد شد. هم اكنون هر كيلوگرم مرغ در بازار تبريز به بيش از?? هزار ريال فروخته مي شود. نجفي همچنين در رابطه با عرضه سيب و پرتقال نيز گفت: اين اقدام تا آخر ماه جاري ادامه خواهد داشت.]]>
</TEXT>
</DOC>
<DOC>
<DOCID>HAM2-860118-014</DOCID>
<DOCNO>HAM2-860118-014</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[جشن ميلاد پيامبر اعظم ص
كانون نابينايان فرهنگسراي بهمن به مناسبت ميلاد پربركت حضرت خاتم النبيين ص و ميلاد مسعود امام جعفر صادق ع اقدام به برگزاري جشن كرده است. اين مراسم شامل برنامه هاي متنوعي از جمله تواشيح، مولودي خواني، موسيقي سنتي و اجراي گروه سرود توسط گروه كر و مسابقه حضوري است. تمامي برنامه ها توسط هنرمندان نابينا برگزار خواهد شد. مراسم جشن امروز از ساعت 17 تا 19 در تالار مبارك فرهنگسراي بهمن برگزار خواهد شد. حضور عموم شهروندان در اين برنامه شاد آزاد بوده و علاقه مندان مي توانند به نشاني ميدان راه آهن- ميدان بهمن فرهنگسراي بهمن مراجعه كنند و يا براي كسب اطلاعات بيشتر با شماره تلفن هاي 1-55312300 تماس بگيرند.
نمايش شاد و موزيكال
نمايش شاد و موزيكال قلي كوچولو ويژه سنين دبستان و پيش دبستان از 25 فروردين ماه در سالن گلبانگ فرهنگسراي طبيعت به روي صحنه مي رود. اين نمايش كه حاوي پيام هاي آموزشي در خصوص حفظ و احيا محيط زيست مي باشد همه روزه تا تاريخ 13 ارديبهشت ماه اكران مي شود. علاقه مندان براي تماشاي تئاتر و رزرو بليط مي توانند به نشاني فلكه دوم تهرانپارس انتهاي خيابان جشنواره فرهنگسراي طبيعت مراجعه كنند و يا با شماره تلفن 77326777 تماس بگيرند.
نشست هاي مشاوره
خانه فرهنگ صدف در ادامه فعاليتهاي فرهنگي هنري خود اقدام به برگزاري نشست هاي مشاوره در زمينه  هاي مختلف كرده است. اين نشست  ها به صورت فردي و گروهي در زمينه هاي تحصيلي، ازدواج، تربيتي، خانوادگي و... برگزار مي شود. علاقه مندان براي شركت در اين نشست ها مي توانند به نشاني: بزرگراه رسالت- خيابان مجيديه شمالي تپه شمس آباد- بلوار گلها- بوستان صدف- خانه فرهنگ صدف مراجعه كنند و يا براي كسب اطلاعات بيشتر با شماره تلفن 22955566 تماس بگيرند.
معرق ضايعات
نمايشگاهي از آثار معرق  ضايعات از تاريخ 20 تا 30 فروردين ماه در نگارخانه فرهنگسراي خانواده برپا مي شود. علاقمندان براي بازديد از اين نمايشگاه مي توانند در تاريخ ياد شده از ساعت 9 تا 19 به نگارخانه فرهنگسراي خانواده واقع در نارمك، ميدان هلال احمر، خيابان گلستان مراجعه كنند و يا براي كسب اطلاع بيشتر با شماره تلفن 77841376 تماس بگيرند.]]>
</TEXT>
</DOC>
<DOC>
<DOCID>HAM2-860118-015</DOCID>
<DOCNO>HAM2-860118-015</DOCNO>
<ORIGINALFILE>/1386/860118/news/_akhar.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[فروخوردن خشم
اين سخن از كيست؟ خشم مگيريد تا از هر اندوه و پشيماني رهايي يابيد.(پاسخ را در صفحه 30كتاب همشهري كه روز5شنبه ضميمه روزنامه منتشر شد بيابيد.)
a)پيامبراعظم ص b)امام علي ع
c)سقراط حكيم d)بزرگمهر
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 52
]]>
<IMAGE>/1386/860118/news/018177.jpg</IMAGE>
</TEXT>
</DOC>
<DOC>
<DOCID>HAM2-860118-016</DOCID>
<DOCNO>HAM2-860118-016</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهامپرسود بهار
خودروسازان و معادن و فلزات نبض بازار سهام را در آغاز سال به دست گرفتند]]>
</TITLE>
<TEXT>
<IMAGE>/1386/860118/news/018072.jpg</IMAGE>
<![CDATA[
گروه بورس- خودروسازان و قطعه سازان خودرو در نيمه نخست فروردين ماه بيشترين سود را نصيب سهامدارانشان كردند.
در اين ميان بالاترين سود از محل سرمايه گذاري در بورس تهران را سهامداران الكتريك شرق به دست آورده اند. سود ناشي از رشد قيمت سهام اين شركت قطعه ساز از 6/10 درصد طي دو هفته اول سال جديد بالاتر رفته است. در همين مدت ارزش دارايي سهامداران زامياد هم 2/10درصد رشد كرد؛ ضمن اين كه قيمت سهام دو شركت قطعه سازي ديگر يعني كمك فنر ايندامين و قطعات اتومبيل هم بين 7 تا 8 درصد رشد را تجربه كرده است. هنوز دلايل مشخصي براي رشد سريع قيمت سهام خودروسازان و قطعه سازان در آغاز سال 86 اعلام نشده است.
كارنامه
آمار موجود نشان مي دهد، در 15 روز آغازين سال 86 تعداد سرمايه گذاران در بورس اوراق بهادار از مرز 10 هزار نفر فراتر رفته و ارزش كل نقدينگي سرازير شده به سوي بازار سهام به 255 ميليارد ريال رسيده است. در اين مدت 101 ميليون برگه سهم در تالارهاي بورس اوراق بهادار بين متقاضيان سرمايه گذاري دست به دست شده است.
پرطرفدارها
در روزهاي آغاز سال 86 بازار سهام 3 شركت سايپا، بانك پارسيان و فولاد مباركه پررونق بود و اين شركتها را به پرطرفدارترين سهام بازار براي سرمايه گذاران خرد بدل كرد؛ به طوري كه ظرف 15 روز نخست سال جاري، يك هزار و 700 نفر در صف خريد سهام سايپا ايستادند و يك هزار و 500 نفر 17 ميليون سهم بانك پارسيان را به سبد دارايي هايشان افزودند.
تعداد خريداران سهام تازه وارد فولاد مباركه هم از مرز يك هزار نفر فراتر رفت. آمار دريافتي نشان مي دهد آغاز بهار دوره رونق سهام معادن و فلزات و خودروسازان بوده است؛ به طوري كه در پي سه شركت يادشده، سهام شركتهاي چادرملو، پارس خودرو، معادن و فلزات، مس و زامياد در جمع شركتهاي پرطرفدار بورس جاي گرفته است. طبق اين آمار 10 شركت اول در جدول سهام پرطرفدار بورس به اين دو گروه اختصاص يافته است.
مسير سرمايه ها
از طرف ديگر آمار موجود حاكي از آن است كه بيشترين حجم نقدينگي بازار در طول 15 روز نخست بهار 86 به سوي سهام بانك پارسيان روانه شده و ارزش كل داد و ستدهاي انجام شده بر سهام اين بانك به 31 ميليارد ريال رسيده است. ارزش مبادلات سهام فولاد مباركه هم 29 ميليارد ريال برآورد شده است.
26 ميليارد ريال از نقدينگي فعال بازار هم براي خريد سهام سايپا صرف شد.]]>
</TEXT>
</DOC>
<DOC>
<DOCID>HAM2-860118-017</DOCID>
<DOCNO>HAM2-860118-017</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[برنامه هاي تازه شركت بورس
حجم مبنا به طور محدود برداشته مي شود]]>
</TITLE>
<TEXT>
<![CDATA[گروه بورس - اولويت ها و برنامه هاي شركت بورس اوراق بهادار در سال 86 اعلام شد.
علي رحماني مديرعامل شركت بورس اوراق بهادار در گفت وگو با ايسنا اعلام كرد: روان و عادلانه نگه داشتن بازار وظيفه اصلي شركت بورس در سال 86 است. به گفته او بزرگترين تحول در سال 86 بهره برداري از نرم افزار جديد خواهد بود؛ اين نرم افزار امكان تعقيب قواعد معاملات و هم چنين نظارت را به بورس مي دهد و فرصتي براي مهندسي مجدد روش هاي موجود است.
او گفت: اميدواريم با استفاده از اين نرم افزار فرصتي فراهم شود تا تجديد نظر اساسي در روش ها به وجود آيد هرچند دقيقا مشخص نيست چه مواردي تغيير پيدا خواهد كرد، اما مطمئنا بسياري از مباحث تغيير پيدا مي كند؛ زيرا نرم افزار جديد اين تغييرات را ايجاب خواهد كرد. رحماني تحول ديگر سال 86 را به ورود شركت هاي مشمول اصل 44 مرتبط دانست و افزود: اميدواريم اين امر به افزايش حجم بازار كمك كند. اميدواريم با ظرفيت سازي در بورس براي تجهيز منابع بتوانيم واگذاري ها را با موفقيت انجام دهيم.
رحماني مهم ترين مشكل در بازار سهام سال 85 و هم چنين سال هاي گذشته را سايه افكندن ادامه ركود بر بازار سرمايه اعلام كرد و افزود: اين ركود ادامه روند سال هاي قبل است كه بايد مورد توجه قرار گيرد. خالص جريان شركتي  در سال هاي گذشته منفي بوده؛ يعني در سال84 معادل 798 ميليارد تومان افزايش سرمايه داشتيم و سه هزار و 630 ميليارد تومان شركت ها سود تقسيم كردند كه همين امر لاغرتر شدن شركت هاي بازار سرمايه را نشان مي دهد؛ هرچند كه از طريق ورود شركت هاي جديد تا حدي اين مشكل برطرف شده، اما اين مساله اساسي است كه شركت ها بايد در سياست هاي تقسيم سودشان تجديدنظر كنند و منابع مالي خود را ترجيحا از طريق سرمايه گذاري سود هايشان تامين كنند و شركت هايي كه مشكل مالي دارند، سود زيادي تقسيم نكنند تا دچار مشكل نشوند.
او افزود: شركت ها بايد سياست هاي تقسيم سودي را اعمال كنند كه حفظ سرمايه در بازار انجام شود، همين امر بايد به طريقي مورد توجه مدير مالي شركت ها قرار گيرد؛ تا در سياست هاي تقسيم سودشان دقت بيش تري داشته باشند.
او در گفت وگويي ديگر با موج اعلام كرد:با انعقاد قرار داد بين دو شركت بورس و نوسازي صنايع ايران در اواخر ارديبهشت ماه، شركت هاي تابلو چهارمي سال جاري به تابلوي فرعي باز مي گردند. علي رحماني گفت: در سال گذشته با سازمان گسترش و نوسازي صنايع ايران رايزني هايي در براي كمك به شركت هاي تابلو چهارمي و زيان ده صورت گرفت.
وي با اشاره به هدف تشكيل سازمان گسترش و نوسازي صنايع ايران در عارضه يابي كمك به شركتهاي زيان ده، ادامه داد: بنا شد تا اين شركت با عارضه يابي و بررسي كامل از علت زيان دهي شركت هاي تابلو چهارمي، براي خروج از زيان دهي و بازگشت به تابلوي فرعي اين دست از شركت ها كمك كند. به گفته وي، با كمك سازمان گسترش و نوسازي صنايع ايران، شركت هاي تابلو چهارمي به بانك ها براي دريافت وام معرفي مي شوند. قرار است تا آخر ارديبهشت ماه تفاهم نامه و قرار داد هاي لازم بين شركت بورس با سازمان گسترش و نوسازي صنايع ايران منعقد شود. وي از تدوين دستورالعمل رفع گره هاي معاملاتي خبر داد و گفت: اين دستورالعمل هفته آينده براي تصويب به هيات مديره سازمان بورس تقديم مي شود. بر اساس اين دستورالعمل، حجم مبنا و حد نوسان براي سهم هايي كه داراي صف خريد و يا فروش هستند برداشته و براي اين سهم ها، حجم مبناي يك در نظر گرفته مي شود.]]>
</TEXT>
</DOC>
<DOC>
<DOCID>HAM2-860118-018</DOCID>
<DOCNO>HAM2-860118-018</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آموزش رايگان آشنايي با مفاهيم بورس]]>
</TITLE>
<TEXT>
<![CDATA[گروه بورس - دوره آموزشي و رايگان آشنايي با اصول اوليه بورس در مركز همايش هاي مجموعه فرهنگي هنري تهران بر گزار مي شود.
بر اساس اين گزارش اين دوره هااز روز شنبه 18 فروردين از ساعت 16 الي 19 تشكيل مي شود. اين دوره6ساعته با حضور كارشناسان و مدرسان سازمان مديريت پژوهش، توسعه و مطالعات اسلامي تهران وبا هدف گسترش فرهنگ سرمايه گذاري در بورس تهران تشكيل مي شود. دانش پژوهان در اين كلاس ها با ابزارهاي مالي مورد استفاده در بورس،خريد و فروش سهام،حقوق دارندگان اوراق بها دار و تابلو هاي بورس آشنا خواهند شد.
علاقه مندان مي توانند براي شركت در اين دوره ها با شماره هاي7-77641125 تماس گرفته و يا به نشاني: خيابان شريعتي،روبروي بهار شيراز،مجموعه فرهنگي هنري تهران مراجعه كنند.]]>
</TEXT>
</DOC>
<DOC>
<DOCID>HAM2-860118-019</DOCID>
<DOCNO>HAM2-860118-019</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رونق سلف خريدر بورس فلزات]]>
</TITLE>
<TEXT>
<![CDATA[گروه بورس - در نخستين هفته فعاليت بورس فلزات تهران در سال 86 در مجموع 136 هزار تن انواع فولاد مس و آلومينيوم به ارزش يك تريليون و 168 ميليون ريال داد و ستد شد.
به گزارش اطلاع رساني بورس فلزات، تالار اين بورس در هفته گذشته شاهد 140 هزار و 510 تن عرضه و در مقابل 538 هزار و 130 تن تقاضا بود. در اين هفته 135 هزار تن انواع محصولات فولادي به ارزش 916 ميليارد ريال معامله شد كه به لحاظ وزن و ارزش به ترتيب 99 و 91 درصد از كل بازار را به خود اختصاص داد. در گروه محصولات مسي نيز يك هزار و 100 تن انواع محصولات مس، به ارزش 75 ميليارد ريال معامله شد.همچنين 280 تن از انواع محصولات آلومينيومي به ارزش هشت ميليارد ريال دادوستد شد. براساس اين گزارش، از كل معاملات صورت گرفته در بورس فلزات طي هفته گذشته 135 هزار به ارزش 916 ميليارد ريال به صورت سلف و يك هزار و 380 تن به ارزش 84 ميليارد ريال به صورت نقدي دادوستد شد.در اين هفته در گروه محصولات كنسانتره و روي هيچ  معامله اي انجام نشد.]]>
</TEXT>
</DOC>
<DOC>
<DOCID>HAM2-860118-020</DOCID>
<DOCNO>HAM2-860118-020</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام مخابراتتابستان عرضه مي شود]]>
</TITLE>
<TEXT>
<![CDATA[فارس: مديرعامل شركت مخابرات ايران پيش بيني كرد، بخشي از سهام شركتهاي مخابراتي تيرماه در بورس تهران عرضه شود.
صابر فيضي گفت: سازمان خصوصي سازي قيمت گذاري سهام 33 شركت مخابراتي را آغاز كرده و برنامه واگذاري سهام شركتهاي مخابراتي وارد مراحل اجرايي خود شده است.
فيضي پيش از اين گفته بود، سهام 33 شركت مخابراتي سال 86 در قالب سهام مادر تخصصي مخابرات ايران واگذار خواهد شد و شركت زيرساخت به عنوان شبكه مادر از مخابرات ايران جدا و به وزارت ارتباطات ملحق خواهد شد. وي به 3 تكليف هيأت عالي واگذاري در سازمان خصوصي براي شركت هاي مخابراتي اشاره و اعلام كرده بود: اين هيأت مدت و زمان واگذاري، شيوه قيمت گذاري و چگونگي پرداخت اين قيمت توسط خريداران با شرايطي كه وديعه هاي مشتركان به سهام تبديل شود و اولويت هاي فروش سهام و درصدهاي تعاوني، خصوصي  و سهم كاركنان را مشخص خواهد كرد.]]>
</TEXT>
</DOC>
<DOC>
<DOCID>HAM2-860118-021</DOCID>
<DOCNO>HAM2-860118-021</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تازه ترين پيش بيني سود 4 شركت بورس]]>
</TITLE>
<TEXT>
<IMAGE>/1386/860118/news/018039.jpg</IMAGE>
<![CDATA[
گروه بورس- چهار شركت بورس با انتشار گزارشهاي مالي جديد آخرين پيش بيني سود خود را اعلام كردند.
براساس اين گزارش، سيمان مازندران با انتشار 2 اطلاعيه جداگانه سود هر سهم خود را براي سال هاي 85 و 86 پيشبيني كرد.
اين شركت در گزارش 9 ماهه درآمد هر سهم خود را براي سال 85 مبلغ 799 ريال پيش بيني كرد. سود هر سهم سيمان مازندران در سال 85 هزار و 528 ريال بود. هيأت مديره اين شركت در نظر دارد براي سال 85 به ازاي هر سهم 350 ريال به سهامداران بپردازد. سرمايه اين شركت در سال جاري معادل 200 درصد از محل مطالبات و آورده نقي سهامداران افزايش يافته است. سيمان مازندران همچنين در اطلاعيه ديگري درآمد هر سهم خود را براي سال جديد 962 ريال اعلام كرد.
اين گزارش حاكي است، شركت موتورسازان تراكتورسازي ايران نيز درآمد هر سهم خود را براي سال 86، 535 ريال اعلام كرد.
همچنين شركت هاي ماشين سازي نيرو محركه و سراميك هاي صنعتي اردكان نيز در تازه ترين گزارش هاي سالانه سود هر سهم خود را براي سال 86 به ترتيب 330 و 136 ريال پيش بيني كردند.]]>
</TEXT>
</DOC>
<DOC>
<DOCID>HAM2-860118-022</DOCID>
<DOCNO>HAM2-860118-022</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام فولاد خوزستان، ايرالكو و مپنا ارديبهشت ماه واگذار مي شوند]]>
</TITLE>
<TEXT>
<![CDATA[فارس: معاون سازمان خصوصي سازي گفت: سهام شركتهاي فولاد خوزستان، ايرالكو و مپنا در اولويت واگذاري هاي سال 86 قرار گرفته است.
سيد مهدي عقدائي تاكيد كرد: طبق برنامه ريزي، سهام 3 شركت هاي فولاد خوزستان، صنايع آلومينيوم ايران و مپنا در ارديبهشت ماه عرضه خواهد شد. عقدائي گفت: طبق قوانين بورس، 5 درصد سهام اين سه شركت براي كشف قيمت عرضه خواهد شد و پس از آن، در خصوص ميزان واگذاري ها در قالب سهام عدالت و بخش خصوصي تصميم گيري مي شود. به گفته وي، شركتها بايد نخست شرايط پذيرش بورس را كسب كنند، در اين ميان فولاد خوزستان هنوز در بورس پذيرفته نشده است.
او تصريح كرد: اولويت بعدي براي واگذاري سهام، شركت مخابرات و شركت هاي نفتي هستند. واگذاري و عرضه سهام شركت مخابرات براي شهريور ماه و شركت هاي نفتي نيز براي زمستان امسال برنامه ريزي شده است. ضمن اين كه عرضه سهام بانكها و بيمه ها نيز براي پايان سال برنامه ريزي شده است.
وي تصريح كرد: براي واگذاري شركت هاي نفتي، منتظر مصوبه هيات دولت هستيم كه مستلزم برگزاري جلسه مشترك وزيران نفت و اقتصاد است تا متن مصوبه مذكور به تصويب اين دو وزير برسد و سپس به هيات وزيران ارسال شود. عقدايي گفت: تعداد شركت هاي نفتي قابل واگذاري حدود 124 شركت است كه بايد ارزش گذاري نيز شوند.]]>
</TEXT>
</DOC>
<DOC>
<DOCID>HAM2-860118-023</DOCID>
<DOCNO>HAM2-860118-023</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نحوه پرداخت سود سهام عدالت اعلام شد]]>
</TITLE>
<TEXT>
<IMAGE>/1386/860118/news/018045.jpg</IMAGE>
<![CDATA[
مهر: سود سهام عدالت پس از تشكيل مجامع شركت هايي كه سهام آنها به مردم واگذار شده، مشخص و به صورت سالانه پرداخت خواهد شد.
غلامرضا حيدري كردزنگنه رئيس هيأت عامل سازمان خصوصي سازي در باره نحوه پرداخت سود سهام عدالت گفت: در مرحله اول واگذاري، سهام عدالت به 5 ميليون نفر واگذار شده كه سود اين سهام پس از تشكيل مجامع شركت هايي كه سهام آنها به مردم واگذار شده و در حدود مرداد و شهريور ماه مشخص خواهد شد.
او گفت: پس از عملياتي شدن مرحله اول و توزيع سهام عدالت بين 5 ميليون نفر، در مراحل دوم و سوم، 12 ميليون نفر تا پايان سال جاري سهام دريافت مي كنند كه اين ميزان كل افراد مشمول را تشكيل مي دهد.]]>
</TEXT>
</DOC>
<DOC>
<DOCID>HAM2-860118-024</DOCID>
<DOCNO>HAM2-860118-024</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[از ابتداي سال جاري تاكنون رخ داد
رشد 65 واحدي شاخص]]>
</TITLE>
<TEXT>
<IMAGE>/1386/860118/news/018036.jpg</IMAGE>
<![CDATA[
گروه بورس- به رغم وقوع رويدادهاي سياسي مختلف در هفته گذشته شاخص هاي بورس تهران با روند صعودي به كار خود پايان دادند.
از ابتداي سال جديد تاكنون شاخص هاي بورس تهران بي وقفه روند صعودي را دنبال كرده اند. به نظر مي رسد كه شاخص هاي بورس تهران عزم خود را جزم كرده اند تا در سال جديد فارغ از تحولات و رويداد هاي مختلف به كار خود ادامه دهند. بر اين اساس شاخص كل بورس تهران در هفته گذشته با 30 واحد افزايش به كار خود پايان داد. شاخص كل بورس در هفته پيش از آن نيز 35 واحد افزايش را در كارنامه خود ثبت كرده بود. به اين ترتيب از ابتداي سال جاري تاكنون شاخص كل بورس تهران 65 واحد افزايش يافته است. اين شاخص در پايان اين هفته به 9 هزار و 877 واحد رسيد. شاخص تابلوي اصلي نيز در اين هفته 5/53 واحد رشد كرد اما شاخص تالار فرعي با 17 واحد كاهش به كار خود پايان داد. شاخص هاي بازده بازار و صنعت نيز هركدام به ترتيب 95 و 21 پله صعود كردند. آمارهاي دريافتي همچنين حاكي از روند رو به رشد حجم و ارزش معاملات است. در اين هفته تعداد خريداران سهام با 4 درصد رشد به 6 هزار و 902 نفر رسيد، اين تعداد سهامدار 53 ميليون و 700 هزار سهم را به ارزش 5/138 ميليارد ريال خريداري كردند كه اين آمار به لحاظ حجم 14 درصد و به لحاظ ارزش معاملات 19 درصد رشد را نشان مي دهد. 36 ميليون سهم از اين ميزان سهام معامله شده در تابلوي اصلي بورس به ارزش 105 ميليارد ريال داد و ستد شده است.
ارزش معاملات تابلوي اصلي در اين هفته 32 درصد و حجم معاملات 15 درصد رشد كرد. اين معاملات را 5 هزار و 571 سهامدار رقم زدند. اما در حالي كه مسئولين سازمان بورس در سال گذشته عنوان مي كردند كه شركت هاي حاضر در تابلوي چهارم يا تابلوي غيررسمي تا انتهاي سال 85 نسبت به اصلاح عملكرد و حجم معاملات خود فرصت دارند اما معاملات در اين تالار در سال جديد بار ديگر پيگيري شد و در اين هفته هزار و 672 سهم به ارزش 6/13 ميليون ريال داد و ستد شد. در مجموع از ابتداي سال جاري تاكنون بورس تهران 7 روز فعاليت داشته و ارزش كل معاملات طي اين مدت بالغ بر 4/254 ميليارد ريال برآورد مي شود.]]>
</TEXT>
</DOC>
<DOC>
<DOCID>HAM2-860118-025</DOCID>
<DOCNO>HAM2-860118-025</DOCNO>
<ORIGINALFILE>/1386/860118/news/_bourse.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد 56 درصدي در بورس كشاورزي]]>
</TITLE>
<TEXT>
<![CDATA[مهر: ارزش معاملات بورس كشاورزي در سال 85 معادل 602 ميليارد ريال بود كه در مقايسه با سال 84 معادل  56 درصد رشد داشت.
احمد كبيري، دبيركل بورس كشاورزي با اشاره به عملكرد مثبت بورس كشاورزي در سال گذشته افزود:  حجم معاملات دادوستد شده نيز در سال 85 در مقايسه با سال 84 با رشدي معادل 38 درصد مواجه بوده است. به گفته كبيري در سال گذشته 296 ميليون تن محصول در بورس كشاورزي مبادله شد كه اين ميزان در مقايسه با سال 84  با 38 درصد رشد مواجه بوده است. وي ميزان كالاهاي كشاورزي عرضه شده در سال گذشته در بورس كشاورزي را 38 ميليارد تن اعلام كرد. كبيري در مورد حجم كالاهاي معامله شده در بورس كشاورزي در سال گذشته افزود:   در سال گذشته، 39 هزار تن محصول در گروه جو،  149 ميليون تن در گروه ذرت، 81 هزار تن در گروه كنجاله، 115 تن در گروه برنج،  245 تن در گروه شكر،  75 تن در گروه عدس، 24 هزار و500 تن در گروه خرما، 500 تن در گروه چاي و  297 هزار تن در گروه كشمش مبادله شد.]]>
</TEXT>
</DOC>
<DOC>
<DOCID>HAM2-860118-026</DOCID>
<DOCNO>HAM2-860118-026</DOCNO>
<ORIGINALFILE>/1386/860118/news/_diet.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلاح جديد براي مبارزه با آلرژي
تحقيقات نشان داده است رژيم غذايي مديترانه اي از بروز حساسيت پيشگيري مي كنددكتر فرنوش صفوي فر]]>
</TITLE>
<TEXT>
<IMAGE>/1386/860118/news/018057.jpg</IMAGE>
<![CDATA[
اين روزها تعداد كساني كه با رسيدن فصل بهار دائم دستمال دستشان است و از دست عطسه و خارش و تنگي نفس كلافه اند، روز به روز بيشتر مي شود. گذشته از اين كه بهار، فصل آلرژي هاست، دانشمندان مي گويند آمار انواع آلرژي، از آلرژي فصلي بگير تا آلرژي هاي غذايي و پوستي و... سال به سال افزايش مي يابد. اما چرا؟
به تازگي نتايج تحقيقي در خبرگزاري ها منتشر شده كه سرنخ هاي جالبي در اين مورد ارائه مي دهد؛ آلرژي به نوع رژيم غذايي ما پيوند مي خورد.
در اين مطالعه گفته شده كه رژيم غذايي موسوم به مديترانه اي مي تواند از بروز آلرژي در كودكان جلوگيري كند. محققان بيمارستان برامپتون انگليس به همراه گروهي از محققان اسپانيايي و يوناني، متوجه شده اند در جاهايي مثل جزيره كرت در يونان كه مردم هنوز تا حد زيادي به رژيم سنتي خود كه همان رژيم مديترانه اي بوده، پاي بند هستند، ميزان بروز حساسيت هاي پوستي و تنگي نفس و علائمي مانند آن خيلي كمتر از جاهاي ديگر است. با وجود اين كه ميزان آلرژن هاي اين مناطق كمتر از جاهاي ديگر نيست.رژيم مديترانه اي، سرشار از غذاهاي دريايي و گوشت سفيد است. ضمن اين كه حجم ميوه و سبزي و خوراكي هاي فيبردار در آن بيشتر است. در اين رژيم به جاي اين كه گروه نان و غلات در قاعده هرم قرار بگيرند، گروه سبزي و ميوه قرار مي گيرند. غلات هم غلاتي هستند كه به صورت كامل مصرف مي شوند و سبوس آنها گرفته نشده است.
از مشخصه هاي ديگر اين رژيم، استفاده از روغن هاي با اسيد چرب غير اشباع بالا، مثل روغن زيتون است. تقريبا اكثر روغن هاي مصرفي در پخت و پز اين نوع غذاها، روغن زيتون است. يك نكته ديگر كه ويژگي خاصي به اين نوع رژيم مي دهد، مصرف بالاي سير در اين نوع غذاهاست.
در اين مطالعه كه خبرگزاري رويترز آن را گزارش كرده است، 690 كودك 7 تا 18 ساله مورد بررسي قرار گرفته اند. يك گروه كودكاني كه بيشتر از اين نوع رژيم و خوراكي هايي مثل انگور، گوجه فرنگي و سيب، استفاده مي كردند و گروه ديگر آنهايي كه رژيم مدرن معمول را داشته اند و به طور مشخص از كره مارگارين استفاده مي كردند.بررسي دراز مدت اين كودكان نشان داد در گروه اول آبريزش بيني و تنگي نفس ناشي از آلرژي بسيار كمتر از گروه دوم بوده است. يك توجيه اين اثر، وجود آنتي اكسيدان هاي گوناگون در اين نوع خوراكي هاست كه هم در پيشگيري از بيماري هاي قلبي و عروقي موثر است و هم احتمالا مي تواند جلوي شروع واكنش هاي ايمني نابجا و ايجاد حساسيت در افراد شود. انجمن قلب و عروق آمريكا در تحقيقات خود اعلام كرده است افرادي كه از اين رژيم غذايي پيروي مي كنند، تا يك سوم كمتر ا ز ساير افراد احتمال دارد كه به حمله قلبي دچار شوند.
جالب اين كه خوراكي هايي مانند انگور و گوجه فرنگي تا كنون از جمله مواد آلرژي زا محسوب مي شدند. اما در اين مطالعه، اثر محافظتي آن در پيشگيري از آلرژي مشخص شده است. البته اين موضوع را همان طور كه اشاره شد، بايد در چارچوب كلي رژيم مديترانه اي ملاحظه كرد. احتمال دارد كه اين اثر، در كنار ساير مشخصه هاي اين شيوه غذاخوردن وجود داشته باشد.]]>
</TEXT>
</DOC>
<DOC>
<DOCID>HAM2-860118-027</DOCID>
<DOCNO>HAM2-860118-027</DOCNO>
<ORIGINALFILE>/1386/860118/news/_diet.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[يك كلاغ چهل كلاغ در مورد خوراكي ها
زرده تخم مرغ،كلسترول را بالا نمي برد؟
صدف كوهكن]]>
</TITLE>
<TEXT>
<![CDATA[سالهاست كه همه جا، توصيه هاي تغذيه اي مثل اين كه روزي 8 ليوان آب بنوشيد، مصرف نان و برنج چاق مي كند، تخم مرغ كلسترول خون را بالا مي برد و... را جار مي زنند، اما اينكه اين نكات تا چه حد صحت دارند، مسئله اي است كه جاي بحث دارد.
به گزارش رويترز، دكتر وندي ريپوويچ، متخصص طب ورزشي از دانشگاه واشنگتن، با تحقيق بر روي برخي از اين باورها، صحت آنها را زير سئوال برده است.
مثلا اين باور كه خوردن تخم مرغ، كلسترول شمارا افزايش مي دهد، ازآنجا نشات مي گيرد كه زرده تخم مرغ يكي از منابع سرشار از كلسترول است؛ با اين وجود به نظر نمي رسد كه مصرف ميزان متوسطي از اين ماده غذايي، خطري براي سلامت داشته باشد. ريپوويچ مي گويد: بيشترافراد بخصوص آنهايي كه از بيماريهاي قلبيعروقي رنج مي برند به توصيه پزشكان معالج خود از مصرف تخم مرغ امتناع مي كنند، اما در حقيقت هيچ تحقيق جامعي در اين زمينه كه مصرف يك يا دو عدد تخم مرغ در روز سطح كلسترول را تغييرمي دهد، وجود ندارد.
باور عمومي ديگر اين است كه مصرف كربوهيدراتها شما را چاق مي كند. اين درحالي است كه تحقيقات نشان داده است قطع مصرف كربوهيدرات ها از طريق از دست دهي آب موجود در ذخاير كربوهيدراتي باعث كم شدن چندكيلوگرمي از وزن مي شود اما دكتر ريپوويچ معتقد است كه خوردن كربوهيدرات ها در حد متوسط به شكل مستقيم دليلي براي چاق شدن محسوب نمي شود، چرا كه مصرف كربوهيدرات هاي پيچيده نظير سيب زميني، نان هاي سبوس دار و غلات از واجبات تغذيه سالم است.
روزي 8 ليوان آب بنوشيد. اين باور هم توسط ريپوويچ به چالش كشيده شده؛ ريپوويچ مي گويد: ما آب مي نوشيم تا آبي كه طي فرايند هايي نظير تنفس، ادرار و تعريق را بدنمان از دست مي دهد،جايگزين كنيم اما براي اين كار لازم نيست حتما دو ليتر آب بنوشيم.
او در اين زمينه به افرادي اشاره مي كند كه هر جا مي روند، بطري آبي را همراه مي برند تا 8 ليوان آب روزانه را دريافت كنند، اما غافل اند از اينكه براي تامين آب مورد نياز بدنشان مي توانند از منابع ديگردر رژيم غذايي روزانه شان استفاده كنند؛ به عبارت ديگربه شكل طبيعي با مصرف برخي منابع غذايي مثل ميوه ها و سبزي هاي تازه، نوشيدن چاي و... قسمتي از اين آب تامين مي شود.
جالب است بدانيد كه مصرف بيش ازاندازه آب هم بخصوص در افرادي كه خودشان را مجبور به نوشيدن از روي پيمانه مي كنند، خالي از ضرر نيست چرا كه آب زيادي تعادل الكتروليت هاي بدن را به هم مي زند و مثلا مقدار سديم را در خون كم مي كند.
ريپوويچ در پايان به اين باور كه همه افراد نيازمند مصرف مكمل هاي ويتاميني هستند هم اشاره مي كند و مي گويد: اگر شما از آنهايي هستيد كه رژيم غذايي روزانه تان حاوي مواد گوناگوني شامل ميوه ها،سبزي ها، غلات سبوس دار، مقدار متناسبي از مواد لبني با چربي متوسط و مواد پروتئيني است، به طور كلي نيازي به مكمل هاي ويتاميني نداريد ولي در اين مورد چون اكثر افراد رژيم غذايي متعادلي ندارند استفاده از مكمل هاي ويتاميني ساده مي تواند مفيد باشد.]]>
</TEXT>
</DOC>
<DOC>
<DOCID>HAM2-860118-028</DOCID>
<DOCNO>HAM2-860118-028</DOCNO>
<ORIGINALFILE>/1386/860118/news/_diet.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران
در آزمون رزيدنتي امسال از هر 10 نفر يك نفر پذيرفته مي شود]]>
</TITLE>
<TEXT>
<![CDATA[حدود 10 درصد پزشكان عمومي  كشور امسال تحصيل در دوره هاي تخصصي را آغاز مي كنند.كيقباد طاهرنژاد رئيس مركز سنجش آموزش وزارت بهداشت، درمان و آموزش پزشكي در گفت وگو با خبرنگار واحد مركزي خبر گفت: در آزمون پذيرش دستيار پزشكي كه اسفند 85 برگزار شد 15700 پزشك عمومي  شركت كردند كه از اين تعداد حدود 1500 نفر در تخصص هاي مختلف پزشكي پذيرش مي شوند.وي افزود: نتايج اوليه آزمون حداكثر تا پايان ارديبهشت اعلام مي شود.
افزايش بيماري هاي كبدي در كشور
تحقيقات نشان مي دهد بيماري هاي كبدي در سال هاي اخير به علت تغذيه نامناسب و مصرف زياد غذاهاي آماده، افزايش يافته است. دكتر ايرج خسرونيا رئيس جامعه پزشكان متخصص داخلي ايران با بيان اين خبر به مهر گفت: غذاهاي آماده اغلب حاوي چربي هاي خطرناك و مواد نشاسته اي است كه علاوه بر چاقي، در كبد و عروق رسوب كرده و ايجاد ناراحتي هاي كبدي مي كنند، عامل اصلي اين افزايش شيوع بوده اند.
گراميداشت روز دندانپزشكي
به مناسبت فرا رسيدن 23 فروردين ماه، روز دندانپزشكي، از سوي سازمان نظام پزشكي مراسم گراميداشتي با شركت بيش از سه هزار نفر از دندانپزشكان و متخصصين اين رشته برگزار مي شود.
سعيد ساعي معاون پشتيباني اين سازمان با اشاره به مصوبه هيأت وزيران در سال 1362 مبني بر انتخاب روز 23 فروردين  و نامگذاري اين روز به عنوان روز دندانپزشكي و ثبت آن به عنوان يكي از مناسبت هاي رسمي كشور، گفت: مراسم روز دندانپزشكي امسال در روز پنج شنبه بيست و سوم فروردين ماه در تالار بزرگ وزارت كشورو با حضور اعضاي شوراي عالي نظام پزشكي، اعضاي كميسيون بهداشت و درمان مجلس شوراي اسلامي، مسئولان بخش بهداشت و درمان كشور، اساتيد و دندانپزشكان دانشكده هاي دندانپزشكي و مراكز درماني بخش دولتي و خصوصي برگزار خواهد شد.]]>
</TEXT>
</DOC>
<DOC>
<DOCID>HAM2-860118-029</DOCID>
<DOCNO>HAM2-860118-029</DOCNO>
<ORIGINALFILE>/1386/860118/news/_diet.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[اسم بچه را مرتب صدا بزنيد
محققان دريافته اند صدازدن مكرر نام بچه ها در يك سالگي، كمك مي كند تا اختلالاتي مانند اوتيسم، زودتر تشخيص داده شود. از آنجا كه اغلب تشخيص اين بيماري در سن 3 تا 4 سالگي ممكن است، پاسخ ندادن كودك در مقابل صدا زدن اسمش مي تواند يك نشانه زودرس از بروز اوتيسم باشد. بي بي سي گزارش داد محققان دانشگاه كاليفرنيا با انجام اين آزمون در يك سالگي كودكان در معرض خطر اوتيسم و پيگيري آنان تا يك سال بعد، متوجه شدند سه چهارم آنهايي كه در مقابل نامشان واكنش مناسبي نشان نداده بودند، در دو سالگي علائم جدي تري از اختلال رفتاري پيدا كرده بودند. يافته هاي اين محققان اين فرصت را به والدين مي دهد تا زودتر اوتيسم را تشخيص دهند و جهت درمان آن اقدام كنند.
ميزان درآمد، در سلامت رژيم موثر است
محققان مي گويند سطح درآمد افراد و همچنين قيمت انواع مواد غذايي روي رژيم غذايي آنها تاثير مهمي دارد. خبرگزاري رويترز گزارش كرده است محققان مركز تحقيقات تغذيه وابسته به دانشگاه جانز هاپكينز آمريكا با نظرسنجي از 4 هزار و 300 آمريكايي 20 تا 65 ساله به اين نتيجه رسيده اند كه هرچه درآمد ماهيانه و تحصيلات افراد بيشتر باشد، رژيم غذايي سالم تري دارند. يعني چربي غذاهايشان كمتر است، از ميوه و سبزي بيشتر استفاده مي كنند و كلسيم بيشتري دريافت مي كنند. نكته ديگر اين مطالعه آن است كه تاثير سطح اجتماعي و اقتصادي افراد در سلامت رژيم غذايي شان، در زنان و همچنين سفيد پوست ها بيشتر است، يعني اين گروه ها اگر درآمد و تحصيلات بالاتري داشته باشند، بيشتر احتمال دارد كه غذاهاي سالم تري مصرف كنند.اين مطالعه در آخرين شماره نشريه تغذيه باليني اروپا منتشر شده است.
بعضي كودكان به بدرفتاري حساس ترند
مطالعات پژوهشگران نشان مي دهد واكنش همه كودكان به بدرفتاري هاي والدينشان با آنها يكسان نيست و برخي از آنها ممكن است به اين موضوع حساس تر باشند. خبرگزاري رويترز گزارش داده است در مطالعه اي كه محققان دانشگاه پارك در پنسيلوانيا روي بيش از 700 خانواده انجام داده اند، مشخص شده است كه برخي كودكان در برابر رفتارهاي خشونت آميز و تهاجمي والدينشان، واكنش شديدتري نشان مي دهند و بيشتر ممكن است كه دچار افسردگي يا رفتارهاي تهاجمي شوند. هنوز مشخص نشده است كه منشا اين تفاوت كودكان در كجاست، اما محققان حدس مي زنند اين موضوع به مسئله ژنتيك برگردد، يعني كودكاني كه خويشاوندان با رفتارهاي ضداجتماعي دارند، بيشتر از بقيه نسبت به اين رفتارها واكنش نشان دهند. اين مطالعه در آخرين شماره نشريه روانپزشكي عمومي چاپ شده است.
ورزش از آرتروز سالمندان پيشگيري مي كند
ورزش منظم، حتي به مقدار كم، مي تواند بروز ساييدگي مفاصل يا همان آرتروز را تا سه سال به تاخير بيندازد. محققان دانشگاه كوئينزلند استراليا با بررسي و مقايسه زناني كه هفته اي يك ساعت و 15 دقيقه و به طور مرتب ورزش مي كردند، متوجه شدند كه اين زنان تا سه سال ديرتر از بقيه دچار درد و سفتي مفاصل، ناشي از آرتروز مي شوند.محققان مي گويند ورزش با انعطاف پذير كردن مفاصل، بالا بردن قدرت عضلاني و متعادل كردن وزن، به سالمندان كمك مي كند تا سال هاي بيشتري را بدون آرتروز بگذرانند. آنها به سالمندان ورزش هايي مثل پياده روي، شنا، يوگا و تايي چي را، به عنوان اصلي ترين دارويي كه همه چيز را براي مبارزه با آرتروز دارد، معرفي كرده اند.]]>
</TEXT>
</DOC>
<DOC>
<DOCID>HAM2-860118-030</DOCID>
<DOCNO>HAM2-860118-030</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شايعات به حقيقت پيوست
فرمانده  نيروي انتظاميدبيركل ستاد مبارزه با مواد مخدر شد]]>
</TITLE>
<TEXT>
<IMAGE>/1386/860118/news/018048.jpg</IMAGE>
<![CDATA[
گروه اجتماعي- رئيس جمهوري در حكمي سردار سرتيپ اسماعيل احمدي مقدم فرمانده  نيروي انتظامي را به عنوان دبير ستاد مبارزه با مواد مخدر منصوب كرد.
محمود احمدي نژاد در اين حكم با تاكيد بر اين كه انتظار عموم مردم در مبارزه با بلاي خانمان سوز مواد مخدر و رهايي بخشيدن جامعه به ويژه جوانان از چنگال سوداگران مفسد و تباه گران نسل، تكليف انساني و اجتماعي سنگيني را برعهده  اين ستاد نهاده، تصريح كرده است: اهميت مبارزه با مواد مخدر ايجاب مي كند كه با بررسي همه جانبه، برنامه ريزي و هم گرايي به اين موضوع توجه شود.
احمدي نژاد هم چنين ابراز اميدواري كرده است كه دبير جديد ستاد مبارزه با مواد مخدر با استعانت از خداوند متعال و جلب همكاري و هماهنگي قواي قضاييه، مقننه، سازمان صداوسيما و نيروهاي مسلح و با به كارگيري توان سازمان هاي مسئول و مشاركت مردم عزيز و شريف، بيش از پيش در انجام وظايف محوله موفق باشد.
پيش از اين فداحسين مالكي دبير ستاد مبارزه با مواد مخدر بود.
اين حكم در پي شايعات سال گذشته مبني بر عزل فداحسين مالكي و در حالي صادر شد كه مدت زمان زيادي از دبيركلي وي كه اواخر شهريور ماه سال 84 و پس از رياست جمهوري احمدي نژاد به اين پست منصوب شد، نمي گذشت در حالي كه به موجب ماده 33 قانون مبارزه با مواد مخدر مصوب 3/8/67 مجمع تشخيص مصلحت نظام، دبيركل(جانشين رئيس جمهوري در ستاد)فردي است كه براي مدت 5 سال توسط رئيس جمهوري انتخاب و منصوب مي شود.
فداحسين مالكي، دبيركل پيشين ستاد در شرايطي با حكم بركناري مواجه شده است كه معتقد بود با ابلاغ سياست هاي كلان و فرمان مقام معظم رهبري به سران سه قوه، مبارزه با مواد مخدر وارد مرحله جديدي شده است.
اكنون نيز سردار احمدي مقدم، فرمانده پليس كشور كه با حفظ سمت به دبيركلي ستاد مبارزه با مواد مخدر از سوي رئيس جمهوري منصوب شده و احتمالاً جاي خود را در فرماندهي ناجا به شخص ديگري خواهد داد.
اما دست كم نگاهي به برنامه هاي پليس در امر مبارزه با مواد مخدر در كشور نشان مي دهد كه اين نيرو در امر اعتياد چندان بي تمايل نيست چنان كه رئيس پليس مبارزه با مواد مخدر نيروي انتظامي همزمان با بركناري مالكي از افزايش 51 درصدي عمليات هاي رزمي با قاچاقچيان در سال 85 خبر داده و گفته است: در جريان اين عمليات ها، 224 تن از سوداگران مرگ به هلاكت رسيدند.
سردار حسين آبادي در تشريح عملكرد پليس در سال 85 گفت: با حضور مؤثر قرارگاه عملياتي در سيستان، يك هزار و 809 فقره عمليات بر روي كاروان هاي قاچاق مواد مخدر در استان هاي خراسان، سيستان و بلوچستان، كرمان، فارس، هرمزگان، خراسان جنوبي، يزد و اصفهان انجام شد.
وي با اشاره به اين كه اين عمليات ها به 492 فقره درگيري مستقيم با قاچاقچيان منجر شد، تصريح كرد: در مقايسه با مدت مشابه سال قبل، در سال 85 ميزان درگيري ها13، درصد و عمليات ها نيز 51 درصد افزايش داشته است.
سردار حسين آبادي با اشاره به دستگيري 419 هزار و 388 تن در سال 85 در رابطه با مواد مخدر، تصريح كرد: تعداد دستگيرشدگان نسبت به سال گذشته، 11 درصد افزايش داشته است.
به نوشته سايت پليس رئيس پليس مبارزه با مواد مخدر ناجا، همچنين افزود: با مقايسه آمار شهدا در مقايسه با مدت مشابه سال 84، كاهش 5 درصدي تعداد شهدا و كاهش 18 درصدي تعداد مجروحان نيروهاي خودي مشخص مي شود. سردار حسين آبادي در خصوص نحوه كشفيات، خاطرنشان كرد: 56 درصد از كشفيات از طريق عمليات اطلاعاتي، 27 درصد از طريق عمليات انتظامي و 17 درصد از طريق عمليات رزمي به دست آمده است.
اكنون بايد منتظر ماند و ديد كه تصميم رئيس جمهوري براي تغيير دبيركل ستاد مبارزه با مواد مخدر از چه ديدگاهي اتخاذ شده و سردار احمدي مقدم، چه برنامه هايي براي تحول بيشتر در زمينه مبارزه با اشرار قاچاقچي، مافياي خارجي، عاملان حوادث تروريستي و... ارائه خواهد كرد؟]]>
</TEXT>
</DOC>
<DOC>
<DOCID>HAM2-860118-031</DOCID>
<DOCNO>HAM2-860118-031</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بم ميزبان اولين مدرسه يونسكو در دنيا]]>
</TITLE>
<TEXT>
<![CDATA[مهر: اولين مدرسه ساخت سازمان تربيتي، علمي و فرهنگي ملل متحد( يونسكو )با پيش بيني هاي انجام شده همزمان با هفته معلم در شهر بم افتتاح خواهد شد.
مشاور دفتر منطقه اي يونسكو در ايران افزود: مدرسه ياد شده با 9 هزار متر مربع زمين و 4 هزار و 500 مترمربع بنا 250 دانش آموز بومي شهر بم را در خود جاي مي دهد و قرار است به عنوان الگوي آموزشي و اولين مدرسه سازمان يونسكو به جهانيان معرفي شود.
محرم آقازاده، فاجعه ملي زلزله بم را دليل انتخاب اين شهر عنوان كرد و از احداث رصدخانه قابل استفاده براي معلمان، فضاي گسترده و امكانات آموزش مهارتهاي حرفه اي جهت خدمات رساني به خانم هاي متاهل و مجرد(در شيفت هاي خارج از ساعات درسي)خبر داد.
مشاور آموزشي يونسكو و يونيسف تاكيد كرد: براي پذيرش دانش آموز در اين مدرسه هيچ گونه آزموني برگزار نمي شود، معدل و گروه خاصي براي انتخاب وجود ندارد و فرزندان بومي(عادي و معلول، كم بينا و كم شنوا)تا شعاع 500 تا 600 متري بم با توزيع طبيعي مي توانند از امكانات آن استفاده كنند.
استاد برنامه ريزي درسي و تكنولوژي آموزشي دانشگاه علامه طباطبايي ادامه داد: قرار است معلمان ساكن منطقه بم با آموزش هاي قبلي الگوي تدريسي براي تمام كشورهاي آسيايي و اقيانوسيه ارائه دهند. رويكرد آموزش فراگير و دوستدار كودك، مدارس فراگير ياد گيرنده، ارائه ايده هاي نوين جهاني از جمله اهداف افتتاح اين مدرسه به شمار مي رود.]]>
</TEXT>
</DOC>
<DOC>
<DOCID>HAM2-860118-032</DOCID>
<DOCNO>HAM2-860118-032</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سومين پايگاه سلامت دهان و دندان مدارس تهران افتتاح مي شود]]>
</TITLE>
<TEXT>
<![CDATA[گروه اجتماعي- همزمان با هفته سلامت سومين پايگاه سلامت دهان و دندان در منطقه 17 آموزش و پرورش تهران در روز 22 فروردين افتتاح مي شود.
در پايگاه امام علي(ع)با همكاري دفتر سلامت دهان و دندان وزارت بهداشت خدمات مرتبط با سلامت دهان و دندان دانش آموزان ارائه مي شود.
هفته سلامت امسال با شعار آينده مطمئن با سرمايه گذاري در سلامت، صبح امروز با به صدا در آمدن زنگ سلامت به صورت نمادين در مدرسه رضوان منطقه 22 تهران با حضور وزراي آموزش و پرورش و بهداشت، درمان و آموزش پزشكي و همزمان در مدارس سراسر كشور آغاز مي شود.]]>
</TEXT>
</DOC>
<DOC>
<DOCID>HAM2-860118-033</DOCID>
<DOCNO>HAM2-860118-033</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دارندگان فيش هاي عمره به حج و زيارت مراجعه كنند]]>
</TITLE>
<TEXT>
<![CDATA[گروه اجتماعي- دارندگان فيش هاي عمره براي تعيين وضعيت در تهران به سازمان حج و زيارت و در شهرستان ها به دفاتر اين سازمان مراجعه كنند.
مديركل روابط عمومي سازمان حج و زيارت در اين باره گفت: براي تعيين وضعيت فيش ژهاي عمره بلاتكليف مهلت زماني تعيين شده و دارندگان اين فيش ژها بايد هر چه سريع ژتر به سازمان حج و زيارت مراجعه كنند.
عبدالله نصيري افزود: بيش از 200 هزار نفر از متقاضيان عمره كه از سال ژ 76 در بانك سپرده گذاري كرده اند، با وجود صدور اطلاعيه هاي سازمان حج و زيارت هنوز براي اعزام به بيت ژ الله الحرام اقدامي نكرده ژاند. وي خاطرنشان كرد: مراجعه نكردن اين متقاضيان موجب اختلال در برنامه ژريزي سازمان حج و زيارت شده است.
به گفته نصيري دارندگان فيش هاي عمره پس از اعلام سازمان حج و زيارت مبني بر اعزام به عمره تنها يك بار مي توانند با ارائه دليل موجه،نوبت عزيمت خود را جا به جا كنند.
همچنين مديركل سازمان حج و زيارت استان تهران نيز در اين باره گفت: مقرر شده به دارندگان اين نوع فيش ژها يك فرصت نهايي داده شود تا پس از سپري شدن اين مهلت، نوبت آنان باطل و هزينه ثبت نام مسترد  ژشود.]]>
</TEXT>
</DOC>
<DOC>
<DOCID>HAM2-860118-034</DOCID>
<DOCNO>HAM2-860118-034</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[راهنمايي و رانندگي اعلام كرد
تخلفاتي كه گواهينامه ب 1 را باطل مي كند]]>
</TITLE>
<TEXT>
<IMAGE>/1386/860118/news/018051.jpg</IMAGE>
<![CDATA[
گروه اجتماعي- رانندگان داراي گواهينامه هاي جديدالصدور ب1 در صورتي كه در طول يك سال پس از دريافت گواهينامه، مرتكب سرعت و سبقت غيرمجاز و تصادفات رانندگي منجر به جرح و فوت كه مقصر باشند، شوند، گواهينامه آنان باطل مي گردد.
جانشين مركز صدور گواهينامه راهنمايي و رانندگي ناجا با اعلام اين خبر ادامه داد: در صورتي كه رانندگان داراي اين گواهينامه برابر ماده 27 آئين نامه راهنمايي و رانندگي مصوب سال 84 از تاريخ صدور گواهينامه به مدت يك سال، مقررات راهنمايي و رانندگي را رعايت نموده و مطابق شرايط ابلاغي مرتكب تخلفات رانندگي نشوند، اعتبار گواهينامه آنها 5 ساله خواهد بود. سرهنگ باباپور تصريح كرد: رانندگان داراي اين گواهينامه نيز تمام شرايط رانندگان داراي گواهينامه ب 1 را تا مدت يك سال دارا هستند و در تخلفاتي از قبيل: سرعت و سبقت غيرمجاز و تصادفات رانندگي منجر به جرح و فوت كه مقصر باشند، گواهينامه آنان باطل مي شود.
وي خاطرنشان كرد: به لحاظ افزايش آگاهي متقاضيان اخذ اين گواهينامه مقرر شده در زمان تحويل گواهينامه، بروشور آموزشي در اين زمينه به متقاضيان تحويل داده شود.
گفتني است، دارندگان گواهينامه هاي ب 1 يك ساله در صورتي كه 11 ماه از اعتبار گواهينامه آنان گذشته باشد مي توانند، با در دست داشتن مدارك لازم شامل: اصل گواهينامه، كپي كارت ملي، كد پستي، اصل فيش هاي بانكي و تكميل فرم تبديل، در اسرع وقت به دفاتر پليس +10 مراجعه و نسبت به 5 ساله كردن گواهينامه خود اقدام كنند.]]>
</TEXT>
</DOC>
<DOC>
<DOCID>HAM2-860118-035</DOCID>
<DOCNO>HAM2-860118-035</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اطلاعيه نيروي انتظامي در خصوص اجراي طرح نوروزي سال 86
مشاركت مردم عامل مؤثري در جهت ارتقاء امنيت و آرامش اجتماعي است]]>
</TITLE>
<TEXT>
<![CDATA[گروه اجتماعي- نيروي انتظامي جمهوري اسلامي ايران در خصوص اجراي طرح نوروزي سال 86 اطلاعيه صادر كرد.
در اين اطلاعيه آمده است، طرح نوروزي سال 86 با هدف افزايش امنيت عمومي، روان سازي ترافيك و كاهش تلفات انساني با مشاركت مؤثر مردم و همكاري و هماهنگي ساير دستگاه ها در سراسر ميهن عزيزمان به اجرا درآمد.
بي شك ثمره مثبت مشاركت مردم و همكاري و هماهنگي سازمان هاي دولتي و مردمي عامل مؤثري در ايفاي وظايف نيروي انتظامي جهت ارتقاء امنيت و آرامش و انضباط اجتماعي بوده است.
گرچه بعضي نارسائي ها نيز در انجام ماموريت هاي ناجا متصور است كه ان شاءالله تلاش خواهد شد با استفاده از نظرات شهروندان و ارزيابي اقدامات خود در سال هاي آينده در عرصه خدمتگزاري موفق تر ظاهر شويم. انتظار دارد هموطنان عزيز با پيشنهادات و انتقادات خود در اين زمينه ما را ياري نمايند. لبخند رضايت آميز و زبان سپاسگزار مردم عزيز در اين ايام بهترين پاداش و عاملي براي رفع خستگي ماموران پرتلاش اين نيرو خواهد بود.
در پايان اين نيرو وظيفه خود مي داند از عموم هموطنان و همچنين دولت، نمايندگان مجلس، صدا و سيما، نيروي مقاومت بسيج، سازمان هاي امدادي و رسانه هاي جمعي صميمانه تقدير و تشكر نمايد.]]>
</TEXT>
</DOC>
<DOC>
<DOCID>HAM2-860118-036</DOCID>
<DOCNO>HAM2-860118-036</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آبخوري هاي 50 درصد مدارس استان تهراناز دستشويي ها تفكيك شده است]]>
</TITLE>
<TEXT>
<![CDATA[فارس: كارشناس بهداشت آموزش و پرورش شهرستان هاي استان تهران گفت: تقريبا در 50 درصد مدارس شهرستان هاي استان تهران، آبخوري دانش آموزان از سرويس هاي بهداشتي تفكيك شده است و مابقي هنوز مجزا نيست.
الهه حسن پور افزود: اولويت فعاليت هاي زيست محيطي كارشناسي بهداشت آموزش و پرورش شهرستان هاي استان تهران بر بهسازي و مرمت سرويس هاي بهداشتي و احداث آبخوري مجزا براي مدارس است.
وي اضافه كرد: به طور ميانگين تقريبا 50 درصد مدارس داراي آبخوري و سرويس بهداشتي مجزاست. يعني محل شستن دست دانش آموزان بعد از استفاده از سرويس هاي بهداشتي با محل آب خوردن آنان يكي نيست.]]>
</TEXT>
</DOC>
<DOC>
<DOCID>HAM2-860118-037</DOCID>
<DOCNO>HAM2-860118-037</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[118 ميليارد تومان صرف توزيع شير در مدارس كشور شد]]>
</TITLE>
<TEXT>
<![CDATA[فارس: اعتبار اوليه دريافت و توزيع شير در بين 12 ميليون و 200 هزار دانش آموز سراسر كشور 93 ميليارد تومان بود كه با توجه به پوشش دانش آموزان پسر مقاطع راهنمايي 25 ميليارد تومان ديگر تصويب شد.
محمدرضا محدث خراساني معاون برنامه ريزي و توسعه مديريت آموزش و پرورش افزود: توزيع شير بين دانش آموزان بايد در 70 نوبت صورت گيرد كه تاكنون بيش تر استان ها بيش از 50 نوبت شير را توزيع كردند.
وي اضافه كرد: برخي از استان هاي گرمسير با توجه به اين كه در نيمه دوم سال تحصيلي داراي هواي گرمتري هستند، 70 نوبت شير دانش آموزان مناطق خود را توزيع كردند.
محدث اظهار داشت: خوشبختانه توزيع شير مدارس هيچ مشكلي ندارد و تمام استان ها شير مدارس را به موقع تهيه كردند.
وي درباره اعتبار توزيع شير مدارس نيز گفت: اعتبار اوليه براي توزيع شير مدارس 93 ميليارد تومان بود كه با توجه به پوشش دانش آموزان پسر مقاطع راهنمايي تقاضاي 25 ميليارد تومان داشتيم كه شوراي اقتصاد اين ميزان را تصويب كرد.]]>
</TEXT>
</DOC>
<DOC>
<DOCID>HAM2-860118-038</DOCID>
<DOCNO>HAM2-860118-038</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[يادداشتفريبرز بيات
آيا استراتژي مبارزه با مواد مخدر تغيير خواهد كرد]]>
</TITLE>
<TEXT>
<![CDATA[انتخاب فرمانده پليس به عنوان دبيركل ستاد مبارزه با مواد مخدر قبل از هر چيز مي تواند تداعي كننده اين نكته باشد كه استراتژي مبارزه با مواد مخدر بار ديگر در حال تغيير و بازگشت به گذشته است.
استراتژي مقابله با عرضه و جرم تلقي كردن اعتياد با تأكيد بر اهرم هاي پليسي و انتظامي دستگيري، زندان، اعدام و فرستادن معتادان به اردوگاه ها بيش از 15 سال سياست ايران را در مبارزه با مواد مخدر تشكيل مي داد. اما اين سياست نه تنها مؤثر واقع نشد بلكه به گسترش و توسعه مواد مخدر در جامعه انجاميد، به طوري كه آمار 5/1 ميليون معتاد در اوايل انقلاب بنا بر گزارش هاي رسمي به
3 ميليون افزايش يافت. سن اعتياد به شدت كاهش يافت و به زير 15 سال رسيد و بر تنوع و تعدد انواع مواد مخدر صنعتي و شيميايي و روانگردان ها افزوده شد.
چنين ارزيابي هايي از استراتژي مقابله با عرضه موجب كنارگذاشتن آن و اتخاذ استراتژي جديد مقابله با تقاضا با تلقي اعتياد به عنوان بيماري و مقابله با تقاضا براي آن از طريق كار آموزشي و فرهنگي شد. اما اكنون بار ديگر با انتخاب فرمانده پليس به عنوان مسئول مبارزه با مواد مخدر به نظر مي رسد استراتژي دولت براي مقابله با مواد مخدر در حال تغيير و بازگشت به سياست هاي پليسي و مقابله اي است. اگرچه هنوز هيچ مقام مسئولي تاكنون ارزيابي از استراتژي و سياست هاي مبتني بر كنترل تقاضا ارائه نكرده است.
اين كه در عمل چه اتفاقي خواهد افتاد و آيا تغيير مسئول مبارزه با مواد مخدر موجب تغيير استراتژي مقابله با آن خواهد شد را برنامه ها و اقدامات دبيركل جديد ستاد مبارزه با مواد مخدر در آينده اي نه چندان دور روشن خواهد كرد.]]>
</TEXT>
</DOC>
<DOC>
<DOCID>HAM2-860118-039</DOCID>
<DOCNO>HAM2-860118-039</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت]]>
</TITLE>
<TEXT>
<![CDATA[رونمايي از آرم ملي ايمني غذا در نخستين روز از هفته سلامت
مردم از درجه كيفيت محصولات غذايي باخبر مي شوند
گروه سلامت- در نخستين روز از هفته سلامت كه به نام سلامت و ايمني غذا نامگذاري شده است، آرم ملي ايمني غذا رونمايي مي شود؛ نشاني كه از امسال بر روي همه مواد خوراكي مجاز كه نشانه سلامت و ايمني ماده غذايي است، درج مي شود.
دكتر عباس حاج آخوندي مديركل نظارت بر مواد غذايي وزارت بهداشت ضمن بيان اين كه در زمان حاضر 7500 كارخانه صنعتي توليد مواد غذايي و 83 هزار كارگاه صنعتي توليد مواد غذايي در كشور فعال است و ناظران معاونت غذاي دانشگاههاي علوم پزشكي سراسر كشور بر كيفيت توليد و نحوه عملكرد آنها نظارت دارند، گفت: بر اساس مصوبه اخير شوراي عالي سلامت و امنيت غذا، وزارت دادگستري موظف شده است تا با همكاري وزارت بهداشت نسبت به جمع آوري كليه فرآورده هاي غذايي غيرمجاز در سطح عرضه وارد عمل شود.
حاج آخوندي با تاكيد به اين كه از امسال، محصولات غذايي و كارخانه هاي توليد كننده اين مواد درجه بندي مي شوند، زيرا مردم حق دارند بدانند كه مثلا شير يا سس كدام كارخانه كيفيت بالاتري دارد، گفت: اين اقدام در كنار اجبار همه توليدكنندگان مواد غذايي نسبت به درج برچسب روي محصول كه تاريخ توليد، انقضا و مواد اصلي را نشان مي دهد نقش مؤثري در بالا رفتن آگاهي مردم و افزايش سطح ايمني مصرف مواد غذايي مي شود. وي افزود: همه محصولات غذايي وارداتي نيز مانند مواد آرايشي و بهداشتي وارداتي بايد برچسب فارسي را كه حاوي اين اطلاعات باشد داشته باشند در غير اين صورت از نظر وزارت بهداشت مورد تأييد نيستند.
مديركل نظارت بر مواد غذايي، آرايشي و بهداشتي وزارت بهداشت اضافه كرد:  كشور ما از نظر برخي مواد غذايي مانند پسته، زعفران و خرما مي تواند در جهان حرف اول را بزند در حالي كه بي توجهي به اين نوع مواد غذايي در كشور و فعاليت كشورهايي مانند چين، در اين زمينه ها رتبه ما را از اين نظر در جهان پايين آورده است. گفتني است، همزمان با اولين روز هفته سلامت، همايش سلامت و ايمني غذا نيز برگزار مي شود. در اين همايش وزير بهداشت و معاون غذا و داروي وزارت بهداشت به همراه صاحبان صنايع غذايي كشور حضور دارند و از صنايع غذايي برتر تقدير خواهد شد.
نماينده سازمان جهاني بهداشت در ايران اعلام كرد:
سلامت در ايران؛ هم رتبه اندونزي و اكوادور
]]>
<IMAGE>/1386/860118/news/018054.jpg</IMAGE>
<![CDATA[
گروه سلامت: نماينده سازمان جهاني بهداشت در ايران، با اعلام اين كه مقررات ارايه گزارش از تهديدات سلامت از ماه ژوئن سال جاري ميلادي در ايران اجرا مي شود، گفت: تاكنون هيچ موردي از انتقال آنفلوآنزاي پرندگان به عنوان يك معضل روز سلامت در دنيا ديده نشده است، اما پر كردن خلأهايي مانند رسيدگي به وضعيت بهداشت مناطق محروم، كاهش مصرف دخانيات، گسترش آموزش و مبارزه با رشد شيوع ايدز از راه جنسي، كاهش آمار حوادث قابل كنترل و مبارزه با فقر و بيكاري به عنوان ركن تهديد كننده سلامت از چالشهاي جدي سلامت در ايران است.
مبشر رياض شيخ در نشست خبري كه با هدف بررسي معضلات كنوني سلامت در جهان، منطقه خاورميانه و ايران در ساختمان سازمان ملل متحد در ايران برگزار شد، در خصوص تاكيد بر ارتباط ميان اقتصاد و سلامت، به خسارت 6 ميليارد دلاري شيوع سارس و مرگ 10 هزار نفر در سه ماهه اول سال 2003 در جهان اشاره كرد و افزود: وقوع چنين امري در مورد امراضي مانند آنفلوآنزاي پرندگان، اقتصاد جهان به ويژه كشورهاي در حال توسعه را به شدت به خطر مي اندازد. وي در ادامه با اشاره به اين كه در سه سال اخير 30 نوع ويروس جديد كه هنوز واكسن خاصي براي آنها كشف نشده به وجود آمده است، اظهار داشت: در حال حاضر توقف شيوع ويروس ايدز كه در سال 2006، 40 ميليون نفر از مردم جهان را مبتلا كرد بسيار حائز اهميت است.
نماينده سازمان جهاني بهداشت در ايران در ادامه با اعلام اين كه وضعيت ايران از نظر خدمات بهداشتي مطلوب بوده و در سازمان بهداشت جهاني كاهش رتبه نداشته و هم اكنون در رده كشورهاي نيكاراگوئه، اندونزي و اكوادور قرار مي گيرد، گفت: هم اكنون بيماريهاي قلبي عروقي، حوادث و تصادف از چالشهاي مهم سلامت در ايران محسوب مي شوند و مقابله با اين چالشها و ساير معضلات حضور پزشكان در تمام مناطق كشور و اقداماتي از قبيل گسترش بيمه بهداشت روستايي و اختصاص منابع اقتصادي بيشتر به مناطق محروم را مي طلبد.
نماينده سازمان جهاني بهداشت در ايران در پاسخ به سؤال خبرنگاري مبني بر وضعيت شيوع ايدز و مقابله با اين بيماري در ايران در مقايسه با ساير كشورهاي جهان اعلام كرد: شيوع ايدز در ايران اگرچه در مقايسه با ساير كشورهاي جهان اندك است اما معضل جدي در حال حاضر نحوه انتقال اين بيماري است زيرا عمده ترين روش انتقال اين بيماري در حال حاضر استفاده از سرنگ تزريقي مشترك است اما اين نحوه انتقال به سرعت به سوي انتقال از راه جنسي در حال تغيير است. وي در ادامه به كشف اخير داروي ايدز(آيمود)در ايران اشاره كرد و گفت: داروي كشف شده داروي كنترل كننده روند بيماري است كه مرحله بروز كامل بيماري را به تاخير مي اندازد و هيچ گونه اثر درماني ندارد چرا كه تاكنون هيچ روش درماني براي ايدز به وجود نيامده است. وي در اين خصوص افزود: دولت ايران هنوز براي تاييد اين دارو با سازمان بهداشت جهاني تماس نداشته است.]]>
</TEXT>
</DOC>
<DOC>
<DOCID>HAM2-860118-040</DOCID>
<DOCNO>HAM2-860118-040</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با افزايش 3 ميليون نفر در سال جاري12ميليون ايراني در گروه اقشار آسيب پذير]]>
</TITLE>
<TEXT>
<IMAGE>/1386/860118/news/018063.jpg</IMAGE>
<![CDATA[
 مينا شهني- امسال تعداد كساني كه در گروه هاي اقشار آسيب پذير جاي مي گيرند به 12 ميليون نفر مي رسد.
اقشار آسيب پذير شناسايي شده توسط نهادهاي حمايتي تا پايان سال گذشته 9 ميليون نفر اعلام شده بود كه بر اساس برنامه ريزي انجام شده در وزارت رفاه و تامين اجتماعي امسال به اين گروه 3 ميليون نفر ديگر نيز افزوده خواهد شد.
شناسايي 3 ميليون نفر از اين گروه در سال جاري بر عهده سازمان بهزيستي و كميته امداد گذاشته شده است.
مهدي عبدوس معاون پشتيباني سازمان بهزيستي در اين باره گفت: شناسايي اقشار آسيب پذير در بهزيستي از طريق گروه هاي هميار زنان سرپرست خانوار و كلينيك هاي مددكاري و خيريه هايي كه از بهزيستي مجوز گرفته اند در حال انجام است.
وي در باره چگونگي انجام اين كار افزود: افراد مراجعه كننده يا كساني كه توسط كارشناسان به مراكز زير پوشش سازمان بهزيستي معرفي مي شوند از سوي كارشناسان نيازسنجي مي شوند و در صورت تشخيص كارشناسان در گروه اقشار آسيب پذير جاي مي گيرند.
افراد شناسايي شده ممكن است خانواده يك شخص معتاد و يا يك زن در معرض طلاق باشد كه علاوه بر نياز به يارانه ها نيازهاي ديگري از قبيل مشاوره هم داشته باشد. به اين ترتيب فرد شناسايي شده در فهرست كساني قرار مي گيرد كه واجد شرايط گرفتن يارانه باشند، ساير خدمات نيز از سوي سازمان بهزيستي در اختيار اين گروه قرار خواهد گرفت.
به گفته معاون پشتيباني سازمان بهزيستي از سهميه در نظر گرفته شده براي اين سازمان اطلاع دقيقي در دست نيست ولي در حال حاضر علاوه بر 5/1 ميليون نفري كه در سال گذشته در فهرست يارانه سازمان بهزيستي بودند در سال جاري پيش بيني مي شود كه 5/1 ميليون نفر ديگر نيز به اين گروه افزوده شود.
اسحاق صلاحي كجور، معاون يارانه ها و فقرزدايي وزارت رفاه و تامين اجتماعي، در روزهاي پاياني بهمن ماه سال گذشته تنها به ذكر اين نكته كه تعداد اقشار آسيب پذير شناسايي شده از 9 به 12 ميليون نفر مي رسد بسنده كرده و درباره چگونگي تقسيم اين 3 ميليون ميان كميته امداد امام خميني(ره)و سازمان بهزيستي سخني نگفته است. به گفته صلاحي قرار است اين جمعيت 12 ميليون نفري در سال جاري از كالابرگ ويژه برخوردار شوند.
معاون يارانه ها و فقرزدايي وزارت رفاه معتقد است با شناسايي 3 ميليون از اقشار آسيب پذير جديد در سال آينده، شناسايي اين اقشار در كشور سامان خواهد يافت.]]>
</TEXT>
</DOC>
<DOC>
<DOCID>HAM2-860118-041</DOCID>
<DOCNO>HAM2-860118-041</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دفاتر اسناد رسمي مكلفند  حق التحرير را به موقع واريز كنند]]>
</TITLE>
<TEXT>
<![CDATA[گروه اجتماعي- سازمان ثبت اسناد و املاك كشور در بخشنامه اي تأكيد كرد: به منظور جلوگيري از اختلال در برنامه ريزي و اجراي وظايف قانوني كانون سردفتران، دفاتر اسناد رسمي مكلفند وجوه مربوط به حق التحرير دريافتي خود را به موقع به حساب هاي مربوطه واريز كنند.
به گزارش روابط عمومي سازمان ثبت اسناد در بخشنامه اي كه از سوي رئيس سازمان ثبت اسناد و املاك كشور صادر شده است، آمده: با توجه به بند يك ماده واحده قانون توزيع حق التحرير دفاتر اسناد رسمي موضوع ماده 54 قانون دفاتر اسناد رسمي سردفتران اسناد رسمي مكلف گرديده اند هر ماه 10درصد از حق التحرير دريافتي را به حساب تعيين شده واريز نموده و فتوكپي فيش پرداختي را ضمن اعلام كتبي جمع حق التحرير مأخوذه همان ماه تا دهم ماه بعد به كانون ارسال دارند و عدم انجام وظيفه مذكور تخلف انتظامي محسوب مي  شود. در ادامه اين بخش نامه آمده است حسب اعلام كانون سردفتران و دفترياران بعضي از سردفتران اسناد رسمي از واريز ده درصد مزبور خودداري نموده كه اين موضوع موجب اختلال در برنامه ريزي و اجراي وظايف قانوني كانون گرديده، لذا مقرر مي دارد مراتب سريعاً به دفاتر اسناد رسمي تحت نظارت آن اداره كل ابلاغ تا به تكاليف قانوني ياد شده عمل نمايند. در غير اين صورت عدم واريز به موقع وجوه قانوني ياد شده به منزله اصرار بر ارتكاب تخلف انتظامي مذكور تلقي و ضمن تعقيب انتظامي، موجبات بررسي صلاحيت عملي سردفتران مختلف را فراهم خواهد ساخت.]]>
</TEXT>
</DOC>
<DOC>
<DOCID>HAM2-860118-042</DOCID>
<DOCNO>HAM2-860118-042</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337]]>
</TITLE>
<TEXT>
<![CDATA[نكته مادربزرگ
@ در اوج گفت وگوها و بحث هاي عاميانه و روشنفكرانه اي كه در ميهماني بزرگ فاميلي ما راجع به ماجراي 15 نظامي انگليسي درگرفته بود، مادربزرگم كه امسال وارد هشتادمين بهار زندگي اش شده، گفت: آخه اين انگليسي ها توي خليج فارس چي كار مي كنن؟!
همگي ساكت شديم. سؤال ساده مادربزرگ ذهن همه ما را مشغول كرده بود.
شيرين. ل. تهران
سوداي گنج بي رنج
اين سوداي گنج يابي و يك شبه ثروتمند شدن بدجوري به جان بعضي از همشهري هاي ما افتاده است و كمتر تپه و ماهوري را مي توان پيدا كرد كه از زخم كلنگ جويندگان گنج در امان مانده باشد. شايد فراموش كرده اند كه: نابرده رنج، گنج ميسر نمي شود.
سلمان كاظمي- دماوند
شأن بازيگري
سه شنبه شب 15 فروردين مثل بسياري از مردم، پاي تلويزيون، يكي از برنامه هاي شبكه 3 را تماشا مي كردم. گفت وگوي زنده با بعضي از بازيگران سريال ها بود. يكي از آنها، همان طور كه آدامس مي جويد به سؤالات مجري جواب مي داد. مي گويم: هنرمند عزيز! نقش بازي كردن با حضور در زندگي واقعي، فرق دارد. هر چه قدر سنگين تر و وزين تر باشي، مردم بيشتر دوستت خواهند داشت.
عبداللهي- تهران
كرج بود و باغ هايش
نام كرج، در سفر نامه ها، هميشه با باغ هاي مصفا و دلبازش آمده است. حالا چه لطفي دارد باغ ها يكي يكي فداي ساختمان سازي شوند؟ جماعت چنان شب و روز در كار خشكاندن باغ ها هستند كه انگار قرار نيست باغي در اين شهر باقي بماند!
عشرت نوروزخاني- كرج
فرهنگ سازي كنيم
@ از بزرگراه همت مي آمديم، صحنه تصادف يك زن ميانسال در خط سرعت با يك خودرو حالمان را گرفت.حادثه درست در20 متري پل عابر پياده رخ داده بود. شايد هنوز صدا و سيما و مطبوعات، بايد براي تشويق مردم به استفاده از پل هاي هوايي عابر پياده فرهنگ سازي كنند.
جمشيد فرهنگي- تهران
سپاسگزاريم
در حال و هواي شاد عيد عازم مشهد مقدس بوديم كه نزديك سمنان در گردنه آهوان، خودروي ما دچار نقص فني شد. خودروي امداد رسيد و براي كمك به ما و بردن ماشين به تعميرگاه سنگ تمام گذاشت. از اين امدادرسان مهربان و برنامه ريزان امدادرساني در ايام عيد سپاسگزاريم.
رسول پور- تهران
پاداش خوبي
همين ديشب يك گوشي موبايل 250 هزار توماني توي ماشينم جا مانده بود. صاحبش تماس گرفت و آدرس داد. بردم در خونه و بهش دادم. كيفش را جلو آورد و گفت: شيريني اش چه قدر ميشه... گفتم: سلامتي!
راننده خط تاكسيراني استخر تهرانپارس- ميدان نوبنياد وقتي به اينجا رسيد، خنده بلندي سر داد. همگي تحسين اش كرديم.
يك شهروند از تهران
طراوت آب در محاصره آلودگي
رفته بوديم لواسان و سري هم به سد لتيان زديم. درياچه سد به آن قشنگي و طراوت با ساحلي كه انباشته از زباله است، همخواني ندارد. چرا با طبيعت زيباي كشورمان، چنين رفتاري داريم؟
عباس لساني- ورامين
اصفهان تماشايي بود
@ امسال عيد اصفهان از پاكيزگي برق مي زد؛ به طوري كه حتي سيگاري ها هم اكراه داشتند، ته سيگار خود را در پياده رو يا خيابان بيندازند. رفتگران زحمتكش همه جا حاضر بودند و زباله ها را كه خواسته يا ناخواسته در شهر رها مي شد، به سرعت جمع مي كردند. كاش اين توجه و مراقبت نوروزي، هميشگي باشد و با مراقبت از بناهاي تاريخي شهر جمع بسته شود تا مسئله اي مثل برج جهان نما، پيش نيايد.
م. دولتشاهي- كرمانشاه
آن مواعيد كه دادي...!
ما دريافت كنندگان حقوق هاي 150 هزار توماني دوران بازنشستگي هنوز منتظر آن 50 هزار توماني هستيم كه قرار بود به حقوق هاي بهمن و اسفند 85 اضافه و پرداخت شود. به قول شاعر:
ساقيا آمدن عيد مبارك بادت آن مواعيد كه دادي نرود از يادت
بازنشسته تأمين اجتماعي از تهران
گره اصلي صنعت گردشگري
هر اندازه بگوييم كه ما مردمي پاكيزه هستيم و آن وقت ها كه حتي كاخ ورساي لوئي شانزدهم در فرانسه حمام نداشت ما داشتيم، تا وقتي كه توالت پمپ بنزين ها و رستوران هاي بين راهي ما اين وضع رقت انگيز را دارند، حرفمان به جايي نمي رسد. سازمان گردشگري براي باز كردن گره هاي اصلي صنعت گردشگري، بايد قبل از همه براي توالت هاي بين راهي كاري انجام بدهد.
هرمز صادقي- اهواز
آنتن نمي دهد
هرچند اسم كوچه ما ظرافتي است و در بولوار فردوس تهران با همين نام شهرت دارد، اما ظاهراً با ظرافت هاي تلفن همراه كنار نمي آيد و به اصطلاح موبايل هاي ما در اين حوالي آنتن نمي دهد.
جبرائيلي- تهران
فهرست بلند بالا
در آخرين روزهاي سال تا به خودمان بياييم، يك بيمه اجباري جديد به فهرست بلندبالاي بيمه ها اضافه شد؛ همين بيمه حوادث را مي گويم. حالا اگر بيمه هاي خدمات درماني، تكميلي، عمر، حوادث و... يك كاسه بشوند و پرداخت حق بيمه هم شفاف تر گردد، بهتر نيست؟ اگر وضع به همين منوال باشد، عنقريب، ليست هزينه بيمه ها، در فيش حقوقي كارمندان از فهرست مزاياي دريافتي، بيشتر مي شود!
ح. عبداللهي- تهران
بدقولي در شب باراني
هفتم فروردين زير باران شديد، در ميدان آرژانتين تهران در جست وجوي اتوبوسي بوديم تا طبق وعده آژانس گردشگري با آن به سفر برويم. از آژانس كسي سر قرار نيامد و با سختي زياد، توانستيم وسيله نقليه را پيدا كنيم.فراواني آژانس هاي گردشگري مايه مباهات است، اما به شرط آن كه به قول و قرارها و تعهداتشان عمل كنند.
ميري- تهران
دانشگاه در خدمت مسافران
در تعطيلات عيد، گذارمان به بندرعباس افتاد و در شرايطي كه نگران پيدا كردن جا و مكان بوديم، دانشگاه آزاد اسلامي را به ما معرفي كردند. اين دانشگاه تمام فضاي خود را در اختيار مسافران گذاشت كه جاي قدرداني دارد.
اشجاري- كرج]]>
</TEXT>
</DOC>
<DOC>
<DOCID>HAM2-860118-043</DOCID>
<DOCNO>HAM2-860118-043</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ايجاد رشته هاي تركيبي در حوزه علوم پايه]]>
</TITLE>
<TEXT>
<![CDATA[گروه اجتماعي- دانشگاه پيام نور امسال در حوزه علوم پايه رشته هاي تركيبي جديدي ايجاد مي كند.
رئيس دانشگاه پيام نور در اين باره به ايسنا گفت: اين دانشگاه در حال طراحي رشته مهندسي كارآفريني با هدف ايجاد اشتغال مبني بر دانش و فناوري و همچنين طراحي رشته مهندسي جامع با هدف تربيت مهندسين چند منظوره و چند حرفه اي براي صنايع متوسط و كوچك است. علي رضا علي احمدي با بيان اينكه دانشگاه تمايلي به ايجاد شعب و واحدهاي جديد ندارد، تصريح كرد: اما تعهدات رئيس جمهور و هيات دولت در سفرهاي استاني به مردم و همچنين درخواست هاي مردم و مسئولان شهرستان هاي دور دانشگاه را مكلف به پاسخگويي به اين انتظارات مي كند. وي ادامه داد: دانشگاه پيام نور برنامه هاي گسترده اي را براي طرح استراتژيك خود تدوين كرده است كه اين برنامه ها به مرور زمان اجرايي خواهد شد.]]>
</TEXT>
</DOC>
<DOC>
<DOCID>HAM2-860118-044</DOCID>
<DOCNO>HAM2-860118-044</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بهره برداري از 4500 مدرسه جديد در سال جاري]]>
</TITLE>
<TEXT>
<![CDATA[فارس: 4هزار و 500 مدرسه جديد با بيش از 25 هزار كلاس درس امسال به بهره برداري مي رسد. حبيب الله بوربور رئيس سازمان نوسازي، توسعه و تجهيز مدارس كشور با اعلام اين مطلب افزود: در سال تحصيلي آينده 2 هزار و 100 مدرسه با 14 هزار و 176 كلاس درس از اعتبار تخريب و نوسازي آماده بهره برداري مي شود. وي اضافه كرد: 2 هزار و 400 مدرسه با 12 هزار كلاس درس نيز با استفاده از اعتبار عمراني استاني امسال به بهره برداري خواهد رسيد.]]>
</TEXT>
</DOC>
<DOC>
<DOCID>HAM2-860118-045</DOCID>
<DOCNO>HAM2-860118-045</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اعلام نتايج اوليه آزمون كارشناسي ارشد هفته اول خرداد]]>
</TITLE>
<TEXT>
<![CDATA[گروه اجتماعي- نتايج اوليه آزمون كارشناسي ارشد 1386 هفته اول خرداد در اختيار داوطلبان قرار مي گيرد.
رئيس سازمان سنجش آموزش كشور با اعلام اين مطلب افزود: اين نتايج شامل رتبه و كارنامه داوطلب مي شود، اعلام نتيجه و ارائه كارنامه تنها از طريق اينترنت امكان پذير است و توزيع كارنامه در دانشگاه ها به صورت دستي انجام نخواهد شد. عبدالرسول پورعباس با بيان اينكه هيچ مصوبه جديدي در مورد تاثير معدل در كنكور كارشناسي ارشد تدوين نشده است به مهر گفت: سازمان سنجش نيز مانند سال هاي گذشته 20 درصد از قبولي را به معدل اختصاص مي دهد.به گفته وي از هفته آينده كميته هاي تخصصي، سئوالات و اعتراضات دريافت شده از سوي داوطلبان آزمون كارشناسي ارشد را مورد بررسي قرار مي دهند و پس از مشخص شدن كليد نهايي فرايند تصحيح سئوالات آغاز مي شود.]]>
</TEXT>
</DOC>
<DOC>
<DOCID>HAM2-860118-046</DOCID>
<DOCNO>HAM2-860118-046</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دانشگاه تربيت مدرسبه دانشجويان جديد الورود خوابگاه نمي دهد]]>
</TITLE>
<TEXT>
<![CDATA[گروه اجتماعي- بر اساس مصوبه هيات رئيسه دانشگاه تربيت مدرس، خوابگاه دانشجويي به ورودي هاي جديد اين دانشگاه در سال 86 تعلق نمي گيرد.
مديركل امور دانشجويان دانشگاه تربيت مدرس در اين باره به مهر گفت: دانشگاه تربيت مدرس مشكل فضاي خوابگاهي دارد. پيش بيني عدم تعهد دانشگاه در اعطاي خوابگاه به دانشجويان جديدالورود سال 86 در دفترچه راهنماي آزمون كارشناسي ارشد و فرم ثبت نام دوره هاي دكتري صورت گرفته است تا داوطلب از مشكلات اسكان مطلع باشد و در انتخاب خود بتواند با درك شرايط تصميم گيري كند. ايرج خاكپور افزود: دانشگاه تربيت مدرس موظف به اعطاي خوابگاه به دانشجويان ورودي جديد در سال 86 نيست اما تا جايي كه امكانات اجازه بدهد نسبت به اسكان آنها اقدام مي شود.]]>
</TEXT>
</DOC>
<DOC>
<DOCID>HAM2-860118-047</DOCID>
<DOCNO>HAM2-860118-047</DOCNO>
<ORIGINALFILE>/1386/860118/news/_ejtem.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس سازمان اوقاف و امور خيريه:
نيمي از درآمد موقوفات صرف مراسم محرم مي شود]]>
</TITLE>
<TEXT>
<![CDATA[ايلنا: رئيس سازمان اوقاف و امور خيريه، درآمد موقوفات سراسر كشور در سال گذشته را بيش از 70 ميليارد تومان اعلام كرد.
حجت الاسلام مصلحي، افزود: بيشتر درآمد موقوفات صرف رسيدگي به افراد بي بضاعت، ايتام، كمك به مؤسسات فرهنگي، حوزه هاي علميه، فعاليت هاي فرهنگي و برگزاري عزاداري در ايام محرم مي شود. وي با اشاره به اين كه نيت بيش از 60 درصد واقفان صرف هزينه ها يا استفاده از املاك وقفي در عزاداري ايام محرم است، گفت: بر اين اساس بيش از نيمي از درآمدها صرف برگزاري مراسم ايام محرم مي شود.]]>
</TEXT>
</DOC>
<DOC>
<DOCID>HAM2-860118-048</DOCID>
<DOCNO>HAM2-860118-048</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اصل 44
قوانين نانوشته مانع اجراي سياست هاي كلي اصل 44]]>
</TITLE>
<TEXT>
<IMAGE>/1386/860118/news/018030.jpg</IMAGE>
<![CDATA[
فارس: رييس كميسيون ويژه اصل 44 مجلس در تشريح چالشهاي كنوني و الزامات اساسي اجراي سياستهاي كلي اصل 44، قوانين نانوشته را يكي از موانع اصلي اجراي اين سياستها دانست.
الياس نادران رييس كميسيون ويژه اصل 44 مجلس در نشست شوراي مركزي و كميته هاي تخصصي جمعيت ايثارگران انقلاب اسلامي گفت: اگر بخواهيم تصويري از اقتصاد ايران داشته باشيم، بايد نقاط قوت و ضعف اقتصاد را تعريف كنيم. اساسي ترين نقاط قوت اين است كه ايران از لحاظ سرمايه انساني، سرمايه ذخاير زيرزميني و سرمايه مالي و مادي در سطح منطقه فوق العاده بالا است. اين فرصت خوبي به ما مي دهد كه همه امتيازها را در اقتصاد خود به كار بريم، اما در عين حال بهره وري عوامل توليد به شدت پايين است.
نادران در ادامه اظهار داشت: اصل 44 يك كليت دارد كه همه اصل 44 را بايد با هم ببينيم نه فقط صدر يا ذيل اصل 44 را ببينيم، اصل 44 دو بخش است. يك بخش آن ساختار اقتصاد ايران را تعريف كرده و گفته سه بخشي است دولتي، تعاوني و خصوصي است و بخش دولتي را با مصاديق احصاء كرده است، گفته اين فعاليتها بايد منحصرا در اختيار مالكيت دولتي باشند.
وي تصريح كرد: تعاونيها بايد بر پايه ضوابط اسلامي در توليد و توزيع شكل بگيرند. بخش خصوصي هم بايد مكمل دو بخش ديگر باشد. بنابراين يك ساختار سه بخشي اقتصادي تعريف شده است كه در بخش دولتي مالكيت ها تعريف شده است. حوزه هاي مالكيت دولت تعريف شده است. از اين لحاظ اصل 44 يك جزميت بدون انعطاف دارد، چارچوب تعريف شده دارد، مثلا هواپيمايي، تجارت خارجي، معادن بزرگ و صنايع مادر را دولتي مي داند. بنابراين كاملا محصور است. ولي ذيل اصل 44 آن چهار شرطي كه براي مالكيت گذاشته است، گفته مغاير ساير اصول فصل چهارم قانون اساسي كه فصل اقتصادي است، نباشد، در چارچوب شرع باشد، موجب ضرر و زيان جامعه نشود و موجب رشد و توسعه هم بشود.
قانون نانوشته حدود اصل 44
نادران گفت: در ذيل اصل 44 يك حكمي دارد كه قلمرو فعاليت اين بخش را بايد قانون تعيين كند، بنابراين خود اصل 44 يك قانون متناسب با خودش لازم دارد كه تا امروز ننوشته اند تا امروز هيچ مجلسي براي اصل 44 قانون ننوشته است. بنابراين خلاء قانوني هم وجود داشت كه بايد براي اجرايي شدن اصل 44 قانون نوشته مي شد، الان با اين سياستها كه ابلاغ شد، فرصت ايجاد شده است كه قانون آن هم نوشته شود.
به گفته وي، تفاوت سياستهاي كلي با قانون در اين است كه الان محاكم قضايي به استناد سياستهاي كلي نمي توانند، هيچ دستگاهي را محاكمه كنند. نهادهاي نظارتي به استناد سياستهاي كلي نمي توانند حسابهاي يك دستگاهي را ببندند، نمي توانند رئيس يك دستگاه را احضار كنند، ولي اگر اين سياستها تبديل به قانون شود، يعني يك ماده واحده بنويسيم كه مثلا سياستهاي كلي اصل 44 از امروز لازم الاجرا است. خود اين به اعتبار قانون بودن مي شود، منشاء نظارتي با دستگاه اجرايي و منشاء عمل مي شود.
نادران در ادامه گفت: اگر اجراي سياستهاي كلي قانون شود، نهادهاي نظارتي مي توانند نظارت كنند. آنچه مورد اختلاف ما(مجلس)و دولت است در اين است كه درست است كه مقام معظم رهبري فرموده چه تصميماتي گرفته شود، ولي خود اين ها براي عملياتي شدن نياز به قانون دارد. اگر مروري شود در برنامه گذشته 3 سياست كلي ابلاغ شده است.
در برنامه دوم سياستهاي 12 بندي، در برنامه سوم 36 بندي و در برنامه چهارم سياست 54 بندي كه ابلاغ شد، اما كدام دستگاه به كدام نهاد نظارتي جواب داد، كه چرا مثلا فلان بند برنامه سوم عملي نشد. چون آنها خود را ملزم نمي دانند و نهادهاي نظارتي هم براي اعمال نظارت كافي، نمي توانند.
وي ادامه داد: آنچه در سياست كلي است، يكي در بند الف هست كه اهداف سياستهاي كلي را گفته است. رهبري هم تاكيد داشتند كه سياستهاي كلي دو پايه است، يعني هم تعقيب مي كند توليد ثروت، افزايش كارايي را و هم عدالت اجتماعي را تامين مي كند، به عنوان جزء ديگري از آسيب شناسي اقتصاد ملي كه ما فكر مي كنيم به عنوان يك كشور اسلامي كه ادعا مي كند، احكام شرع مقدس اسلام را در كشور پياده كند، حتما لازم است كه به اين موارد توجه داشته باشد.
آزادسازي مهم تر از واگذاري
وي ادامه داد: در جزء دوم بند الف سياستهاي كلي اصل 44 كه از بند جيم مهم تر است آزادسازي صدر اصل 44 است. به استثناء مواردي مثل هواپيمايي ملي ايران، بانك مركزي، ملي و چند بانك مشخص، مثل بيمه مركزي و بيمه ايران، صنايع بالادستي نفت، استخراج و اكتشاف كه به دليل قانون اساسي اجازه واگذاري آنها وجود ندارد، به جزء موارد اين گونه، همه فعاليتهاي صدر اصل 44 را مقام معظم رهبري اجازه داده اند كه به بخشهاي خصوصي، تعاوني و عمومي غيردولتي واگذار شود و دولت تمام موانع ورود اين بخشها را به آن فعاليتها بايد بردارد.]]>
</TEXT>
</DOC>
<DOC>
<DOCID>HAM2-860118-049</DOCID>
<DOCNO>HAM2-860118-049</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تأملي بر كاهش نرخ سود بانكي
فشار سازنده]]>
</TITLE>
<TEXT>
<IMAGE>/1386/860118/news/018033.jpg</IMAGE>
<IMAGE>/1386/860118/news/018018.jpg</IMAGE>
<IMAGE>/1386/860118/news/018021.jpg</IMAGE>
<IMAGE>/1386/860118/news/018024.jpg</IMAGE>
<IMAGE>/1386/860118/news/018027.jpg</IMAGE>
<![CDATA[
هرگاه صحبت از كاهش سود بانكي مطرح مي شود، مردمي كه هر روزه از كنار ساختمان هاي لوكس بانك ها مي گذرند، اين سخن را زمزمه مي كنند كه بانك ها به علت سود بالايي كه از وام هاي پرداختي مي گيرند توانايي خريد اين دارايي هاي گران قيمت را پيدا كرده اند. درخواست عامه مردم اين است كه بانك ها به جاي خريد دارايي هاي گران قيمت، سود تسهيلات خود را كاهش دهند. اين سخن، ساده ترين انتقادي است كه از سوي عامه مردم به نظام بانكي كشور مطرح مي شود، اما مسئله كاهش سود بانكي(خصوصا سود تسهيلات)بسيار پيچيده تر از آني است كه با خريد يا فروش ساختمان هاي لوكس بانك ها حل گردد. سود بانكي معادله اي با دو طرف ذي نفع است كه هرگاه بحث كاهش آن مطرح شده هر يك از دو طرف با دفاع از خواسته خود، خواهان كاهش يا عدم كاهش آن شده اند. بانكداران و توليدكنندگان، ذي نفعان اصلي و بازيگران عمده بازي سود تسهيلات بانكي هستند كه اولي به طور طبيعي با كاهش سود بانكي مخالف و دومي موافق است.
حسين لطفي
---
در سال هاي اخير يكي از مهمترين دغدغه هاي مهم توليدكنندگان و صنعتگران كشور دسترسي به تسهيلات بانكي با سود پايين بوده است. سود بالاي تسهيلات بانكي كشورمان در سال هاي پس از پيروزي انقلاب اسلامي موجب شده است تا هزينه توليد در كشور هيچ گاه به سطح مطلوب اقتصادي كاهش پيدا نكند و بالا بودن هزينه توليد به نوبه خود ادامه افزايش تورم و يا حداقل دو رقمي باقي ماندن آن را به دنبال داشته است. اين مسئله در كنار بالاتر بودن نرخ سود تسهيلات بانكي در ايران در مقايسه با ديگر كشورها موجب گرديده تا توليدكنندگان كشورمان از قدرت رقابتي كمتري در مقايسه با رقباي خارجي برخوردار باشند. اين در حالي است كه با بازتر شدن اقتصاد كشور و آمادگي تدريجي براي پاي گذاردن به سازمان تجارت جهاني، توليدكنندگان با افزايش واردات محصولات رقيب خارجي به علت كاهش تعرفه هاي واردات، نيز روبرو بوده يا خواهند بود كه در صورت ادامه دو روند فوق(بالا بودن سود تسهيلات بانكي و رشد واردات كالاهاي خارجي)ضعف عمومي توليد داخلي روز به روز افزايش خواهد يافت و نه تنها بخش خصوصي قوي تر نخواهد شد،  بلكه توان اجراي سياست هاي اصل 44 و بر عهده گرفتن تصدي هاي بزرگ اقتصادي را نيز از دست خواهد داد.(نمودار شماره 1)
پيش نيازهاي كاهش سود بانكي
در روي ديگر سكه، كارشناسان و اصحاب بانكي كشور هرگاه بحث كاهش سود بانكي مطرح شده استدلال هاي علمي مختلفي را مطرح ساخته اند كه بر اساس آنها، بدون فراهم كردن برخي پيش نيازها كاهش دستوري سود بانكي خلاف اصول اقتصادي است. البته اين سخن(كاهش دستوري سود بانكي)در اقتصادهاي توسعه يافته و بازار آزاد از اهميت چنداني برخوردار نيست چرا كه همواره شاهد هستيم كه در اين كشورها نيز بانك هاي مركزي هرازگاهي اقدام به تغيير سود تسهيلات و سپرده هاي بانكي مي نمايند كه خود نوعي كاهش و يا افزايش دستوري است. شايد منظور مخالفان كاهش سود بانكي از دستوري بودن اين روند، اقدام مجلس براي تعيين تكليف سود بانك ها در قالب قانون منطقي كردن سود بانكي بوده است. سال گذشته به هنگام مطرح شدن طرح منطقي كردن سود بانكي، حتي بانك مركزي نيز نسبت به اين اقدام رسما اعتراض كرد ولي پس از تصويب آن اعلام كرد كه آن را حتما اجرا خواهد كرد. از آنجا كه بانك مركزي سال گذشته در 17 بند به طرح منطقي كردن سود بانكي تاخت، تعجبي نداشت كه تمايل جدي براي نظارت بر اجراي كاهش 2 درصدي سود بانك هاي دولتي و خصوصي نداشته باشد و بانك هاي خصوصي با تغيير فرمول محاسبه سود تسهيلات، عملاً از اجراي مصوبه شوراي پول و اعتبار در كاهش سود بانكي سر باز زنند. در همين زمينه، حتي علي صدقي مديرعامل بانك ملي اعلام كرد كه در صورت كاهش مجدد سود بانكي، بانك هاي دولتي مجبور به افزايش كارمزد و هزينه خدمات بانكي خواهند شد كه در اين صورت مطمئنا كاهش سود براي مشتري ملموس نخواهد بود.
يكي از استدلال هايي كه مخالفان كاهش سود بانكي مطرح مي كنند اين است كه با كاهش سود سپرده ها و تسهيلات بدون رونق يافتن توليد، مردم سپرده هاي خود را ازسيستم بانكي خارج خواهند كرد و به ديگر بخش ها با بازدهي بالاتر همچون مسكن گسيل خواهند داشت؛ اتفاقي كه به گفته اين عده، سال گذشته با افزايش شديد قيمت مسكن در تهران خود را نمايان ساخت. اما اين استدلال با نگاهي به روند جذب سپرده مردم در دو دهه گذشته و همچنين سال 85 كه سود بانك ها به طور دستوري كاهش يافت، رنگ مي بازد. به علت كاهش سود تسهيلات بانك ها و افزايش متقاضيان دريافت تسهيلات، رقابت بانك ها براي كسب سپرده هاي بيشتر تشديد شد و بانك هاي مختلف با افزايش سود سپرده ها سعي كردند، منابع خود را افزايش دهند و اين اقدام موجب كاهش spread بانكي(مابه التفات سود تسهيلات و سپرده هاي بانكي)شد. بالا بودن spread بانكي از نشانه هاي ضعف سيستم بانكي است و اين نرخ در كشورمان از بسياري از كشورهاي دنيا بالاتر است كه با كاهش سود تسهيلات، اين رقم كاهش مي يابد. با اقدام بانك ها در افزايش سود سپرده ها، ميزان سپرده گذاري مردم در سيستم بانكي در سال 85 نزديك به
40 درصد رشد كرد كه كاملا مخالف با ديدگاه افرادي بود كه ادعا مي كردند كاهش سود بانكي موجب خروج سپرده هاي مردم خواهد شد.
بعلاوه، در حالي كه تفاوت نرخ سود پرداختي به سپرده هاي مدت دار مردم در بانك ها و نرخ تورم طي 20 سال گذشته تقريبا هميشه منفي بوده،(نرخ تورم بيشتر از نرخ سود سپرده ها بوده است)همه ساله شاهد رشد سپرده هاي مدت دار بانك ها بوده ايم و به نوعي، ميزان سپرده هاي بانكي در ايران بيش از آنكه تابع نرخ سود بانكي باشند، تابع ريسك اندك و سود تضمين شده و معاف از ماليات آنها است.(نمودار شماره 2)افزون بر اين، با وجودي كه ميزان سود موثر واقعي بانكي(سود موثر بانكي منهاي نرخ تورم)در سال هاي اخير همواره منفي بوده، اما نرخ رشد سپرده هاي مدت دار بانك ها همواره از رشد نقدينگي بيشتر بوده است به طوري كه طي سال هاي 1364 تا 1382 حجم نقدينگي 58 برابر شده اما حجم سپرده هاي مدت دار 86 برابر شده كه نشانه اقبال عموم مردم نسبت به سپرده هاي بانكي بدون توجه به ميزان سود پرداختي است.(نمودار شماره 3)
فشار سازنده
زماني كه سال گذشته شوراي پول و اعتبار دستور به كاهش 2 درصدي سود تسهيلات بانكي داد، اساتيد بزرگ پولي و بانكي كشور هشدار دادند كه با اين اقدام، بانك هاي كشور به زودي ورشكست خواهند شد و حتي يكي از اساتيد برجسته بانكي كشور اواخر بهار سال گذشته نويد داد كه تا شش ماه آينده سيستم بانكي كشور ورشكسته خواهد شد. اگر بانك هاي خصوصي را از اين رويه خارج كنيم(به علت تغيير فرمول محاسبه سود و دور زدن مصوبه كاهش سود)، قاعدتا در صورت صحت داشتن هشدارهاي داده شده، سيستم بانكي دولتي كشور بايد در زمستان سال گذشته ورشكست مي شد، كه اينگونه نشد و به قول يكي از مديران عامل موفق بانك هاي دولتي، كاهش سود تسهيلات بانكي فشار سازنده بر سيستم بانكي تنبل كشور وارد آورده است تا به سمت منابع زودبازده تر حركت كنند.
حتي مخالفان كاهش سود بانكي در ساليان گذشته نيز بر اين امر صحه گذاشته اند كه كاهش نرخ سود تسهيلات بانكي بايد در يك فرآيند زماني و همگام با افزايش كارآيي و كاهش هزينه هاي عمليات بانكي با استفاده از شيوه هاي نوين بانكداري و اصلاح مديريت و بهره وري رخ دهد؛ حال با اين مقدمه، سؤال اينجاست كه آيا اين فرآيند زماني سال هايي كه در آنها هستيم،  نيست؟ آيا توليدكنندگان و صنعتگران و مردم بايد بالا بودن هزينه هاي عمليات بانكي را تقبل كنند؟ متاسفانه سيستم بانكي ما آنقدر از قافله جهاني عقب افتاده است كه هم اكنون شاهد هستيم كه سيستم خودپردازهاي بانكي كه جزو اولين ابزارهاي بانكداري الكترونيك در جهان به شمار مي روند، اما در ايران هنوز با مشكلات ديرينه اما لاينحل دست به گريبانند و در ايام شب عيد سال جاري نيز شاهد بوديم كه عليرغم وعده هاي فراواني كه داده شد مردم با خرابي دستگاه هاي خودپرداز مواجه بودند و مديران بانكي كشور هنوز نتوانسته اند اين مشكل بزرگ را حل نمايند.
كاهش سود بانكي در جهان
كاهش سود بانكي، اقدام سازنده اقتصادي محسوب مي شود كه در سال هاي اخير در اكثر كشورهاي در حال توسعه به عنوان راهكاري براي كاهش هزينه هاي توليد و افزايش توان توليد داخلي اجرا شده است. كشورهايي همچون كره جنوبي، اندونزي، مكزيك، برزيل، و شيلي كه از لحاظ اقتصادي شرايطي همچون ايران دارند و جزو كشورهاي در حال توسعه و يا اقتصادهاي نوظهور محسوب مي شوند، از جمله اقتصادهاي نوپايي هستند كه در ساليان اخير به منظور اصلاح ساختار اقتصادي اقدام به كاهش سود تسهيلات نموده اند.(نمودار 4)
ديدگاه كارشناسان
بيژن بيدآباد صاحبنظر مسائل پولي و بانكي در زمينه كاهش بيش از دو درصد نرخ سود بانكي به خبرگزاري مهر گفته است: عملكرد بانك ها در ايران نشان مي دهد كه آنها توانايي كاهش بهاي خدمات بانكي كه ارائه مي دهند را دارند. بيدآباد با تاكيد بر اين كه افزايش بازدهي و كارآيي، توانايي بانك ها در سودآوري را افزايش خواهد داد، افزود: تبليغات بانك ها مبني بررقابت براي پرداخت نرخ سود به سپرده هاي پس انداز نشان مي دهد كه بانك ها همچنان از توانايي استفاده از منابع و حصول سود از اين منابع را دارند.
به گفته وي طي چند ماه گذشته با فشار شوراي پول و اعتبارمبني بر كاهش نرخ سود بانكي شاهد موفقيت بانك ها در اين زمينه بوديم به نحوي كه نرخ هاي سود بسيار خوبي براي سپرده هاي پس انداز كوتاه مدت شش ماهه پرداخت مي شود كه اين موضوع دلالت برتوانايي بانك ها براي تطبيق خود با شرايط كاهش نرخ سودبانكي دارد.
استاد پژوهشكده پولي و بانكي بانك مركزي ادامه مي دهد: اين موارد نشانه بسيار خوبي مبني بر اين است كه بانك ها مي توانند بيش ازاين كاهش نرخ سود را تحمل كنند.
استاد پژوهشكده پولي و بانكي بانك مركزي مي افزايد: گرچه سياست صحيح، عدم مداخله بخش نامه اي است اما دراين شرايط با توجه به اين كه مداخله شوراي پول واعتبار و كاهش نرخ بهره باعث ايجاد شرايطي مناسب براي فشار برسيستم بانكي جهت بهبود كيفيت خدمات بانكي و كاهش بهاي تمام شده خدمات بانكي است، اين اقدام پسنديده به نظر مي رسد. به گفته وي چنانچه شوراي پول و اعتبار ميزان تنزل در كاهش نرخ سود را بيش از دو درصد در نظر بگيرد، سرعت اصلاح ساختار بانكي و همچنين ساختار اقتصاد كشورو در نتيجه رشد اقتصادي و رفاه عمومي را بيشتركرده است و بدين ترتيب سياست هاي كاهش نرخ سود نه تنها تائيد مي شود بلكه توصيه مي شود كه ميزان رقم كاهش نرخ بهره در سال آتي بيش از مقدار سال جاري باشد.
طهماسب مظاهري مديرعامل بانك توسعه صادرات نيز با مقدس دانستن كاهش سود بانكي مي گويد: يكي از پيش نيازها و مقتضيات كاهش نرخ سود بانكي كاهش نرخ تورم است و بايد تصميماتي براي كاهش نرخ تورم اتخاذ كرد تا در نهايت به هدف مورد نظر يعني كاهش نرخ سود بانكي دست يافت.
مظاهري مي افزايد: دستيابي به هرهدفي نياز به ابزارهاي خاص خود دارد و اگر با اتخاذ روش هاي ناصحيح به دنبال بهترين اهداف نيزبرويم نه تنها به هدف نخواهيم رسيد بلكه باعث هزينه كردن منابع وعدم دستيابي به سود مورد انتظارنيز خواهيم شد. وي با تاكيد بر اين كه كاهش نرخ سود بانكي مقتضياتي دارد، خاطرنشان كرد: اين مقتضيات بايد در بحث كاهش نرخ سود بانكي ديده شود تا بتوان با لحاظ آنها به كاهش نرخ سود بانكي دست يافت.
مديرعامل بانك توسعه صادرات يكي از پيش نيازها ومقتضيات كاهش نرخ سود بانكي را كاهش نرخ تورم دانست و تصريح كرد: به عبارت ديگر بايد تصميماتي اتخاذ كرد كه اين تصميمات در مجموع باعث كاهش نرخ تورم شود تا بتوانيم در نهايت به هدف مورد نظر يعني كاهش نرخ سود بانكي دست يابيم.]]>
</TEXT>
</DOC>
<DOC>
<DOCID>HAM2-860118-050</DOCID>
<DOCNO>HAM2-860118-050</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[40 درصد سهام سايپا واگذار مي شود]]>
</TITLE>
<TEXT>
<![CDATA[گروه اقتصادي- مدير عامل سايپا در باره واگذاري سهام سايپا به بخش خصوصي در چارچوب سياست هاي اصل 44، گفت: واگذاري 40 درصد سهام گروه سايپا كه در اختيار دولت است به تصميم گيري وزارت صنايع و سازمان گسترش بستگي داشته و گروه خودرو سازي سايپا هم اكنون در فهرست واگذاري سهام به بخش خصوصي قرار دارد.
احمد قلعه باني در نشست خبري خود با نمايندگان رسانه هاي جمعي در پاسخ به خبرنگار ما در زمينه روند كند اجراي طرح جايگزيني خودروهاي فرسوده در اين شر كت، گفت: براي تامين 350 هزار مخزن سوخت از خارج كشور توسط 5 شركت گشايش اعتبار انجام شده كه حداقل 250 تا 300 هزار مخزن سوخت تامين خواهدشد. همچنين پروژه مشترك توليد مخزن سوخت با ايران خودرو و سازمان گسترش و يك پروژه توسط سايپا در حال اجرا است كه تا دو سال آينده 400 هزار مخزن سوخت توليد خواهد شد.
در سال جاري براي از رده خارج كردن و جايگزيني 250 هزار خودروهاي فرسوده با خودروهاي نو دوگانه سوز برنامه ريزي كرده ايم. همچنين مخزن سوخت 40 هزار خودرو دوگانه سوز فاقد مخزن كه در سال گذشته به مشتريان تحويل شده تامين مي شود.
تحويل خودرو به روز مي شود
وي با بيان اين كه خودروهاي درخواستي متقاضيان روز خريد تحويل داده مي شود گفت: مهمترين راهبرد گروه خودروسازي سايپا در سال 86 براي جلب رضايت مشتريان، تثبيت قيمت وسپس افزايش كيفيت و افزايش خدمات پس از فروش خودروهاي توليدي است.
بر اين اساس در سال 86 خودرو سايپا 132 را با امكانات بيشتر و قيمت مناسب تر از خودرو پرايد عرضه و خودرو پرايد 141 نيز به صورت گازسوز توليد خواهد شد. همچنين خودرو اس 81 با نشان ملي و با قيمت حدود خودرو پرايد از سال 87 وارد بازار خواهدشد.
وي، افزود: توليد خودرو پي كي در سال جاري و توليد پرايد نيز تا سال4 سال آينده متوقف و خودروهاي جديد عرضه خواهدشد.
قلعه باني همچنين تغيير مدير عامل پارس خودرو را رد كرد.]]>
</TEXT>
</DOC>
<DOC>
<DOCID>HAM2-860118-051</DOCID>
<DOCNO>HAM2-860118-051</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مديران 2 شركت نفتي اروپايي:
مشاركت در طرح هاي گازي ايران را ادامه مي دهيم]]>
</TITLE>
<TEXT>
<IMAGE>/1386/860118/news/018159.jpg</IMAGE>
<![CDATA[
گروه اقتصادي- مديران 2 شركت بزرگ نفتي اروپايي در شرايطي كه فشارهاي سياسي و اقتصادي غرب نسبت به ايران افزايش يافته از تمايل خود براي ادامه حضور در طرح هاي انرژي ايران خبر دادند.
در اين زمينه مديرعامل شركت نفتي توتال با اشاره به اين كه هزينه هاي اجراي طرح پارس ال ان جي در پارس جنوبي تا دوبرابر افزايش يافته است، بر ادامه مشاركت اين شركت در اين طرح در ايران تاكيد كرد.
به گزارش خبرگزاري رويتر دومارژري در اظهاراتي شرايط سياسي و اجرايي را عامل افزايش اين هزينه ها دانست و خاطرنشان ساخت: احتمال دارد كه تا پايان سال ميلادي جاري در زمينه سرمايه گذاري در اين طرح نتوان اقدام كرد.
اين طرح قرار بود تا سال 2009 به بهره برداري برسد كه اين زمان تا 2011 تمديد شد.
غلام حسين نوذري مديرعامل شركت نفت ايران در تازه ترين اظهارات خود در زمينه طرح پارس ال ان جي تاكيد كرد كه ايران آماده تمديد مهلت توافق دو طرف بر سر هزينه سرمايه گذاري توتال در اين طرح است.
در اظهارنظر مشابهي، يورن وندر وير مديرعامل شركت نفت شل نيز با تاكيد بر تاثير مثبت آزادي ملوانان انگليسي در ايران بر تداوم برنامه ريزي اين شركت براي اجراي طرح توليد گاز مايع طبيعي در پارس جنوبي تاكيد كرد.
مديرعامل شركت شل در كنفرانسي در پاريس با بيان اين كه شل خود را آماده سرمايه گذاري در ايران مي كند، گفت: ما هنگام تصميم گيري نهايي براي سرمايه گذاري ملاحظات سياسي را نيز در نظر خواهيم گرفت، ولي اين شركت دليلي براي توقف مذاكرات با تهران نمي بيند. به نوشته نشريه انرژي واچ اين طرح قرار است تا سال 2008 به بهره برداري برسد. شركت انگليسي هلندي شل و رپسول اسپانيا سه ماه پيش قراردادي براي توسعه دو فاز پارس جنوبي به ارزش بيش از 10 ميليارد دلار با ايران امضاء كردند.]]>
</TEXT>
</DOC>
<DOC>
<DOCID>HAM2-860118-052</DOCID>
<DOCNO>HAM2-860118-052</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رئيس شوراي اصناف كشور خبر داد
ممنوعيت فروش پوشاك بدون برند و كدينگ]]>
</TITLE>
<TEXT>
<![CDATA[ايسنا: رئيس شوراي اصناف كشور آزاد از اجراي طرح ويژه اي براي واحدهاي فروشنده پوشاك از سال 86 خبر داد و گفت: در سال 86 از فروش پوشاك بدون نشانه ورمزينه( برند و كدينگ)در فروشگاه هاي پوشاك جلوگيري مي شود.
وي درباره روش اجرايي اين طرح گفت: همه نشانه ها و برند كالاها در اتحاديه مربوطه ثبت مي شود، علاوه بر آن هر كدام يك كد دريافت مي كنند كه به عنوان شناسنامه آنها محسوب مي شود و از ابتداي تيرماه 86 تمام فروشگاه ها موظف به رعايت اين قوانين هستند.
آزاد ادامه داد: واردكنندگان پوشاك نيز موظفند نمونه كالاي وارداتي خود را به اتحاديه عرضه كننده تا قيمت گذاري شود و كد دريافت كنند، در غير اين صورت به عنوان كالاي قاچاق با اين اجناس برخورد مي شود.
وي گفت: با همكاري وزارت بازرگاني در هفته منتهي به عيد قيمت ميوه هاي مصوب را 50 تومان كاهش داديم و به 650 تومان رسانديم تا بحران ايجاد نشود، ضمن اين كه قصد داشتيم شيريني ارزاني مواد پروتئيني را هم به مردم بچشانيم اما با همكاري نكردن سازمان پشتيباني دام كشور در تزريق حجم زياد گوشت و مرغ به بازار اين اتفاق نيفتاد.]]>
</TEXT>
</DOC>
<DOC>
<DOCID>HAM2-860118-053</DOCID>
<DOCNO>HAM2-860118-053</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مركز پژوهش  هاي مجلس اعلام كرد
ارتباط دستمزد  و بهره وري مهمترين عامل رشد]]>
</TITLE>
<TEXT>
<![CDATA[گروه اقتصادي- مركز پژوهش  هاي مجلس شوراي اسلامي با ارائه پيشنهادهايي بر لزوم افزايش ميزان بهره وري در اقتصاد كشور تاكيد كرد و ايجاد ارتباط بين دستمزدها و بهره وري را مهمترين عامل رشد بهره وري اعلام كرد.
دفتر مطالعات اقتصادي اين مركز ضمن اندازه گيري و تحليل روند بهره وري عوامل توليد در بخش هاي اقتصادي ايران خاطرنشان ساخت كه طبق بررسي هاي انجام گرفته از عمده دلايل كاهش بهره وري در بخش هاي مختلف اقتصادي، عدم مطالعه و بررسي در مراحل بررسي بازار، عدم توجيه فني، مالي و اقتصادي در ايجاد واحدهاي صنعتي، توزيع نامناسب و استفاده ناصحيح از ماشين آلات در بخش كشاورزي، به ثمر نرسيدن پروژه هاي عمراني و طولاني شدن زمان اجراي آنها، افزايش تعداد شاغلين در يك بخش و عدم استفاده مناسب از فناوري اطلاعات و ارتباطات بوده است.
مركز پژوهش ها مقايسه شاخص هاي بهره وري نيروي كار، سرمايه و كل عوامل توليد ايران با برخي از كشورهاي عضو سازمان بهره وري آسيايي طي سال هاي 1372-1381 را بيانگر اين نكته دانست كه نقش بهره وري در رشد اقتصادي ايران نسبت به ساير كشورهاي منتخب پايين بوده است. در بخش ديگري از اين بررسي آمده است: واقعيت اين است كه ساختار اقتصاد كشور به دليل اتكاي زياد به درآمدهاي نفتي، ساختاري نهاده محور است و گام اول و بنيادين در توسعه بهره وري، تغيير اين ساختار و تلاش در جهت بهبود كيفيت نهاده هاي توليد و در نتيجه افزايش ارزش افزوده مي باشد.
مركز پژوهش ها سپس برخي از جهت گيري ها و خطوط راهنماي كلي در زمينه ارتقاي بهره وري را تشريح كرد و افزود: ايجاد ارتباط بين دستمزدها و بهره وري به منظور ارتقاء انگيزه نيروي كار در انجام كار بيش تر و مفيد تر، ابداع نوآوري، خلاقيت و استفاده بهينه از امكانات سرمايه اي ضرورت دارد زيرا تلاش در جهت نهادينه ساختن پرداخت دستمزد مبتني بر بهره وري به ارتقاي شاخص بهره وري كل خواهد انجاميد.]]>
</TEXT>
</DOC>
<DOC>
<DOCID>HAM2-860118-054</DOCID>
<DOCNO>HAM2-860118-054</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[پيشنهاد جديد پاكستان به هند
گاز ايران را در مرز مشترك مي فروشيم]]>
</TITLE>
<TEXT>
<![CDATA[گروه اقتصادي- نخست وزير پاكستان در ديدار با وزير نفت هند به اين كشور پيشنهاد داد: گاز وارداتي از ايران را در مرز مشترك به هند بفروشد.
به نوشته روزنامه تايمز آف اينديا در پي مذاكرات مقامات دو كشور در حاشيه اجلاس سارك و درخواست هند براي تخفيف و در مورد هزينه ترانزيت گاز پاكستان براي رفع هرگونه مانع بر سر راه اين طرح پيشنهاد تعهد فروش گاز در مرز مشترك با هند را به اين كشور داده است.
به نوشته اين روزنامه در ديدار شوكت عزيز نخست وزير پاكستان با مورلي دائورا در دهلي اين پيشنهاد مطرح شده است. در اين ديدارها كه پس از اجلاس سارك ادامه داشته است پاكستان با پذيرش همه هزينه هاي اجراي خط لوله و تامين امنيت خط لوله پيشنهاد فروش گاز در مرز خود با هند را داده است. به نوشته اين روزنامه شوكت  عزيز با تاكيد بر اينكه پاكستان همه هزينه هاي مترتب بر اجراي طرح را مي پذيرد گاز را با دريافت هزينه اضافي در مرز به هند تحويل مي دهد. وي تاكيد كرده است: هند به اين ترتيب درگير مشكلات احتمالي ناشي از تحريم هاي اعمال شده از سوي سازمان ملل برضد ايران نيز نخواهد شد. نخست وزير پاكستان به وزير نفت هند پيشنهاد داده است كه مازاد باقي مانده از 60 ميليون گاز تحويلي ايران را در مرز به هند تحويل دهد.
پيش از اين محافل خبري هند از درخواست حذف هزينه ترانزيت از سوي پاكستان خبرداده بودند. وزير نفت هند در ديدار با شوكت عزيز با تاكيد بر اينكه پاكستان بيش از هند به گاز نيازمند است و بيش از اين كشور از طرح خط لوله صلح بهره مند مي شود خواهان تخفيف هزينه ترانزيت شده بود. پس از توافق سه كشور ايران،هند و پاكستان در مورد قيمت گاز صادراتي يك مانع اصلي در راه اجراي اين طرح برداشته شده و از اين پس هند و پاكستان بايد مشكلات اجرايي طرح را ميان خود برطرف كنند.
اسلام آباد و دهلي نو در حاشيه اجلاس سارك بر تصميم قطعي براي ساخت خط لوله گاز ايران به رغم مخالفت آمريكا تاكيد كرده بودند.]]>
</TEXT>
</DOC>
<DOC>
<DOCID>HAM2-860118-055</DOCID>
<DOCNO>HAM2-860118-055</DOCNO>
<ORIGINALFILE>/1386/860118/news/_eqtes.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشتسيد عباس موسويان
سود عادلانه بانكي]]>
</TITLE>
<TEXT>
<![CDATA[يكي از مباحثي كه در نظام بانكي و عمليات بانكي هر كشور داراي اهميت فراواني است، تعيين نرخ سود بانكي است. در تعيين نرخ سود بانكي در كشور بايد حقوق هر سه گروه سپرده گذاران، دريافت كنندگان تسهيلات و بانك  را لحاظ كرد تا سپرده گذاراني كه به اميد سرمايه گذاري دارايي هاي خود را در بانك ها پس انداز مي كنند، زيان نكنند؛ توليدكنندگاني كه تسهيلات دريافت مي كنند به فعاليت مطلوب اقتصادي بپردازند و قادر به بازپرداخت وام باشند و بانك به عنوان واسط مالي بتواند علاوه بر اين كه هزينه هاي خود را تامين مي كند، سودي نيز كسب نمايد. بنابراين، عادلانه ترين نحوه تعيين سود بانكي آن است كه به نفع هر سه گروه ذي نفع در نظام بانكي باشد.
از جهت منطقي، 2 روش براي تعيين سود بانكي وجود دارد؛ يكي واگذاري عرضه و تقاضاي پول به بازار است كه در آن بانك ها به طور آزادانه در بازار پول و سرمايه فعاليت كنند و متناسب با كشش هاي عرضه و تقاضاي پول، نرخ سود تعادلي تعيين گردد. بر اين اساس، اگر بانكي نرخ سود تسهيلات خود را بالاتر از سطح مورد انتظار تعيين كند، مشتري پيدا نمي كند و نهايتاً مجبور به كاهش آن خواهد شد و بدين ترتيب، نرخ سود بانكي به نرخ تعادلي خواهد رسيد كه به آن قيمت بازار مي گويند كه از لحاظ شرعي و ضوابط دين اسلام نيز مورد تاييد است. سيره پيامبر و ائمه(ع)نشان مي دهد كه در شرايط عادي اقتصادي، تعيين قيمت ها به بازار عرضه و تقاضا واگذار مي شده تا بازار شكل دهنده نرخ ها باشد.
روش دوم براي تعيين نرخ سود بانكي به شرايط خاص اقتصادي برمي گردد كه نرخ سود بانكي به صورت دستوري تعيين مي گردد. كشور ما نيز هم اكنون در اين شرايط خاص اقتصادي به سر مي برد و نرخ سود بانكي توسط شوراي پول و اعتبار تعيين مي شود كه در اين روش نيز بايد حقوق هر 3 گروه سپرده گذاران، دريافت كنندگان تسهيلات و بانك  در نظر گرفته شود. متاسفانه گاهي مواقع، تصميمات مربوط به سود بانكي تحت تاثير اهداف و مصالح گروه خاصي شكل مي گيرد. مثلا سرمايه گذاران براي كاهش هزينه هاي خود به علت ناتواني در كاهش ساير هزينه ها خواستار كاهش هزينه سرمايه  مي شوند و براي كاهش سود بانكي به بانك ها فشار وارد مي كنند. گاهي نيز تصميم گيران بانكي، تحت تاثير چنين فشارهايي قرار مي گيرند و مصالح يك گروه را بر ديگر گروه ها ترجيح مي دهند و مثلا در راستاي جلب نظر دريافت كنندگان تسهيلات بدون توجه به ساير ابعاد، اقدام به كاهش سود تسهيلات مي كنند. بنابراين، ضروري است كه در رابطه با تعيين سود بانكي به منطقي برسيم كه سود و اهداف هر 3 گروه را برآورده كند. پيشنهادي كه در اين باره مطرح كرده ام اين است كه براي تعيين سود بانكي يا طرف تسهيلات گيرنده يا سرمايه گذار را پايه تصميمات قرار دهيم يا طرف سپرده گذار. اگر طرف سرمايه گذار(توليدكننده)را پايه تصميمات خود قرار دهيم، بايد مشخص كنيم كه حداقل انتظاري كه از سرمايه گذار داريم چيست؟ مطمئناً حداقل انتظار از سرمايه گذار آن است كه افزون بر نرخ تورم، ارزش افزوده واقعي ايجاد كند كه بر اساس اين نرخ ارزش افزوده بايد سود بانكي را تعيين كرد.
اگر از ناحيه سپرده گذاران، تصميم گيري شود بايد كمترين حق سپرده گذاران كه پوشش دادن نرخ تورم است در تعيين سود بانكي در نظر گرفته شود. بر اين اساس، حداقل سود سپرده  هاي يك ساله بايد حداقل به اندازه نرخ تورم باشد و با افزايش سنوات سپرده گذاري نيز بايد نرخ سود آن رشد يابد و براي سپرده هاي بالاتر سود بالاتري در نظر گرفته شود. نهايتا براي حاشيه سود بانك ها spread نيز 2 تا 5/2 درصد سود لحاظ گردد كه حاصل جمع ارقام فوق(سود سپرده + حاشيه سود)به عنوان نرخ سود بانكي تعيين گردد.
مطمئنا اگر يكي از دو روش خود را پايه تصميمات خود براي تعيين سود بانكي قرار دهيم، هم نظام بانكي ما حركت مثبت رو به جلو خواهد داشت و هم دولت براي كاهش تورم احساس مسئوليت خواهد كرد و برنامه هاي خويش را بر كاهش تورم متمركز مي كند و نه فشار بر نظام بانكي.]]>
</TEXT>
</DOC>
<DOC>
<DOCID>HAM2-860118-056</DOCID>
<DOCNO>HAM2-860118-056</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[زن جوان، قربانيتسويه حساب خونين با سرايدار شد
جوان كينه جو براي انتقام از سرايدار مجتمع تجاري به آنجا رفت ولي زن جواني را در نبود او به قتل رساند و گريخت]]>
</TITLE>
<TEXT>
<IMAGE>/1386/860118/news/018108.jpg</IMAGE>
<![CDATA[
گروه حوادث- جوان كينه جو وقتي براي انتقام گرفتن از سرايدار افغاني پاساژ به آنجا رفت، قتل زني جوان را رقم زد كه از سال قبل از او خبري نبود، تنها سرنخ پليس درباره هويت اين زن خالكوبي هاي او بود.
صبح يازدهم فروردين، زماني كه يك كارگر لوله كش براي رفع نشت لوله هاي يك مجتمع تجاري در باغك بومهن به آنجا رفت، با جسد زن جواني روبرو شد كه غرق خون روي زمين افتاده بود.
با گزارش موضوع جنايت، محمد حسين شاملو بازپرس جنايي پايتخت و كارآگاهان پليس با حضور در قتلگاه تحقيقات خود را آغاز كرده و هنگامي كه در بررسي ها مشخص شد از هنگام جنايت سرايدار افغاني مجتمع به نام فريدون ناپديد شده است وي به عنوان نخستين مظنون تحت تعقيب پليس قرار گرفت. در مرحله بعد شناسايي زن ناشناس در دستور كار پليس قرار گرفت ولي تنها سرنخي كه در اختيار پليس قرار داشت خالكوبي  روي شانه زن جوان بود كه به نظر مي رسيد حروف ابتدايي نام و نام خانوادگي وي باشد.
با اين سرنخ كارآگاهان پليس از آنجايي كه احتمال مي دادند وي يك زن سابقه دار باشد، به بررسي فايلهاي مربوط به زنان سابقه دار پرداخته و سرانجام توانستند ردي از همسر سابق اين زن در بومهن پيدا كنند.
وقتي بازجويي از همسر اين زن به نام افسانه نشان داد كه وي از يك سال قبل به خاطر اعتياد شديد همسر و 2 فرزندش را ترك كرده و ديگر از وي خبري نبوده است، احتمال دخالت همسر وي در جنايت كنار گذارده شد و كارآگاهان تعقيب و جستجو براي يافتن سرايدار افغاني را كه به نظر مي رسيد با اين زن در ارتباط بوده است را ادامه دادند.
انتقام خونين از سرايدار
در ادامه تحقيقات كارآگاهان پليس دريافتند روز جنايت سرباز جواني در نزديكي محل جنايت ديده شده است و از آنجا كه مدتي قبل سرايدار افغاني مجتمع از او به اتهام سرقت طلا شكايت كرده و وي را به زندان انداخته بود، اين احتمال كه وي از اين جنايت و يا سرنوشت فريدون اطلاع داشته باشد قوت گرفت. به اين ترتيب مرد جوان صبح پنجشنبه 16 فروردين در پادگان محل خدمتش در شرق تهران دستگير شد و در بازجويي ها پرده از راز جنايت برداشت و مدعي شد كه زن جوان را وي به قتل رسانده است
اعتراف تكان دهنده جوان انتقامجو
مرد جوان در توضيح انگيزه اش گفت: بعد از اينكه بي گناهي ام براي سرقت طلاجات فريدون ثابت شده و از زندان آزاد شدم، تصميم گرفتم به هر ترتيبي كه شده از او انتقام بگيرم، بنابراين دهم فروردين با تهيه يك چاقو به سراغ مرد افغان كه سرايدار مجتمع ساختماني بود رفتم.
با ورودم به مجتمع زن جواني را ديدم كه بهت زده بر روي پله ها ايستاده بود و به من خيره شده بود. از او سراغ فريدون را گرفتم اما او مدعي شد هيچ كس در خانه نيست،چون احتمال مي دادم دروغ مي گويد خواستم به زور وارد خانه شوم كه با مقاومت وي روبرو شده و با ضربات چاقو او را به قتل رساندم.
بعد از جنايت چون احتمال مي دادم فريدون در خانه پنهان شده باشد به طبقه بالا رفتم. همه جا را گشتم اما از او خبري نبود10 دقيقه منتظر فريدون ايستادم و بعد فرار كردم.
سرهنگ خوئيني- رئيس اداره مبارزه با جرائم جنايي تهران- روز گذشته با اعلام اين خبر گفت: متهم هم اكنون در بازداشت به سر مي برد.]]>
</TEXT>
</DOC>
<DOC>
<DOCID>HAM2-860118-057</DOCID>
<DOCNO>HAM2-860118-057</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سردار احمدي مقدم اعلام كرد
قاطعيت در ناجا با اعدام 2 مأمور فاسد]]>
</TITLE>
<TEXT>
<IMAGE>/1386/860118/news/018111.jpg</IMAGE>
<![CDATA[
ايسنا: در حالي كه فرمانده ناجا 5 روز پيش از اعدام 2 مامور پليس به اتهام فساد مالي خبر داده بود، تاكنون هيچ مقام مسئولي در نيروي انتظامي درباره جزئيات اعدام اين 2 مامور اظهار نظر نكرده است.
بنا به اين گزارش، سردار احمدي مقدم در مصاحبه اي در روز 13 فروردين ماه با اشاره به تاثير قاطعيت نيروي انتظامي در برخورد با فساد مالي پرسنل اين نيرو، از اعدام دو مامور نيروي انتظامي خراسان رضوي به دليل فساد مالي خبر داد. فرمانده پليس كشور گفت: اعدام اين نيروها از نشانه هاي جديت در برخورد با اين معضل در پليس است، چرا كه سازمان نيروي انتظامي هميشه در معرض ويروس و ميكروب است و بنابراين اگر ناچار شويم، جراحي كرده و با اين مسايل برخورد مي كنيم.
اما با وجود اعلام اين خبر، پيگيري ها براي به دست  آوردن اطلاعاتي درباره جزئيات فساد مالي اين نيروها و رده پليسي آنها از مقامات نيروي انتظامي خراسان رضوي بي نتيجه ماند و هيچ اطلاعاتي به دست نيامد.
سرهنگ شهسوارپور، مسئول مركز اطلاع رساني نيروي انتظامي خراسان رضوي با بيان اين كه نمي توانيم بيش از آنچه فرمانده ناجا در اين باره گفته است، اظهار نظر كنيم، از دادن هرگونه اطلاعاتي خودداري كرد، با اين حال سرهنگ احمدي، دبير شوراي اطلاع رساني ناجا با بيان اينكه پرسش ها بماند براي جلسه  روز شنبه جانشين فرمانده نيروي انتظامي، از هرگونه اظهارنظري در اين باره طفره رفت.]]>
</TEXT>
</DOC>
<DOC>
<DOCID>HAM2-860118-058</DOCID>
<DOCNO>HAM2-860118-058</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در پي بارندگي هاي اخير رخ داد
جابجايي عجيب روستا در خراسان شمالي]]>
</TITLE>
<TEXT>
<![CDATA[گروه حوادث - بر اثر بارندگي هاي اخير، روستاي قره چاي در شهرستان مانه و سملقان جابه جا شد.
فرماندار مانه و سملقان در خراسان شمالي با بيان اين خبر گفت: رانش زمين در ضلع غربي و شرقي به طول تقريبي 100 متر در روستاي قره چاي از توابع بخش مانه به وقوع پيوست كه اين پديده بر اثر بارندگي زياد بارها رخ داده است.
محمدعلي فاطمي نسب افزود: با توجه به بررسي مقدماتي كه انجام شده علت وقوع اين حادثه شيب تند و صابوني شدن سطح لايه ها بر اثر بارندگي زياد بوده است. فاطمي نسب خاطرنشان كرد: اين روستا بر اثر زلزله اي در سال 1375 نيز جابه جا شده بود كه در آن هنگام كارشناسان زمين شناسي اعلام كرده بودند در اين محل نبايد ساختماني ساخته شود ولي با اصرار مردم اقدام موثري در اين خصوص صورت نگرفت. فرماندار شهرستان مانه و سملقان تصريح كرد: در حال حاضر تنها راهكار موجود، جابه جايي روستا از محل فعلي به كنار جاده و يا تثبيت و مسلح كردن خاك است كه در اين زمينه هماهنگي هاي لازم با ستاد حوادث كشور جهت بررسي و اقدام مساعد انجام شده است.]]>
</TEXT>
</DOC>
<DOC>
<DOCID>HAM2-860118-059</DOCID>
<DOCNO>HAM2-860118-059</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[107 بار ازدواج يك پيرمرد]]>
</TITLE>
<TEXT>
<![CDATA[گروه حوادث - پيرمرد 74 ساله ساكن مالزي كه تا كنون 107 بار ازدواج كرده است، به جرم كتك زدن زنش دستگير شد.
اين پيرمرد كه عبدالرحمن نام دارد پس از مشاجره با يكي از همسرانش اقدام به كتك زدن وي كرد كه اين زن با مراجعه به پليس خواستار بازداشت پيرمرد  شد.
عبدالرحمن تا كنون 107 بار ازدواج كرده و داراي40 فرزند و ده ها نوه است كه اكنون با چهار همسر خود زندگي مي كند.]]>
</TEXT>
</DOC>
<DOC>
<DOCID>HAM2-860118-060</DOCID>
<DOCNO>HAM2-860118-060</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل آنلاين در مركز تلويزيوني سي. ان. ان]]>
</TITLE>
<TEXT>
<IMAGE>/1386/860118/news/018099.jpg</IMAGE>
<IMAGE>/1386/860118/news/018102.jpg</IMAGE>
<![CDATA[
گروه حوادث- خبرنگاران جنايي
سي ان ان اين بار براي گزارش تيراندازي مرگبار به خيابان ها نرفتند، بلكه مرد جنايتكار خود به مركز سي ان ان آمد تا جنايتي خونين را رقم زند.
به گزارش سي ان ان در جريان اين جنايت كه سه شنبه گذشته در محوطه مركز تلويزيوني اين شبكه خبري در جنوب آتلانتا قرار دارد، لحظاتي بعد از آن كه يك زن جوان به ضرب گلوله از پاي درآمد، دوربين هاي فيلمبرداري لحظه به لحظه ماجراي اين جنايت را گزارش كردند. ساعت يك و نيم بعدازظهر سه شنبه، وقتي خبرنگاران
سي ان ان در مركز تلويزيوني اين شبكه در جنوب شهر آتلانتا در حال تهيه گزارش و خبر بودند، ناگهان صداي شليك چند گلوله در حياط مجتمع را شنيدند.
شليك ها توسط يك مرد مهاجم در فاصله بسيار اندكي از مجتمع مركزي سي ان ان كه شامل سرپرستي و استوديوها است صورت گرفته بود و در جريان آن مرد مسلحي بعد از مشاجره با يك زن جوان اقدام به شليك كرده بود كه بر اثر شليك ها، اين زن و زن ديگري مجروح شدند كه يكي از آنها لحظاتي بعد در مسير انتقال به بيمارستان جان باخت. به گفته مسئولان گارد امنيتي سي ان ان، شليك مرگبار پس از نزاع شديد مرد مسلح و زن جوان در نزديكي يك پله برقي صورت گرفت و لحظاتي بعد از اين شليك، مقامات امنيتي به سرعت واكنش نشان داده و مرد مسلح هدف قرار گرفت.
لائورا برنارديني از مقامات شبكه خبري سي ان ان با بيان اين كه تهيه گزارش از شليك در محوطه شبكه تلويزيوني بسيار عجيب و غيرمنتظره بود، گفت شليك ها باعث بي نظمي و هرج و مرج در مركز سي ا ن ان شد و تحريريه اين مركز به سرعت تخليه شد. لحظاتي بعد از وقوع اين جنايت، كريستي پائول از گويندگان شبكه سي ان ان در نخستين بخش خبري در حالي كه به شدت هيجان زده بود گفت لحظاتي قبل تعدادي از كارمندان شبكه وحشت زده ساختمان شبكه را تخليه كردند چرا كه جنايتي در محوطه شبكه رخ داده بود.
سي ان ان در فاصله بسيار كمي از وقوع جنايت تصاويري از مرد مسلح را كه در كنار يك در شيشه اي هدف قرار گرفته بود پخش كرد. پليس آتلانتا نام تيرانداز و زن مقتول را فاش نكرده است اما مقامات محافظتي سي ان ان در نخستين واكنش ها گفتند مقتول احتمالاً يكي از كارمندان سي ان ان بوده است.]]>
</TEXT>
</DOC>
<DOC>
<DOCID>HAM2-860118-061</DOCID>
<DOCNO>HAM2-860118-061</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[همسر صيغه اي، طعمه اخاذي از مردان ثروتمند]]>
</TITLE>
<TEXT>
<IMAGE>/1386/860118/news/018105.jpg</IMAGE>
<![CDATA[
گروه حوادث مرد جواني كه پس از طعمه قرار دادن همسر صيغه اي خود، با جعل عنوان مامور پليس از مردان هوسباز اخاذي مي كرد، در عمليات پليسي به دام افتاد.
اين زن و شوهر شياد در  آخرين اخاذي يك و نيم ميليون تومان از مرد ميانسالي سرقت كرده بودند. سرهنگ حسين خوئيني، معاون مبارزه با جرايم جنايي آگاهي تهران بزرگ روز گذشته با اعلام خبر دستگيري يك مرد اخاذ و همسر صيغه اي اش در توضيح ماجرا گفت: در آخرين روزهاي سال گذشته مرد جواني با مراجعه به كلانتري 164 قائم، كارآگاهان پليس را در جريان اخاذي سياه يك زن و مرد جوان قرار داد. وي در توضيح ماجرا به كارآگاهان پليس گفت: شب گذشته سوار بر خودروي مدل بالاي خود در حال عبور از خيابان جشنواره بودم كه ناگهان زن جواني كه كنار خيابان ايستاده بود از من خواست او را سوار كنم، زن جوان پس از سوار شدن به خودروام با من طرح دوستي ريخت و از من خواست به خانه او برويم.
نيم ساعتي از رفتن به خانه او نگذشته بود كه صداي زنگ در به صدا درآمد و وقتي كه زن جوان در را باز كرد، مردي كه خود را مامور پليس معرفي مي كرد به زور وارد خانه شد و گفت: به خاطر رابطه نامشروع بايد همراه او برويم، وقتي به وي التماس كردم وي پذيرفت در مقابل گرفتن يك و نيم ميليون تومان پول و اشياي قيمتي كه همراهم بود موضوع را ناديده بگيرد، اما حالا احتمال مي دهم كه زن جوان و مرد مامورنما همدست بوده اند.
با شكايت اين مرد، كارآگاهان اداره يكم پليس آگاهي تهران بزرگ دستگيري زن جوان را در دستور كار قرار دادند و در اولين روز فروردين اين زن جوان را در خانه اش دستگير كردند.
سرقت با همدستي همسرصيغه اي
با انتقال زن صيغه اي به اداره پليس وي با اعتراف به نقشه كثيف براي اخاذي از مردان ثروتمند گفت: مرد مامور نما به نام علي همسر صيغه اي ام است كه از يك سال و نيم پيش به عقد موقت او درآمدم.
بعد از ازدواج با وي تصميم گرفتيم پولدار شويم و به اين دليل با طرح نقشه اي قرار شد من به عنوان يك زن خياباني در مسير خودروي افراد ثروتمند قرار بگيرم و بعد از سوار شدن به خودرو آنها را به خانه بكشانم و سپس علي در فرصتي مناسب با جعل عنوان پليس به خانه آمده و اقدام به اخاذي از آنها كند.
با اعترافات زن جوان دستگيري مرد شياد در دستور كار قرار گرفت و اين مرد 35 ساله پانزدهم فروردين در خانه اي در شمال تهران دستگير شد.
سرهنگ خوئيني معاون مبارزه با جرايم جنايي آگاهي تهران بزرگ با بيان اين كه پرونده در دايره يكم پليس آگاهي تهران بزرگ در دست بررسي است، از كساني كه از بهمن ماه سال گذشته به همين شيوه مورد اخاذي قرار گرفته اند، خواست براي شناسايي متهمان و اعلام شكايت به پليس آگاهي تهران بزرگ مراجعه كنند.]]>
</TEXT>
</DOC>
<DOC>
<DOCID>HAM2-860118-062</DOCID>
<DOCNO>HAM2-860118-062</DOCNO>
<ORIGINALFILE>/1386/860118/news/_havad.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بازپرس شعبه 5 دادسراي كاركنان دولت اعلام كرد
دستگيري شهرام جزايري در نخستين مخفيگاه]]>
</TITLE>
<TEXT>
<IMAGE>/1386/860118/news/018114.jpg</IMAGE>
<![CDATA[
ايسنا: بازپرس پرونده فرار شهرام جزايري با تشريح مراحل دستگيري اين متهم مفاسد اقتصادي از اعضاي خانواده وي خواست با توجه به مجرم نبودنشان به ايران بازگردند.
سيـدمحسـن قاضـي، بازپرس شعبه 5 دادسراي كاركنان دولت در تشريح مراحل دستگيري جزايري گفت: پس از فرار شهرام جزايري عرب، دستورات قضايي لازم و محرمانه صادر شد و با تلاش شبانه روزي در همان چند روز اول، موفق به شناسايي مسير فرار و نقشه متهم شديم.
دستگيري در نخستين مخفيگاه
وي خاطرنشان كرد: پس از شناسايي مخفيگاه متهم، اقدامات پيشگيرانه  لازم انجام شده و متهم كه قصد داشت به خانواده خود و چند تن از كارمندان شركتش در كشور مورد نظر ملحق شود در اجراي نقشه خود ناكام ماند و در مكاني كه توانسته بود در 24 ساعت اوليه بعد از فرار، خود را به آنجا برساند، مخفي شد و عملا نتوانست از آن مكان تا زمان دستگيري خارج شود.
بازپرس قاضي تصريح كرد: به اين ترتيب ماموران حفاظت و اطلاعات قوه قضاييه موقعيت جغرافيايي مخفيگاه جزايري را در همان چند روز اوليه فرار كشف كرده و زماني كه متهم طرح ديگري را براي ادامه  فرار خود برنامه ريزي مي كرد با هوشياري ماموران وزارت اطلاعات موفق به شناسايي و رديابي وي شديم.
وي افزود: با تجزيه و تحليل اطلاعات به دست آمده مطمئن شديم جزايري از نخستين مخفيگاه خود خارج نشده و با شناسايي دقيق اين محل، دستور قضايي براي دستگيري و انتقال وي صادر شد تا اين كه در سحرگاه يكشنبه 27 اسفند موفق به دستگيري او شده و متهم در همان روز مستقيما به تهران منتقل شد.
خانواده جزايري جرمي ندارند
بازپرس پرونده در مورد وضعيت اعضاي خانواده جزايري گفت: با توجه به اطلاعات به دست آمده، اعضاي خانواده جزايري در زمان دستگيري وي در يكي از كشورهاي شرق آسيا اقامت داشتند كه با دستگيري متهم، بدون هدف در آن كشور سرگردان شده اند ولي به دليل اينكه آنها تحت تاثير و فريب شهرام جزايري از كشور خارج شده و در زمان خروج از كشور، ممنوع الخروج نبوده و جرمي انجام نداده اند، مي توانند با آسودگي خاطر به ايران بازگردند.]]>
</TEXT>
</DOC>
<DOC>
<DOCID>HAM2-860118-063</DOCID>
<DOCNO>HAM2-860118-063</DOCNO>
<ORIGINALFILE>/1386/860118/news/_informatic.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
اختلاف اروپا و آمريكا بر سر بيانيه هيات بين المللي تغييرات جوي]]>
</TITLE>
<TEXT>
<![CDATA[گروه دانش- هيات بين المللي تغييرات جوي(ipcc)در گزارش جديد خود هشدار داده است كه پيامدهاي عمده تغييرات آب و هوايي براي طبيعت از هم اكنون آشكار شده است و گرم شدن زمين حتي تاثيري محسوس بر جوامع انساني هم به جا گذاشته است.
ظاهرا در مورد ادبيات اين گزارش رسما منتشر نشده، هنوز ميان كشورها اختلاف نظرهايي وجود دارد و اروپايي ها خواهان فرستادن پيامي قوي هستند اما آمريكا خواهان تاكيدي كمتر است. چين و روسيه نيز نسبت به برخي بخش هاي خلاصه 21 صفحه اي گزارش ابراز نگراني كرده اند. به گفته كارشناسان، اين منازعه لفظي در لحظات پاياني پيش از انتشار گزارش احتمالا بر قاطعيت كلام نسخه نهايي اثر خواهد گذاشت.
نسخه پيش نويس اين گزارش اخطار مي دهد كه براي جوامع دشوار خواهد بود خود را با آثار احتمالي تغييرات جوي سازش دهند. همچنين اين گزارش قرار است شامل اين نكته باشد كه افزايش دمايي بيش از 5/1 درجه سانتيگراد از ميانگين دما در دهه 1990 تقريبا يك سوم گونه هاي زنده را در معرض خطر انقراض قرار خواهد داد و بيش از يك ميليارد نفر عمدتا به دليل ذوب شدن يخچال هاي كوهستاني و ميادين يخي كه نقش ذخاير آب را بازي مي كنند، در خطر شديدتر كم آبي قرار خواهند گرفت.
دانشمندان ipcc مجموعه اي از مطالعات علمي شامل بيش از 29 هزار قطعه داده از تغييرات مشاهده شده در ابعاد فيزيكي و بيولوژيكي جهان طبيعي را مرور كرده اند. از زمان آخرين ارزيابي جهاني ipcc در سال 2001 ميزان فعاليت هاي علمي در زمينه مشاهده و قياس تغييرات در جهان طبيعي به طور گسترده اي افزايش يافته است. به موازات آن، مدل هاي كامپيوتري كه آينده آب و هواي زمين را پيش بيني مي كنند بيش از پيش پيشرفت كرده است.
مطالعات نشان داده در حالي كه رشته كوه هاي بزرگ جهان مانند هيمالايا، راكي،  اند و آلپ با به دام انداختن آب باران و برف در طول سال و رها كردن تدريجي آن در تابستان نقش ذخاير طبيعي آب شيرين را بازي مي كنند. شواهد حاكي از آن است كه يخچال ها در كليه اين رشته كوه ها درحال انقباض است.
اخيرا يك مطالعه پيش بيني مي كرد كه 75 درصد يخچال هاي آلپ تا پايان قرن جاري ناپديد خواهد شد. با ناپديد شدن يخ ها، احتمال جاري شدن سيلاب هاي بهاري و پاييزي بيشتر مي شود و در عوض خطر خشكسالي در تابستان افزايش مي يابد. انتظار مي رود در گزارش ipcc رسما اعلام شود كه با اعتماد خيلي زياد مي توان گفت كه اين روندها از هم اكنون در حال وقوع است.
اين دومين گزارش از رشته گزارش هاي اين هيات در سال جاري خواهد بود، كه در مجموع چهارمين ارزيابي جهاني از تغييرات جوي آن را تشكيل مي دهد. نخستين قسمت اين گزارش، درباره علم تغييرات جوي، كه در ماه فوريه منتشر شد نتيجه گيري مي كرد كه گرمتر شدن زمين از 1950 تاكنون به احتمال 90 درصد يا بيشتر ناشي از فعاليت هاي انساني است. بخش سوم گزارش كه در ماه مه منتشر خواهد شد بر راه هاي مهار افزايش گازهاي گلخانه اي و دما تمركز خواهد داشت.]]>
</TEXT>
</DOC>
<DOC>
<DOCID>HAM2-860118-064</DOCID>
<DOCNO>HAM2-860118-064</DOCNO>
<ORIGINALFILE>/1386/860118/news/_informatic.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[انقلابي تازه در ساخت اعضاي مصنوعي بدن
محققان آزمايشگاه بيومكاترونيك دانشگاه ام آي تي با ابداع موتوري كه از نحوه عملكرد ماهيچه هاي بدن انسان تقليد مي كند، به انقلاب تازه اي در جهت ساخت اعضاي مصنوعي دست يافتند.
دانشمندان اين آزمايشگاه حق ثبت اختراع جديد خود را كه يك پا و قوزك بيونيك است با هدف مطابقت با ويژگي هاي بيومكانيكي پاي طبيعي در جريان راه رفتن از آن خود ساختند.
اين عضو بيونيك متشكل از يك ساق و كف پاي مصنوعي است كه به مفصل قوزك قدرتمند و چرخشي متصل شده است. موتور كار گذاشته شده درون قوزك زواياي حركتي، سفتي مفاصل و نيروي جذب شده و آزاد شده در هر گام را تغيير مي دهد. اين حالت به عضو امكان مي دهد كه با حركات پاي معمولي به هنگام راه رفتن روي سطحي صاف و حتي براي بالا و پايين رفتن از پله ها تطابق يابد.
به نوشته نيوساينتيست، اين پاي مصنوعي به نحوي طراحي شده كه احساس برخورداري از پاي طبيعي را براي فرد ايجاد كرده و براي راه رفتن در شرايط مختلفي چون بالا رفتن از پله ها بدون نياز به نيروي بيشتر مناسب است.
يك گام به سوي دوخت شنل نامرئي كننده
محققان با استفاده از فناوري نانو يك قدم به ساخت پوشش نوري جهت نامرئي كردن اشياء نزديك شدند. اين وسيله با هدايت نور به اطراف هر آنچه درون پوشش قرار مي گيرد، از ديده شدن آن جلوگيري مي كند.
مهندسان دانشگاه پوردو پروژه اي تئوريك ارائه دادند كه طي آن رشته اي از سوزن هاي بسيار كوچك پرتوهايي را از سوي يك ميله مركزي به جهت بيرون مي تاباند. اين وسيله كه شباهت بسياري به يك برس گرد موي سر دارد نور را به اطراف شيء پوشانده شده منحرف مي سازد. در اين حالت زمينه پشتي شيء قابل رؤيت است اما خود شيء با رشته هاي استوانه اي از سوزن هايي در ابعاد نانو احاطه مي شود. استفاده از اين سيستم در عين حال با يك اشكال نيز روبه روست و آن اين كه تنها در يك طول موج منفرد كارآيي دارد و براي برد كلي فركانس طيف قابل رويت بي بهره است.
محاسبات حاكي است: شيء قرار گرفته درون اين پوشش در طول موج 8/632 نانومتر كه مطابق با رنگ قرمز است، ناپديد مي شود. يافته هاي جديد محققان در اين زمينه در نشريه آن لاين ature photoics منتشر شده است.
ساخت قوي ترين آهن رباي جهان
مؤسسه هان ميتنر آلمان با مشاركت دانشگاه ايالتي فلوريدا آهن رباي پيوندي 7/8 ميليون دلاري را مي سازند.
اين آهن ربا كه با همكاري لابراتوار ميدان مغناطيسي بالاي ملي دانشگاه ايالتي فلوريدا ساخته مي شود، قوي ترين آهن رباي جهان است كه سيستم 15 تلسايي موجود در اين مؤسسه را تحت الشعاع قرار خواهد داد. آهن رباي ساخته شده با ميدان مغناطيسي بالا پس از تكميل ساخت در سال 2011 يك ميدان مغناطيسي بين 25 تا 30 تلسا توليد مي كند كه بيش از 500 برابر قوي تر از ميدان مغناطيسي زمين است.
اين آهن ربا به ذرات بدون بار الكتريكي امكان مي دهد تا از طريق زواياي بزرگي به اطراف پراكنده شوند. اين آهن ربا افقي بوده و با اكثر آهن رباهاي معمولي با قطر عمودي تفاوت دارد.
بنا بر گزارش ساينس ديلي، اين حالت آهن ربا را در وضعيتي ايده آل جهت برخورداري از تجارب پراكندگي ذرات بدون بار قرار مي دهد. اين ويژگي يكي از بهترين روش هاي كاوش اتم ها به منظور آگاهي هرچه بهتر از ساختار مواد به شمار مي رود. همچنين آهن رباي جديد به دانشمندان امكان مي دهد تا آزمايشات تازه اي را در اين راستا انجام دهند.
لابراتوار ميدان مغناطيسي بالاي ملي دانشگاه ايالتي فلوريدا قوي ترين لابراتوار مغناطيسي جهان در نظر گرفته مي شود.]]>
</TEXT>
</DOC>
<DOC>
<DOCID>HAM2-860118-065</DOCID>
<DOCNO>HAM2-860118-065</DOCNO>
<ORIGINALFILE>/1386/860118/news/_informatic.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[واكنش محافل علمي ايران و جهان به لغو عضويت محققان ايراني در انجمن شيمي آمريكا
سياست را در علم دخالت ندهيد]]>
</TITLE>
<TEXT>
<![CDATA[گروه دانش- در حالي كه دو روز از خبر لغو عضويت 36 تن از محققان ايراني در انجمن شيمي آمريكا گذشته است، حداقل دو انجمن آمريكايي، يعني انجمن بين المللي مهندسي اپتيك و انجمن فيزيك آمريكا مخالفت خود را با اين تصميم اعلام كرده اند، چنانكه مسئولان و محققان ايراني هم از دخالت مسائل سياسي در مراودات علمي ابراز تاسف كرده اند.
چنانكه دكتر علي عباسپور، رييس كميسيون آموزش و تحقيقات مجلس شوراي اسلامي در مراسم افتتاحيه دومين دوره مسابقات بين المللي روبوكاپ آزاد ايران با اشاره به اقدام غير علمي انجمن شيمي آمريكا در لغو عضويت 36 شيميست ايراني اعتراض خود را با بيان اين كه علم انحصارپذير نيست و اگر قرار بود علم انحصاري شود، هيچگاه به دنياي عقب مانده غرب منتقل نمي شد، نشان داد.
معاون حقوقي و پارلماني وزير علوم هم با بيان اينكه آمريكا در زمينه لغو مجوز عضويت شيميدانان ايراني در انجمن شيمي اين كشور قطعنامه شوراي امنيت را بهانه قرار داده است به مهر گفت: اين مسئله نشانگر اهداف آمريكا در محكوم سازي ايرانيان از دستيابي به علم و فناوري است و وزارت علوم اعتراض خود نسبت به لغو عضويت شيميدانان ايراني در انجمن شيمي آمريكا را از طريق يونسكو اعلام خواهد كرد. دكتر سيد محمد حسيني افزود: جامعه دانشگاهي ايران موضوع لغو عضويت 36 نفر از اعضاي ايراني انجمن شيمي آمريكا را محكوم مي كند و اين مسئله مسلما بازتاب منفي براي آمريكا خواهد داشت.
چهارشنبه گذشته، پس از اعلام خبر لغو عضويت 36 شيميست ايراني به علت سكونت اين افراد در ايران و مغايرت خدمات رساني اين انجمن به آنها بر اساس قوانين تحريم، ايسنا از قول دكتر رضا منصوري، استاد فيزيك دانشگاه صنعتي شريف نقل كرد كه انجمن بين المللي مهندسي اپتيك هم با استناد به قوانين ايالات متحده در مورد تحريم ايران از تحويل مجلات و كتابهايي كه محققان ايراني درخواست كرده بودند خودداري كرده است؛ اما روز بعد، اما كورتيس رابرتسون از انجمن بين المللي مهندسي اپتيك در گفتگو با بخش فارسي بي بي سي تصريح كرد كه آنچه از آقاي منصوري نقل شده ناشي از سوء تفاهم بوده و اين انجمن نه تنها همكاري خود را با پژوهشگران ايراني قطع نكرده بلكه قرار است هفته آينده ميزبان نشستي علمي در شهر اورلاندو در ايالت فلوريداي آمريكا باشد كه چند پژوهشگر نيز از ايران در آن شركت خواهند كرد. اين نشست سه روزه كه قرار است دهم آوريل(21 فروردين)آغاز شود در واقع سمپوزيومي دفاعي امنيتي است كه آن گونه كه انجمن بين المللي مهندسي اپتيك اعلام كرده، شش هزار نفر در آن شركت خواهند داشت كه تعداد زيادي از آنان نظامي خواهند بود. كورتيس رابرتسون از انجمن بين المللي مهندسي اپتيك در عين حال اذعان كرده كه سوء تفاهمي كه رخ داده ناشي از اشتباه يكي از كاركنان انجمن بين المللي مهندسي اپتيك بوده اما تأكيد كرد كه اين اشتباه در فاصله يك روز با اي ميل به اطلاع آقاي منصوري رسانده شده است.
اما لغو عضويت محققان ايراني از انجمن شيمي آمريكا مساله اي است كه مسئولان اين انجمن به صراحت آن را تاييد كرده اند. ديويد سموردين از مسئولان ارشد انجمن شيمي آمريكا در گفتگو با بي بي سي استدلال كرده كه بر اساس قوانين فعلي وزارت خزانه داري آمريكا نمي توانند خدمات خود را به دانشمندان ايراني ساكن اين كشور عرضه كنند و بناچار عضويت اين افراد را لغو كرده اند.
در حالي كه قوانين تحريم وزارت خزانه داري ايالات متحده درباره منع فروش كالا و خدمات فني به ايران، كوبا و كره شمالي شامل انتشارات علمي نمي شود، سموردين گفته است كه انجمن شيمي آمريكا با مرور اين قوانين به اين نتيجه رسيده كه تخفيف در فروش مجله ها و انتشارات آن به اعضاي ايراني ساكن اين كشور بر خلاف قانون است. وي توضيح داده كه ما خدماتي مانند مشورتهاي كاري و حرفه اي و تخفيفهاي ويژه آبونمان مجلات و انتشارات در اختيار اعضاي خود مي گذاريم و بهره مندي اعضاي ايراني ساكن اين كشور از اين خدمات برخلاف قوانين تحريم اين كشور است.
در طي دو روزي كه از اعلام اين اخبار گذشته، دانشمندان ايراني، ضمن بيهوده دانستن چنين اقداماتي، آن را محكوم كرده اند.
دكتر داود رهني، استاد ايراني شيمي دانشگاه پيس نيويورك و عضو انجمن شيمي آمريكا نيز در اين باره به ايسنا گفت: انجمن شيمي آمريكا بايد سياست هاي مجازشمارنده را در جهت به دست آوردن آزادي هاي علمي تعبير كند نه اين كه به دنبال بهانه باشد.
دكتر شمسي پور، پرمقاله ترين دانشمند ايراني در isi و دانشمند برتر شيمي هم در گفتگو با مهر، مسائل علمي را فارغ از مسائل سياسي دانست و گفت: آمريكا مسائل علمي و سياسي را در هم آميخته است و به طور حتم لغو عضويت دانشمندان ايراني در انجمن شيمي آمريكا بازي بي نتيجه اي براي آمريكايي ها خواهد بود. او با اشاره به لغو عضويت 36 نفر از دانشمندان شيمي در انجمن شيمي آمريكا افزود: چندي پيش نيز آمريكا اقدام به محروم كردن چاپ مقالات ايرانيان در نشريات آمريكايي كرده بود كه پس از اعتراضات توسط ايرانيان و برخي از دانشمندان در ساير كشورها عملي نشد، اكنون نيز آمريكا بازي جديدي را آغاز كرده است كه به نظر نمي رسد بتواند در آن موفق شود و از اين بابت جاي نگراني نيست.
اگرچه هنوز مشخص نيست كه ساير مجامع علمي آمريكايي هم از تصميم انجمن شيمي آمريكا پيروي خواهند كرد يا نه و انجمن فيزيك آمريكا در كالج پارك مريلند هم از مخالفت خود با اين تصميم خبر داده است، اما فراموش نكنيم كه هفته گذشته يكي از معاونان وزارت بازرگاني آمريكا در سخناني در كميته روابط خارجي مجلس سناي اين كشور از تلاش اين وزارتخانه براي به حداقل رساندن انتقال فناوري به ايران از طريق عضويت اتباع اين كشور در مراكز علمي و تحقيقاتي آمريكايي خبر داده بود.]]>
</TEXT>
</DOC>
<DOC>
<DOCID>HAM2-860118-066</DOCID>
<DOCNO>HAM2-860118-066</DOCNO>
<ORIGINALFILE>/1386/860118/news/_informatic.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دومين دوره مسابقات روبوكاپ آزاد ايران آغاز به كار كرد
رقابت روبات هاي 17 كشور در تهران
نمايشگاه بين المللي تهران ميزبان دومين دوره مسابقات روبوكاپ آزاد ايران است / عكس: ايسنا]]>
</TITLE>
<TEXT>
<IMAGE>/1386/860118/news/018060.jpg</IMAGE>
<IMAGE>/1386/860118/news/018093.jpg</IMAGE>
<![CDATA[
گروه دانش- دومين دوره مسابقات بين المللي ربوكاپ آزاد ايران از صبح روز پنج شنبه در نمايشگاه بين المللي تهران آغاز شد.
در اين مسابقات بيش از 350 تيم داخلي و خارجي در 15رشته به رقابت مي پردازند. اين مسابقات با مجوز فدراسيون جهاني ربوكاپ برگزار مي شود و بر همين اساس 6 ناظر بين المللي مسابقات را كنترل مي كنند. كشورهاي چين، آلمان، سوئد، برزيل، امارات متحده عربي و تركيه از جمله كشورهايي هستند كه در يك يا چند رشته اين مسابقات حضور دارند. اين مسابقات تا پايان امروز 18 فروردين در محل نمايشگاه بين المللي تهران ادامه خواهد داشت.
در اين دوره از مسابقات، 6 تيم در رشته روبات هاي انسان نما،  6 تيم در رشته روبات هاي فوتباليست سايز متوسط، 5 تيم در رشته روبات هاي فوتباليست سايز كوچك، 53 تيم در رشته شبيه سازي سه بعدي، 13 تيم در رشته شبيه سازي، 24 تيم در رشته روبات هاي امدادگر، 29 تيم در رشته شبيه ساز امداد،  13 تيم در رشته روبات هاي مجازي، 12 تيم در رشته روبات هاي خانگي، 17 تيم در رشته فوتبال دانش آموزي يك به يك، 15 تيم در رشته فوتبال دانش آموزي دو به دو، 19 تيم در رشته امداد دانش آموزي، 22 تيم در رشته روبات هاي مين ياب، 17 تيم در رشته روبات هاي نمايشي، 110 تيم در رشته روبات هاي تعقيب خط دانش آموزي با هم به رقابت مي پردازند.
اولين دوره مسابقه جهاني روبوكاپ در سال 1997 در شهر ناگوياي ژاپن برگزار شد و پس از آن هر ساله اين مسابقات در كشورهاي مختلف برگزار مي شود. از سال 1998 تيم هاي ايراني در اين مسابقات شركت داشتند و توانستند مقام هاي متعددي را از آن خود كنند. ايران در سال 2005 در اين مسابقات كه در اوزاكاي ژاپن برگزار شد، با 64 تيم شركت كرد و بعد از ژاپن به عنوان بيشترين تعداد شركت كننده در اين مسابقات مطرح شد. در سال 2006 كه اين مسابقات در آلمان برگزار گرديد، بيشترين تعداد مقام هاي برتر از آن ايران شد. حضور قدرتمند ايران موجب شد، در سال 1385 كشورمان براي اولين بار مجوز برگزاري اولين دوره مسابقات روبوكاپ آزاد ايران را دريافت كند. در حال حاضر فقط كشورهاي آمريكا، ژاپن، آلمان، اسپانيا، پرتغال و ايران موفق به اخذ مجوز براي برگزاري مسابقات آزاد ربوكاپ شده اند.
مراسم افتتاحيه
دكتر ترابي، معاون پژوهشي دانشگاه آزاد اسلامي در مراسم افتتاحيه كه با حضور دكتر محمود ملاباشي معاون دانشجويي وزير علوم، رحيم مشايي رئيس سازمان ميراث فرهنگي و گردشگري و دكتر علي عباسپور تهراني فرد رئيس كميسيون آموزش و تحقيقات مجلس شوراي اسلامي برگزار شد، با ارائه گزارشي از روند تاريخي اين مسابقات، اظهار داشت: مسابقات روبوكاپ يا جام جهاني روباتها، داراي دو سطح اصلي است كه مهمترين آن مسابقات جهاني روبوكاپ است و اهميت آن براي جامعه علمي مانند اهميت مسابقات المپيك و جام جهاني فوتبال در ورزش است.
وي افزود: سطح دوم اين مسابقات به مسابقات آزاد معروف است و اهميت فراواني براي ميزبانان اين مسابقات دارد، زيرا شانس آنها را براي پذيرفته شدن در مسابقات جهاني افزايش مي دهد.
به گفته دكتر ترابي، هدف نهايي مسابقات ربوكاپ، تشكيل يك تيم فوتبال كاملا هوشمند از روباتهاي هوشمند است كه بتواند در سال 2050 با برنده جام جهاني فوتبال مسابقه بدهد و پيروز شود.
معاون پژوهشي دانشگاه آزاد اسلامي شركت در مجامع و مسابقات بين المللي و ارائه مقالات در كنفرانسها و مجلات بين المللي و برگزاري سمينارها، كنگره ها، جشنواره ها و مسابقات بين المللي در داخل كشور را از حمايتهاي معاونت به منظور گسترش روابط بين المللي دانشگاه در عرصه هاي علمي و فني و ايجاد رقابت بيان كرد و افزود: نفس رقابت را در همه زمينه ها اقدامي بسيار سازنده در جهت توسعه علمي و فني و در نتيجه توسعه اقتصادي مي توان برشمرد.
وي در ادامه تاكيد كرد: اعضاي هيات علمي دانشگاه توانسته اند طي 4 سال اخير در كنفرانسها و كنگره هاي بين المللي 2200 مقاله و در مجلات isi 970 مقاله را ارائه نمايند. همچنين دانشجويان دانشگاه آزاد اسلامي توانستند تاكنون در نمايشگاهها و مسابقات دانشجويي داخلي و بين المللي به مقامهاي چشمگير دست يابند كه مي توان در اين باره كسب مقام قهرماني جهاني در رشته هاي ربات انسان نما و شبيه ساز مربي فوتبال در مسابقات ربوكاپ 2006 آلمان، نايب قهرماني در شبيه ساز امدادگر در روبوكاپ 2005 ژاپن و دهها مقام ديگر را ذكر كرد.
به گفته دكتر ترابي، ايران در سال 2005 در مسابقاتي كه در ژاپن برگزار شد، با 64 تيم شركت كرد و بعد از ژاپن به عنوان بيشترين تعداد شركت كننده در اين مسابقات مطرح شد. در سال 2006 كه اين مسابقات در آلمان برگزار شد بيشترين مقام برتر از آن ايران گرديد. معاون پژوهشي دانشگاه آزاد اسلامي در ادامه عنوان كرد: دانشگاه آزاد اسلامي نيز در سال 1382 در مسابقات جهاني ربوكاپ به ميزباني كشور ايتاليا شركت كرد و اولين مقام جهاني خود را كسب نمود. در مسابقات ربوكاپ 2006 كه در آلمان برگزار گرديد در مجموع 10 مقام توسط ايران شامل 4 مقام اول، 4 مقام دوم و سه مقام سوم در بخش بزرگسالان به دست آمد كه از مقامهاي ياد شده 5 مقام توسط دانشگاه آزاد كسب گرديد، دانشگاه آزاد اسلامي در ميان 35 كشور شركت كننده به عنوان بهترين تيم اين مسابقات برگزيده شد.
مراسم اختتاميه مسابقات روبوكاپ ايران با حضور هاشمي رفسنجاني، رئيس مجمع تشخيص مصلحت نظام برگزار مي شود.
گزارش تفصيلي همشهري ازاين مسابقات را فردا در اين صفحه بخوانيد.]]>
</TEXT>
</DOC>
<DOC>
<DOCID>HAM2-860118-067</DOCID>
<DOCNO>HAM2-860118-067</DOCNO>
<ORIGINALFILE>/1386/860118/news/_kharj.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[يادداشتمحمدعلي  مهتدي
طرح نجات آمريكا از باتلاق عراق]]>
</TITLE>
<TEXT>
<![CDATA[در سوريه نوعي ترافيك سياسي به چشم مي خورد. سفر خانم نانسي پلوسي، رئيس مجلس نمايندگان آمريكا در راس هياتي از نمايندگان دو حزب دموكرات و جمهوريخواه آمريكا به دمشق بسيار مورد توجه محافل سياسي قرار گرفت.
قبل از آن نيز هيأتي مركب از سه سناتور كنگره آمريكا به رياست فرانك وولف از حزب جمهوريخواه به دمشق رفته بودند. بعد از خانم پلوسي نيز سناتور جمهوريخواه، داريل عيسي، لبناني الاصل و عضو كميسيون اطلاعات در مجلس نمايندگان آمريكا وارد دمشق شد و با دكتر بشاراسد، رئيس جمهوري سوريه ملاقات كرد. همه اين ميهمانان بخصوص خانم پلوسي، از نقش سوريه در استقرار صلح در منطقه تعريف و تمجيد كردند.
جالب اينجاست كه در هيأت همراه خانم پلوسي، شخصي مانند تام لانتوس كه به دشمني با سوريه معروف است نيز حضور داشته و اينك اين سئوال پيش مي آيد كه چه اتفاقي افتاده كه سوريه كه تا ديروز مايه خشم آمريكايي ها بود اينك چنين مورد توجه قرار گرفته است.
البته سخنگويان دولت جورج بوش و ديك چني ساكت ننشسته اند و بطور مرتب از اين سفرها انتقاد كرده و آن را مغاير با سياست آمريكا درجهت منزوي كردن سوريه خوانده اند. اما اگر اين ديدارها تنها منحصر به نمايندگان و سناتورهاي دموكرات بود مي توانستيم آن را در چارچوب اختلاف نظر دو حزب پيرامون سياست آمريكا درخاورميانه تفسير كنيم. اما حضور جمهوريخواهان در هيات هاي بازديد كننده از دمشق نشان مي دهد كه مسئله فراتر از رقابت حزبي است و بيشتر جنبه ملي دارد و اعتراض سخنگويان بوش و چني نيز به جايي نمي رسد و چه بسا كه لازم است آنها اين اعتراض را داشته باشند تا وانمود نشود كه دولت آمريكا در سياست خاورميانه اي خود شكست خورده و سكوت در قبال اين تحولات دليل پذيرش شكست است.
واقع امر اين است كه دولت جورج بوش در سراسر خاورميانه، چه در فلسطين يا لبنان و چه در عراق و حتي در سومالي شكست خورده اما بخصوص در عراق كه قرار بود سكوي خيزش آمريكا به سوي ديگر كشورهاي خاورميانه باشد شرايط براي آمريكا طاقت فرسا شده و نياز به طراحي يك سناريو براي بيرون كشيدن آبرومندانه آمريكا از باتلاق عراق، با حداقل خسارت ممكنه، در محافل آمريكا احساس شده است.
از مجموع تحولات يكي دو ماه اخير چنين به نظر مي رسد كه عنوان اعلام نشده تحرك در خاورميانه همانا نجات آمريكا از باتلاق عراق است و درست به همين دليل است كه كنفرانس سران عرب ناگهان از شرم الشيخ مصر به رياض، پايتخت عربستان سعودي منتقل مي شود و نقش منطقه اي مصر به كشور عربستان اعطا مي گردد چرا كه مركز ثقل ديگر فلسطين نيست، بلكه عراق است. اما عربستان به تنهايي قادر به اجراي سناريو نيست و آمريكا بدون كمك ايران و سوريه نمي تواند خود را از بحران هايي كه دولت بوش چني در منطقه ايجاد كرده برهاند.
البته موضوع كمك ايران با توجه به پيچيدگي هايي كه در پرونده هاي بين ايران و آمريكا وجود دارد مطرح نيست و براي واشنگتن همين كافي است كه ايران چوب لاي چرخ پيشبرد سناريوي مورد نظر نگذارد و آرام بماند. بنابراين آمريكا در اين شرايط نه فقط به طبل جنگ نمي كوبد، بلكه حتي از احتمال ملاقات خانم رايس با آقاي متكي در اجلاس آينده كنفرانس بين المللي براي عراق نيز سخن مي گويد و ادميرال ويليام فالون، فرمانده نيروهاي مركزي آمريكا اظهار مي دارد كه واشنگتن قصد زدن ضربه نظامي به ايران را ندارد و ما به اندازه كافي مشكلات اساسي در عراق داريم كه نمي توانيم به عمليات نظامي ديگري دست بزنيم.
اكنون بايد ديد كه سوري ها چه مي كنند و آمريكا از آنها چه مي خواهد و آنها از آمريكا چه خواهند خواست.]]>
</TEXT>
</DOC>
<DOC>
<DOCID>HAM2-860118-068</DOCID>
<DOCNO>HAM2-860118-068</DOCNO>
<ORIGINALFILE>/1386/860118/news/_kharj.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[طرح بيكر هميلتون،تنها گزينه معتبر روي ميز است
بوش بايد ديپلماسي منطقه اي را تقويت كند]]>
</TITLE>
<TEXT>
<IMAGE>/1386/860118/news/018132.jpg</IMAGE>
<![CDATA[
بيكر: اقداماتي همچون كنفرانس همسايگان عراق آغاز خوبي است، اما اقدامات بيشتري بايد انجام شود، بوش بايد ديپلماسي منطقه اي را
به ويژه با مشاركت ايران و سوريه و با ايجاد يك گروه حمايتي بين المللي به منظور تشويق مشاركت كشورهايي كه
از جلوگيري از ورود عراق به آشوب ها سهم زيادي دارند، تقويت كند
گروه بين الملل جيمز بيكر وزير امور خارجه اسبق آمريكا و يكي از رؤساي گروه تحقيق عراق در مقاله اي در روزنامه واشنگتن پست نوشت: من با لي هميلتون(رئيس ديگر گروه تحقيق عراق از حزب دمكرات)مبني بر اتحاد و همبستگي براي حل مشكلات عراق(بخوانيد مشكلات آمريكا در عراق و خاورميانه)موافقم. وي در نوشته خود تأكيد كرده است كه متأسفانه پس از صد روز از انتشار گزارش گروه تحقيق عراق، ما(آمريكا)بيش از هر زمان ديگري از اجماع فاصله داريم كه نشان از اختلاف مداوم در كشور ما در اين مسئله حساس است. بهترين و تنهاترين راه براي ايجاد يك توافق ملي در يك مسير رو به جلو براي رئيس جمهور و كنگره، استقبال از يك سري پيشنهادهايي است كه گروه تحقيق عراق ارائه كرده است.
به عقيده بيكر، اقداماتي همچون كنفرانس همسايگان عراق آغاز خوبي است، اما اقدامات بيشتري بايد انجام شود، بوش بايد ديپلماسي منطقه اي را به ويژه با مشاركت ايران و سوريه و با ايجاد يك گروه حمايتي بين المللي به منظور تشويق مشاركت كشورهايي كه از جلوگيري از مرز عراق به آشوب ها سهم زيادي دارند، تقويت كند.
مقاله بيكر به صريح ترين وجه از بي اعتباري سياست انكار و انزواي ايران و سوريه در تعامل مثبت منطقه اي ياد مي كند و آشكارا تأكيد دارد كه بر خلاف نظر كاخ سفيد كه همواره با توكل به اهرم تحريم و گزينه نظامي سخن مي گويد، تعامل مثبت منطقه اي تنها گزينه معتبر و كارآمد به شمار مي آيد. بيكر گرچه از سفر نانسي پلوسي رئيس مجلس نمايندگان آمريكا به سوريه ياد نمي كند اما به  روشني خاطرنشان مي كند كه اين سفر در چارچوب طرح پيشنهادي وي و همكارش لي هميلتون است كه 100 روز پيش به جرج بوش رئيس جمهور آمريكا ارائه شده است. از اين رو از نظر بيكر پيشنهادهاي مندرج در آن طرح، وسيله اي بوده است براي رسيدن به سياستي پايدار براي آمريكا به منظور احياي موقعيت ايالات متحده در خاورميانه اما جورج بوش آن را به سطح جنگ بوش در خاورميانه تقليل داده است.بيكر در واقع از بي نظمي حاكم و هرج و مرج وحشتناك در سياست خاورميانه اي آمريكا فغان مي كند. وي معتقد است كه چگونه مي توان بدون پشتوانه سياسي و همراهي منطقه اي و بين المللي طرح افزايش نيروي نظامي امريكا در كوتاه مدت در عراق را اجرا كرد. در آمريكا اين نظر وجود دارد كه جورج بوش هر روز سربازان آمريكايي را قرباني، سياستي مي كند كه هيچ اميدي به تحقق آن وجود ندارد.
اينكه هنري كسينجر به عنوان آخرين فردي كه معتقد است، جنگ آمريكا در عراق غيرقابل پيروزي نظامي است، نقطه پاياني بر سياست نظامي و جنگ طلبانه آمريكا تلقي مي شود.
بيكر در واقع بر آنست كه اگر قرار است رايس در كنفرانس منطقه اي با نمايندگان ايران و سوريه پشت يك ميز بنشيند و يا خانم پلوسي به دمشق سفر كند، چرا اين سياست ها اينقدر ناهمگون، و نامنسجم اجرا مي شود.]]>
</TEXT>
</DOC>
<DOC>
<DOCID>HAM2-860118-069</DOCID>
<DOCNO>HAM2-860118-069</DOCNO>
<ORIGINALFILE>/1386/860118/news/_kharj.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هشدار روسيه درباره استقرار سپر موشكي آمريكا در اروپا]]>
</TITLE>
<TEXT>
<![CDATA[گروه بين الملل- مجلس نمايندگان روسيه هشدار داد كه استقرار سپر موشكي آمريكا در اروپا مي تواند به بروز اختلاف در اتحاديه اروپا منجر شود.
به گزارش اينترفكس، اعضاي دوماي دولتي روسيه به اتفاق آراء با صدور بيانيه اي نسبت به استقرار دفاع موشكي آمريكا در جمهوري چك و لهستان هشدار داد.
آمريكا در ماه ژانويه به دو كشور لهستان و جمهوري چك پيشنهاد داد تا سامانه موشكي شامل 10 موشك رهگير در لهستان و يك سيستم راداري در جمهوري چك را در اين كشورها مستقر كند.واشنگتن هدف از استقرار اين سيستم را مقابله با تهديد هاي موشكي تهران و پيونگ يانگ اعلام كرده است، اما روسيه و اوكراين كه هر دو مخالف استقرار چنين سامانه اي هستند؛ آن را در مسير كنترل سايت ها و اهداف نظامي خود مي دانند. به گزارش خبرگزاري مهر، آمريكا همچنين برنامه خود را براي استقرار چنين سامانه اي در قفقاز و اوكراين نيز اعلام كرده و جمهوري آذربايجان و گرجستان دو كشوري هستند كه گفته مي شود اين سامانه ممكن است در خاك آنها مستقر شود.اينترفكس در خبري ديگر در همين رابطه از گفت وگوهاي ديپلمات هاي روسيه و انگليس در خصوص استقرار اين سامانه در اروپا خبر داد.]]>
</TEXT>
</DOC>
<DOC>
<DOCID>HAM2-860118-070</DOCID>
<DOCNO>HAM2-860118-070</DOCNO>
<ORIGINALFILE>/1386/860118/news/_kharj.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تركيه به دنبال ايجاد كريدور انرژي]]>
</TITLE>
<TEXT>
<IMAGE>/1386/860118/news/018135.jpg</IMAGE>
<![CDATA[
گروه بين الملل عبدالله  گل، وزير امور خارجه تركيه روز گذشته پس از ديدار با مراد تاجين، همتاي قزاقستاني خود از پيشرفت هاي به دست آمده در طرح پيوستن قزاقستان به خط لوله باكو، تفليس، جيحان و تلاش هاي تركيه براي تبديل شدن اين كشور به گذرگاه عبور منابع انرژي حوزه خزر به اروپا خبر داد.
به گزارش روزنامه تركيش ديلي  چاپ تركيه، گل روز گذشته در كنفرانس خبري مشتركي با تاجين اعلام كرد دو طرف براي همكاري در بخش انرژي به توافق هايي دست يافته اند اما حاضر به ارائه توضيحات بيشتري در اين زمينه نشد.
تركيه از مدت ها قبل قزاقستان را به پيوستن به مسير انتقال منابع انرژي حوزه خزر به اروپا از طريق قلمرو تركيه در چارچوب طرح احداث خط لوله گاز اروپايي موسوم به abucco دعوت كرده بود. تا پيش از اين مخالفت هاي فرانسه كه سهامدار اصلي خطوط لوله انتقال نفت و گاز اروپاست به علاوه شروطي كه روسيه براي تحقق اين هدف تعيين كرده بود مذاكرات در اين رابطه را به بن بست كشانده بود.
در حال حاضر آذربايجان نفت استحصالي مازاد بر نياز خود را از طريق خط لوله چهار ميليارد دلاري باكو، تفليس، جيحان روانه بندر جيحان در سواحل درياي مديترانه مي كند. علاوه بر اين خط لوله، مسيرهاي ارتباطي ديگري در گوشه و كنار اروپا براي انتقال منابع انرژي وجود دارد كه ايجاد كريدور انرژي abucco جاه طلبانه ترين طرح موجود است كه در چارچوب آن منابع گازي حوزه خزر از طريق تركيه به حوزه بالكان منتقل شده و سپس از مسير اتريش و مجارستان روانه بازارهاي بالقوه در غرب و شمال اروپا مي شود.اجراي اين طرح با موانع سياسي و فيزيكي متعددي مواجه است. روسيه جدي ترين مخالف اجرايي شدن اين طرح است چرا كه تحقق آن جايگاه ويژه روسيه كه در حال حاضر تأمين كننده انحصاري گاز مصرفي اروپاي مركزي است را به مخاطره مي افكند.آخرين سد بر سر راه اين طرح با ابراز علاقه قزاقستان به خط لوله اي جايگزين كه تركيه را دور مي زند و از طريق سواحل درياي سياه در بلغارستان و با گذر از اين كشور و يونان منابع گازي قزاقستان را به خطوط لوله گاز در اروپاي مركزي متصل مي كند، شكل گرفت.
اجراي طرح abucco بدون همكاري شركت گاز فرانسه و استفاده از خطوط لوله گازي اين شركت ناممكن است كه چالش سياسي دو كشور بر سر   بيانيه سال گذشته پارلمان فرانسه كه در آن از تركيه خواسته شده بود به خاطر كشتار ارامنه عذرخواهي كند موجب شده گفت وگوها در اين زمينه به حال تعليق درآيد.]]>
</TEXT>
</DOC>
<DOC>
<DOCID>HAM2-860118-071</DOCID>
<DOCNO>HAM2-860118-071</DOCNO>
<ORIGINALFILE>/1386/860118/news/_kharj.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نبيه بري پيشنهاد داد:
نشست گروه هاي لبناني در رياض]]>
</TITLE>
<TEXT>
<![CDATA[گروه بين الملل- نبيه بري، رئيس پارلمان لبنان روز گذشته از عربستان سعودي درخواست كرد با هدف كمك به كاهش تنش ها در اين كشور ميزباني كنفرانس آشتي ملي ميان گروه هاي لبناني را برعهده گيرد.
به گزارش روزنامه لبناني السفير، بري اعلام كرده قصد دارد طي روزهاي آتي با انجام مكاتباتي با مقامات رياض نظرشان را نسبت به حمايت از اين طرح جلب كند. او با تأكيد بر اين كه بين المللي شدن اختلافات داخلي لبنان كمكي به حل مشكلات اين كشور نمي كند از هواداران دولت فواد سينيوره، نخست وزير خواست پيگيري لايحه ايجاد دادگاه بين المللي ترور رفيق حريري، نخست وزير فقيد لبنان را به بعد از مذاكرات رودرروي احزاب مختلف موكول كنند.
پيشنهاد مذاكره احزاب هوادار دولت لبنان و گروه هاي مخالف در رياض، پايتخت عربستان سعودي و تحت نظارت عبدالله بن عبدالعزيز، پادشاه اين كشور درحالي مطرح شده كه 50 تن از نمايندگان احزاب مخالف دولت در پارلمان تهديد كرده اند چنانچه دولت بر برگزاري نشستي پارلماني در شرايط كنوني پافشاري كند از عضويت در پارلمان استعفا خواهند داد.
اين پيشنهاد درحالي مطرح شد كه بان كي مون، دبيركل سازمان ملل متحد پس از سفر اخير خود به خاورميانه روز گذشته در نشستي محرمانه با پانزده عضو شوراي امنيت سازمان ملل متحد چارچوب پيشنهاد بري را به اطلاع اعضاي اين شورا رساند. به ظاهر بري پيشنهاد داده نيكولا ميشل، مشاور حقوقي دبيركل سازمان ملل نيز در نشست رياض حضور داشته باشد و ناظر بر مذاكرات گروه هاي لبناني باشد.
اگرچه رياض هنوز واكنشي رسمي به اين پيشنهاد نشان نداده اما درخواست بري با استقبال جامعه جهاني مواجه شده است. آلخاندرو ولف، نماينده موقت ايالات متحده در سازمان ملل در واكنش به پيشنهاد بري اعلام كرد واشنگتن براي جويا شدن نظر سينيوره در اين رابطه با دولت وي تماس خواهد گرفت و روس ها از اين طرح حمايت به عمل آوردند.
سعد حريري، رئيس فراكسيون المستقبل از جناح اكثريت پارلمان لبنان كه از هواداران دولت سينيوره است، ابراز اميدواري كرده برگزاري اين نشست بتواند زمينه خروج از بن بست سياسي جاري در لبنان را فراهم آورد اما كماكان بر لزوم تصويب قانون تشكيل دادگاه بين المللي ترور حريري تأكيد دارد.
شوراي امنيت سازمان ملل متحد هفته گذشته با صدور قطعنامه اي از دولت لبنان و جناح هاي سياسي مختلف اين كشور خواست روند تشكيل دادگاه بين المللي رسيدگي به پرونده قتل حريري را تسريع كنند.]]>
</TEXT>
</DOC>
<DOC>
<DOCID>HAM2-860118-072</DOCID>
<DOCNO>HAM2-860118-072</DOCNO>
<ORIGINALFILE>/1386/860118/news/_kharj.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[حمايت دوماي روسيه از پارلمان اوكراين]]>
</TITLE>
<TEXT>
<![CDATA[گروه بين الملل در حالي كه تظاهرات گروههاي موافق و مخالف رئيس جمهور اوكراين با گردآمدن در ميدانهاي شهر كيف ادامه دارد دوماي روسيه با انتشار بيانيه اي ضمن حمايت از پارلمان اوكراين، از تلاش رئيس جمهوري اين كشور براي انحلال پارلمان ابراز نگراني كرد.
ويكتور يوشچنكو رئيس جمهوري اوكراين روز يكشنبه فرمان انحلال پارلمان و برگزاري انتخابات زودهنگام در اين كشور را صادر كرد اما نمايندگان پارلمان كه اكثرا از مخالفان يوشچنكو هستند اين تصميم را رد كرده و آن را كودتاي حكومتي خواندند. به گزارش ايرنا ازمسكو در بيانيه دوماي روسيه ابراز اميدواري شده است كه مقامهاي اوكرايني و نيروهاي سياسي اين كشور از خود خويشتنداري و مسئوليت نشان داده تا امكان روياروييهاي شديد و مخرب در اين كشور را از بين ببرند.
نمايندگان دوما در پايان از همكاران خارجي از جمله مجمع پارلماني جامعه همسود، شوراي اروپا و سازمان امنيت و همكاري اروپا خواستار اتخاذ موضع صحيح و ابراز همبستگي با نمايندگان پارلمان اوكراين شده است. اكنون حدود سه هزار نفر اكثرا از طرفداران مجلس اوكراين در ميدان استقلال كيف چادر برپا كرده و درخواست لغو فرمان انحلال پارلمان از سوي رئيس جمهوري را دارند.]]>
</TEXT>
</DOC>
<DOC>
<DOCID>HAM2-860118-073</DOCID>
<DOCNO>HAM2-860118-073</DOCNO>
<ORIGINALFILE>/1386/860118/news/_shari.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در ديدار قاليباف با معاون رئيس جمهور سوئيس، تأكيد شد
همكاري تهران- سوئيس براي توسعه مديريت شهري]]>
</TITLE>
<TEXT>
<IMAGE>/1386/860118/news/018150.jpg</IMAGE>
<IMAGE>/1386/860118/news/018156.jpg</IMAGE>
<IMAGE>/1386/860118/news/018153.jpg</IMAGE>
<![CDATA[
سما: شهردار تهران كه به سوئيس سفر كرده است، با پاسكال كوشپن معاون رييس جمهور و وزير كشور سوئيس ديدار و گفتگو كرد.
قاليباف در اين ديدار با اشاره به روابط خوب بين جمهوري اسلامي ايران و كشور سوئيس از تقويت مناسبات في ما بين ابراز خشنودي كرد. شهردار تهران با اشاره به اينكه سوئيس در زمينه هاي محيط زيست شهري يكي از كشورهاي پيشرو در جهان به شمار مي رود، نسبت به همكاري هاي دو كشور در حوزه مسائل توسعه شهري، مديريت مواد زائد، بازيافت و محيط زيست شهري ابراز علاقه مندي كرد.
شهردار تهران با تشريح سيستم مديريت شهري در جمهوري اسلامي ايران، از شوراياري ها به عنوان يكي از مترقي ترين نهاد ها ياد كرد. وي افزود: 380 شوراياري در شهر تهران به عنوان ستون فقرات مشاركت مردم در اداره شهر و برنامه ريزي ها محسوب مي شوند.
شهردار تهران با اشاره به اينكه اقليت هاي مذهبي نيز در شوراياري هاي محلي حضور دارند، بر نقش شوراياري ها را در مشاركت معني دار در جهت توسعه شهري تاكيد كرد.
در اين ديدار پاسكال كوشپن با اشاره به روابط رو به گسترش ايران و سوئيس از كشور ايران به عنوان تمدني قوي و چند هزار ساله ياد كرد و بر علاقمندي دولت متبوعش براي توسعه تبادلات سياسي، اقتصادي و فرهنگي با جمهوري اسلامي تاكيد كرد.
معاون رييس جمهور سوئيس همچنين با اشاره به تجربه كنفدراسيون سوئيس، ساختار تشكيلاتي اين نهاد را همانند شوراياري هاي محلي تهران دانست و اين گونه نهاد ها را باعث شكوفايي و توسعه شهري برشمرد.
پاسكال كوشپن بر اساس قوانين سوئيس در سالجاري ميلادي با عنوان معاون رييس جمهور و وزير كشور مشغول فعاليت است. وي سال آينده در مسند رياست جمهوري سوئيس قرار خواهد گرفت. همچنين شهردار تهران و هيات همراه در ادامه سفر به سوئيس از تونل eat كه بزرگترين تونل دنياست و كشورهاي سوئيس و ايتاليا را به هم متصل مي كند، بازديد كردند. در اين بازديد كه سفير سوئيس در ايران و برخي مقامات شهرداري زوريخ قاليباف را همراهي مي كردند، بازديدكنندگان پس از حضور در عمق 1000 متري سطح زمين از مراحل مختلف انجام كار در اين تونل بازديد كردند.
تونل eat كه بزرگترين تونل دنيا محسوب مي شود هم اكنون 60 درصد پيشرفت كاري داشته است و بر اساس پيش بيني ها عمليات ساخت آن تا سال 2015 ميلادي به طول خواهد انجاميد. اين تونل براي عبور قطار ساخته مي شود.
بنا بر اين گزارش قاليباف و هيات همراه در اين سفر از دانشگاه پلي تكنيك سوئيس و شهرك علمي آن نيز بازديد كردند.
در اين بازديد در مورد نحوه تعامل دانشگاه زوريخ و شهرداري اين شهر و همچنين نقش اين دانشگاه و تحقيقات و فعاليت هاي علمي آن در توسعه شهري بحث و تبادل نظر شد.
شهردار تهران و همراهان همچنين از مركز بازيافت اتومبيل و لوازم خانگي شهر برن بازديد كردند.
در اين بازديد مراحل مختلف بازيافت خودرو و لوازم خانگي براي شهردار تهران وهيات همراه تشريح شد.
شهردار تهران و همراهان همچنين در اين سفر ضمن بازديد هاي ميداني از سيستم حمل و نقل شهري كشور سوئيس، پاركينگ هاي عمومي و روش هاي ايمن سازي معابر، به بحث و تبادل نظر با كارشناسان دانشگاهي و متخصصان حمل و نقل و ترافيك پرداختند.]]>
</TEXT>
</DOC>
<DOC>
<DOCID>HAM2-860118-074</DOCID>
<DOCNO>HAM2-860118-074</DOCNO>
<ORIGINALFILE>/1386/860118/news/_shari.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هوشمند سازي كنترل ترافيك تهران امسال تكميل مي شود]]>
</TITLE>
<TEXT>
<![CDATA[گروه شهري مديرعامل شركت كنترل ترافيك شهرداري تهران گفت: با استفاده از 13 ابزار مهم مهندسي ترافيك ازجمله چراغ هاي راهنمايي، تابلوهاي اطلاع رساني و دوربين هاي نظارت تصويري، تهران در سال 86 به سوي كنترل نرم افزاري ترافيك گام برمي دارد.
حجت الله بهروز افزود: در حال حاضر حدود 4 هزارتقاطع پايتخت به وسيله چراغ هاي راهنمايي كنترل مي شوند كه حدود 300 چراغ راهنمايي با بررسي زمان و سرعت رفت و آمد خودروها، مدت انتظار در تقاطع را اعلام مي كنند كه به آنها چراغ هوشمند مي گوييم.
به گزارش روابط عمومي معاونت حمل ونقل و ترافيك شهرداري تهران، بهروز اضافه كرد پايتخت نيازمند مديريت ديناميك در زمينه ترافيك است و امروزه ديده باني شهر و معابر شهري به عنوان يكي از مرسوم ترين روش هاي مديريت ترافيك در دنيا به شمار مي آيد و بر اين اساس حدود 200 دوربين نظارت تصويري در تهران نصب شده است
وي سال 86 را به عنوان نقطه عطف عبور مديريت ترافيك تهران در استفاده از روش هاي مدرن به جاي شيوه هاي سنتي دانست و تصريح كرد: تكنولوژي فعلي مورد استفاده در دوربين هاي نظارت تصويري پايتخت متعلق به دهه قبل است و پاسخگوي نيازهاي امروز نيست و به همين دليل طرح تغيير شبكه از آنالوگ به ديجيتال كه از سال 85 آغاز شده در سال 86 تكميل خواهد شد.مديرعامل شركت كنترل ترافيك با اشاره به نصب 22 تابلوي اطلاع رساني در بزرگراه ها براي ارائه اطلاعات مسير به رانندگان و اين كه جديدترين تكنولوژي اين تابلوها در بزرگراه شهيد بابايي نصب شده، اضافه كرد: راديو پيام و صداي شهر نيز در انتقال اطلاعات لحظه اي و آموزه هاي ترافيكي به رانندگان مؤثر بوده اند.
بازنگري در دوربرگردان ها
از سوي ديگر مديرعامل سازمان حمل ونقل و ترافيك تهران نيز گفت كه برخي دوربرگردان هاي شهر تهران ايمني معابر را به خطر انداخته و ظرفيت ترافيكي خيابانها را كاهش داده است كه جهت تصحيح آنها بايد اقدام شود. محمود صفارزاده با اشاره به اينكه در انجام طرحهاي ترافيكي بايد فرايند علمي طي شود، گفت: به نظر مي رسد زماني كه دوربرگردان ها در تهران اجرا مي شده است مطالعات كارشناسي در اين زمينه انجام نشده و برخي از آنها به درستي اجرا نشده است.]]>
</TEXT>
</DOC>
<DOC>
<DOCID>HAM2-860118-075</DOCID>
<DOCNO>HAM2-860118-075</DOCNO>
<ORIGINALFILE>/1386/860118/news/_shari.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه]]>
</TITLE>
<TEXT>
<IMAGE>/1386/860118/news/018147.jpg</IMAGE>
<![CDATA[
امير عباس تبريزي
پيش بيني بارندگي و ترافيك در هفته جاري]]>
</TEXT>
</DOC>
<DOC>
<DOCID>HAM2-860118-076</DOCID>
<DOCNO>HAM2-860118-076</DOCNO>
<ORIGINALFILE>/1386/860118/news/_shari.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[افزايش سفرهاي داخليو كاهش سفرهاي خارجي در نوروز 86]]>
</TITLE>
<TEXT>
<![CDATA[گروه شهري- در حالي رشد مسافرت نوروزي كشور در سال 86 نسبت به سال گذشته در حدود 47 درصد بوده است كه بسياري از شهرهاي كشور آمارهاي متغيري از ميزان ورود مسافران نوروزي به ثبت رسانده اند. بر اساس گزارش منتشر شده از سوي سازمان ميراث فرهنگي، صنايع دستي و گردشگري استان هاي فارس با چهار ميليون و 904 هزار، استان خوزستان با چهار ميليون و 592 هزار و 441، استان كرمان با چهار ميليون و 86 هزار و 100 نفر و استان خراسان رضوي با سه ميليون و 889 هزار و 639 نفر سفر مقام هاي اول تا چهارم را در جذب گردشگر از سرتاسر كشور داشته اند.نكته داراي اهميت در اين گزارش كاهش سفر به استان هاي مسافرپذيري است كه در سالهاي گذشته از رشد قابل توجه ورود گردشگران بهره مي برد.
استان اصفهان از جمله استانهايي است كه در روزهاي نخستين امسال شاهد كاهش مسافران نوروزي بود. دبير ستاد تسهيلات نوروزي استان اصفهان با اعلام اين نكته اظهار داشت: به دليل بارندگي هاي متوالي در دو هفته ابتدايي سال و رويكرد مسافران نوروزي به استان هاي گرمسير اصفهان كاهش 10درصدي در آمار مسافران نوروزي داشت.
از طرفي رئيس ستاد دائمي  تسهيلات سفرهاي نوروزي قشم از رشد 50 درصدي ورود مسافران نوروزي به قشم خبر داد. وي گفت: 550 هزار مسافر و گردشگر در نوروز 86 از جزيره قشم ديدن كردند كه در مقايسه با نوروز سال گذشته با رشدي 50 درصدي مواجه بود.
رئيس ستاد دائمي  تسهيلات سفرهاي نوروزي قشم با اعلام اين مطلب گفت: از مبادي ورود و خروج فرودگاه بين المللي و اسكله هاي لافت، بهمن و شهيد ذاكري جزيره قشم بيش از يك ميليون مسافر و گردشگر نوروزي تردد كردند. وي افزود: اغلب گردشگران نوروزي جزيره قشم از استان هاي خراسان رضوي، اصفهان، شيراز، تهران، گيلان، مازندارن و آذربايجان شرقي وارد اين منطقه شده اند.]]>
</TEXT>
</DOC>
<DOC>
<DOCID>HAM2-860118-077</DOCID>
<DOCNO>HAM2-860118-077</DOCNO>
<ORIGINALFILE>/1386/860118/news/_shari.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گزارش چهارمين ارزيابي از تغيير جهاني آب و هوا
گرما، يك سوم زيستمندان زمين را در معرض انقراض قرار مي دهد]]>
</TITLE>
<TEXT>
<![CDATA[گروه شهري براساس چهارمين ارزيابي جهاني از تغييرات جوي، گرمايش زمين تأثيري محسوس بر جوامع انساني برجاي مي گذارد.
اين در حالي است كه در مورد شدت زبان گزارش ميان كشورها اختلاف نظرهايي وجود دارد. به گزارش ايسنا يك مقام مسئول به خبرگزاري فرانسه گفت: اروپايي ها خواهان فرستادن پيامي قوي هستند اما آمريكا خواهان تاكيدي كمتر است. چين و روسيه نيز نسبت به برخي بخش هاي خلاصه 21 صفحه اي گزارش ابراز نگراني كرده اند.
براساس نسخه پيش نويس اين گزارش، براي جوامع دشوار خواهد بود خود را با آثار احتمالي تغييرات جوي سازش دهند. اين گزارش قرار است شامل اين نكته باشد كه افزايش دمايي بيش از 5/1 درجه سانتيگراد از ميانگين دما در دهه 1990 تقريبا يك سوم گونه هاي زنده را در معرض خطر انقراض قرار خواهد داد.
بيش از يك ميليارد نفر عمدتا به دليل ذوب شدن يخچال هاي كوهستاني و ميادين يخي كه نقش ذخاير آب را بازي مي كنند، در خطر شديدتر كم آبي قرار خواهند گرفت.
همچنين، گرمايش زمين جدي ترين مساله را در زمينه تأمين آب شيرين براي جوامع بشري بوجود خواهد آورد.رشته كوه هاي بزرگ جهان مانند هيمالايا، راكي، آند و آلپ با به دام انداختن آب باران و برف در طول سال و رها كردن تدريجي آن در تابستان نقش ذخاير طبيعي آب شيرين را بازي مي كنند.
شواهد حاكي از آن است كه يخچال ها در كليه اين رشته كوه ها درحال انقباض است. اخيرا يك مطالعه پيش بيني مي كرد كه 75 درصد يخچال هاي آلپ تا پايان قرن جاري ناپديد خواهد شد. از سوي ديگر، جوامع فقيرتر احتمالا شديدترين ضربه را متحمل خواهند شد، زيرا آنها منابع لازم براي برپا كردن تدابير محافظتي و تغيير مبناي اقتصادي خود را در اختيار ندارند. بخش سوم گزارش كه در ماه مه منتشر خواهد شد بر راه هاي مهار افزايش گازهاي گلخانه اي و دما تمركز خواهد داشت.]]>
</TEXT>
</DOC>
<DOC>
<DOCID>HAM2-860118-078</DOCID>
<DOCNO>HAM2-860118-078</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رهبر معظم انقلاب:
جبهه استكبار مغلوب حركت عظيم اسلامي شده است]]>
</TITLE>
<TEXT>
<IMAGE>/1386/860118/news/018090.jpg</IMAGE>
<![CDATA[
گروه سياسي حضرت آيت الله خامنه اي، كج فهمي، توهمات غلط، سوء تفاهم و بي اطلاعي از مباني صحيح تفكرات يكديگر را از موانع اصلي اتحاد دانستند و با اشاره به نقش دولتهاي اسلامي و علماي اسلام در زمينه سازي براي وحدت و انسجام اسلامي تأكيد كردند: تدوين منشور وحدت اسلامي به همت علماي اسلام، ضروري و مطالبه اي تاريخي است كه اگر امروز به اين وظيفه عمل نشود، نسلهاي بعدي ما را مؤاخذه خواهند كرد.
همزمان با هفدهم ربيع الاول خجسته سالروز ميلاد پيامبر اعظم(ص)و حضرت امام صادق(ع)، رهبر معظم انقلاب اسلامي روز گذشته در ديدار مسئولان نظام، سفراي كشورهاي اسلامي در ايران و جمعي از ميهمانان شركت كننده در كنفرانس وحدت اسلامي، ضمن تبريك اين عيد فرخنده به همه مسلمانان جهان و ملت ايران
با اشاره به احياي هويت اسلامي و حقيقت انكار ناپذير بيداري اسلامي و آمادگي دنياي اسلام براي حركت به سوي عزت، استقلال و پيشرفت علمي تصريح كردند: امروز مهم ترين نياز دنياي اسلام و علاج واقعي همه مشكلات مسلمانان، اتحاد و انسجام اسلامي است و بر همين اساس، علما و روشنفكران مسلمان بايد منشور وحدت اسلامي را به عنوان مطالبه اي تاريخي، تدوين كنند.
حضرت آيت الله خامنه اي انسانها را مرهون بركات و رحمت پيامبر اعظم(ص)دانستند و با اشاره به نياز بشر به تعاليم آن حضرت به عنوان راه نجات و زمينه ساز تحقق عدالت و ارزشهاي والاي انساني در جامعه افزودند: امت اسلامي بعد از سالها غفلت، اكنون نگاه جديدي به شريعت و آيين اسلام دارد، بنابراين دنياي اسلام مي تواند با چنين بينش و درك نويني، و با تمسك به معارف ديني و سيره و كلام پيامبر اكرم(ص)پيشتاز بشر به سوي كمال و تعالي باشد.
ايشان با اشاره به واقعيات كنوني دنيا، بيداري اسلامي و برگشت به اسلام، احياي قرآن و ايجاد امت واحد را از جمله اين واقعيات برشمردند و خاطرنشان كردند: اين مسائل كه سالهاي متمادي به صورت آرماني دوردست، در ميان برخي خواص و مصلحان دنياي اسلام مطرح بود اكنون در ميان توده هاي مسلمان به ويژه قشرهاي جوان و تحصيل كرده، به شعاري زنده تبديل شده كه البته نقش پيروزي اسلام در ايران و ايستادگي و فداكاري ملت ايران در اين خصوص و در دميدن روح اميد در ميان امت اسلامي، بسيار بارز و برجسته است.
رهبر معظم انقلاب اسلامي افزودند: در كنار بيداري اسلامي و احياي شعارهاي اصيل اسلامي، دشمني جبهه استكبار با اسلام نيز سازمان يافته تر، جدي تر و
همه جانبه تر شده است زيرا بيداري دنياي اسلام، خطري بزرگ براي قدرتهاي استكباري و نظام سلطه جهاني است.
ايشان طرح مسائلي همچون جنگ صليبي، اهانت به پيامبر بزرگوار اسلام(ص)و ارائه چهره اي خشن از مسلمانان را حركتي طراحي شده و سازمان يافته براي مقابله با جبهه هويت اسلامي دانستند و تأكيد كردند: يكي ديگر از واقعيات دنياي امروز اين است كه در اين رويارويي برخلاف محاسبات مادي و تبليغات رسانه اي، جبهه به ظاهر قدرتمند استكبار، مغلوب جبهه حركت عظيم اسلامي شده است.
رهبر انقلاب اسلامي، شكست نقشه هاي جبهه استكبار و در رأس آن امريكا را در منطقه خاورميانه به ويژه در فلسطين، عراق و لبنان، نمونه هاي بارز اين واقعيت برشمردند و خاطرنشان كردند: كساني كه مي گويند بايد در بررسي مسائل واقع بين بود، بايد اين حقايق و واقعيات انكارناپذير را مدنظر قرار دهند.
ايشان يكي از الزامات بسيار مهم را براي ادامه حركت عميق امت اسلامي به سمت پيروزي، اتحاد و انسجام اسلامي برشمردند و افزودند: سياست جبهه استكبار، ايجاد اختلاف و نزاع قومي و مذهبي ميان مسلمانان است كه براي مقابله با آن بايد وحدت و انسجام ميان امت اسلامي تقويت شود و بر همين اساس، امسال، سال اتحاد ملي و انسجام اسلامي نامگذاري شده است.
رهبر انقلاب اسلامي با تأكيد بر اينكه جبهه استكبار در برخورد با جبهه اسلامي هيچ تفاوتي ميان مسلمانان اعم از شيعه و سني قائل نيست افزودند: در شرايطي كه دنياي استكبار سعي در تخريب چهره مسلمانان دارد و بيداري اسلامي در ميان شيعه و سني را براي خود خطر مي داند و آن را چه با نام حماس و چه با نام حزب الله لبنان آماج حمله قرار مي دهد، آيا عاقلانه است كه مسلمانان درگير نزاع قومي و مذهبي شوند و دشمن مشترك خود را فراموش كنند؟
ايشان، اتحاد دنياي اسلام را به نفع ملتهاي مسلمان و همچنين به سود دولتهاي اسلامي دانستند و تأكيد كردند: دولتهاي اسلامي بايد به يكديگر نزديك تر شوند و اگر به ملتها و قدرت و تواناييهاي خود متكي باشند بسيار قوي تر خواهند بود تا اينكه بخواهند به سياستمداران امريكايي اتكا كنند. حضرت آيت الله خامنه اي خاطرنشان كردند: ايران اسلامي تجربه ايستادگي در مقابل قدرتها، توكل بر خدا و تكيه بر قدرت و تواناييهاي خود را نشان داده و در 28 سال گذشته با وجود همه فشارها و توطئه هاي گوناگون، قدرت و پيشرفت ملت ايران روزافزون شده است.
در آغاز اين ديدار رئيس جمهوري در سخناني ضمن تبريك سالروز ميلاد فرخنده پيامبر اسلام حضرت محمد مصطفي(ص)و امام جعفر صادق(ع)، پيامبر اعظم(ص)را كانون رحمت الهي، جامع همه ارزشهاي والاي بشري، اوج كمالات انساني و اسوه حقيقي افراد بشر دانست و تأكيد كرد: اگر امت اسلامي از اين الگوي برجسته و واقعي، پيروي كامل كرده بود، اكنون با قدرت و عزتمند در جهان ايستاده بود.
محمود احمدي نژاد با اشاره به تقارن سال جديد با ايام فرخنده ماههاي ربيع المولود و نامگذاري امسال به عنوان سال اتحاد ملي و انسجام اسلامي خاطرنشان كرد: دولت با تمسك عملي به اين شعار و كار و خدمت بي وقفه تلاش خواهد كرد تا امسال نيز سال عزت ملت ايران و امت اسلامي باشد.]]>
</TEXT>
</DOC>
<DOC>
<DOCID>HAM2-860118-079</DOCID>
<DOCNO>HAM2-860118-079</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پس از گفت و گوي لاريجاني و سولانا اعلام شد
بر سر حقوق هسته اي خود مذاكره نمي كنيم
موضوع تعليق به دليل غيرمنطقي بودن نمي تواند پيش شرط و يا نتيجه مذاكرات باشد]]>
</TITLE>
<TEXT>
<![CDATA[گروه سياسي- پس ازتصويب قطعنامه 1747 شوراي امنيت مبني برتشديد تحريم هابرضدبرنامه هسته اي و موشكي ايران، شوراي عالي امنيت ملي درخبري كه ايرنا آن را منتشركرد، با تأييدخبر گفت وگوي تلفني دبير اين شورا با خاويرسولانا درروز چهارشنبه تأكيد كرد: جمهوري اسلامي ايران فقط درباره عدم انحراف از فعاليت هاي صلح آميز هسته اي آمادگي مذاكره دارد، نه درباره حقوق هسته اي ايرانيان.
براين اساس دبيرشوراي عالي امنيت ملي به مسئول سياست خارجي اتحاديه اروپا گفت: تهران هيچ پيش شرطي اعم از تعليق موقت يا دائم را نمي پذيرد و اصولا موضوع تعليق به دليل غيرمنطقي بودن نمي تواند پيش شرط و يا نتيجه مذاكرات باشد.
سولانا نيز دراين تماس تلفني تقاضاي خود را درباره آغاز مذاكرات مطرح كرده است.
ايسنا نيزبه نقل ازيك مقام آگاه در اتحاديه  اروپا گزارش داد: سولانا در اين گفت وگوي تلفني درباره وضعيت تفنگداران انگليسي كه آزادي آن ها هنوز اعلام نشده بود و بن بست مذاكرات هسته اي ايران با لاريجاني به بحث و تبادل نظر پرداخت. وي درعين حال هرگونه معامله ميان سولانا ولاريجاني درباره آزادي تفنگداران انگليسي و ازسرگيري مذاكرات هسته اي را ردكرد. اما سفيردايم انگليس درسازمان ملل اعلام كرد: آزادي 15 ملوان انگليسي مواضع لندن درباره  پرونده هسته اي ايران را تغييرنخواهد داد.
اميرجونزپري، سفيردايم انگليس درسازمان ملل كه كشورش درماه جاري ميلادي رياست شوراي امنيت را برعهده دارد دركنفرانسي مطبوعاتي اعلام كرد: اين دومسئله به هيچ عنوان به هم مربوط نمي شوندوانگليس معتقد است اگر ايران قطعنامه هاي شوراي امنيت را رعايت نكند وغني سازي اورانيوم رامتوقف نكند، بايد فشار برآنرا افزايش داد.
وي تاكيد كرد:آزادي ملوانان انگليسي به لطف تلاش هاي ديپلماتيك، سنجيده، آرام اما مصرانه  لندن ونيزسازمان ملل ميسر شد.
احتمال مذاكره
درچنين شرايطي وزارت خارجه آمريكا اعلام كرد: كاندوليزا رايس در زمان حضورش در نشست همسايگان بغداد براي گفت وگوي مستقيم با ايران بازبرخورد مي كند.
سخنگوي وزارت خارجه  آمريكا گفت: كاندوليزا رايس گفت وگوي دوجانبه با ايراني ها درنشست درسطح وزيران درباره  عراق را كه احتمالا اوايل ماه آينده  ميلادي برگزار مي شود منتفي ندانسته است.
شان مك كورمك درگفت وگو با خبرنگاران افزود: ما هرگونه تعامل ديپلماتيك خاص را منتفي نخواهيم كردوباتوجه به اينكه درنشست قبلي چنين چيزي داشتيم، درنشست وزراي خارجه نيز مشابه آن ممكن است تحقق پذيرد.
درنشست پيشين كه در بغداد برگزارشد زلماي خليل زاد، سفيرآمريكا در عراق با هيات هاي ايراني و سوري گفت وگو كرد و مك كورمك گفت كه ممكن است رايس نيز چنين كاري را انجام دهد.
هوشيارزيباري، وزيرخارجه عراق تنها به برگزاري اين كنفرانس اشاره كرده و محل برگزاري آن را تعيين نكرده است.
موضع فرمانده جديد
فرمانده جديدنظاميان آمريكايي درخاورميانه با رد هرگونه حمله احتمالي ايالات متحده به ايران تاكيد كرد مسائل مربوط به ايران بايد به شيوه ديپلماتيك حل شود.
به گزارش خبرگزاري مهر، دريادار ويليام جي. فالون با رد هرگونه اقدام احتمالي نظامي عليه ايران، خواستار حل مسائل مربوط به ايران به شيوه ديپلماتيك شد.
اين ژنرال آمريكايي كه از مصرديدن مي كرد پس ازديدار با حسني مبارك، رئيس جمهورمصر درجمع خبرنگاران در شرم الشيخ، درپاسخ به سوالي، حمله احتمالي آمريكا به ايران را رد كرد و گفت: آمريكا درحال حاضر تمام توان خود را درعراق و افغانستان صرف مي كند.
وي گفت: بايد ايران را متقاعد كرد تا دست از فعاليت هاي هسته اي خود بردارد تا اين مسئله به شيوه اي سياسي و مسالمت آميز حل شود.]]>
</TEXT>
</DOC>
<DOC>
<DOCID>HAM2-860118-080</DOCID>
<DOCNO>HAM2-860118-080</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رفسنجاني:جهان اسلام در شرايط ويژه اي قرار دارد]]>
</TITLE>
<TEXT>
<IMAGE>/1386/860118/news/018096.jpg</IMAGE>
<![CDATA[
گروه سياسي- رئيس مجمع تشخيص مصلحت نظام با ويژه خواندن شرايط امروز جهان اسلام گفت: اكثر شماها مي توانيد تشخيص دهيد كه شرايط امروز ويژه است و بايد به صراحت گفت كه در شرايط امروز، درگيري هاي فرقه اي درون جهان اسلام، بزرگترين گناه كبيره است.
حجت الاسلام والمسلمين اكبرهاشمي رفسنجاني در بيستمين كنفرانس بين المللي وحدت اسلامي كه عصر ديروز در سالن اجلاس سران با حضور برخي از شخصيت هاي علمي، فرهنگي، سياسي شيعه و سني برگزار شد با تشكر از برگزاركنندگان اين جلسه گفت: ما در شرايطي هستيم كه دشمن به خانه ما آمده و وقيحانه و گستاخانه تهديد و ارعاب مي كند.
وي گفت: خيلي سند و دليل عقلي و نقلي و تجربي داريم كه نشان دهيم عظمت و پيشرفت دنياي اسلام، در سايه اتحاد آن بوده است و تمام عقب ماندگي ها به دليل تفرقه در جهان اسلام بوده است.
هاشمي رفسنجاني با تاكيد بر نقد منصفانه و مباحث نظري انتقادي گفت: ما با نقد منصفانه و انتقادهاي سازنده و طرح نظرات مختلف، مخالف نيستيم اما در بين مواجهه اين نظرات، جاي داوري خالي است كه اين اختلاف نظرها به تفرق و تشتت منجر نشود.
به گزارش مهر،رئيس مجمع تشخيص مصلحت نظام وحدت بين مسلمانان جهان را يك قدرت بي نظير در برابر تهاجمات دشمنان اسلام خواند و گفت: غرب امروز به دنبال آن است تا بتواند با ايجاد اختلاف در بين شيعه و سني به اهداف خود برسد.
وي در پايان ابراز اميدواري كرد كه برگزاري اين همايش ها بتواند به حل اختلافات فرقه هاي اسلامي كمك كند.]]>
</TEXT>
</DOC>
<DOC>
<DOCID>HAM2-860118-081</DOCID>
<DOCNO>HAM2-860118-081</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[عفو 1535 تن از محكومان دادگاه ها]]>
</TITLE>
<TEXT>
<![CDATA[گروه سياسي- رهبر معظم انقلاب اسلامي به مناسبت سالروز ميلاد حضرت رسول اكرم(ص)و امام جعفر صادق(ع)با درخواست رئيس قوه قضائيه مبني بر عفو و تخفيف مجازات 1535 نفر از محكومان دادگاه هاي عمومي، انقلاب و نظامي سراسر كشور و سازمان تعزيزات حكومتي موافقت كردند.
درخواست آيت الله سيد محمود شاهرودي براي عفو و تخفيف مجازات اين محكومان در چارچوب بند يازده اصل يك صد و ده قانون اساسي بوده و از 1535 محكومي كه درخواست عفو و تخفيف مجازات آنها شده، 1413 نفر از محكومان عادي و 122 نفر از محكومين به اعدام هستند.]]>
</TEXT>
</DOC>
<DOC>
<DOCID>HAM2-860118-082</DOCID>
<DOCNO>HAM2-860118-082</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
مهدي مطهرنياتهديدهاي اتحاد ملي]]>
</TITLE>
<TEXT>
<![CDATA[در لحظات آغازين نوروز يك هزار و سيصد و هشتاد و شش هجري شمسي، مقام معظم رهبري نظام جمهوري اسلامي ايران در پيام نوروزي خطاب به ملت ايران، بنا به رويه سال هاي گذشته، به نام گذاري اين سال پرداختند. معظم له پس از بيان فرازهاي مهمي در ارتباط با نوروز و آنچه كه در سال گذشته واجد اهميت تحليلي بود و با عنايت به نياز جامعه در بافت موقعيتي كنوني با بيان اين جملات سال?? را سال اتحاد ملي و انسجام اسلامي خواندند: به نظر من امسال سال اتحاد ملي و انسجام اسلامي است. يعني در درون ملت ما اتحاد كلمه و همه آحاد ملت و قوميت هاي گوناگون و مذاهب گوناگون و اصناف گوناگون ملي و در سطح بين المللي انسجام ميان همه مسلمانان و روابط برادرانه ميان آحاد امت اسلامي از مذاهب گوناگون و وحدت كلمه آنها.
با توجه به اين مهم، بايد اين پرسش اصلي را كه آسيب ها و تهديدهاي متوجه اتحاد ملي چيست؟ مورد توجه قرار داد. بي ترديد در گام نخست بايد بر اين نكته اذعان داشته باشيم كه شناخت آسيب ها و تهديدات متوجه هر موضوع يا پيكره مورد هدفي نيازمند شناخت دقيق ابعاد موجود و وجوه قابل تعريف آن موضوع آن هم در وضعيت طبيعي درباره آنهاست. از همين رو در گام نخست بررسي مفهوم شناختانه اتحاد ملي در مقام موضوع اصلي بحث و حصول مولفه هاي هويتي و شاخصه هاي عملياتي آن از اهميتي بسزا برخوردار مي گردد.
بافت متني حيات دانشواره تركيبي اتحاد ملي، بافتي اجتماعي - سياسي است؛ به بيان ديگر با وجود ورود نتايج مثبت آن به تمامي عرصه هاي حيات جامعه ملي(ملتدولت)و مجموعه هاي انساني(شهروندان)و حتي ورود نهايي نتايج آن در عرصه حيات فردي تك تك آحاد ملت نقطه عزيمت تجلي آن يا منزلگه بروز آنرا بايد در عرصه اجتماعي سياسي دنبال كرد و در تعريف آن از ادبيات سياسي سود جست.
به عقيده نگارنده، وحدت كه در ادبيات سياسي به زبان انگلوساكسوني آن با واژه uity آمده است، از دو ويژگي و مختصه اساسي متاثر است: الف)يگانگي دروني ب)پيوستگي بيروني. يگانگي دروني در اين معنا به نقطه تشابه هويتي اشاره دارد كه موجب ايجاد نقطه عزيمت مستحكمي است كه مي توان آنرا بنياد عميقي براي پيوستگي هاي عيني دانست. در لسان قران كريم آنگاه كه گفته مي شود: واعتصموا بحبل الله جميعا و لا تفرقوا، به واقع و در ادبيات مورد نظر ما به همين نقطه عزيمت بنيادين اشاره دارد كه مي تواند پايه مستحكم وحدت باشد و اتحاد بدون آن بي منزلگه و رستنگاه است. پيوستگي بيروني در اين منظر متوجه خط تداوم آن يگانگي دروني در عرصه ي حيات جمعي براي رسيدن به هدف يا اهداف تعريف شده فردي و اجتماعي و ملي پذيرفته شده است. از همين رو يك ملت با حصول به يگانگي دروني وتسري آن به لايه هاي بيروني در قالب پيوستگي هاي اجتماعي و بسط آن در تمامي ساحت ها و عرصه ها و حوزه ها و وجوه جامعه ملي مي تواند به اتحاد ملي دست يابد.
علاقه مندم كه ميان وحدت و اتحاد تمايز قائل شوم و در عين همنشيني و ارتباط اين هماني ميان آنها، اتحاد را محصول عيني و عملي وحدت در معناي فوق بدانم. اتحاد كه زبان انگلو ساكسون از آن با دانشواره alliace ياد آمده است از معناي تعريف شده اي برخوردار است كه با اندكي بازافريني مفهومي مراد ما را حاصل مي نمايد. اين مفهوم نيز از دو خصلت و ويژگي اساسي بهره برده است و همان طور كه ژان بدن فرانسوي در تعريف حاكميت از دو مختصه مطلق بودن و دايمي بودن نام مي برد، مي گوييم: اتحاد نيز به عنوان انعكاس بيروني و عملي وحدت از دو مختصه: وحدت دروني و توافق رسمي برخوردار است.
در اينجاست كه وجوه دوگانه وحدت يعني يگانگي دروني و پيوستگي بيروني توافق معني داري را بين اجزاء و كنشگران مورد نظر ايجاد مي كند كه نوعي پيوند معنوي(دروني)را در لايه لايه هاي حيات كنشگران تسري مي بخشد و انعكاس بيروني آن را در توافقات رسمي براي ايجاد اتحادها و ائتلاف ها به نمايش مي گذارد.
اگر ملت به جمعيت تعريف شده در داخل مرزهاي ترسيم شده رسمي اشاره مي كند كه در فرهنگ، مذهب، زبان و قوميت مشتركي كه تداوم تاريخي قدرتمند دارند سهيم هستند، وحدت ملي اشاره به يگانگي دروني و پيوستگي بروني آنها بر حول اين مشتركات تاريخي قدرتمند دارند كه به دنبال اتحاد در عرصه حيات اجتماعي سياسي خود براي افزايش قدرت در راستاي حصول به اهداف تعريف شده ملي مي باشند.
اين امر در اغلب اعضاي جامعه ملي خود را به صورت اوليه هويت دسته جمعي و اجتماعي به نمايش مي گذارد و در مرحله تكاملي خود هم حامل اراده ملي و هم توليد كننده و تزايد بخش قدرت ملي مي شود. هنگامي كه اين دو مفهوم درهم تنيده وحدت و اتحاد با باز تعريف فوق با يكديگر پيوند مي خورند، تركيب فوق العاده نيرومندي را از مشروعيت و كارايي براي آن ملت و به ويژه حكومت برخاسته دولت و نخبگان برتافتند از درون آن ملت فراهم خواهد ساخت تا در پرتو آن به نيل به اهداف تعريف شده آن ملت دست يابند؛ و بررسي مختصات اساسي اتحاد ملي را بر اساس مفهوم شناسي فوق به مجالي ديگر مي سپاريم تا در سايه حصول به آن مختصات و باز تعريف معنايي مفهومي آسيب و تهديد در حد اجمالي به پرسش اصلي اين بحث يعني آسيب ها و تهديدهاي متوجه اتحاد ملي در حد بضاعت عالمانه پاسخ گفته شود.]]>
</TEXT>
</DOC>
<DOC>
<DOCID>HAM2-860118-083</DOCID>
<DOCNO>HAM2-860118-083</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خطيب جمعه تهران:
بايد به دولت كمك كرد]]>
</TITLE>
<TEXT>
<![CDATA[ايرنا: آيت الله احمد جنتي، سياست خارجي دولت جمهوري اسلامي را موفق ارزيابي كرد و اظهار داشت: به اين دولت بايد كمك كرد.
وي در خطبه دوم نماز جمعه اين هفته تهران اظهار داشت: وقتي اين دولت مورد حمايت رهبر است، بايد مورد حمايت همه باشد، نه اينكه عده اي اين طرف و آن طرف بنشينند و با عناوين مختلف كارشكني كنند،جايي كه مفاسد اقتصادي است و دولت مي خواهد جلوي آن را بگيرد، آنها نگذارند.]]>
</TEXT>
</DOC>
<DOC>
<DOCID>HAM2-860118-084</DOCID>
<DOCNO>HAM2-860118-084</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<![CDATA[مجلس شوراي اسلامي: به نظر مي رسد مهمترين موضوع مورد بحث اين هفته مجلس، تغيير ساعت رسمي  باشد. اميررضا خادم عضو كميسيون فرهنگي مجلس ابراز اميدواري كرد كه دولت با استفاده از جمع بندي انجام شده توسط مركز پژوهش هاي مجلس در مورد تغيير ساعت رسمي كشور، تصميم خود را ابلاغ كند تا ديگر نيازي به ورود مجلس در اين بحث نباشد. نايب رئيس كميسيون فرهنگي مجلس هم گفت: ديدگاه مركز پژوهش ها از نظر كارشناسانه اين است كه تغيير ساعت رسمي كشور به نفع كشور است. سيد محمدرضا ميرتاج الديني افزود: برخي نمايندگان معتقدند بهتر است تا پايان هفته به دولت فرصت داده شود و طرح دوفوريتي در دستور كار مجلس قرار نگيرد.
انرژي هسته اي: معاون سياسي امنيتي استاندار بوشهر اعلام كرد: صداي شليك هاي شنيده شده صبح ديروز در بوشهر مربوط به مانور مشتركي بين سپاه و ارتش به منظور كسب آمادگي بيشتر بوده است. علي زينبي در گفتگو با مهر با رد هرگونه شايعه حمله هوايي گفت: اين شليك ها فقط به منظور امتحان ادوات پدافندي صورت گرفته است.
سياست خارجي: جسد كنت لوكا گائتاني لاواتلي فرزند يكي از بزرگترين و معروفترين توليد كنندگان مشروبات الكلي در ايتاليا پيدا شد. به گزارش سايت ادواردو، او از دوستان ادواردو آنيلي فرزند سوپر ميلياردر ايتاليايي و صاحب فيات و باشگاه فوتبال يوونتوس به شمار مي رفت كه چند سال قبل به همراه ادواردو به ايران آمد و در همان سفر به اسلام و تشيع گرويد. شباهت قتل هر دو نفر(ادواردو و لوكا)نشان مي دهد كه قتل توسط يك گروه انجام شده است.
سياست خارجي: نيروي  دريايي  انگليس  تا پايان  تحقيق  درباره  شرايط بازداشت  پانزده  نظامي  اين  كشور در ايران،  عمليات  گشت  و كنترل  خود را در شمال  خليج  فارس  به  حال  تعليق  درآورده  است  . ليام  فاكس  وزير دفاع  دولت  در سايه  حزب  محافظه  كار نيز در مصاحبه  با راديو  بي  بي  سي  چهار  اعلام  كرد به  نظر مي رسد ايران  موفق  شده  است  كشتيهاي  انگليسي  را از اين  منطقه  بيرون  براند .]]>
</TEXT>
</DOC>
<DOC>
<DOCID>HAM2-860118-085</DOCID>
<DOCNO>HAM2-860118-085</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كارشكني مقامات آمريكاييدر دسترسي كنسولي به ديپلمات هاي ايراني]]>
</TITLE>
<TEXT>
<![CDATA[گروه سياسي- رئيس ستاد ويژه عراق در وزارت خارجه با اشاره به تلاشهاي مقامات عاليرتبه ايران و عراق و همچنين نماينده ويژه دبير كل سازمان ملل در عراق به منظور ديدار مقامات ايراني با ديپلماتهاي ربوده شده در اربيل، از كارشكني آمريكا در قبال اين موضوع خبر داد.
اين ديپلمات وزارت خارجه در گفتگو با همشهري با يادآوري ديدار نمايندگان صليب سرخ با ديپلماتهاي ربوده شده ايراني در شهر اربيل عراق كه حدود 20 روز پيش در محل بازداشت اين ديپلماتها در بغداد صورت گرفته است گفت:در اين ديدار ديپلماتهاي بازداشت شده از وضعيت خود و برخورد نامناسب نيروهاي امريكايي با آنها به شدت گلايه و انتقاد كرده و خواستار پايان بازداشت غيرقانوني خود شدند كه بر خلاف كنوانسيونهاي بين المللي انجام شده است.رئيس ستاد ويژه عراق وزارت خارجه با يادآوري اظهارات وزير امورخارجه عراق در نشست اخير همسايگان اين كشور در بغداد كه تاكيد كرده بود ديپلماتهاي ايراني دستگير شده با هماهنگي دولت عراق فعاليت مي كردند و وضعيت ديپلماتيك و قانوني داشته اند تصريح كرد:عليرغم عدم ارائه هيچ سند و مدرك معتبري عليه اين افراد و توجيه بازداشت آنها،نيروهاي آمريكايي كماكان به رفتار يكجانبه گرايانه و غيرقانوني خود در قبال ديپلماتهاي ايراني ادامه مي دهند كه از جمله اين رفتارها مي توان به عدم صدور اجازه ديدار مقامات سفارت ايران در بغداد با اين افراد اشاره كرد.
پس ازآنكه روزچهارشنبه سخنگوي ارتش آمريكا از ديدار نمايندگان صليب سرخ با ديپلمات هاي ايراني ربوده شده دراربيل خبرداد و تصريح كردكه يكي از نمايندگان صليب سرخ ايراني بوده است، ارتش آمريكا روزگذشته اعلام كرد: هيچ ايراني درميان نمايندگان صليب سرخ وجود نداشته است. به نوشته واشنگتن پست،كريستوفرگارور، ازسخنگويان ارتش آمريكا به خبرگزاري آسوشيتدپرس گفت: درملاقات هايي كه توسط 2 گروه جداگانه از نمايندگان كميته بين المللي صليب سرخ با 5 ديپلمات ايراني صورت گرفته، هيچ فرد با مليت ايراني حضورنداشت و فقط دريكي از گروه ها شخصي با مليت انگليسي كه پيش از اين درايران زندگي مي كرده و بازبان فارسي آشنايي دارد، باديپلمات هاي بازداشت شده ايراني ديداركرده است. گارور به زمان و مكان ملاقات نمايندگان صليب سرخ با ديپلمات هاي ربوده شده ايراني اشاره نكرد. در همين حال لوفينتور، سخنگوي سفارت آمريكا دربغداد تصريح كرد: دولت ايالات متحده درحال بررسي درخواست تهران مبني بر ملاقات نماينده ايران با ديپلمات هاي ربوده شده دراربيل است.
به گزارش مهر رابرت گيتس وزير دفاع آمريكا هم در كنفرانس مطبوعاتي در واشنگتن تصريح كرد: ايالات متحده قصد آزادي 5 ايراني بازداشت شده در عراق را ندارد و برداشت من اين است كه دسترسي كنسولي لازم نيست، اما مقامات دولت عراق ومقامات آمريكايي درحال مذاكره دراين باره هستند كه آيا راهي وجود دارد يا خير و اينكه شايد نوعي دسترسي ايران به آنها ممكن باشد.]]>
</TEXT>
</DOC>
<DOC>
<DOCID>HAM2-860118-086</DOCID>
<DOCNO>HAM2-860118-086</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجلس عنوان كرد
نقش ايالات متحده در حملات تروريستي زاهدان]]>
</TITLE>
<TEXT>
<![CDATA[گروه سياسي - رئيس مجلس شوراي اسلامي معتقد است آمريكا در حمله تروريستي به زاهدان دست داشت، زيرا بي درنگ بعد از انجام اين عمل تروريستي از آن حمايت كرد. وي اين اظهارات را در جريان سفر به پاكستان اظهار داشت و درعين حال دخالت پاكستان در اين حمله را رد كرد.
غلامعلي حداد عادل پنجشنبه شب در نشستي با خبرنگاران داخلي و خارجي دراسلام آباد كه ايرنا خبر آن را منتشر كرد، احتمال حمله آمريكا به ايران را بعيد عنوان كرد و در عين حال گفت دليلي وجود ندارد كه آمريكا دست به اين خودكشي بزند.حداد عادل تاكيد كرد: ما اطمينان كامل داريم كه پاكستان براي حمله به ايران هيچگونه كمكي به آمريكا نخواهد كرد و همين موضع پاكستان براي ايران كمك محسوب مي شود.
ديدار با شوكت عزيز
رئيس مجلس شوراي اسلامي در ادامه سفر خود به پاكستان عصر پنجشنبه با شوكت عزيز نخست وزير پاكستان نيز ديدار و گفتگو كرد.
نخست وزير پاكستان در اين ديدار حوادث زاهدان و عمليات اشرار مسلح عليه شهروندان ايراني را محكوم كرد و افزود: به سرويس هاي امنيتي و اطلاعاتي دستورات لازم در اين زمينه داده شده است تا همكاري جدي داشته باشند. وي در اين سفر همچنين با پرويز مشرف رئيس جمهوري و ميان محمد سومرو رئيس مجلس سنا، چوهدري امير حسين رئيس مجلس ملي و دانشگاهيان دانشگاه بين الملل اسلامي
گفت و گو كرده است.]]>
</TEXT>
</DOC>
<DOC>
<DOCID>HAM2-860118-087</DOCID>
<DOCNO>HAM2-860118-087</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مذاكره؛ جاده دوطرفه]]>
</TITLE>
<TEXT>
<![CDATA[گروه سياسي - تحولات پي درپي در روابط ايران و آمريكا در آستانه سي سالگي خود شتاب بيشتر و ابعاد وسيع تري به خود گرفته است.
اگر ابعاد اين رابطه پس از تسخير سفارت آمريكا در ايران در سال 59 شكلي خصوصي و دوجانبه داشت اينك اين حالت به سوي نمايندگي آمريكا از سوي جامعه جهاني در برابر ايران ميل كرده است. آمريكا در جريان پرونده  هسته اي ايران سير تحولات را به سمتي هدايت كرد كه جامعه جهاني را با اهداف و برنامه هاي خود همراه و هماهنگ كند. آمريكا براي رسيدن به اين موقعيت ناچار شد خواسته هاي خود را به سطح منافع ملي ساير كشورها تقليل داده تا آنها را به ضرورت همكاري با خود برساند. حاصل سه سال كار نزديك با اتحاديه اروپا همراهي تقريبا كامل كشورهاي اروپايي با آمريكا و هماهنگ شدن هرچه بيشتر منافع آنان با آمريكا در شرايط فعلي است؛ به طوري كه اكنون ديگر آمريكا ناچار نيست براي جلب موافقت اروپايي ها از برخي خواسته هاي خود صرف نظر كند. كشورهاي اروپايي اكنون به يكي از متحدين آمريكا تبديل شده و مسئوليت بسياري از كارها از جمله تنظيم قطعنامه هاي ضد ايراني را خود بر عهده گرفته اند.
آمريكا همين مشي را در قبال روسيه و چين نيز به كار گرفت. هرچند كه مجبور شد در برخي مقاطع از ابزار تهديد عليه اين دو كشور نيز استفاده كند، اما با دادن امتيازاتي به آنها اين دو كشور را نيز در سطح كلان با خود همراه كرده است اگرچه در جزئيات، اختلاف نظرها ادامه دارد. رأي همه كشورهاي عضو شوراي امنيت سازمان ملل به قطعنامه 1747 نشان مي دهد آمريكا علاوه بر اروپا، روسيه و چين كشورهاي ديگر از جمله كشورهاي عربي، آسيايي و همسايه هاي ايران و در مواقع لزوم آفريقايي را نيز در كنار خود دارد. اكثر كشورهايي كه در زمره متحدان آمريكا درآمده اند يا مانند اروپا، روسيه و چين در منافع كلان مشتركند و يا قدرت ايستادگي در برابر قدرت اين كشور را ندارند. لذا در شرايط كنوني آمريكا در برابر ايران ديگر از موضع يك كشور سخن نمي گويد بلكه خود را نماينده جامعه جهاني مي داند. به اين خبر توجه كنيد:
دكتر احمدي نژاد بعدازظهر چهارشنبه در كنفرانس خبري خود گفت: ايران در صورتي كه علائم جدي تغيير رفتار را در دولت آمريكا مشاهده كند ممكن است در روابط كنوني خود با ايالات متحده تجديدنظر نمايد.
آمريكا بلافاصله پس از اين اظهارات اعلام كرد: اگر ايران واقعاً خواستار تغيير وضعيت فعلي روابط خود با واشنگتن است بايد در نخستين گام با پذيرفتن خواست جامعه جهاني غني سازي اورانيوم را به تعليق درآورد.
تام كيسي سخنگوي وزارت امور خارجه آمريكا با بيان اين مطلب گفت: اين ايران است كه نيازمند تغيير رفتار است، نه آمريكا. اين سخن مي تواند به معناي خارج شدن روابط ايران و آمريكا از حالت دوطرفه و پيوند خوردن آن با مسائل بين المللي باشد. لذا به نظر نمي رسد كه بحث مذاكره با آمريكا براي حل مشكلات فيمابين در چارچوب معادلات دوطرفه معمول در عرف ديپلماتيك، قابل حل و فصل باشد. آمريكا ديگر نمي تواند مسائل خود با ايران را در اين چارچوب حل كرده مستقل از هم پيمانانش وارد بحث دوطرفه شود.]]>
</TEXT>
</DOC>
<DOC>
<DOCID>HAM2-860118-088</DOCID>
<DOCNO>HAM2-860118-088</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گفت وگو
وزيركشورتشريح كرد:كانون نا امني هاي مرزي]]>
</TITLE>
<TEXT>
<![CDATA[گروه سياسي- با روي كارآمدن دولت نهم يكي از وزارتخانه هايي كه ازهمان ابتدا درمعرض مناقشات بسياري قرارگرفت و وزير پيشنهادي آن براي تصدي اين پست با مخالفت هاي تقريبا زيادي ازجانب نمايندگان مجلس مواجه شد وزارت كشور ووزير پيشنهادي آن،مصطفي پورمحمدي بود.
مصطفي پورمحمدي پس ازآنكه توانست انتقادات فراوان پيش روي خود مبني براينكه با توجه به سوابق كاري وي در وزارت اطلاعات نگاه او به وزارت كشور نگاهي امنيتي است را پشت سربگذارد، باآراء نه چندان قاطع، اعتماد مجلس را كسب كردو اتفاقا پا به عرصه اي گذاشت كه فضاي آن بسيار امنيتي بود.
وزيركشور دولت نهم پس ازتصدي اين سمت بارها خود رادر معرض سؤالات خبرنگاران قرارداده ودرآخرين مصاحبه منتشرشده خود با خبرگزاري ايسنا گفت وگوكرده است. باتوجه به اينكه اززمان حضور پورمحمدي درساختمان خيابان فاطمي مسئله امنيت مرزهاي كشور و بويژه مرزهاي شرقي از اصلي ترين مشكلات پيش روي وزارتخانه وي بوده است، ايسنا نيز مصاحبه با وي را به اين موضوع اختصاص داده است.
كانون هاي فرامرزي
وي در ادامه به نقش كانونهاي شرارت آن سوي مرزها در افزايش ناامني مرزهاي شرقي كشور اشاره كرد وگفت: يكي از مباحث شرارت قاچاق مواد مخدر است. اگر توليد مواد مخدر افزايش پيدا كند به صورت طبيعي بايد شاهد شرارت و خشونت هم باشيم، زيرا شبكه هاي قاچاق مواد مخدر مي خواهند حجم بالاتري از مواد را به داخل كشور بياورند، نيروهاي ما نيز به برخورد با آنها مي پردازند و به همان ميزان حجم درگيري بالا مي رود. وزيركشور افزود: علاوه براين، افزايش فقردركشورهاي همجوار از ديگر عواملي است كه با تشديد آن موج مهاجرت شروع شده، انسانهاي فقيرطعمه  افراد شرور و تبديل به سربازان ارزان قيمتي براي اشرار وگروههايي كه مقاصد سياسي و ضد امنيتي دارند، مي شوند.
پاكستان، مركزكانون هاي شرارت
وي با  اشاره به شرارتهاي يكي دوماه اخيراذعان كرد: افزايش توليد مواد مخدر يكي از مواردي است كه سبب افزايش حمل ونقل اين مواد به داخل كشور شده است، اما با وجود ميزان بالاي توليد مواد مخدر در افغانستان، پاكستان مركز استقرار كانون هاي شرارت است و اين كانونها سربازان خود را ازداخل افغانستان تأمين مي كنند.
وي درزمينه پيگيريهاي وزارت كشور در حوزه دستگيري عوامل گروگان گيري اخير پرسنل نيروي انتظامي كه اخبار آن حاكيست اين گروگانها به عبدالمالك ريگي فروخته  شده اند، اظهار كرد: وزارت كشور، تنظيم كننده مناسبات بين دو كشور نيست،اما درباره آزادي اين گروگانها كه گفته شد در خاك پاكستان بودند، پيگيريهاي زيادي از جمله فرستادن نماينده به كشور پاكستان، احضار سفير پاكستان از سوي وزارت خارجه و همچنين ارسال نامه اي از سوي شخص وزير كشور به وزير پاكستان انجام شد. وي ادامه داد: پاكستاني ها درپاسخ، توضيحات زيادي از جمله اين كه منطقه سكونت اشرار از كنترلشان خارج است، ارائه كردند و البته اين توجيهات براي ما خيلي قابل قبول نبوده است. پورمحمدي همچنين با اشاره به تعداد احكام صادره مبني بر زنداني كردن و... براي اشرار باسابقه در يكسال اخير اين اقدامات را بي سابقه خواند و خاطرنشان كرد:  هر بار كه دستگاه قضائي حكمي صادر مي كند، اشرار نيز هشدار مي دهند كه شرارتها را تشديد مي كنند. بنابراين هم اكنون مبارزات با اشرار شديدتر شده و افزايش يافته است.
كاهش 30 درصدي
وي درادامه با بيان اين كه جرايم سازمان يافته در منطقه سيستان و بلوچستان در سال گذشته 30 درصد به نسبت سال قبل كاهش يافته است، گفت: نبايد به معدود عملياتي كه اين عده انجام و رسانه هاي غربي اخبار آن را پوشش داده اند، توجه كرد.آمار حكايت از كاهش جرايم سازمان يافته دارد و اين امر موفقيت ما را نشان مي دهد. پورمحمدي با بيان اين كه در دوره هايي سرمايه گذاري بيشتري براي مبارزه با اين شرارتها مي شد و در مقاطعي نيز شاهد كاهش سرمايه گذاريها بوديم، گفت: احتمال دارد يك شبكه قاچاق با يكي دو فرد فاسد در يك سيستم، رابطه داشته باشد و از آنها براي ورود مواد مخدر كمك گرفته باشد، كما اين كه در دستگيري ها شاهديم يك يا دو مأمور دستگاههاي مرتبط كه با قاچاقچيان ضد و بند داشتند، دستگير شده اند.
ريگي، پديده رشد يافته دوران اصلاحات
وزير كشور در توضيح اظهارات اخيرخود كه عبدالمالك ريگي را پديده رشد يافته دوران اصلاحات معرفي كرده بود، تصريح كرد: به اين موضوع به عنوان نقطه ضعف اشاره كردم، مبني براين كه برخي افراد كه امروز شرارت مي كنند، در دولت قبل به عنوان خبررسان با دستگاه هاي امنيتي و اطلاعاتي همكاري مي كردند و اين درحالي بود كه به اين افراد كه بعدها دست به شرارت زدند، اعتماد مي شد.]]>
</TEXT>
</DOC>
<DOC>
<DOCID>HAM2-860118-089</DOCID>
<DOCNO>HAM2-860118-089</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديپلماسي دمكرات ها]]>
</TITLE>
<TEXT>
<IMAGE>/1386/860118/news/018015.jpg</IMAGE>
<![CDATA[
حزب دمكرات براي مبارزه انتخابات رياست جمهوري خود را تجهيز مي كند. شعار اصلي دمكرات ها در انتخابات اخير كنگره مخالفت با جنگ و سياست هاي
جنگ طلبانه بوش بود كه با اقبال راي دهندگان رو به رو شد
هدف سفر نانسي پلوسي رئيس مجلس نمايندگان آمريكا به سوريه را تام لانتوس، نماينده جمهوريخواه كاليفرنيا كه از اعضاي هيات همراه پلوسي در اين سفر است در يك جمله و به سادگي اينطور بيان كرد: دمكرات ها براي خود برنامه ويژه اي براي سياست خارجي دارند كه مي تواند جايگزين سياست خارجي حاكم باشد.
نيلوفر قديري
----
نانسي پلوسي اولين رئيس زن مجلس نمايندگان آمريكا كه به عنوان سومين مقام عاليرتبه منتخب در ساختار سياسي اين كشور چهره مهمي به شمار مي آيد، هفته گذشته به سوريه رفت و در دمشق با بشار اسد و ديگر مقامات بلند پايه اين كشور ديدار كرد.
از سال 2003 تا كنون و بعد از تيره شدن روابط واشنگتن و دمشق بر سر لبنان و عراق، اين اولين بار است كه يك مقام آمريكايي در چنين سطحي از دمشق ديدن مي كند. پلوسي در اين سفر يك هيات بلند پايه از نمايندگان كنگره را به همراه داشت كه در ميان آنها نمايندگان حزب جمهوريخواه هم به چشم مي خوردند. او در كنار ديدار با رهبران دمشق، با رهبران مخالفان دولت هم ديدار و گفتگو كرد.
هدف سفر نانسي پلوسي رئيس مجلس نمايندگان آمريكا به سوريه را تام لانتوس نماينده جمهوريخواه كاليفرنيا كه از اعضاي هيات همراه پلوسي در اين سفر است در يك جمله و به سادگي اينطور بيان كرد: دمكرات ها براي خود برنامه ويژه اي براي سياست خارجي دارند كه مي تواند جايگزين سياست خارجي حاكم باشد. اين جمله دستمايه حمله رسانه هاي آمريكايي و انتقاد آنها از دمكرات ها براي انجام اين سفر شد. روزنامه واشنگتن تايمز در سرمقاله  تندي در اين باره نوشت، دمكرات ها هر برنامه اي كه بخواهند مي توانند براي سياست خارجي داشته باشند اما بعد از پيروزي در انتخابات رياست جمهوري سال آينده و ورود به كاخ سفيد.
اين موضوع چالش روزهاي اخير ميان دو حزب سياسي حاكم در آمريكاست كه به شكلي جدي تر از سالهاي گذشته و به صورت كم سابقه اي محور بحث رسانه ها و محافل سياسي در واشنگتن قرار گرفته است. مطبوعات طرفدار دولت در روزهاي اخير با انتقاد شديد از سفر پلوسي به سوريه و سخنان رد و بدل شده ميان او و رهبران دمشق نوشتند كه كشور تنها يك رئيس جمهور دارد و پلوسي با اين كار نوعي بحران قانون اساسي ايجاد كرده كه مشروعيت قانوني دستگاه اجرايي را زير سوال مي برد.
آمريكايي ها براي دوران جنگ قوانين نانوشته اي براي خود دارند. همين قوانين نانوشته موجب شد تا به رغم مخالفت هاي مردمي و انتقادهاي شديدي كه به سياست هاي جورج بوش در دوران اول رياست جمهوري اش مطرح مي شد، او براي بار دوم در انتخابات پيروز شود. اكنون هم رسانه هاي اين كشور كه شكل دهنده اصلي افكار عمومي هستند، سفر پلوسي را نوعي تقابل با امنيت ملي كشور در روزهاي جنگ تصوير مي كنند.
حزب دمكرات براي مبارزه انتخابات رياست جمهوري خود را تجهيز مي كند. شعار اصلي دمكرات ها در انتخابات اخير كنگره مخالفت با جنگ و سياست هاي جنگ طلبانه بوش بود كه با اقبال راي دهندگان رو به رو شد. از فرداي انتخابات بسياري از تحليلگران اين پرسش را مطرح مي كردند كه دمكرات ها براي عملي كردن اين شعار چه استراتژي دارند و به عبارت ديگر چه مي توانند بكنند. پيشنهاداتي كه به صورت بيانيه هاي غير الزام آور درباره عقب نشيني نيروهاي نظامي از عراق تا كنون در كنگره مطرح شده است چون تا اجرايي شدن فاصله زيادي دارد بازتابي در افكار عمومي نداشته و طبيعتا نتيجه اي هم در روز انتخابات براي دمكرات ها نخواهد داشت. اما انتشار تصاوير خانم پلوسي با روسري در مسجدي در مركز شهر دمشق و يا سخن گفتن از صلح فوري ميان اسرائيل و سوريه دامان دمكراتها را از سياست هاي بوش پاك مي كند.
پلوسي محافظه كاري كاتوليك است كه با وجود مخالفت اوليه با جنگ عراق، در كنگره به بودجه اين جنگ راي مثبت داد. او بارها گفته است كه سياست مانند بازي تنيس است و سياستمدار مي تواند در اين بازي مدام از چپ به راست و برعكس تغيير جهت دهد.
پلوسي بعد از گفتگو با بشار اسد در دمشق به خبرنگاران گفت، هر دو طرف در ابراز دوستي و اميدواري با هم اشتراك دارند و مصمم هستند كه راه دمشق راه صلح است. او همچنين گفت كه حامل پيام ايهود المرت نخست وزير اسرائيل مبني بر اعلام آمادگي براي صلح با سوريه است. پلوسي كه بعد از ديدار و گفتگو با المرت به دمشق رفته بود به صراحت گفت كه پيام المرت را براي اسد آورده است.
ساعتي بعد از اين سخنان در واشنگتن و تل آويو عليه سخنان پلوسي موضع گيري شد. در واشنگتن مقامات كاخ سفيد از اينكه سفر و سخنان پلوسي در دمشق پيام غلطي به مقامات سوريه اي بدهد ابراز نگراني كردند. در تل آويو هم سخنان پلوسي مبني بر اينكه حامل پيام اعلام آمادگي المرت براي صلح فوري با سوريه است،  تكذيب شد. در تكذيبيه دفتر المرت همچنين آمده بود كه نخست وزير اسرائيل به پلوسي توصيه كرده بود به دمشق سفر نكند.
پلوسي بعد از سفر جنجالي به سوريه به رياض رفت و در آنجا با امير عبدالله پادشاه عربستان و شوراي مشورتي و چند تن ديگر از مقامات بلند پايه سعودي ديدار و گفتگو كرد. محور اين گفتگوها طرح صلح خاورميانه بود كه اين روزها عربستان ابتكار آن را در دست گرفته است.
سفر پلوسي به دمشق بيش از همه خشم نومحافظه كاران را برانگيخته است. نومحافظه كاران كه در رده هاي مختلف اجرايي و نظريه پردازي در واشنگتن هنوز بر سر كار هستند در رسانه هاي خود گفتند كه اين سفر براي كل منطقه پيام غلطي به همراه خواهد داشت. آنها همچنان از سياست انزواي كشورهايي مانند سوريه حمايت مي كنند.
يكي از اعضاي هيات همراه پلوسي در اين سفر به يكي از خبرنگاران گفت، اين سفر آغاز راهي جديد است كه مسير آن گفتگو با كشورهايي مانند سوريه براي حل مناقشات منطقه است. او از كشورهاي منطقه خواست آنها هم با اقداماتي و جسورانه و تازه از اين ابتكار رهبر اكثريت دمكراتهاي كنگره استقبال كنند و باعث ادامه آن شوند.]]>
</TEXT>
</DOC>
<DOC>
<DOCID>HAM2-860118-090</DOCID>
<DOCNO>HAM2-860118-090</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش
رضا ساداتآنكارا و دمشق براي ارتقاء روابط خود تلاش مي  كنند گفتگو با فوتبال]]>
</TITLE>
<TEXT>
<![CDATA[درست مقارن با زماني كه رجب طيب اردوغان، نخست وزير تركيه سه شنبه هفته گذشته وارد دمشق، پايتخت سوريه شد تا به همراه بشار اسد،  رئيس جمهور اين كشور شاهد بازي دوستانه تيم فوتبال فنرباغچه با تيم سوري الاتحاد باشد نانسي پلوسي، رئيس مجلس نمايندگان كنگره ايالات متحده نيز كه سومين شخصيت سياسي در آمريكا تلقي مي شود به رغم مخالفت هاي كاخ سفيد وارد اين شهر شد.
دولت جورج بوش، رئيس جمهور ايالات متحده با انتقاد از سفر پلوسي به سوريه، دموكرات ها را به ارسال پيام هاي متناقض براي سوريه متهم كردند كه از سوي وزارت امور خارجه آمريكا به عنوان كشوري حامي تروريسم معرفي شده است. در حالي كه دولت بوش واكنش منتقدانه اي به سفر پلوسي به سوريه نشان دادند اما از كنار سفر اردوغان به دمشق برخلاف بار قبل كه او در آوريل سال 2005 ميلادي از سوريه ديدار به عمل آورد و با اعتراض واشنگتن روبه رو شد در سكوت كامل گذشتند. پلوسي به دمشق رفت تا راه هاي مساعدت به حل و فصل اختلاف نظرها بين سوريه و ايالات متحده و كمك به رفع تنش ها در خاورميانه را مورد بررسي قرار دهد در حالي كه اردوغان به دنبال ايجاد زمينه گسترش مراودات اقتصادي تركيه و سوريه بود.
ايالات متحده در تمامي چهار سالي كه از آغاز اشغال عراق مي گذرد دمشق را به دامن زدن به ناآرامي هاي اين كشور متهم كرده است. مقامات آمريكايي ادعا دارند عوامل اطلاعاتي سوريه زمينه نفوذ عوامل تروريستي خارجي از طريق قلمرو سوريه به خاك عراق را فراهم مي آورند. ترك ها برخلاف اردوگاه بازها در ايالات متحده اعتقاد دارند حتي با فرض درست بودن اين اتهامات نبايد سوريه را به انزوا كشاند. از نظر مقامات آنكارامنافع ملي تركيه از رهگذر گسترش مراوده با همسايگان شان در خاورميانه تأمين مي شود كه علاوه بر دستاوردهاي سياسي شكوفايي اقتصاد تركيه را هم به دنبال دارد. براي آنكارا اين رويكرد چندان جديدي نيست. سياست گفتگو با همسايگان پس از اضمحلال اتحاد جماهير شوروي در اوايل دهه 90 ميلادي به جزيي بنيادين از سياست خارجي تركيه تبديل شد. در اين دوره زماني روماني و بلغارستان كه همسايگان تركيه در آن سوي آب هاي درياي سياه هستند به عضويت ناتو و اتحاديه اروپا درآمده اند در حالي روابط گرجستان و تركيه به بالاترين سطح ممكن ارتقا يافته است. با فروپاشي اتحاد جماهير شوروي، آنكارا انرژي خود را معطوف امضاي توافقنامه هاي امنيتي با بلغارستان و روماني كرد و نه تنها موانع رواني بسط روابط تركيه و اين دو كشور از ميان برداشته  شد كه محدوديت هاي فيزيكي گسترش مراودات با اين كشورها كه زماني از دشمنان تركيه تلقي مي شدند نيز از ميان برداشته شد.
با وجود اختلاف هاي ارضي تركيه با يونان، از ديگر اعضاي ناتو در شرق اروپا سياستگذاران ارشد تركيه سعي كرده اند روابط سياسي و اقتصادي خود با آتن را توسعه دهند. قبرس دوپاره كماكان يكي از تنش زاترين مؤلفه ها در روابط آنكارا با آتن و اتحاديه اروپاست و كندي روند الحاق تركيه به اين اتحاديه را رقم رده است. اين در حالي است كه تلاش براي عادي سازي روابط با ارمنستان تاكنون نتيجه اي دربرنداشته است.
اولين گام ها به سوي ارتقاي روابط آنكارا و دمشق در سال 1999 و با انعقاد قراردادي دوجانبه برداشته شد كه از آن تحت عنوان موافقتنامه آنكارا ياد مي شود. براساس اين توافقنامه سوري ها متعهد شدند به حمايت خود از حزب كارگران كردستان تركيه(pkk)پايان دهند.]]>
</TEXT>
</DOC>
<DOC>
<DOCID>HAM2-860118-091</DOCID>
<DOCNO>HAM2-860118-091</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بازتاب آزادي نظاميان انگليسي
بدرقه در تهران، بازجويي در لندن
ياسر مرادي]]>
</TITLE>
<TEXT>
<IMAGE>/1386/860118/news/018066.jpg</IMAGE>
<![CDATA[
15نظامي دستگيرشده انگليسي درآب هاي سرزميني كشورمان كه صبح روز پنجشنبه با بدرقه سفيرانگليس درايران و معاون غرب اروپاي وزارت خارجه، تهران را به مقصد لندن ترك كردند، بعدازظهر پنجشنبه پس ازورود به لندن در يك مركز نظامي درجنوب غرب اين كشور درمعرض معاينات پزشكي و روانكاوي وجلسات كسب اطلاعات توسط ماموران دستگاههاي امنيتي ارتش قرارگرفتند. برخي منابع خبري احتمال دادند اين نظاميان براي ايراد سخنان عليه ايران تحت فشار شديد قرار گرفته باشند. شماري ازاعضاي خانواده نظاميان انگليسي كه ازآزادي آنان خوشحال بودندنيز براي ديدار با آنان به اين پايگاه سفر كرده و در انتظار ورود آنها بودند. نظاميان انگليسي كه روزچهارشنبه در اقدامي انساني از سوي رئيس جمهور كشورمان آزاد شده بودند، پس از طي مراسمي ساعت 8 صبح روز پنجشنبه از طريق فرودگاه مهرآباد و با پرواز شماره6634 هواپيمايي بريتيش ايرويز تهران را به مقصد لندن ترك كردند. در اين مراسم هداياي رئيس  جمهوري اسلامي ايران و سپاه پاسداران انقلاب اسلامي به آن ها اعطا شد.تحولات بسيار سريع دو روز آخر بحران 14 روزه اخير در روابط ايران و انگليس كه به آزادي غير منتظره نظاميان دستگير شده انجاميد حيرت بسياري ازرسانه ها و سياستمداران را به دنبال داشت.مرور موضع گيري مقامات ورسانه هاي بين المللي پس از اعلام آزادي ملوانان انگليسي شايد بتواند تصوير روشن تري از اين ماجرا را آشكار كند.
دبيركل سازمان كنفرانس اسلامي از تصميم مدبرانه رئيس جمهور درعفو و آزاد كردن 15نظامي متجاوز انگليسي به آبهاي سرزميني جمهوري اسلامي ايران قدرداني كرد.
اكمل الدين احسان اوغلو شامگاه پنجشنبه درتماس تلفني با محمود احمدي نژاد تصميم مدبرانه و جوانمردانه رئيس جمهور درعفو و آزاد كردن 15 نظامي متجاوز انگليسي به آبهاي سرزميني جمهوري اسلامي ايران را تبريك گفت و آن را نشان دهنده رأفت و رحمت دين اسلام و سخاوتمندي ملت ايران در آستانه ميلاد پيامبر عظيم الشان اسلام دانست.
وزيرخارجه پاكستان هم طي تماس تلفني با منوچهر متكي با ابراز خرسندي از تدبير جمهوري اسلامي ايران در آزادي 15 نظامي انگليسي، گفت: اتخاذ اين تدبير باعث جلوگيري از تنش شد و همه مسئولان پاكستان از اين بابت خوشحالند.
تشكردبيركل سازمان ملل
دبيركل سازمان ملل متحدچهارشنبه شب درگفتگوي تلفني با رئيس جمهوري ايران، از اقدام وي درعفووآزاد كردن 15 نظامي  انگليسي كه به دليل ورود غيرقانوني به آب هاي سرزميني جمهوري اسلامي ايران بازداشت شده بودند تشكر و قدرداني كرد. بان كي مون دبيركل با ابراز اميدواري از تكرار نشدن چنين حوادثي درآينده تصريح كرد: اينجانب براي ماموريت هاي خود مشتاقانه علاقه مند به همكاري با دولت جمهوري اسلامي ايران و نمايندگي آن در سازمان ملل و برخورداري از پشتيباني هاي آن هستم.
قدرداني بلر 
درپي آزادي ملوانان انگليسي، توني بلر نخست وزير بريتانيا گفت: من به مردم ايران تنها مي گويم كه هيچ سوءنيتي نسبت به آنان نداريم، بر عكس، ما به ايران به عنوان تمدني باستاني و نيز به عنوان ملتي با تاريخي پرغرور وشريف احترام مي گذاريم. مايل هستيم عدم توافق هايي كه با دولت شما داريم به شيوه اي صلح آميز و از راه گفت وگوحل شوند. من همانند گذشته، اميدوارم در آينده بتوانيم چنين كنيم. اين همه  چيزي است كه مي خواستم بگويم حقيقتا از شماسپاسگزارم
توني بلردرادامه اظهار داشت: خرسندم كه 15 نظامي ما آزاد شده اند. مي دانم كه آزادي آنان نه تنها تسكيني عميق براي خود آن ها بلكه براي خانواده هاي آنان نيز هست كه چنين رنج و نگراني اي را طي 12 روز گذشته متحمل شده اند. بلر تاكيد كرد: طي زمان دستگيري، ما رويكردي متوازن در پيش گرفتيم، قاطع اما با خونسردي. مذاكره نكرديم، اما تقابل هم نداشتيم.
مواضع اروپا
آلمان به عنوان رياست دوره اي اتحاديه اروپا از آزادي تفنگداران انگليسي توسط جمهوري اسلامي ايران استقبال كرد. اشتاين ماير درعين حال از مقامات كشورمان خواست كه درباره مسايل ديگر مورد اختلاف ازجمله برنامه هاي هسته اي كشورمان نيز ازخود انعطاف بيشتري نشان دهند.
فيليپ دوست بلازي وزيرخارجه فرانسه نيز از پايان خوش مسئله ابرازخوشحالي كرد. سگولن روايال نامزد رياست جمهوري فرانسه كه پيش از اين خواستاراعمال فشاربرايران به خاطر بازداشت نظاميان متجاوز انگليسي شده بود، نيز ازآزادي نظاميان نيروي دريايي انگليس ابراز خرسندي كرد. جورج بوش هم از تصميم ايران تمجيد و قدرداني كرد.
نقش سوريه
وزيران اطلاع رساني وخارجه سوريه اعلام كردند: دمشق نقشي مهم و كليدي در حل و فصل مسئله بازداشت پانزده نظامي انگليسي ايفا كرده است. محسن بلال وزير اطلاع رساني سوريه گفت:تلاشهاي سوريه و ايران با آزادي 15 نظامي انگليسي به نتيجه رسيد. وليد معلم، وزيرخارجه سوريه نيز به خبرنگاران گفت: سوريه نوعي ديپلماسي آرام براي حل و فصل مسئله به كار برد و دوطرف را به گفتگو ترغيب نمود. اين دو مقام مسئول سوري از اعلام هرگونه جزئيات در اين باره خودداري كردند.
بهت سياسي
ناصرالبدري خبرنگار شبكه تلويزيوني الجزيره درلندن گفت: برخي ازتحليلگران سياسي نقش طرفهاي خارجي دراين تصميم ايران ازجمله نقش سوريه اين هم پيمان بسيار نزديك به ايران را گوشزد مي كنند.
شبكه فاكس نيوز هم ازتهران گزارش داد: درحالي كه همه تصور مي كرديم با اهداي مدال به فرمانده نظامي سپاه پاسداران بحران ايران و انگليس وارد مرحله اي جديد مي شود خبري كه احمدي نژاد مبني بر آزادي نظاميان انگليسي داد همه را بهت زده كرد.خبرنگار اين شبكه ادامه داد: در اينجا همه معتقدند كه بازي شطرنج بزرگي در جريان است وممكن است ايران خواسته باشد با اين كارخود قدرت نمايي كند.
روزنامه اتريشي استاندارد نيزنوشت: رئيس جمهوري ايران ضمن بيان گوشه اي از تاريخ پرعظمت كشورش، آزادي 15نظامي انگليسي را هديه اي ازسوي مردم ايران قلمداد كرد.
روزنامه يو اس اي تودي هم گزارش داد: پايان اين بحران زماني صورت گرفت كه ارتش آمريكا اعلام كرد ممكن است به يك نماينده ايراني اجازه دهد تا با پنج ايراني كه در بازداشت آمريكا به سر مي برند، ديدار كند.
روزنامه آمريكايي كريستين ساينس مانيتور نيز در تحليلي با عنوان از آزادي نظاميان انگليسي درسهايي آموختيم نوشت: آزادي اين زندانيان كه پس از مذاكراتي فشرده انجام شد، در انگليس مورد استقبال قرار گرفت و نشان داد كه رويكرد نرم مي تواند در برابر ايران موثر باشد.
روزنامه انگليسي اينديپندنت گزارش داد: تصميم عجيب ايران براي آزادي اين افراد به شكل يك اقدام جوانمردانه نمايش داده شد. اين امرهمچنين نشان از موفقيت ديپلماسي انگليس بود كه تحت فشار زياد به كار گرفته شد.
شوك به جهان
خبرگزاري فرانسه گفت: احمدي نژاد از شوك وارد كردن به ديگران لذت مي برد. او در خارج از ايران يك تندرو شناخته مي شود اما علاقه دارد خود را يك پارسا نشان دهد كه دست عشق به سوي همه مردم جهان دراز كرده است.
روزنامه  آلماني دي ولت مراسم عفو و آزادي ملوانان را همچون يك نمايش استادانه دانسته است. بنابر برداشت اين روزنامه، حكومت ايران توانست به بحران خاتمه دهد، آن هم با ژستي صلح جويانه و بشردوستانه، به مثابه يك سلطان، كه مي خواهد خود را رحيم و بامروت و بخشنده نشان دهد.
دويچه وله نيز نوشت: دررسانه هاي جهاني چيزي چون سمپاتي به چشم نمي خورد، آن احساس همدلي اي كه احمدي نژاد ايران خواسته است با نمايش بخشندگي خود برانگيزد به باور بسياري از ناظران بيشتر درخدمت منزوي شدن حكومت ايران قرارگرفته است تا مقابله با تهديد به تحريم هاي بيشتر از سوي شوراي امنيت.
دو پيروزي براي ايران
نماينده سابق آمريكا در سازمان ملل نيز اذعان كرد كه ايراني ها از مسئله ملوانان انگليسي، دو پيروزي را كسب كردند.
جان بولتون در واكنش به بازداشت 15 نظامي انگليسي گفت: تهران پيروزي مضاعفي در مسئله ملوانان انگليسي به دست آورد. وي افزود: ايراني ها هنگامي كه نظاميان انگليسي را اسير كردند، يك پيروزي به دست آوردند و هنگامي كه آنها را آزاد كردند، پيروزي ديگري را كسب كردند.
بولتون درعين حال بازداشت نظاميان متجاوز انگليسي را تحريك آميز خواند و گفت: ايراني ها ميزان تصميم انگليس براي پاسخ به اين اقدام تحريك آميز را مي سنجيدند و به اعتقاد من، اين جواب را گرفتند كه انگليس با قدرت پاسخ نمي دهد.
اتهام واشنگتن
دولت بوش نيز پس از رهايي 15 نظامي انگليسي در ادامه مواضع خصمانه اش عليه كشورمان با انتقاد از ايران، تهران را به استفاده از سياست گروگانگيري براي بالابردن موقعيت خود متهم كرد.
گوردون جاندرو، سخنگوي شوراي امنيت ملي كاخ سفيد گفت: جورج بوش دريك كنفرانس ويديويي طولاني با توني بلر، نخست وزير انگليس به اطلاع وي رساند كه از بازگشت 15 نظامي انگليسي به وطن خشنود است.
جاندرو گفت: واشنگتن هيچ نشاني از تمايل ايران براي همكاري با جامعه بين المللي به خصوص با شوراي امنيت سازمان ملل كه از ايران خواسته برنامه هسته اي خود را متوقف كند مشاهده نكرده است.جفري كمپ، كارشناس مؤسسه مطالعاتي مركزنيكسون ادعا كرد: اقدام ايران براي دستگيري نظاميان انگليسي در واكنش به دستگيري افراد ايراني و جلال شرفي، ديپلمات ايراني در بغداد از سوي آمريكا بوده است. وي همچنين مدعي شد: تصميم ايران براي آزادي اين افراد به منظور جلوگيري از دادن بهانه اي به دست آمريكا و اروپاييها براي افزايش فشار به علت برنامه هسته اي خود بود.
رفع محدوديت ها
درچنين شرايطي وزارت خارجه  انگليس اعلام كرد: لندن به زودي رفع برخي محدوديت ها درباره  ايران را پس از آنكه 15 تبعه  انگليس ازاين كشور آزاد شدند، بررسي مي كند.
وزير دارايي سابق انگليس مهمترين نتيجه آزادي نسبتا سريع و مسالمت آميز??نظامي انگليس توسط ايران را اثبات نادرستي مواضع نومحافظه كاران آمريكايي درباره نتيجه نداشتن گفت وگو با تهران دانست.]]>
</TEXT>
</DOC>
<DOC>
<DOCID>HAM2-860118-092</DOCID>
<DOCNO>HAM2-860118-092</DOCNO>
<ORIGINALFILE>/1386/860118/news/_siasi.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اعتراف ملوان انگليسي به جمع آوري اطلاعات در آب هاي ايران
محمدرضا نوروزپور]]>
</TITLE>
<TEXT>
<IMAGE>/1386/860118/news/018069.jpg</IMAGE>
<![CDATA[
در حالي كه عمده رسانه هاي بين المللي همچنان تحت تاثير اقدام شوك برانگيز و تاثيرگذار ايران در آزادي 15 ملوان انگليسي دستگير شده در آبهاي اروند رود هستند، انتشار يك مصاحبه چاپ نشده از يكي از پانزده ملوان انگليسي در مطبوعات اين كشور ابعاد تازه و مهيجي را از آن ماجرا فاش كرده است.
عمده مطبوعات انگليس روز گذشته فاش كردند كه سروان كريس اير يكي از پانزده ملوان آزاد شده، قبل از دستگيري توسط ايراني ها در مصاحبه اي اختصاصي با شبكه تلويزيوني اسكاي نيوز گفته است كه آنها در آبهاي ايران مشغول جاسوسي و جمع آوري اطلاعات هستند. اما با دستگيري او و چهارده نفر ديگر از ملوانان نيروي دريايي سلطنتي انگليس، شبكه اسكاي از پخش اين مصاحبه كه با منافع امنيتي انگلستان همخواني نداشته پرهيز مي كند و تنها زماني اقدام به انتشار اين مصاحبه مي كند كه آنها آزاد شده و صحيح و سالم پاي در انگلستان مي گذارند.
در همين حال برخي از منتقدين رسانه اي با استناد به چاپ اين مصاحبه منتشر نشده مي نويسند: روزنامه هاي انگليس با انتشار اين مصاحبه ثابت كرده اند كه ادعاي ايران مبني بر ورود غيرقانوني اين 15 ملوان به آبهاي اين كشور صحيح بوده و در عين حال ادعاي هاي دولت انگليس مبني بر بي گناهي اين ملوانان و اين كه گشت هاي اين ملوان در شمال خليج فارس تحت الزام سازمان ملل براي حفاظت از آب هاي سرزميني عراق انجام مي شده، يك دروغ محض است.
به نوشته روزنامه مترو و ديلي ميل مصاحبه تلويزيوني مشترك شبكه اسكاي نيوز و فايو نيوز با سروان كريس اير از نيروي دريايي سلطنتي انگلستان روز سيزدهم مارس يعني حدوداً چهار هفته قبل از آزادي آنها در منطقه شمالي خليج فارس انجام شده است. اين كه اسكاي نيوز با چه نيتي از اين ملوان انگليسي چنين مصاحبه اي را تهيه كرده مشخص نيست اما نكته جالب اين كه درست زماني كه اسكاي نيوز قصد پخش آن را داشته است اين ملوان به همراه چهارده نفر ديگر از همكارانش دستگير مي شوند و رؤساي اين شبكه براي به مخاطره نيفتادن تلاش ها براي آزادي آن ها به هنگام بازداشت در ايران از پخش آن صرف نظر مي كنند.
در اين گزارش تلويزيوني سروان كريس اير براي انجام يكي از گشت هاي هميشگي بر روي يك كشتي معمولي ماهيگيري در اروند رود كه خدمه آن مشغول ماهيگيري هستند سوار شده است. او به گزارشگر اسكي نيوز مي گويد: اين در واقع يك جور گشت زني براي صيد قلوب و اذهان است.
عبارت به كار گرفته شده توسط ملوان انگليسي در واقع اشاره به برنامه سياسي آمريكا در سالهاي جنگ ويتنام دارد كه در آن نظاميان آمريكايي مي كوشيدند با لباس مبدل به ويتنامي هاي ناراضي نزديك شده و آنها را با خود همگام سازند.
دريادار انگليسي سپس در ادامه به گزارشگر اسكاي نيوز مي گويد: ما در اين قالب با ايراني ها و عراقي هايي كه در اين آب ها مشغول ماهيگيري هستند گپ مي زنيم و سعي مي كنيم از زبان آنها مشكلات را بشنويم؛ در خلال اين ارتباط هم نيازي نيست كه خيلي خودمان را معرفي كنيم، فقط اين گونه وانمود مي كنم كه پاسخ اين سؤالات را براي حمايت از قايق هاي ماهيگيري آنها در برابر تروريست ها و حفظ كار و كسبشان در منطقه نياز داريم.
كريس اير سپس به صراحت هدف اصلي خود را در گفت  وگو با فيلمبردار و گزارشگر اسكاي نيوز درميان مي گذارد: هدف اصلي ما پس از ايجاد ارتباط اين است كه از آنها اطلاعاتي درباره تحركات نظامي و غيرنظامي ايرانيان كسب كنيم، چون به هر حال آنها تمام روز در آن آبها مشغول ماهيگيري هستند و بهتر از هركس ديگري از هرگونه جابه جايي و تحرك نيروها مطلع مي شوند.  
اير حتي ادعا مي كند كه ماهيگيران در مورد ارائه اطلاعات درباره ايران همكاري خوبي با آنها مي كنند چرا كه برخي از نظاميان ايراني گاهي قايق هاي ماهيگيري آنها را توقيف كرده و يا حتي پول هاي آنها را به زور گرفته اند.  با اين حال اين ملوان نيروي دريايي سلطنتي انگلستان مي گويد كار آنها با خطرات بسيار زيادي مواجه است و آنها در موقعيت راحت و بدون دغدغه اي به سر نمي برند. او مي گويد: هر بار كه قصد داريم از اين قايق ها سوار يا پياده شويم با احتياط و مراقبت زيادي عمل مي كنيم.
انتشار اين مصاحبه تلويزيوني از سوي اسكاي نيوز و بازتاب آن در مطبوعات انگليس بحث هاي جنجال برانگيزي را در محافل مختلف خبري و سياسي انگلستان به بار آورده است و از همه اين ها گذشته ثابت مي كند كه دغدغه هاي ايران مبني بر پاسداري از مرزهاي آبي و خاكي اش در برابر نيروهاي بيگانه بسيار منطقي و قابل احترام است.]]>
</TEXT>
</DOC>
<DOC>
<DOCID>HAM2-860118-093</DOCID>
<DOCNO>HAM2-860118-093</DOCNO>
<ORIGINALFILE>/1386/860118/news/_vrzsh.htm</ORIGINALFILE>
<ISSUE>شنبه 18 فروردين 1386 - سال پانزدهم - شماره4235 - Apr 7, 2007</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[هفته بيست وچهارم رقابت هاي ليگ برتر
صعود يك پله اي پرسپوليس با 4 گل]]>
</TITLE>
<TEXT>
<![CDATA[همشهري ورزشي - هفته بيست وچهارم رقابت هاي ليگ برتر با برتري پرگل پرسپوليس مقابل مس كرمان و تساوي راه آهن با فجر، ملوان با فولاد و پيروزي ذوب آهن برابر صباباتري به پايان رسيد.تيم فوتبال پرسپوليس در تهران با نتيجه 4 بر يك حريف خود را مغلوب كرد. عليرضا نيكبخت واحدي در دقيقه 27 گل اول بازي را با ضربه سر وارد دروازه عباس محمدي كرد تا نيمه نخست با برتري يك بر صفر پرسپوليس خاتمه يابد.
در دقيقه 56 حسين كعبي پاس زيباي نيكبخت درون محوطه هجده قدم را به گل دوم پرسپوليس تبديل كرد.پژمان نوري و زياد شعبو گلهاي ديگر ميزبان را به ثمر رساندند.شاگردان فرهاد كاظمي در دقيقه 81 يكي از گل هاي خورده را توسط صابر ميرقرباني جبران كردند و در نهايت اين بازي با برتري قاطعانه پرسپوليس خاتمه يافت تا اين تيم با يك پله صعود در جدول رده بندي در مكان پنجم قرار بگيرد.راه آهن در ورزشگاه دستگردي ميزبان فجر سپاسي بود كه اين ديدار با تساوي يك بر يك به پايان رسيد. دقيقه 21 محمد صادق كرمي گل برتري فجر را به ثمر رساند و در دقيقه 68 هادي اصغري گل تساوي را براي راه آهن وارد دروازه حريف كرد.در ديگر ديدار هفته بيست و چهارم تيم ذوب آهن اصفهان در ورزشگاه صباشهر دو بر يك تيم صباباتري تهران را شكست داد تا اصفهاني ها با دو پله صعود و در مجموع 32 امتياز در مكان هفتم جدول رده بندي قرار بگيرند. ملوان هم در انزلي مقابل فولاد تن به تساوي يك بر يك داد.]]>
</TEXT>
</DOC>
<DOC>
<DOCID>HAM2-860118-094</DOCID>
<DOCNO>HAM2-860118-094</DOCNO>
<ORIGINALFILE>/1386/860118/world/_artw.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[بررسي اهميت تشخيص چپ و راست در طراحي پرتره هاي شخصي
شما كدام طرف ايستاده ايد؟
ترجمه:  راشين مختاري در دوره زماني تغييرات فني در ابزارهاي قديمي، بيان هنرمندانه نيز به همان تناسب تغيير مي كنددر تاريخ هنر معاصر و مدرن ويژگي هاي عمودي، افقي و جهت يابي يك تصوير بسيار مورد بررسي قرار گرفته است، اما در مطالعه تفاوت بين چپ و راست، روي هم رفته، غفلت شده است]]>
</TITLE>
<TEXT>
<IMAGE>/1386/860118/world/011403.jpg</IMAGE>
<![CDATA[
چه تفاوتي بين خطوط چپ و راست وجود دارد؟ ممكن است اين سؤال زماني برايتان پيش بيايد كه احساس عجيبي از يك اشتباه هميشگي به شما دست دهد؛ به عنوان مثال اشتباه در پوشيدن دستكش دست راست به جاي چپ.
ما در محيطي زندگي مي كنيم كه تفاوت هايي بين چپ و راست وجود دارد كه گهگاهي ادراك ما را به اشتباه مي اندازد. در تاريخ هنر معاصر و مدرن ويژگي هاي عمودي، افقي و جهت يابي يك تصوير بسيار مورد بررسي قرار گرفته است، اما در مطالعه تفاوت بين چپ و راست، روي هم رفته، غفلت شده است. در عين حال در هنر دهه 1960 و 1970 سلسله فعاليت هاي دقيقي انجام شده كه وحدت تصويري كلاسيك را حول يك محور مركزي بررسي مي كند.
در سال 1970 فيلمي 16 ميلي متري ساخته آلي يرو بوئتي از تلويزيون آلمان پخش شد كه در ابتدا تصوير بسته اي از دست چپ و راست هنرمند در حال نوشتن يك تاريخ روي ديوار مي بينيم. دست ها در حال نوشتن از هم دور مي شوند، سپس بازوها فاصله مي گيرند. در ادامه دوربين به اندازه اي عقب مي آيد كه بازوهاي دور شده به كناره هاي صفحه نمايش مي رسند. اين هماهنگي بين حركت شخص و خروج دوربين از حالت زوم توسط يك تقارن تصويري پشتيباني شده است. در تصوير بسته عدم تناسب دست چپ با پايداري دست راست مغايرت دارد. با اين حال در تصوير باز، تقارن دو وجهي بدن انسان، با طرح y شكلي كه بدن فيلم ساز ايجاد مي كند، توسط محور مركزي تصوير نمود پيدا مي كند.
ايده تصوير دوبل، تكراري و  آينه اي در بسياري از آثار بوئتي ديده مي شود. قاليچه هاي متقارني كه او طراحي كرده بود و توسط بافنده هاي ايران بافته شد، قرار بود منعكس كننده مبادله فرهنگي و جغرافيايي بين شرق و غرب و در واقع طرحي از تقارن انتزاعي باشد.
تقارن برجسته تري در پروژه ديگري از او پديدار شد: او نامه هايي به سراسر دنيا فرستاد و از آنجايي كه گيرنده ها در آدرس هاي داده شده پيدا نشدند، نامه ها به فرستنده برگردانده شدند. در آثار ديگري مانند فيلم ويدئويي سمت راست سمت چپ(1972)نتيجه مشابهي بر اساس ساختار مشاهده مي كنيم؛ وقتي كه بدن و تصوير بر اساس خاصيت وجود محور مركزي آنها به يكديگر مربوط مي شوند. در اينجا هنرپيشه يك وظيفه نسبتاً  ساده دارد؛ چشم چپ يا راست تصوير خود را بر روي اسكرين نشان مي دهد و مي گويد: اين چشم چپ من است، اين چشم راست من است. مانيتور ابتدا چهره او را نشان مي دهد و بعد تصوير وارونه آينه را. تصوير ويديويي و آينه يكي پس از ديگري نمايش داده مي شوند و با يكديگر عوض مي شوند. در اين وضعيت مقايسه دو تصوير گيج كننده است و براي هنرپيشه غيرمنتظره: انجام وظيفه اش براي او مشكل شده و براي انتخاب و اشاره مردد است.
در حالي كه جهت يابي افقي فضا براي ما مقدور نيست، براي يك لحظه هم هنرمند و هم ما به عنوان يك تماشاگر، در چرخه تغيير حالت تصوير گير مي افتيم.
آثار اين هنرمندان سعي داشت با كشف فضاي پيوسته مبهم موجود در تصوير، بين واسطه و مدل طرح ارتباط ايجاد كند.
طراحي و نقاشي، به مثابه رسانه هاي سنتي ارتباط بيشتري با بدن و تصوير به عنوان طرح و نتيجه دارند. قطعه هاي كاغذي كه يك طراح در دست مي گيرد كاملاً  با دستي كه طرح مي زند در ارتباط است. با اين حال هرگز نمي توانيد بگوييد كدام دست چه كاري در جريان توليد اين اثر داشته است. مايكل فريد نمونه موفق و حيرت آوري از تناسب و هماهنگي دو دست نابرابر در يك نقاشي، ارائه مي دهد: در پرتره اي كه هنري فانتين در سال 1860 از خود كشيده است، هنرمند در حالي كه كاغذ را در دست راست گرفته و احتمالاً  در دست چپش ذغال طراحي دارد، در حال كار ديده مي شود. با اين حال ما مي توانيم بر اساس مسير ضربه هاي ذغال طراحي- كه از بالا سمت راست به پايين سمت چپ كشيده شده اند- بگوييم كه تصوير توسط يك هنرمند راست دست خلق شده است.
استفاده فانتين از نمايش عكس وارونه  خودش كه در آينه افتاده، به او كمك مي كند تا تصويري خلق كند كه در آن چپ دست به نظر برسد؛ علي رغم اين كه پرتره با دست راست كشيده شده است. در واقع او سعي مي كند توجه بيننده را به عدم تقارن در تصويرسازي و طراحي معمول سوق دهد.
نمونه ديگري از نقش رسانه در ايجاد چالش ها و گشودن افق هاي جديد هنري در رابطه با فرق چپ و راست در ويدئوي پيتر كامپاس ديده مي  شود. در اين اثر يك بشقاب شفاف در يك اتاق تاريك قرار داده شده است. يك دوربين فيلمبرداري از يك سمت از بشقاب فيلم مي گيرد و يك پروژكتور سيگنال ها را به سمت ديگر بشقاب منعكس مي كند. بيننده در اين حالت با دو تصوير زنده و واقعي از بشقاب روبه رو مي شود؛ تصوير ويدئويي و بازتاب آن. اگر دوربين از سمت چپ به سمت راست و يا برعكس، جابه جا شود تصوير آينه و تصوير ويدئويي بر اساس محور عمودي مياني بشقاب از هم مي گذرند و جايشان را عوض مي كنند. حتي حركت اندك از چپ به راست و يا برعكس در تناوب تصاوير تأثير مي گذارد و البته اين انتقال از دو فضاي معكوس، روان نيست بلكه شكست و برشي است كه به طور قطعي فضاها و تصاوير ايجاد شده در آنها را جدا مي كند.
در دوره زماني تغييرات فني در ابزارهاي قديمي، بيان هنرمندانه نيز به همان تناسب تغيير مي كند. در بررسي جهت يابي افقي و ارتباط آن با اشاره هنرمند يا بيننده به خود، پرتره هاي شخصي نقش مهمي ايفا كرده اند. مفهوم اصطلاحاتي مانند چپ و راست و يا من و تو از نقطه نظر گوينده آنها قابل درك است. در پرتره هاي شخصي معاصر ارتباط بين تصوير و بدن، زماني كه چشم بيننده تفاوتي بين چپ و راست قائل نمي شود، تغيير مي كند. در واقع جدايي تصوير و مدل زماني بحث برانگيز شد كه هنرمندان به استفاده از فيلم و دوربين در قالب نوآوري هاي فني، روي آوردند. فيلمساز سعي مي كند با حركت دادن دوربين در اطراف مدل و جسم مورد نظر، تصوير آينه اي دوم را در برابر تصوير اصلي گرفته شده، خلق كند. بنابراين آيا ما اكنون مي دانيم واقعاً  چه تفاوتي بين خطوط چپ و راست وجود دارد؟!]]>
</TEXT>
</DOC>
<DOC>
<DOCID>HAM2-860118-095</DOCID>
<DOCNO>HAM2-860118-095</DOCNO>
<ORIGINALFILE>/1386/860118/world/_artw.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاهمرتضي اسدي نگاهي به آثار نقاشي علي محمد شيخي
نقاش مرثيه خوان]]>
</TITLE>
<TEXT>
<IMAGE>/1386/860118/world/011400.jpg</IMAGE>
<![CDATA[
نمايشگاهي از آثار نقاشي علي محمد شيخي از اسفندماه گذشته تاكنون در نگارخانه استاد حسن اسماعيل زاده(چليپا)حوزه هنري برگزار شده  ا ست. شيخي متولد 1333 تهران كارشناس و مدرس رشته نقاشي در دانشگاه است.
به انگيزه نمايش آثار اخير اين هنرمند يادداشتي بر مجموعه آثار وي با عنوان مشق عشق توسط مرتضي اسدي نقاش معاصر، نوشته شده است كه در پي مي خوانيد.
علي محمد شيخي از جمله نقاشاني است كه دل در گرو اهل بيت عصمت و طهارت عليهم السلام دارد و آ ثارش پيرامون موضوعاتي اينچنين ظهور و بروز مي يابد، بهتر است در يك كلام بگوييم با نقاشي هايش مرثيه سرايي مي كند.
شيخي با تكيه بر سنت هاي گذشته در نقاشي مذهبي و حماسي ايران و نقاشي معاصر جهان، سعي بر اين دارد تا با تلفيق نگرش هاي متفاوت به شيوه اي شخصي دست يابد. اما بايد ديد كه در اين راه توفيقي حاصل شده يا خير، تقسيم بندي دوره اي آثار شيخي كاري است دشوار.
دوره اول آثار شيخي متعلق به دوران انقلاب و جنگ تحميلي است و با موضوعاتي از اين دست به ساخت تركيبي نقاش خيالي نگاري و نقاشي معاصر مي پردازد. شيخي بيش از آنكه به ساختار فني و تكنيكي كار توجه داشته باشد، سعي دارد تا فضاي ايراني- اسلامي را با به كارگيري كلاژ گونه عناصر بصري موضوع را با زباني روايي عينيت بخشد. گرچه هماهنگ كردن ديدهاي متفاوت و متضاد ساختاري كاري است بس دشوار، ولي آثار علي شيخي در دوره اول فارغ از دغدغه هاي ساختاري شكل مي گيرد و مهم ترين مسئله اي كه در آثار اين هنرمند نقاش به عينه خود را به بيننده تحميل مي كند، صداقت، شخصيت، باورديني و مهرباني او با عالم خيال و واقعيت است.دوره دوم آثار اين هنرمند متأثر از نقاشي هايي به شدت انتزاعي است و بعضاً از هنرمندان پيشكسوت خود بهره هايي برده است. تأثيرات آثار مرحوم جعفر روحبخش در اين دوره از كارهاي شيخي خود را نمايان مي كند. شيخي پس از مرور كردن اين تأثيرات به جايگاه واقعي خويش نزديك تر مي شود. پرسشگري اين هنرمند از هنرمندان پيرامون خود نسبت به آثارش باعث شده تا نظرات ديگران را در بهبود بخشيدن ساختار تابلوهايش به كار بندد و همين امر از مستقل شدن او در نقاشي كاسته است.
به كارگيري موتيف هاي تزئيني، استفاده به جا از خط نوشته ها و تزئينات معماري اسلامي و مصنوعات هنري و بومي در آثار دوره دوم شيخي برگ تازه اي از شناسنامه هنري اين نقاش به حساب مي آيد. او با ساده سازي شكل ها و كاستن تلون رنگي، آثار وزين تري از دوره اول معرفي مي كند.
شيخي براي رسيدن به بياني ناب در نقاشي، بايد ذهن خود را از تعدد و تكثر فرم و رنگ در مواقعي بافت هاي ناهمگون پالايش دهد. در تعدادي آثار اين دوره نقاش با استفاده صحيح از عناصر بصري و به كارگيري منطقي آن در روابط ساختاري اثر به توفيق هايي دست يافته است كه اگر با مداقه بيشتري همراه باشد، پيوند نقاشي قهوه خانه اي(خيالي  نگاري)با نگاه نوين شيخي را در مرتبه اي فراتر از حال قرار خواهد داد.
در اين مجال قصد نقد همه جانبه آثار محمدعلي شيخي مورد نظر نيست بلكه نگرش  اجمالي بر آثار اين هنرمند پركار و صديق ما را بر آن خواهد داشت تا علي شيخي را در جايگاه خود باور كنيم و از قاب آثار امروز او نظاره گر آينده او باشيم.]]>
</TEXT>
</DOC>
<DOC>
<DOCID>HAM2-860118-096</DOCID>
<DOCNO>HAM2-860118-096</DOCNO>
<ORIGINALFILE>/1386/860118/world/_asib.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بهار در ميان كودكان سرطاني
دستان كوچك آرزوهاي بزرگ
سمانه معظمي]]>
</TITLE>
<TEXT>
<IMAGE>/1386/860118/world/011436.jpg</IMAGE>
<![CDATA[
دستانش كوچك است، كوچك كوچك، اما آرزوهاي بزرگي دارد؛ بزرگ به وسعت دردهايش. صورتش مثل قبل نمي درخشد، زرد است، زرد زرد و ابروها و مژه هايش هم. انگار زردي شان را به رخ هم مي كشند. موهايش هم ديگر پريشان نيست كه يك روز سياه بود، سياه سياه. كدام خزان برگ هاي وجودش را زرد كرد؟ كدام دست نامهربان تقدير رنگ سياهي به زندگي اش پاشيد؟ نمي داند. تنها در انتظار بهار است و اميدوار.بويي كه اين روزها از خانه ها بلند است، بوي بهار است. همه خوشحال هستند، اما بخش سرطان بوي ديگري دارد، خوب نفس بكش: كساني كه روي تخت ها تنها درد را مي شناسند، نه لباس مي خواهند و نه كفش نو. يك آرزو بيشتر ندارند مثل مهسا، مي خواهند دستي مهربان به زردي ها رنگ سبز بپاشد، همان طور كه بهار زمين زردرو را سبزگون كرده. آنها هواي تازه مي خواهند، چون دوست دارند نفس بكشند؛ نفس آسوده. مثل نفس كشيدن زمين در هواي فروردين: زمين به ما آموخت: ز پيش حادثه بايد كه پاي پس نكشيم، مگر كم از خاكيم؟ نفس كشيد زمين، ما چرا نفس نكشيم؟
مهسا ي 10 ساله حالا يك آرزو بيشتر ندارد، نه عروسك آواز خوان مي خواهد نه دوچرخه و نه اسباب بازي. او سلامتي مي خواهد و آرامش. مي نويسد آرزويش را بر تكه اي كاغذ و به سراغ درخت آرزوها مي رود. درخت پر است از آرزوهاي كوچك و بزرگ كودكاني مثل مهسا كه همه يك درد مشترك دارند. آرزويش را مثل ميوه به درخت مي آويزد، به اين اميد كه زودتر برآورده شود. روزها مي گذرد اما ميوه آرزوي مهسا به بار نمي نشيند، مثل برگي زرد مي شود و نارس از شاخه مي ريزد. همان طور كه زندگي كوتاهش خزان زده مي شود و پرپر.
راه درخت آرزوها خيلي دور نيست، بيمارستان شهدا، بخش سرطان مؤسسه خيريه كمك به بيماران سرطاني، واحد كتابخانه كودكان. درختي اينجاست كه بار آرزوهاي بچه هاي سرطاني را مي كشد. آنها آرزوهايشان را مي نويسند و به درخت مي آويزند به اميد آن كه دستاني مهربان براي برآورده كردنش بلند شود: يكي دلش دفتر نقاشي بزرگ مي خواهد با مدادهاي خيلي زياد، يكي آرزو مي كند گيتار داشته باشد تا با آن بنوازد و ديگري از خدا دوچرخه مي خواهد.
آرزوهايي كه برآورده مي شود، روي يك تابلو در كنار درخت آرزوها مي نشيند و آرزوهايي كه برآورده شدنش از عهده بشر خارج است، در گوشه اي از تابلو نگاهت را به خود مي خواند: كودكي مي خواهد همه مريض ها شفا پيدا كنند، ديگري مثل مهسا دوست دارد بيماري سرطان هرچه زودتر از بدنش رخت بركند و تو تنها مي تواني آرزو كني: اي كاش آرزوهايشان برآورده شود...
برآورده كردن آرزوها تنها بخشي از فعاليت هاي مؤسسه خيريه بهنام دهش پور است. براي كودكان اين مؤسسه همه بيماران سرطاني و خانواده هايشان را زيرپوشش دارد؛ از هر سني و جنسي. وجه تسميه اش هم جواني است به نام بهنام كه نخستين قدم را در اين راه گذاشت.
سرطان كبد او را 3 سال ميهمان بخش سرطان بيمارستان شهدا كرد، اما در اين سال ها تنها درمان نمي شد، درمان هم مي كرد. وقتي بهنام 17 ساله فرسودگي بخش را ديد، تنها آرزويش شد بهبود وضعيت بيماران سرطاني.
با كمك دوستانش و خانواده هايشان، بازارچه خيريه به پا مي كرد، به تكميل كارهاي نيمه تمام بخش كمك مي كرد، در آخر هم وقتي شمع هاي تزييني به نفع بيماران سرطاني مي فروخت، شمع زندگي اش خاموش شد، اما نورش همچنان در دل اطرافيان روشن ماند تا راهش را ادامه دهند. خانواده، بستگان و دوستان بهنام حالا 11 سال است كه در اين راه قدم برمي دارند؛ به قصد درمان رايگان بيماران نيازمند سرطاني و ياري خانواده هايشان.
11 سال است كه اين مؤسسه سرپاست و همين طور درخت آرزوها كه حالا سبك بار بهار را جشن گرفته. در اولين روزهاي سال دست هاي مهربان بيشتري بلند مي شود تا آرزوها را برآورده كنند. اعضاي مؤسسه نمي خواهند بچه ها در نوروز و بهار آرزوي برآورده نشده داشته باشند.
امروز كه چندين روز از آغاز سال نو مي گذرد، تنها يك آرزو بر درخت تكيه دارد و آن هم ماشين كنترلي است. مسئول كتابخانه كودكان كه بچه ها خاله معصومه صدايش مي زنند، مي گويد: بچه هاي بستري در بخش سرطان بيشتر از همه، اين اتاق را دوست دارند، چون اينجا هم كتاب است، هم وسايل بازي و هم درخت آرزوها.
خاله معصومه به كمك بچه ها مشغول باز كردن بادكنك هاست براي جشن. قرار است بخش اطفال و آنكولوژي را تزيين كنند، در بخش بستري چيده مي شود، هديه ها آماده است، بسته هايي پر از آجيل، شكلات و.... خاله معصومه مي گويد: اين جشن ها خيلي در روحيه بيماران تأثير مي گذارد، يك بار كه خونشان در روز جشن آزمايش شد، پلاكت همه بالا بود. در بخش سرطان كودكان هم شوري برپاست. بيشتر بچه ها شاد هستند. چون عمو پورنگ مي خواهد به بيمارستان بيايد. آخر يكي از بچه ها آرزوي ديدن او را كرده و حالا قرار است درخت آرزوها، آرزويش را برآورده كند. فردا هم جشن مي گيرند و هم هديه ها را مي دهند. بچه ها شاد هستند بهار آمده و سال نو آغاز شده اما مگر براي آنها فرقي هم مي كند؟ كدام رنگ زندگي شان عوض مي شود؟ باز شيمي درماني، باز تصوير موهاي ريخته و چهره زرد در قاب آينه، باز هم با درد آشنا مي مانند...
بي جهت نيست كه بردن اسم سرطان، مو را بر تن راست مي كند، درد شيمي درماني، زردي و از دست دادن موها و زيبايي به كنار، به هم ريختن روح و روان هم يك طرف؛ آخر شيمي درماني، بيماران سرطاني را تندخو و عصبي مي كند.
چه زناني كه به خاطر ابتلا به سرطان، شوهرانشان براي هميشه تركشان كرده اند و چه بيماراني كه به خاطر ظاهرشان دوست ندارند با كسي ارتباط داشته باشند، تازه همه اين مشكلات در برابر هزينه هاي سنگين سرطان كم مي آورند. آنها كه دردش را كشيده اند مي گويند كمر مي شكند. خانواده اي كه براي گذراندن يك زندگي عادي صورت را با سيلي سرخ مي كند، چه طور مي تواند از عهده هزينه هاي بعضاَ ميليوني درمان سرطان در هفته و ماه بر بيايد؟
به خاطر همين، مهرنوش خوشخونژاد عضو هيأت مديره مؤسسه خيريه بهنام مي گويد: نيازمند از نظر ما كسي نيست كه در خيابان روي پتو بخوابد، ما بيماراني كه زندگي متوسطي دارند، اما توان تأمين مخارج درمان سرطان را ندارند هم تحت پوشش قرار مي دهيم. سرطان براي خانواده هايي كه از رفاه نسبي برخوردارند، خردكننده است، چه برسد به مردم بي بضاعت.
امسال يك هزار و 391 نفر تحت پوشش خيريه بهنام قرار گرفته اند و هر سال به طور متوسط 500 ميليون تومان براي بيماران هزينه مي شود. بودجه مؤسسه تنها از محل كمك هاي مردمي تأمين مي شود: پرداخت هاي نقدي و غيرنقدي، برگزاري مراسم مختلف مثل نمايشگاه، كنسرت و... كه گاهي از سوي خود بيماران هنرمند برپا مي شود. تنها ايراني ها هم كمك نمي كنند، امسال مردم ژاپن هزينه خريد دستگاه درون حفره اي معادل 80 هزار دلار را براي تجهيز بخش سرطان به مؤسسه بهنام هديه كردند.
خوشخونژاد همچنين از برپايي يك نمايشگاه خيريه خبر مي دهد. نمايشگاه نقاشي طاها بهبهاني كه هفته اول ارديبهشت امسال در فرهنگسراي نياوران برگزار مي شود و عوايدش قرار است دل بيماران سرطاني را شاد كند.
اسكان بيماران
مؤسسه بهنام از واحدهاي مختلفي تشكيل شده. خوشخونژاد آنها را نام مي برد: واحد مددكاري، تغذيه رايگان به بيماران سرپايي و بستري، واحد ياران بهنام كه به همراهان بيماران راهنمايي مي دهد، واحد كتابخانه كودكان كه برگزاري جشن ها و برآورده كردن آرزوهاي بچه ها را برعهده دارد، واحد پرداخت كمك هزينه آموزشي به فرزندان بيماران، واحد نوسازي و تعميرات ساختمان و نقاهتگاه.
خيلي از بيماران شهرستاني كه براي راديوتراپي به تهران مي آمدند چون نيازي به بستري شدن نداشتند، با مشكل اسكان روبه رو مي شدند، اين موضوع فكري را به ذهن اعضاي مؤسسه راه داد: تأسيس نقاهتگاه. به همين منظور ساختمان وقفي 80 ساله اي را كه دانشگاه علوم پزشكي شهيد بهشتي در اختيار مؤسسه قرار داد، بازسازي كردند و حالا نقاهتگاه در خيابان نياوران، هر هفته حدوداً به 40 بيمار با يك نفر همراه اسكان مي دهد و همين طور غذا.
نسرين مشير، مدير نقاهتگاه مي گويد: آن قدر محيط اينجا گرم و صميمي است و خانواده ها در آن راحت هستند كه وقتي دوره درمانشان تمام مي شود، دوست ندارند بروند.
او از تعداد زياد مراجعان مي گويد كه گاهي مجبور مي شوند در راهروهاي نقاهتگاه و روي زمين بخوابند. به هر حال نه تنها نقاهتگاه كه مؤسسه خيريه بهنام هيچ گاه دست رد به سينه بيماران نمي زند، هر كس كه مي آيد نيازهايش در كميته هاي مختلف مؤسسه بررسي مي شود و سپس تحت پوشش قرار مي گيرد.
مشير همين طور به فرسودگي ساختمان نقاهتگاه اشاره مي كند كه هر سال نيكوكاران بخشي از كار بازسازي اش را برعهده مي گيرند. مردم نذرشان را هم به نقاهتگاه مي آورند، به همين خاطر بيشتر روزها، سفره هاي نذري در ساختمان كهنسال شميران پهن مي شود يا گوشت هاي قرباني سر سفره مي نشيند.
امسال براي عيد در نقاهتگاه هم جشن گرفتند. عده اي نيكوكار و داوطلب جمع شدند و به بيماران هديه و عيدي دادند.
از اين جشن ها در مؤسسه زياد است. به بهانه هاي مختلف جشن مي گيرند و نمايشگاه برپا مي كنند تا شايد چند زماني دل بيماران شاد شود و همين طور نيكوكاران؛ مگر نه اين كه عبادت به جز خدمت خلق نيست؟]]>
</TEXT>
</DOC>
<DOC>
<DOCID>HAM2-860118-097</DOCID>
<DOCNO>HAM2-860118-097</DOCNO>
<ORIGINALFILE>/1386/860118/world/_asib.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[7تاكتيك براي يك زندگي موفق
سيدحسين ميرباقري]]>
</TITLE>
<TEXT>
<IMAGE>/1386/860118/world/011439.jpg</IMAGE>
<![CDATA[
انسان هاي هدفمند و موفق همواره دنبال راهكارهايي مي گردند تا با سرعت و كيفيت بيشتري اهدافشان را محقق و زندگي زيبايي را براي خود و اطرافيانشان مهيا نمايند. هدف گذاري و برنامه ريزي لازمه يك زندگي موفق و با نشاط است و افرادي كه به دنبال خوشبختي و سعادت مي گردند قطعاً بايد براي رسيدن به اين نعمت بيكران، هدفمند و باانگيزه حركت كنند.
آرامش و نشاط از اهداف متعالي يك زندگي موفق است كه براي رسيدن به آن مي بايست تاكتيك ها و راهكارهاي معيني را تدوين و براساس آن يك زندگي آرام و با نشاط را ايجاد نمود. در اين مقاله مهم ترين تاكتيك هاي يك زندگي موفق كه مي تواند تحولي شگرف در زندگي شما ايجاد نمايد را در قالب 7 تاكتيك راهبردي بيان خواهيم كرد.
1 - ذهن را سرشار از موفقيت و پيروزي نماييم
انسان هايي در صحنه زندگي و كار موفق و پيروز خواهند شد كه در ابتدا اين موفقيت و پيروزي را در ذهن خود ترسيم كرده و با تصويري كاملاً روشن و شفاف به سمت تحقق اهدافشان حركت نمايند و اطمينان داشته باشند كه پيروز خواهند شد. آنچه را كه ذهن بتواند تصور و باور كند قابل دستيابي است به شرطي كه با ذهنيتي همواره مثبت توأم باشد و افكار منفي آن را مخدوش نكند، پس بياييم مسير زندگي خود را بر مبناي باورهاي مثبت و يك روحيه عالي طراحي كرده و با اميد زيباتر شدن زندگي خود و اطرافيانمان از فرصت هاي طلايي زندگي نهايت استفاده را نماييم.
2 - ديگران را ببخشيم و با آنها مهربان باشيم
بخشش و مهرباني از صفات زيباي خداي متعال است و انسان هايي كه با چنين خصوصيتي در صحنه زندگي حضور دارند، در واقع آرامش عميقي را براي خود مهيا مي سازند؛ چرا كه وقتي انساني از بخشش ديگران امتناع كند در واقع ترجيح مي دهد در غم و غصه هاي گذشته باقي بماند و همواره كينه ديگران را در دل داشته باشد. عفوكردن ديگران در واقع لذت بردن از زمان حال و خلق آينده اي زيباست. وقتي كه ما با ديگران مهربان باشيم و به راحتي آنها را ببخشيم، آنها نيز تغيير كرده و رفتار خود را تصحيح مي نمايند؛ پس انتخاب هميشه با ماست كه مهار زندگي خود را به دست بگيريم و در حال زندگي كنيم و يا اينكه خود را در لجاجت  ها و پريشاني هاي گذشته زنجير كنيم.
3 - انتظار قدرداني و سپاسگزاري نداشته باشيم
در يك زندگي موفق مي بايست همواره انديشه از خود گذشتن و ايثار كردن جاري باشد ولي در قبال كارهايمان نبايد انتظار قدرداني و سپاسگزاري از ديگران را داشته باشيم. يادمان باشد كه حضرت مسيح عليه السلام در يك روز 10مريض را شفا دادند ولي فقط يك مريض از ايشان تشكر كرد. اگر انديشه ما لذت بردن از كمك به ديگران باشد، ديگر به دنبال لذت تشكر و قدرداني نمي رويم و بدانيم كه در اين عالم چيزي محو و نابود نمي شود چرا كه اگر امروز شما خدمتي به ديگران انجام دهيد، در زماني ديگر اين محبت به بهترين شكل به شما برمي گردد.
4 - هميشه شكرگزار باشيم
انسان هايي كه به داشته هايشان فكر مي كنند، آرامش و نشاطي نصيب شان خواهد شد كه پيوسته باعث افزايش اين نعمت ها در زندگي شان مي شود. اما در مقابل افرادي كه همواره به نداشته هايشان مي انديشند آنچنان اضطراب و استرسي به همراه دارند كه هر روز وضعيت شان نسبت به روز قبل بدتر خواهد شد. شكرگزاري به درگاه خداي مهربان نه تنها از ديدگاه اعتقادي قابل تحسين است بلكه از نظر علمي نيز اثبات گرديده كه انسان هاي شاكر زندگي آرام و موفقي دارند چرا كه انسان جذب كننده بيشترين و شايع ترين افكار خويش مي باشد و اگر به زيبايي ها و نعمت هاي اطرافش بينديشد،  نعمت هاي بيشتري را جذب خود مي نمايد؛ پس با شكرگزاري  به درگاه خداي مهربان و تفكر درباره داشته هاي خود، موجي از نعمت ها و بركات را به زندگي خود هديه نماييم.
5 - از مشكلات استقبال كنيم
مشكلات، سازه هاي يك زندگي موفق هستند به شرطي كه نحوه رويكرد ما به آن نگرش حل مسئله باشد و در مقابل مسائل و مشكلاتي كه در زندگي ما پيش مي آيد همواره اين سؤال را مطرح نماييم كه اين رويداد براي ما چه پيام مثبتي داشته است؟ با چنين نگرشي، زندگي با مسائل و مشكلاتش معناي زيبايي پيدا مي كند و در واقع موفقيت و پيروزي ما در صحنه زندگي، حل مشكلات اطرافمان مي گردد. بعضي از انسان ها در هر فرصتي به دنبال مشكل مي گردند، ولي انسان هاي موفق در هر مشكلي به دنبال فرصت مي گردند و به قول ديل كارنگي اگر تقدير زندگي در مسير آنها يك ليموترش هم قرارداد از آن شيرين ترين شربت زندگي را تهيه مي كنند و با عشق مي نوشند. يادمان باشد كه مشكلات دامنه ذهن ما را وسعت مي بخشد و توانايي هاي ما را براي رسيدن به پيروزي هاي بزرگتر افزايش مي دهد.
6 - ديگران را شاد كنيم
شادي و نشاط لازمه يك زندگي موفق و پويا است و اگر انساني داراي روحيه مثبت نباشد نمي تواند در مواجهه با مسائل مختلف زندگي با تدبير و اقتدار عمل كند.
يكي از راه هاي كسب روحيه مثبت، ايجاد نشاط و شادي در ديگران است. زماني كه ما مشكل فردي را حل كنيم در واقع آرامش و نشاط را به خود هديه مي دهيم و لذت خدمت به ديگران بيشترين نشاط را در ما ايجاد خواهد كرد. آنچه در روايات ديني ما نيز آمده است مؤيد آن است كه ما بايستي همواره با چهره اي گشاده و خندان در جامعه حاضر شويم و با شاد كردن دل ديگران، زيبايي و مهرباني را در زندگي خويش جاري نماييم.
7 - كسب دانش و تكنيك  هاي مهارت هاي زندگي
زماني زندگي زيباست كه زيبا زندگي كردن را آموخته و به آنها عمل كرده باشيم. دانش و مهارت هاي زندگي از جمله ابزارهاي اساسي براي خلق يك زندگي موفق و زيبا مي باشند. تا زماني كه ما ندانيم كه با خود و اطرافيانمان چگونه رفتار كنيم، چطور انتظار داريم زندگي زيبايي داشته باشيم. ما مي توانيم با مطالعه كتاب هاي خوب و شركت در كلاس هاي مؤثر، دانش و مهارت خود را براي خلق يك زندگي آرام و با نشاط افزايش دهيم و خاطرات بسيار زيبايي را در ذهن خود و اطرافيانمان به يادگار بگذاريم و يادمان باشد كه:
زندگي شهد گلهاست. زنبور زمان مي خوردش. آنچه مي ماند، عسل خاطره هاست.]]>
</TEXT>
</DOC>
<DOC>
<DOCID>HAM2-860118-098</DOCID>
<DOCNO>HAM2-860118-098</DOCNO>
<ORIGINALFILE>/1386/860118/world/_asib.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاهپرويز قرباني
دوگانگي غريب]]>
</TITLE>
<TEXT>
<![CDATA[قانون و قانونمندي كامل، احترام و تمكين به قانون، حمايت قانون از آحاد جامعه و زندگي در پناه قانون و آرامش و آسايش حاصل از آن، آگاهي مردم از حقوق و مسئوليت هاي قانوني زندگي مدني از عوامل خلوتي و بي رونقي دادگستري و دادگاه ها كه از كم مراجعه ترين نهادهاي جوامع مترقي هستند مي باشد. همان جاهايي كه متاسفانه و متاسفانه در كشور خوب ما در زمره پررفت و آمدترين و پر ازدحام ترين ها هستند!!
دوست معماري معتقد است ساختمان مركزي كاخ دادگستري در تهران از زيباترين و باشكوه ترين آثار هنر معماري است ولي از آنجا كه همه در پس غم و ناراحتي و گرفتاري قدم به آن مي نهند به اين نكته كمترين توجه و اعتنايي ندارند!!
به راستي چرا چنين است؟!!چرا به عوض موزه ها، كتابخانه ها، مراكز فرهنگي، ورزشي، هنري و... و تمامي اماكني كه از آنها نداي صلح، دوستي، سلامت، فرهنگ و زندگي برمي خيزد، مكان هاي نمادي  قهر، جنگ و دعوي پررونق هستند؟!!
(علت هر چه باشد از نقص قانون يا بيماري، اقتصاد و يا... فعلا در حوصله اين مقال نيست)رونق آن هم از كدامين جنس؟!! دعواهاي پدرها و پسرها، مادران و دختران، خواهران و برادران عاشقان دل باخته و دل سوخته ديروز، صاحبخانه ها و مستاجران، شركا و سهامداران واحدهاي صنعتي و تجاري و...
اينها اتفاقاتي عادي از صحنه واقعي زندگاني مردم ماست و در عين حال در صحنه و پرده نمايش كاملاً وارونه و برعكس آن جلوه گري مي كند!!
مردمي كه عاشقانه يكديگر را دوست دارند، از حال و روز هم باخبرند، شريك غم ها و تنگدستي يكديگرند و به خاطر هم به راحتي از منافع شخصي درمي گذرند.
خانواده هايي كه تمكين و احترام به بزرگترها را وظيفه خود مي دانند، زنان و شوهراني كه در مسير ناهموار و دشوار زندگي در تفاهم و اعتقاد كامل هستند و...و بالاخره صاحبخانه اي كه به علت گرفتاري مالي مستأجرش در پي فروش تنها خانه و سرپناه خود مي باشد!!
به راستي كداميك واقعي است؟!!
شايد تعجب كنيد اما من مي گويم به رغم عنوان دوگانگي سرفصل، هر دوگانه، آن يكي با صحنه هاي مستند از واقعيت هاي تاريك و تلخ موجود و اين يك نمايشي از رخدادهاي روشن و شيرين و يا حتي ايده آل هايي از يك جامعه سنتي و مذهبي با آموزه ها و تبليغات معنوي بسيارش كه مي بايست محقق بشود.
پس چه بهتر همسو با بهار و نو شدن و پوست انداختن طبيعت ما هم پوستي بيندازيم، نوشويم، به همه چيز از زاويه زيبايي و طراوت آن بنگريم، دل هامان را از سياهي و زنگار كينه ها و عقده ها بزداييم و به قول سهراب، دست و رويي بشوييم و دنيا را طور ديگري بنگريم.
طور ديگري از دريچه زيبايي هاي خوش بينانه صدا و سيمايي و نه از منظر زشتي ها و كراهت هاي خصومتي و انتقام جويانه شكايتي و دادگاهي آن.]]>
</TEXT>
</DOC>
<DOC>
<DOCID>HAM2-860118-099</DOCID>
<DOCNO>HAM2-860118-099</DOCNO>
<ORIGINALFILE>/1386/860118/world/_asib.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دريچهرامين كريمي
چگونه خود را دوست بداريم؟]]>
</TITLE>
<TEXT>
<![CDATA[آيا هنوز آخرين باري را كه واقعا عاشق شديد به خاطر داريد؟ يادتان هست كه در قلبتان چه آه و فغاني بر پا بود و چه احساس پراعجازي داشتيد. مي خواهم بگويم عاشق خود بودن هم درست همين طور است! با اين تفاوت كه اين عشق هرگز فنا شدني نيست. اگر عشق به خود را يكبار زنده كنيد، اين عشق در تمام طول زندگي با شما خواهد بود. بنابراين از اين رابطه عاشقانه حداكثر بهره را ببريد، زيرا عشق راهنماي هميشگي شما است، براي رسيدن به اوجي از شعور و آگاهي كه تنها بشر قادر به تحقق آن است.
براي كساني كه مي خواهند خود را دوست بدارند، چند رهنمود درباره دوست داشتن خود ارائه مي د هيم.
- يقيناً اصلي ترين كليد دوست داشتن خود پرهيز از انتقاد و عيب جويي از خود است. احتمالاً ديده ايد كه بيشتر مردم موقع سرزنش كردن خود اصطلاحاتي مي گويند مثل: احمق، پسر بد، دختر بد، بي مصرف، بي ملاحظه، نادان، زشت، شلخته، بي عرضه و غيره، شايد براي شما هم پيش آمده كه با چنين كلماتي خود را توصيف كنيد، در واقع به كار بردن اين كلمات به اين دليل است كه ما مي خواهيم طوري عمل كنيم گويي كه كامل و بي نقص هستيم و با اين عقيده خود را تحت فشار سختي قرار مي دهيم، و چشم هاي خود را بر حوزه هاي ديگري از زندگي مان كه نيازمند اصلاحات و شفابخشي هستند مي بنديم. پس بهتر است سعي كنيم خلاقيت هاي فردي خود را كشف كنيم و خصوصيات برجسته و ممتاز خود را ستايش كنيم، زيرا وقتي ما از خود انتقاد مي كنيم در واقع نقش خود را در دنيا بي اعتبار و تحقير مي كنيم. در صورتي كه مي توانيم به هنگام اشتباه كردن يا شكست خوردن در موقعيتي، به خود بگوييم: من پيچيده تر از آن هستم كه شايسته يك ارزيابي كلي از خود باشم، درست است كه اشتباه كردم يا شكست خوردم ولي مي توانم هنوز خودم را به عنوان انسان جايزالخطا بپذيرم و اين اشتباه يا شكست من دليل بر بي ارزش بودن و ناتواني من نيست. بنابراين اگر آمادگي رشد و ترقي و درس گرفتن از اشتباهات را داشته باشيد، اشتباهات راهي به سوي يك زندگي كامل و پربار را برايتان هموار مي سازد.
خيلي از ما دائم خود را با افكار ترسناك تهديد مي كنيم و از يك مشكل كوچك يك هيولاي غول پيكر مي سازيم. مثلا اگر ديگران ما را طرد كنند فاجعه است، يا اگر در فلان مورد به نتيجه دلخواه نرسيم وحشتناك است. بنابراين هرگاه دچار ترس و نگراني شديد، به خود بگوييد: اين كه ديگران مرا طرد كنند يا اگر در اين مورد خاص به نتيجه مطلوب نرسيدم برايم ناراحت كننده است، ولي هيچكدام فاجعه نيست.
- راه ديگر اين است كه با خود ملايم، با محبت و صبور باشيم. اشكال بسياري از ما اين است كه هميشه مي خواهيم فوراً به همه چيز برسيم. مثلا يك روزه بتوانيم خود را دوست بداريم. در صورتي كه ما نتوانيم در عرض يك روز خود را كاملاً دوست بداريم، ولي مي توانيم هر روز خود را كمي بيشتر دوست داشته باشيم. اگر هر روز به خود كمي بيشتر عشق بورزيم بعد از دو يا سه ماه در مسير خود دوستي واقعي پيشرفت شاياني خواهيم داشت.
- با ضمير باطن خود محتاطانه رفتار كنيم: براي آرامش دادن به جسم و روح فقط چند دقيقه در روز فرصت لازم است. هر وقت كه توانستيد چند بار نفس عميقي بكشيد، چشم هايتان را ببنديد و تمام هيجانات دروني خود را رها كنيد، وقتي نفس هايتان را بيرون مي دهيد تمركز كنيد و آهسته به خود بگوييد: من تو را دوست دارم همه چيز خوب است. بعد از آن احساس آرامش بيشتري مي كنيد و مي فهميد كه لازم نيست هميشه با ترس و اضطراب زندگي كنيد.
- هر روز تفكر كنيد: توصيه مي كنم روح خود را آرام كنيد و به حكمت دروني خود گوش فرا دهيد. در اين لحظه مي توانيد حتي اين جملات را تكرار كنيد: من خودم را دوست دارم. يا: من خودم را مي بخشم. يا: من بخشيده مي شوم. پس از مدتي سكوت كنيد و به نداي درون خود گوش دهيد. در واقع هر يك از ما براي فكر كردن روش خاصي را انتخاب مي كند. بعضي از افراد موقع پياده روي يا حتي دويدن فكر مي كنند، برخي ديگر با نوشتن افكار منفي و مثبت خود. من با رفتن به طبيعت و قدم زدن در آن مي توانم به خود و حكمت آفرينش خود فكر كنم. شجاع باشيد و راه مخصوص خود را جهت تفكر بيابيد.
- دوست داشتن خود يعني اين كه به خود ارج نهيم: به دوستان خود مراجعه كنيد و از آنها كمك بخواهيد. تقاضاي كمك از ديگران در موقع نياز، نشانه قدرت است. خيلي از شما ياد گرفته ايد كه هميشه فقط به خود تكيه كنيد و همه كارها را به تنهايي انجام دهيد و نمي توانيد از ديگران درخواست كمك كنيد، چون خودپرستي شما اين اجازه را نمي دهد. پيشنهاد مي كنم به عضويت گروههاي خودياري كه براي حل مشكلات در گوشه و كنار اين شهر هستند درآييد.]]>
</TEXT>
</DOC>
<DOC>
<DOCID>HAM2-860118-100</DOCID>
<DOCNO>HAM2-860118-100</DOCNO>
<ORIGINALFILE>/1386/860118/world/_cinew.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت و گو با شهاب حسيني
گريز از محدوديت
عكس: اردشير عالميمريم درستاني]]>
</TITLE>
<TEXT>
<IMAGE>/1386/860118/world/011406.jpg</IMAGE>
<![CDATA[
شهاب حسيني خيلي زود از تلويزيون و برنامه اكسيژن وارد عرصه بازيگري در سينما شد، به طوري كه براي نقش مجيد(كه از نظر خودش بازي چنداني هم نداشت)در واكنش پنجم نامزد دريافت جايزه فيلم فجر شد. چندي پيش نيز قتل آنلاين با بازي او در اكران بود. فيلمي كه در ايام نوروز روي آنتن رفت. او در جشنواره بيست وپنجم با فيلم بچه هاي ابدي به كارگرداني پوران درخشنده حضور داشت. كارگرداني كه حسيني قبلا هم در شمعي در باد با او همكاري كرده بود. حسيني در مورد حضورش در بچه هاي ابدي مي گويد:فضاي اين كار با فيلم شمعي در باد فرق دارد. قصه كودك عقب مانده ذهني است كه برادرش در شرف ازدواج است و سر دو راهي مانده كه به نامزدش بگويد يا نه؟ غافل از اينكه همسرش به راحتي با اين موضوع كنار مي آيد و حتي به خود او نيز كمك مي كند تا با مسئله او كنار بيايد و او را مانند يك انسان كامل فرض كند، اما متأسفانه شرايط اجتماعي و نگاه هاي متفاوت مردم جامعه بر سر راه آنها مشكلاتي را ايجاد مي كند. نقش برادر اين پسربچه را من بازي مي كنم و الهام حميدي نقش همسر من را. آن چيزي كه در اين فيلم براي من جالب بود، بازي مقابل كودكي كه دچار بيماري عقب ماندگي ذهني است كه در اصطلاح پزشكي به آن منگول مي گويند. تجربه خوبي بود و اميدوارم بتواند در اكران موفق شود.
* اين روزها كمتردر تلويزيون، شايد هم در عرصه بازيگري هستيد. چرا؟
نه اينكه دوست نداشته  باشم، خب، شرايطش مهيا نشده است، من از تجربه كردن لذت مي برم. به نظرم حضور در تلويزيون و بازي در يك سريال يك ماراتن است. شما ممكن است در يك فيلم در عرض90 دقيقه يا 100 دقيقه همه كار انجام دهيد و كل اين زمان بين 30 تا 40 روز است اما در يك سريال 7 ماه بايد يك شيوه را حفظ كنيد و اين شرايط در اجرا، راديو و مجري گري هم مي تواند به شما كمك كند. به نظر من هر كاري كه عامل تجربه كردن براي هر فردي باشد، مي تواند عاملي براي پيشرفت او باشد.
* الان با اين توصيف چرا مجدداً به سراغ اجرا نمي آييد تا به گفته خودتان يك پيشرفت ديگري را در اين عرصه رقم بزنيد؟
اين قضيه فرقي نمي كند، يعني نسبي است. ممكن است شرايطي پيش بيايد كه كسي بخواهد برنامه اي بسازد و قرار است در آن برنامه حرف تازه اي مطرح شود و اين خيلي خوب است كه يك مجري بتواند با مخاطبانش ارتباط خوبي بگيرد، پس چه دليلي دارد كه من آن را انجام ندهم...
* پس چه دليلي دارد كه انجام ندهيد؟!
من نمي توانم خودم را محدود كنم به اينكه حتماً بايد در اين لاين يا فضا حركت كنم، به نظر من اگر يك بازيگر حتي طراحي ياد بگيرد، كاريكاتور بياموزد و نقاشي هم كند، مي تواند به عنوان يك بازيگر موفق باشد.
* براي فيلم واكنش پنجم نامزد دريافت جايزه فيلم فجر شديد. با توجه به نقشي كه در آن فيلم داشتيد خودتان تعجب نكرديد؟! 
چرا اتفاقاً با خودم مي گفتم من كه كاري نكردم! نقش مجيد در آن فيلم، ديالوگ چنداني نداشت، فقط يك ناظر و يك روايتگر بود، اما بعد متوجه شدم كه اتفاقاً چون در آن نقش فارغ بودم، بيشتر توانستم به آن نزديك شوم.
* فكر كنم به جاي كلمه فارغ بودن اگر غرق شدن را بگذاريد بهتر است، اصطلاحي كه شايد خيلي ها قبولش ندارند، مثلاً رضا كيانيان هم در جلسه معرفي كتابش گفت، اين امر ممكن نيست.
نمي شود معنا نداشته باشد، به نظرم تقريباً اين اتفاق در تئاتر مي افتد.
* يعني در سينما و تلويزيون نمي شود، منظور حرف رضا كيانيان اين بود كه بازيگر متوجه هست كه دارد چه مي كند، پس غرق نمي شود؟
نمي شود، به نظرم بخش خودآگاه و ناخودآگاه ما بايد همزمان به كمك بازيگر بيايد، بخش خودآگاه كمك مي كند كه حواس ما در خدمت تكنيك  ما باشد. يعني مواظب نور باشيم، سر ميزانسن بايستيم و...
* بخش ناخودآگاه چه مي كند، مثلاً در قتل آنلاين؟
اين بخش زير سايه بخش خودآگاه فعاليت دارد و آن بخش شكل رل را به خودش مي گيرد. به نظرم در آن هنگام آدم دو نفر است. مثلاً من شهاب هستم و حواسم به نوع همكاري ام در تيم ولي از طرفي ديگر شهاب نيستم و مثل اين فيلم كيوان هستم و آدم هاي ديگر لحظات را ثبت مي كنند، آن وقت اينها را به بخش ناخودآگاه ذهنم مي سپارم.
* بالاخره شما موافقيد كه بازيگر غرق شود يا خير؟
نمي شود كاملاً غرق شد، مگر اينكه بازيگري اوقات تنهايي خودش را هم در نقش سپري كند و هنگام ارتباط با ديگران بگويد كه ببخشيد من دارم در يك نقش غرق مي شوم. نمي توانم به شما جواب بدهم... كه اين هم امكان ندارد.
* مثلاً قتل آنلاين؛ قصه اش، نقش كوتاه و يا تيم همكار شما را جذب كرد؟
- وقتي مي گويند قصه در انتخاب، مهم ترين عامل است، درست است. مثل يك رماني كه شما درگير آن مي شويد و ديگر متوجه ديگران نيستيد. به نظرم اين همان غرق شدن است. يعني ما با عالم رويا گونه درگير هستيم و در آن عالم هر چه تمركز بيشتري داشته باشيم، ريتم حركتي و بازي ما يكدست تر است. اصطلاحاً به آن تمركز روي موضع  مي گويند كه من در قتل آنلاين به آن رسيدم.
* فيلمنامه قتل آنلاين براي 2 سال قبل از ساخته شدن آن فيلم بود، آيا شما فيلمنامه اوليه را خوانده  بوديد؟
بله، سال اول قبل از ساخت اين فيلم اين كار به من پيشنهاد شد.
* همين نقش را قرار بود داشته باشيد؟
نه، من نقش دستيار پليس را داشتم كه نقش آن را هاشم پور بازي مي كرد، اما فيلمنامه نظر من را جلب نكرد ولي براي بار دوم و بعد از بازنويسي، حس كردم پخته تر شده است و حالا جا دارد كه درباره آن بيشتر فكر كنم.
* حالا صادقانه بگوييد اگر زمان بيشتري داشتيد باز هم اين نقش كوتاه را بازي مي كرديد؟ 
بله، مهم كاري است كه نقش در قصه مي كند. يك وقت نياز هست در قصه اي محركي وجود داشته باشد و حكم استارت را داشته باشد. نه اينكه متر بگذاريم و ببينيم چقدر نقش كوتاه است چقدر بلند. ضمن اينكه من به نقش هاي مكمل علاقه مند هستم و حس مي كنم جاي كار بيشتري دارد و مسئوليت سنگين رل اول را ندارد.
* چرا؟ يعني شما از عهده ايفاي نقش اول برنمي آييد؟
خب، در نقش هاي اول بازي كردم مثل الهه زيگورات و... اما شايد براي يك نقش اولي كه بتواند از اول تا آخر مخاطب را با خودش همراه كند، هنوز زود است. به عنوان مثال هامون متكي به بازي خسرو شكيبايي بود، آن قدر تسلط و ظرافت در بازي شكيبايي بود كه تماشاگر دلش نمي آمد لحظه اي او را رها كند.
* اما نقش شما در قتل  آنلاين در سكانس پاياني گره گشايي مي شود. هر چند كه تماشاگر از اواسط فيلم متوجه مي شود قاتل چه كسي است؟
اتفاقاً همه مي گويند از اواسط فيلم همه متوجه مي شوند كه قاتل شهاب حسيني است. در صورتي كه به خدا من قاتل نيستم، كيوان قاتل بود، براي من حتي كشتن يك سوسك سخت است.
* راستي حالا نقش آن قاتل كه من نام اسپايدرمن را روي آن مي گذارم، شما بازي كرديد؟
چرا اسپايدرمن؟! خب، استفاده از سياهي يك استفاده الماني است كه فضاي ظلمت و تاريكي بيشتر نمايان شود، آن قاتل كه نقش آن را يكي از دوستان پشت صحنه بازي كرد، اگر لباس ديگري داشت ملموس جلوه نمي كرد.
* چرا خودتان نقش قاتل را بازي نكرديد؟
به دو دليل؛ يكي اينكه به اندازه كافي وقت نداشتيم و فقط بايد صحنه هاي مربوط به كيوان را مي گرفتيم. از طرفي خودم هم مايل به عملي شدن اين ماجرا نبودم.
* در هر حال ممكن است در قتل آنلاين يا در هر كار ديگري، نقش يك نفر بيشتر به چشم بيايد مثل نقش شما در شمعي در باد.
اگر از من بپرسند مي گويم سخت ترين كار دنيا قضاوت است، چون با سينمايي كه ما داريم و شرايط سختي كه وجود دارد، زحمت هر گروهي قابل ارزش است و كمبودها در همه كارها هست.]]>
</TEXT>
</DOC>
<DOC>
<DOCID>HAM2-860118-101</DOCID>
<DOCNO>HAM2-860118-101</DOCNO>
<ORIGINALFILE>/1386/860118/world/_cinew.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشنمحدثه واعظي  پوردرباره بازي باران كوثري در خون بازي
آشنايي زدايي از نقش معتاد]]>
</TITLE>
<TEXT>
<IMAGE>/1386/860118/world/011409.jpg</IMAGE>
<![CDATA[
نقش سارا در خون بازي فرصتي بود كه باران كوثري بازي در نقشي را تجربه كند كه بالقوه جذاب بوده و احتمالاً بسياري از بازيگران آرزوي بازي در چنين نقشي را داشته اند. نقشي كه در كنار ويژه بودن، به خوبي در فيلمنامه روي آن كار شده و پخته و كامل است. كوثري را در اين فيلم، با صورت ويران و گريمي سنگين مي بينيم. گريمي كه تاكيدي است به زيبايي هدر رفته كاراكتر سارا. اين چهره و گريم به بازي باران كوثري كمك كرده. اما نمي توان تمام امتيازهاي بازي او را محدود به چهره پردازي كرد. كوثري با درك درست از نقش، تلاش كرده در قالب معتاد واكنش هايي نشان بدهد كه كمتر ديده ايم. اجراي او از نقش معتاد شبيه هيچ بازيگر ديگري نيست. سارا در لحظات خماري و نشئگي واكنش هاي كاملاً متفاوت و متناقصي دارد كه دو روي سكه شخصيت او را به تصوير مي كشد.
خشم وعصبيت و روحيه تهاجمي در لحظات سخت درد، يك نوع شادي توام با غم در لحظات معدود آرامش. نقش مي توانست به راحتي و در صورت لغزش باران كوثري به شكلي اغراق آميز اجرا شود، اما او با هوشمندي توانسته از اين مرحله بگذرد. البته نگاه بني اعتماد به شخصيت معتاد هم كمك زيادي كرده كه سارا موقعيتي ويژه پيدا كند.
باران در خون بازي به خوبي دغدغه هاي روحي يك معتاد جوان را بازتاب مي دهد. سارا نمونه اي از نسل بي آرمان و بي پناهي است كه سرخوردگي هاي عاطفي اش را با استفاده از مخدرها، تسكين مي دهد. فيلم اگر چه با آرامش به پايان مي رسد و سارا بالاخره رضايت مي دهد در بيمارستان بستري شود، اما وقتي نگاه او را در قاب پنجره مي بينيم، ته دلمان مي لرزد. گويا سارا هنوز هم ترديد دارد...]]>
</TEXT>
</DOC>
<DOC>
<DOCID>HAM2-860118-102</DOCID>
<DOCNO>HAM2-860118-102</DOCNO>
<ORIGINALFILE>/1386/860118/world/_idea.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ذهن، كامپيوتر نيست
فريب نخوريم!]]>
</TITLE>
<TEXT>
<IMAGE>/1386/860118/world/011427.jpg</IMAGE>
<![CDATA[
ريموند تاليس‎/ ترجمه: علي ملائكه
ريموند تاليس، استاد پزشكي سالمندان در دانشگاه منچستر است. او كتاب هاي متعددي در موضوع داستان، شعر، فلسفه و نقد ادبي و فرهنگي نوشته است. ازجمله آثار او در موضوع مربوط به اين مقاله مي توان به اينها اشاره كرد:
?. جانور آشكار: دفاع از خودآگاهي انسان.
?. بر لبه يقين.?. چرا ذهن ما كامپيوتر نيست؟
?. حيوان آگاه: بررسي فلسفي آگاهي و صدق(در دست انتشار).?. سوگندنامه هاي بقراطي: پزشكي و ناخرسندي هاي آن(آخرين كتاب منتشر شده). اين مقاله، در نهايت به اين نتيجه مي رسد كه اولاً كامپيوترها خودآگاه نيستند، و ثانياً ذهن خودآگاه بشري محاسباتي
نيست.
افراد بسيار معدودي، حتي طرفداران نظريه كامپيوتري ذهن، معتقدند كه در حال حاضر كامپيوترها خودآگاه هستند، به اين معنا كه به خود و دنياي اطرافشان آگاهي دارند يا توانايي خوشحال يا نوميد شدن در آنها وجود دارد. ابركامپيوترهايي مانند supercray ها به همان اندازه
زومبي وارند كه ماشين هاي حساب جيبي. معدود افرادي كه خودآگاهي را به كامپيوترهاي موجود نسبت مي دهند، خود را در بالاي شيبي لغزنده مي يابند كه در پايينش حماقتي قرار دارد كه ديويد چالمرز، با صداقتي شايسته توجه، خود را در حال حمايت كردن از آن در كتاب بسيار تحسين شده اش ذهن خودآگاه يافت.
اگر ما خودآگاهي را به مصنوعات منسوب كنيم، بر اين اساس كه آنها اطلاعات را پردازش مي كنند، مجبور خواهيم شد به موجوديت هاي ديگر نيز- حتي صخره ها و الكترون- خودآگاهي اعطا كنيم؛ چرا كه آنها نيز به معناي خاص توسعه يافته اي كه(به طور مشروع)به وسيله دانشمندان كامپيوتر و(به طور غيرمشروع)به وسيله فيلسوفان اعصاب به كار مي رود، اطلاعات را پردازش مي كنند.
انكار وجود خودآگاهي در كامپيوترهاي دردسترس، بسيار شايع است، اما منكران مدعي اند كه ما به زودي يا نهايتاً به كامپيوترهايي دست خواهيم يافت كه خودآگاه باشند. با اين حال آنها نمي توانند دقيقاً معين كنند اين كامپيوترهاي آينده بايد چه خصوصيات اضافي داشته باشند. حرف هاي زيادي در اين باره زده مي شود: كامپيوترهاي خودآگاه پيچيده تر خواهند بود يا ساختار متفاوتي خواهند داشت؛ ساختاري موازي براساس به اصطلاح شبكه هاي عصبي
(eural etworks). من به دنبال تعريفي از پيچيدگي هستم كه باعث شود خودآگاهي در آن مصنوعي كه آن را پردازش مي كند، اجتناب ناپذير يا حتي محتمل تر به نظر برسد. در حال حاضر شاهدي در دست نيست كه كامپيوترهاي به طور گسترده موازي نسبت به كامپيوترهاي سريالي خودآگاه تر، حساس تر به رنج يا لذت يا به تجربه باشند.
شهودهاي هدايت كننده كساني كه به تصور كامپيوترهاي خودآگاهِ آينده مي پردازند، اغلب به طرز خنده آوري ساده لوحانه است؛ مثلاً اين برداشت كه حلقه هاي پسخوراند، ورود مجوز و... مدارهاي آگاهي از خويشتن را پديدار خواهند كرد. زيرك ترين مصنوعات با ظريف ترين مكانيسم هاي پسخوراند و نظارت بر خود از زيركي شان، خويشتن بودگي شان يا تحت نظارت گرفتن آن ناآگاهند.
چشمگيرترين شاهد بر اين كه تعداد بسيار اندكي از افراد واقعاً باور دارند كه كامپيوترها روزي خودآگاه خواهند شد، طريقه اي است كه براساس آن فاصله تا هدف با پيشرفت قدرت محاسباتي كامپيوتر كاهش مي يابد. در حال حاضر كامپيوترها يك ميليون بار قدرتمندتر از زمان آلن تورينگ هستند؛ زماني كه او آزمون مشهورش را براي هوش ماشيني پيشنهاد كرد و هنوز توانايي كامپيوترها براي فكر كردن واقعي تاييد نشده بود. تورينگ استدلال مي كرد كه اين پرسش كه آيا يك ماشين مي تواند فكر كند يا نه بايد با اين پرسش جايگزين شود: آيا كامپيوتري وجود دارد كه بتواند كاملاً نقش انسان را تقليد كند؟
اگر كامپيوتري بتواند فردي را فريب دهد و به اين اعتقاد سوق دهد كه اين ماشين، موجودي انساني است، به اندازه كافي هوشمند است. هنوز به اين تعريف رفتارگرايانه و از مد افتاده از تفكر استناد مي شود؛ اگرچه بسياري از بازي هاي كامپيوتري مي توانند به راحتي از پَسِ آزمون تورينگ برآيند بدون اينكه كسي براي آنها قدرت تفكر خودآگاه قائل شود؛ مثلاً خود من بدون داشتن اطلاعات اضافي مشكل بتوانم تعيين كنم كه آيا تفسير بسيار كسالت بار موجود در بازي
xbox sports???? fifa،واقعي نيست؛ يعني ثبت ملال آور واكنش هاي يك شخص، واقعي نيست. با اين حال من براي اين بازي كامپيوتري و تلويزيوني، كه بازي به آن متصل است، خودآگاهي قائل نيستم.
خودآگاهي، محاسباتي نيست
اين شگفت آور است كساني كه از نظريه كامپيوتري طرفداري مي كنند، درباره آن چه واقعاً در يك كامپيوتر جريان دارد به ندرت مي انديشند: عبور جريان هاي الكتريكي ضعيف از ميان شمار گسترده اي از مدارهاي ميكروسكوپي. اين حوادث تنها هنگامي به عنوان پردازش اطلاعات، كاركردن با نمادها، كنترل رفتاري و... شمرده مي شوند كه كامپيوتر، به عنوان ابزار كمكي براي حمايت و گسترش توانايي هاي انسان هاي خودآگاه، به كار رود. آنها به خودي خود پردازنده اطلاعات نيستند، همان طور كه يك چوب زير بغل به خودي خود راه نمي رود.
آزمايش فكري مشهور اتاق چيني جان سرل نشان داد كه حوادث در كامپيوتر با پردازش واقعي يا درك هم ارز نيستند؛ آنها تنها هنگامي به انجام دهنده اين اعمال بدل مي شوند كه به يك كاربر خودآگاه خدمت كنند. متاسفانه سرل، استدلالي درست را به مقصودي غلط به كار برد. او مي خواست نظريه كامپيوتري را با آن چه مي توان نظريه زيست شناختي ذهن ناميد جايگزين كند. درهرحال او به طور موفقي نشان داد كه ذهن را نمي توان بر مبناي يك منطق انتزاعي، كه اتفاقاً در مغز به تحقق پيوسته است اما در بسياري موارد ديگر مي توانست محقق شود، درك كرد.
راجر پنروز در اين باره به نكته دقيق تري در كتاب ذهن تازه اپراتور اشاره كرده است. او استدلال كرده است كه اغلب فعاليت هاي خود آگاه
غير محاسباتي است. متأسفانه او استدلالش را با پيشنهاد وجود پيوندي بين خودآگاهي و آن به اصطلاح جام مقدس فيزيك، يعني گرانش كوانتومي- كه آن هم غير محاسباتي است- و سقوط كوانتومي كه فرض مي كرد در ريزلوله هاي سلول هاي عصبي(ميكروتوپول هاي نورون ها)رخ مي دهد، همراه مي كند. هر دو نويسنده بيش از حد به نظريه كامپيوتر تن در مي دهند، به طوري كه پيش فرض هاي بسياري به چالش كشيده نمي شوند و موضع هاي مثبت آنها به سرعت به سادگي مي گرايد. بهتر است به خود يادآوري كنيم چه وقايع معدودي در كامپيوترها رخ مي دهد؛ حتي اگر اين موضوع را ناديده بگيريم كه كاربراني خودآگاه لازمند تا پيش آمدهايشان را به پردازش اطلاعات، دستكاري نمادها و... بدل كنند.
كامپيوترها عمدتاً محاسبه مي كنند؛ مثلاً آنها
? را به? اضافه مي كنند و عدد? را به دست مي آورند. اگر خودآگاهي از توده عظيمي از چنين محاسباتي ساخته شده بود، كدام جنبه از محاسبهْ خودآگاهي بود: درونْ داد، برونْ داد، فرآيند اضافه شدن نشانه يا چيزي ديگر؟ خوانندگان ممكن است از مثال من- يك محاسبه منفرد كوتاه- احساس ناراحتي كنند، اما دليلي وجود ندارد كه محاسبه اي طويل بايد خودآگاه تر از
محاسبه اي كوتاه باشد؛ يا  انبوهي  از محاسبات  خودآگاه تر از يك  محاسبه به خودي خود.
همين اعتراضات را مي  توان بر كساني نظير پاريشيا چرچلند(?)هم روا دانست. او تأكيد مي كند كه خودآگاهي، آن قدر كه پردازنده سريع منطقي يا عمليات رياضي نظير انتقال محور به محور است، پردازنده سريع اعداد نيست. مدعاي پاتريشيا چرچلند مبني بر اين كه حالات ذهني را مي توان بدون ملاحظه قرار دادن سوبستراي فيزيك آنها(سلول هاي عصبي)لحاظ كرد و در عوض به كاركردهاي سطح بالاتر مانند عقايد، اميال و عواطف پرداخت كه ذهن نوعي ماشين منطقي است كه براساس جملات عمل مي كند(نگاه كنيد به???? europhilosophy )، پرسش هاي بسياري به ميان مي آورد. جدا از اين كه مشكل نسبت دادن منطق و جملات به تكانه هاي الكتريكي كامپيوترهاي مجزا به جاي مي ماند(تنها تفكري جادويي مي تواند ما را قادر سازد تا باور كنيم كه منطق و جملات مي توانند به صورتي تحقق نيافته در يك انسان خودآگاه و توسط او وجود داشته باشند). جملات و منطق كاملاً انتزاعي هستند و نمي توان آنها را با محتواهاي خودآگاهي مانند احساس گرما متناظر دانست.
جمع بندي
خلاصه استدلال من عليه نظريه كامپيوتري به اين ترتيب است: اول اين كه كامپيوترها خودآگاه نيستند. اين حقيقت كه معيارهاي ورود به مقوله موجودات خودآگاه، همچنان كه كامپيوترها پيچيده تر مي شوند، سخت تر مي شود، نشان مي دهد كه در آينده نزديك غير محتمل است كه آنها به موجوداتي خودآگاه بدل شوند.
دوم آن كه ذهن خودآگاه- به معناي واضح اين كلمه- محاسباتي نيست.
سوم آن كه اعتقاد به نظريه كامپيوتري بر اساس انكار خود، باطل كننده محوريت خودآگاهي در ذهن است.
چهارم اين كه اندك باورپذيريِ اين نظريه به استفاده مخاطره آميز از اصطلاحاتي بستگي دارد كه ميان كامپيوترها، افراد و بخش هاي مختلف ذهن ردوبدل مي شود.]]>
</TEXT>
</DOC>
<DOC>
<DOCID>HAM2-860118-103</DOCID>
<DOCNO>HAM2-860118-103</DOCNO>
<ORIGINALFILE>/1386/860118/world/_idea.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهگروه انديشه
زبان اعصاب]]>
</TITLE>
<TEXT>
<![CDATA[عده اي معمولاً به اين عقيده گرايش دارند كه به كامپيوترها يك توانايي ثابت در انجام  دادن كارهايي نسبت داده شود كه در واقع توسط انسان ها يا به كمك آنها انجام مي شود. ما از كامپيوترهايي كه محاسبات انجام مي دهند، موشك ها را هدايت مي كنند و پيام ها را كشف مي كنند، سخن مي گوييم، با وجود آن كه اغلب كارهاي مفيد ممكن است در غياب انسانِ خودآگاه ادامه پيدا كنند، اما حوادث الكترونيكي تنها هنگامي مفيد يا در واقع معني دار شمرده مي شوند كه انسان ها به صحنه بازگردند.
سخن مشابهي در بحث درباره فعاليت مغز هم صادق است: به اعصاب نيز انجام دادن محاسبات و كشف پيام ها نسبت داده مي شود. در واقع در علوم اعصاب، كاربرد كلمات به وام گرفته شده از گفتار كامپيوتريِ انسان گونه، غيرقابل تصور است. صفاتي از انسان ها به مصنوعاتي مانند كامپيوتر نسبت داده مي شوند؛ سپس اين صفات به مغز يا ذهن منسوب مي شوند؛ اين براي اين است كه توصيف كامپيوتري شده آن را توجيه كنند. مدارهاي عصبي، براساس نظريه كامپيوتري، توسط هومونكولوس(آدمك) هايي اشغال مي شود كه با صرف زمانشان در كامپيوترها لحاظ مي شوند. استفاده از اصطلاح اطلاعات در توصيف فعاليت هاي كامپيوترها، مغزها و ذهن ها نقشي محوري در حمايت از نظريه كامپيوتري بازي كرده است. بسياري از متخصصان علوم اعصاب، آن چه كه دستگاه عصبي را به عنوان اطلاعات(مثلاً نور به عنوان اطلاعات بينايي )بمباران مي كند و آنچه را در دستگاه عصبي به عنوان پردازش اطلاعات رخ مي دهد توصيف مي كنند. از آن جا كه پردازش اطلاعات كاري مانند عمل ذهن به نظر مي رسد، پس،گذر از سدّ ذهن- مغز به راحتي انجام مي گيرد. در واقع، آنچه ما با آن روبروييم، نمايشي پيچيده از دو معناي كاملاً متفاوت از كلمه اطلاعات است: معناي فني، كه مهندسان اطلاعات از آن استفاده مي كنند و ربطي به معنا، دلالت يا خودآگاهي ندارد. معناي دوم معناي معمولي است و به چيزي اشاره مي كند كه بين يك انسان و انسان ديگر تبادل مي شود(با يا بدون واسطه مصنوعات)و كاملاً با معني، دلالت و خودآگاهي مرتبط است. براي فراموش كردن اين تفاوت است كه مستقيماً به درون همان آشفتگي رواني، كه چالمرز درون آن غرق شده است، فرو مي روند. حتي اگر كامپيوترها پردازش اطلاعات(به معناي معمول)را انجام دادند، اين امر آنها را به مدل هاي رضايت بخشي از خودآگاهانه در اين جا بودن بدل نمي كرد. حمام آفتاب گرفتن به معناي غوطه ور كردن همه بدن در اطلاعات حرارتي نيست؛ و نيز دندان درد داشتن صرفاً اطلاع يافتن از چيزي مربوط به دندان نيست. قابل باور شدن نظريه ذهن، به عنوان يك پردازشگر اطلاعات، به گسترش دادن مفهوم اطلاعات و باريك كردن ديدگاه تجربه خود آگاه بستگي دارد.]]>
</TEXT>
</DOC>
<DOC>
<DOCID>HAM2-860118-104</DOCID>
<DOCNO>HAM2-860118-104</DOCNO>
<ORIGINALFILE>/1386/860118/world/_ketabw.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[كتابفرهنگ هاي سخن در گفت وگو با دكتر حسن انوري
موج جديد فرهنگ نويسي]]>
</TITLE>
<TEXT>
<IMAGE>/1386/860118/world/011412.jpg</IMAGE>
<![CDATA[
اگر به فرهنگ به عنوان يكي از لوازم ضروري تحقيق و پژوهش نگاه كنيم، آنگاه به ضرورت تدوين فرهنگ در حوزه هاي گوناگون پي خواهيم برد. چند سالي است كه به همّت دكتر حسن انوري، اين امر مهم به تحقق پيوسته و در ادامه كار علامه دهخدا و دكتر معين، فرهنگ هايي در زمينه ها و حوزه هاي مختلف به چاپ رسيده است. فرهنگ بزرگ سخن، فرهنگ روز سخن، فرهنگ كنايات سخن، فرهنگ دانش آموز سخن و... كه تنوع عنوان ها نشانگر درك نياز جامعه و زمانه است. اين موج جديد فرهنگ نويسي براساس معيارها و استانداردهاي تدوين فرهنگ و با در نظر گرفتن نيازهاي روز، مي تواند براي پژوهشگران و محققين ياري رسان باشد.چرا كه كمتر محققي مي تواند خود را از مراجعه به فرهنگ بي نياز بداند.از همين رو با دكتر حسن انوري، پيرامون فرهنگ هاي مختلفي كه در چند سال اخير، به همت ايشان و گروه همراهشان به چاپ رسيده است،به گفت وگو نشستيم. مطلب حاضر، حاصل اين گفت وگو است.
* براي شروع، در مورد پيشينه كار تدوين فرهنگ توضيحاتي دهيد و بفرماييد كه اين كار با چه فرهنگي آغاز شد؟
- كار فرهنگ نويسي من مربوط به زماني است كه از سال 41 در موسسه دهخدا، چند حرف از لغت نامه دهخدا را نوشتم. اما كار فرهنگ نويسي براي انتشارات سخن، از سال 73 آغاز شد. در آن سال با انتشارات سخن، قراردادي منعقد كرديم دال بر اينكه من به همراه گروهي، يك دوره فرهنگ تدوين كنيم. اولين فرهنگ، فرهنگ بزرگ سخن بود كه در سال 73 شروع شد و در سال 80 به پايان رسيد و در 8 جلد منتشر شد. اين فرهنگ حاوي نزديك به هفتاد هزار مدخل اصلي و نزديك به چهل هزار مدخل فرعي است و اولين فرهنگ در زبان فارسي است كه شامل شواهد از شاعران و نويسندگان روز، براي لغات امروزي است. سال بعد اين فرهنگ را خلاصه كرديم و تحت عنوان فرهنگ فشرده سخن در دو جلد منتشر شد.
ادامه از صفحه 17
تفاوت فرهنگ بزرگ سخن با فرهنگ فشرده، در اين است كه فرهنگ فشرده، شامل شواهد نيست، اما مدخل ها، همان هايي است كه در فرهنگ بزرگ سخن آمده است. فرهنگ فشرده براي كساني كه با شواهد سروكاري ندارند مورد استفاده است، اما كساني كه با شواهد سروكار دارند و مي خواهند موارد استعمال لغت را دقيقاً بدانند و احياناً تفاوت هايي را كه در كاربرد لغت هست دريابند. چون اين موارد تنها از طريق شواهد دانسته مي شود، بايد به فرهنگ بزرگ مراجعه كنند. پس از انتشار فرهنگ فشرده، همين فرهنگ نيز خلاصه شد، لغات قديمي حذف شده و تحت عنوان فرهنگ روز سخن، در يك جلد منتشر شد. اين سومين فرهنگ ما بود. كار ديگري كه بر روي فرهنگ بزرگ سخن انجام شد، اين بود كه تمام تركيب ها و مدخل هايي كه به صورت مجاز كاربرد دارد و در فرهنگ بزرگ سخن آنها را با كد مَجاز مشخص كرده ايم، به صورت مجموعه اي جداگانه در دوجلد تحت عنوان فرهنگ كنايات سخن روانه بازار كرديم.بعد از آن متوجه شديم كه بازار اقتضا مي كند تا فرهنگ هاي كوچك تري هم عرضه شود. در همين راستا ما فرهنگ كوچكي چاپ كرديم، در قطع جيبي تحت عنوان فرهنگ كوچك سخن، كه براي دانش آموزان دوره هاي ابتدايي و راهنمايي كاربرد دارد. فرهنگ كوچك ديگري نيز هست به نام فرهنگ دانش آموز سخن كه خلاصه اي از فرهنگ كوچك است.
ما در حين تدوين فرهنگ بزرگ سخن قصد داشتيم كه مثل ها را ذيل مدخل ها بياوريم، همان كاري كه مرحوم دهخدا در لغت نامه انجام داده است. اما در ميانه كار تدوين فرهنگ بزرگ متوجه شديم كه امثال، جزء لازم لغت نيست و بسياري از لغت نامه ها كه در دنيا تأليف شده اند، فاقد امثال هستند. بنابراين ملاحظات و ملاحظاتي ديگر، امثال را كنار گذاشتيم. بعد از فراغت از تأليف ساير فرهنگ ها، بنا به خواست ناشر، فيش هاي امثال مجدداً مورد بازبيني قرار گرفت و از كتب امثال، مواردي را به آن اضافه كرديم و آن را در دو جلد، تحت عنوان فرهنگ امثال سخن چاپ كرديم.
* با توجه به اينكه پيش از اين فرهنگ دهخدا و معين وجود داشت، شما بنابر چه لزومي، فرهنگ بزرگ سخن را تأليف كرديد؟
- همانطور كه مي دانيم زبان يك امر اجتماعي است و اجتماع در حال تحول است. بنا به تحول اجتماع، زبان نيز دچار تحول مي شود. اگر امروزه يكي از نامه هاي حدود 150 سال پيش و دوره قاجار را به يك دانش آموز متوسطه بدهيم او نمي تواند آن را بخواند. چون زبان متحول و دچار تغيير شده است. اين تحول در دو زمينه است: يكي در واژگان و ديگري در نحو زبان. يعني برخي از لغت ها از دايره واژگان حذف شده اند و بعضي لغات جديد جايگزين آنها شده است. مثلاً بنا به تحولي كه در سال 57 در ايران صورت گرفت، بعضي از واژه هايي كه هر روز شنيده مي شد، از دايره واژگان خارج شد. براي نمونه، وزارت دربار و يا شهرباني واژه هايي بودند كه همه روزه از راديو شنيده مي شد، اما امروزه اينها واژه هايي مهجور هستند. بنابراين، ضرورت ايجاب مي كند كه هر چند سال، فرهنگ هاي جديد تأليف شود و واژه هايي كه به زبان اضافه شده اند، به دايره واژگان افزوده شوند و در مقابل، واژه هايي كه از دايره لغات روز خارج شده اند، يا حذف شوند و يا اينكه كد منسوخ يا قديمي براي آن در نظر گرفته شود. اين ضرورتي است كه ايجاب مي كند كه هرچند يكبار هم در فرهنگ هاي قديمي تجديد نظر شود و هم فرهنگ هاي جديد به بازار بيايد. مخصوصاً كه ما در دوره اي زندگي مي كنيم كه تحول شتاب گرفته است و هر روز پديده اي جديد در جهان عرضه مي شود. اين پديده جديد اسم دارد و اسم، مدخلي است كه بايد وارد كتاب لغت شود.
* در مورد كار گروهي و تيمي تدوين فرهنگ توضيحي دهيد.
- متأسفانه در كشور ما، كار تيمي آنچنان كه بايد و شايد، جا نيفتاده است و بايد بگويم كه من براي اينكه اين چند فرهنگ را توسط گروهي از دانشجويان و مؤلفان و اساتيد، به سامان برسانم، متحمل رنج فراواني شدم، چرا كه اداره كردن گروه و هماهنگ كردن آن، در ايران، كاري سخت و تا حدودي طاقت فرسا است. اما من در اين امر، براي آن كه تا آنجا كه ممكن است مشكلات را از بين ببرم، سعي كردم كه در وهله اول از جوانان استفاده كنم و آنها را براي يك كار گروهي و براي كار فرهنگ نويسي تربيت كنم. امروزه فرهنگ نويسي در تمام دنيا جزء كارهايي است كه بايد حتماً به صورت گروهي انجام شود و در مملكت ما هم كار فرهنگ هايي كه در اين اواخر نوشته شده اند، گروهي انجام گرفته است. لغت نامه دهخدا نزديك به 100 نفر مؤلف دارد و مرحوم دكتر معين نيز با گروه كار كرده است كه نام آنها را در مقدمه كتاب خود ذكر كرده است.
* در تدوين فرهنگ امثال سخن كه تازه ترين فرهنگ از مجموعه كارهاي شما محسوب مي شود، از چه منابعي استفاده كرده ايد؟ اين امثال چطور گردآوري مي شدند؟
- ما امثال را از دو منبع جمع كرديم. يكي همانطور كه ذكر شد، در حين تأليف فرهنگ بزرگ سخن، از متون استخراج كرديم. چرا كه ما فرهنگ را از متون استخراج مي كرديم، نه اينكه از روي فرهنگ ها بنويسيم. در متون مقدار زيادي امثال وجود دارد. منبع دوم، كتاب هاي امثال است كه از قرن 11 تا به امروز، جمع آوري شده است.مخصوصاً مهمترين فرهنگ در اين زمينه امثال و حكم مرحوم دهخدا است. اما كاري كه ما در اين كتاب انجام داديم اين بود كه اصطلاحات و تعابير را از امثال جدا كرديم. در حالي كه در امثال و حكم دهخدا و بسياري از كتب امثال ديگر اغلب تعبيرات زباني را جزء امثال آورده اند. مثلاً آب از لب و لوچه اش آويزان بود. اين مثل نيست بلكه يك تعبير و اصطلاح است. مثل عبارت است از يك جمله يا عبارت كه اولا گوينده نداشته باشد و ثاًنيا صرف نشود. مثالي كه ذكر شد قابل صرف است ولي مثلاً بادآورده را باد مي برد. به همين صورت به كار مي رود و صرف نمي شود. البته تعبيرات مثل گونه و همچنين مثل هايي هم هستند كه از تعبيرات استفاده كرده اند. در امثال و حكم دهخدا، تعابير و اصطلاحات زبان، جزء امثال آمده است، ولي ما اينها را جزء امثال نمي دانيم و به همين دليل از آوردن آنها در كتاب امثال، خودداري كرديم.اما در مقابل پاره اي اشعار مثل گونه هست، يعني اشعاري كه جنبه مثلي دارند و در طول زمان به صورت مثل به كار رفته اند و اينها جزء امثال محسوب مي شوند و ما هم آنها را در فرهنگ امثال آورده ايم. كتاب امثالي كه ما چاپ كرده ايم از نظر تعداد امثال جامع ترين كتاب مثل است. به طوري كه نزديك به 31 هزار مثل را در بر دارد.]]>
</TEXT>
</DOC>
<DOC>
<DOCID>HAM2-860118-105</DOCID>
<DOCNO>HAM2-860118-105</DOCNO>
<ORIGINALFILE>/1386/860118/world/_ketabw.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[بازارچه]]>
</TITLE>
<TEXT>
<IMAGE>/1386/860118/world/011424.jpg</IMAGE>
<![CDATA[
- انسان شناسي
(در انديشه امام خميني س)
- مؤسسه نشر آثار امام خميني(س)
- 1385، 3000 نسخه
- 2600 تومان
***
- گوهر اشتغال
- علي جوادي
- انتشارات جهاد دانشگاهي
- 1385، 3000 نسخه
- 1500 تومان
***
- شيوه مناظرات انبيا و امام صادق
- سيده فاطمه حسيني ميرصفي
- چاپ و نشر بين الملل
- 3000 نسخه
- 2000 تومان
]]>
<IMAGE>/1386/860118/world/011421.jpg</IMAGE>
<![CDATA[
- نگين سخن(جلد دوازدهم)
- عبدالرفيع حقيقت(رفيع)
- انتشارات كومش
- 1385، 1500 نسخه
- 7000 تومان
***
- شيخ نجم الدين كبرا
- عبدالرفيع حقيقت(رفيع)
- انتشارات بهجت
- 1385، 2000 نسخه
- 7000 تومان]]>
</TEXT>
</DOC>
<DOC>
<DOCID>HAM2-860118-106</DOCID>
<DOCNO>HAM2-860118-106</DOCNO>
<ORIGINALFILE>/1386/860118/world/_ketabw.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[پسند ديگرانماهور نبوي نژاد
دقيقه هاي پر اضطراب]]>
</TITLE>
<TEXT>
<IMAGE>/1386/860118/world/011418.jpg</IMAGE>
<IMAGE>/1386/860118/world/011415.jpg</IMAGE>
<![CDATA[
در ميان پايگاه هاي اينترنتي كه به امر اطلاع رساني در حوزه كتاب مشغولند، سايت آمازون با امكانات قابل توجهي كه در اختيار كاربران قرار مي دهد، شهرت و جايگاه ويژه  اي دارد.
معرفي پرفروش ترين كتاب هاي هفته اين پايگاه، گوشه اي از خدماتي است كه سايت آمازون به كاربران اينترنتي ارائه مي دهد.به نقل از سايت آمازون، رمان جاده نوشته كورماك مك كارني، پرفروش ترين كتاب هفته گذشته اين سايت بود. رمان جاده داستان پدر و پسري است كه بدون اميدي به آينده در فضايي تاريك و يأس آلود سفر خود را آغاز مي كنند. پدر و پسر داستان جاده همه دنياي هم هستند و هيچ وابستگي ديگري در اين دنيا ندارند. پيچيدگي هاي روابط اين دو نفر، تفاوت  ها و تفاهم هايشان در اين داستان به تصوير كشيده مي شود.منتقدان اين رمان را كتابي تاريك لقب داده اند چون روابط پدر و پسر در محيطي خشن ترسيم شده است. به اعتقاد منتقدان نيويورك تايمز، جاده بهترين اثري است كه تاكنون از مك كارتي منتشر شده است و در مجموع اين اثر، تحسين بيشتر منتقدان را برانگيخته است. مك كارتي را شايد بتوان يكي از فعال ترين نويسندگان نيمه دوم قرن 20 ناميد. او از سال 1965 كه برنده جايزه خلاقيت نوشتاري در دانشگاه خود شد، بيش از 15 اثر منتشر كرده كه از ميان آنها مي توان فرزند خدا، پسر باغبان، تمام اسبان زيبا، عبور و پيرمرد بي سرزمين را نام برد.
دومين كتاب پرفروش آمازون، زندگي نامه سيدني پواتيه، نخستين بازيگر سياه پوست  هاليوود است كه برنده  جايزه اسكار شد.او در بيش از 40 فيلم بازي كرده، 9 فيلم را كارگرداني كرده و براي 4 فيلم فيلمنامه نوشته است. علاوه بر اسكار، پواتيه جوايز مطرح سينمايي ديگري چون گلدن گلوب را در كارنامه خود دارد و به همه اين دلايل، داستان زندگي او از آن روايت هاي خواندني است.سيدني پواتيه درباره نگارش زندگي نامه اش مي گويد: با نگارش اين اثر، مي خواستم بفهمم، وقتي به گذشته پرفراز و نشيب زندگي خودم نگاه مي كنم، چه قدر در رسيدن به آرمان هايي كه در ذهنم داشتم، موفق بوده ام.
جلد هفتم هري پاتر، هنوز از راه نرسيده، جايگاه پرفروش ترين كتاب را به خود اختصاص داده است. جلد هفتم هري پاتر كه آخرين جلد از اين مجموعه است، تا 2 يا 3 ماه آينده منتشر خواهد شد و بر همه جنجال هاي سال هاي اخير هري پاتر خط پايان مي كشد.زنده ماندن يا مردن هري پاتر از مهم ترين سؤالات هري پاتر دوستان است كه در اين اثر پاسخ داده خواهد شد.
رمان 19 دقيقه اثر جودي پي كولت، چهارمين رمان پرفروش سايت آمازون، داستان شهري معمولي و كوچك است كه تاكنون شاهد هيچ حادثه يا اتفاق ويژه اي نبوده است. ولي ناگهان با هجوم موجي از خشونت، امور عادي و روزمره اين شهر به هم مي ريزد و ساكنان آنان بايد براي رسيدن دوباره به عدالت و قصاص عاملان اين حادثه قوانين تازه اي وضع كنند. براي مردمان اين شهر مرز ميان واقعيت و رويا، درست و غلط، درون و بيرون براي هميشه به هم ريخته است و به دنبال آن روابط افراد جامعه از كوچك تا بزرگ تخريب مي شود.]]>
</TEXT>
</DOC>
<DOC>
<DOCID>HAM2-860118-107</DOCID>
<DOCNO>HAM2-860118-107</DOCNO>
<ORIGINALFILE>/1386/860118/world/_mycity.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[و
بردن يا نبردن زباله ها
عكس: محمد توكليعكس: گلناز بهشتيآزاده بهشتيزباله هاي بيمارستاني در كهريزك به وسيله آهك پوشانده مي شوند تا آلودگي آنها كاهش پيدا كند]]>
</TITLE>
<TEXT>
<IMAGE>/1386/860118/world/011397.jpg</IMAGE>
<IMAGE>/1386/860118/world/011430.jpg</IMAGE>
<![CDATA[
براساس آمارها روزانه بيش از 450 تن زباله بيمارستاني در كشور توليد مي شود كه در حال حاضر روش از بين بردن اين نوع زباله ها در تهران و اكثر مناطق كشور دفن آنهاست، تا اين قسمت موضوع شايد عادي به نظر برسد و بگوييد اين اتفاق در مورد زباله هاي ديگر نيز مي افتد و بهترين روش براي از بين بردن زباله ها كه سلامت ما را تهديد مي كنند، دفن آنهاست اما از آن جايي كه در بين دو كلمه زباله و بيمارستان كلمه عفوني قرار مي گيرد و از سوي ديگر دفن اين زباله ها مانند ساير زباله  ها ميزان خطرآفريني  آنها را كاهش نمي دهد اين مساله از اهميت ويژه اي برخوردار است، به همين خاطر دفن آنها با استفاده از روشي قديمي و به روز نشده نه تنها مطلوب نبوده، بلكه در بسياري از موارد خطرزا نيز است، بيشتر كارشناسان بر اين عقيده اند كه بهترين راه براي از بين بردن اين نوع زباله ها سوزاندن آنها در درجه حرارت بسيار بالاست.
در اين روش كه در حال حاضر به كار برده مي شود ابتدا زمين را به ارتفاع چندين متر گودبرداري كرده و سپس با ريختن مقداري آهك در بستر گودال، زباله هاي بيمارستاني را درون آن ريخته و دوباره روي زباله ها را آهك مي ريزند و بعد آن را با خاك مي پوشانند و  سراغ قطعه زمين ديگري مي روند.
اين ماجرا درحالي اتفاق مي افتد كه منطقه دفن زباله هاي تهران از نظر عوامل مهم زيست محيطي چندان مورد تاييد كارشناسان نيست و از اين رو سازمان بازيافت درصدد است با تكيه بر دانش روز اين مركز را به استاندارد هاي جهاني نزديك كند با اين وجود موضوع جمع آوري و دفن زباله هاي بيمارستاني و رسيدگي به آنها از حوزه اختيارات شهرداري نبوده و از وظايف وزارت بهداشت به حساب مي آيد.
بهترين نحوه از بين بردن زباله هاي بيمارستاني در اكثر نقاط جهان به ويژه در كشورهاي پيشرفته روش پلاسمايي است كه در آن، اينگونه زباله ها را سوزانده و با تبديل آنها به آب و دي اكسيدكربن احتمال خطر آفريني آنها براي زندگي انساني به صفر مي رسانند.
زباله هاي بلاتكليف
زباله هاي بيمارستاني در تهران مدت هاست كه به موضوعي جنجالي تبديل شده ، زباله هايي كه به جرات مي توان آ نها را زباله هاي بلاتكليف عنوان كرد كه سالهاست كسي مسئوليت آنها را به عهده نگرفته تا با يك اقدام مستمر و پيوسته بتوان آنها را به نتيجه رساند.
در حالي كه مسئله بازيافت زباله هاي   شهري همچنان يكي از اساسي ترين موضوعات مديريت شهري محسوب مي شود،   نحوه   امحاء زباله هاي بيمارستاني نيز به اين مشكل قديمي افزوده شده اين در حالي است كه اغلب كشورها به راحتي اين مشكل را حل كرده اند، ولي هنوز زباله هاي بيمارستاني در ايران و به ويژه در پايتخت به بدترين شكل و  شيوه  ممكن  دفن  و فاضلاب هاي بيمارستاني در بسياري موارد به طور مستقيم وارد آب هاي زيرزميني مي شوند !
زماني كه شهروندان مراكز درماني و بهداشتي را محلي براي ارتقا و امنيت سطح بهداشت و سلامت شهر و شهروندان مي دانند، واقعيت هاي آماري از تغيير اين كاركرد خبر مي دهد. براساس تازه ترين آمارهاي رسمي، در حال حاضر برخي بيمارستان ها و مراكز درماني به دليل دفع غيراصولي زباله هاي عفوني و ادغام آنها با زباله هاي عادي، به كانون هاي مرگ آفرين و ابزار شيوع انواع بيماري ها از جمله ايدز و هپاتيت تبديل شده اند.
ادامه از صفحه 17
بدنيست بدانيد حجم زباله هاي بيمارستاني در ايران طي چهار سال گذشته بيش از چهار برابر شده و توليد اينگونه زباله ها همچنان در حال افزايش است. روند توليد زباله هاي آلوده به مواد عفوني كه در سال 1385 كمي بيش از???هزار تن بود، اكنون چهار برابر شده و تا سال آينده به بيش از پنج برابر خواهد رسيد. عواقب ناگوار روش هاي دفن زباله هاي بيمارستان در كشور و به ويژه در كلان شهر تهران به وضعيت هشدار رسيده و زنگ خطر آن نيز بارها و بارها به صدا درآمده، اما وزارت بهداشت با پشت گوش انداختن اين موضوع، بي توجهي به حداقل سلامت شهروندان را به اوج خود رسانده است.
در حال حاضر حدود هفت هزار تخت بيمارستان در كشور وجود دارد كه بطور ميانگين به ازاي هر تخت حدود هفت كيلو زباله در روز توليد مي شود؛ به عبارت ديگر 50 تن زباله در روز كه قسمت عمده اي از آن به علت ناديده گرفتن زباله هاي عفوني از زباله هاي عادي و عدم جداسازي، به زباله هاي خطرناك و مرگ آفرين تبديل مي شود.
در كلان شهر تهران نيز از مجموع 6 تا 7 هزار تن زباله روزانه بيش از 70 تن در روز سهم زباله هاي بيمارستاني است. طبق برآوردها در بيمارستان ها از 630 نوع مواد شيميايي مختلف استفاده مي شود كه از اين تعداد حدود 300 نوع آن غيرسمي و 300 مورد آن سمي و خطرناك و حدود 30 نوع آن بي خطر است.
اين در حالي است كه تنها زباله هاي 333 مركز درماني و بهداشتي شهر توسط شهرداري جمع آوري مي شود و بقيه مراكز درماني بدون هيچ نظارتي، زباله هاي خود را در هر گوشه از شهر دفن مي كنند.
دفع غيراصولي زباله هاي بيمارستاني در حالي صورت مي گيرد كه طبق قانون مديريت پسماندها، انجام اين مهم برعهده توليدكنندگان آن و وزارت بهداشت است و طبق قانون مصوب ارديبهشت ماه 83 درباره مديريت پسماندها، وزارت بهداشت وظيفه جمع آوري و بي خطرسازي زباله هاي بيمارستاني را دارد، به شكلي كه با تأمين امكانات و تجهيزات لازم در محيط مراكز درماني نسبت به اين امر اقدام كنند.
البته گرچه فاجعه آميز بودن روش هاي امحا و دفن زباله هاي بيمارستاني از جمله موضوعات اساسي و ديرپاي حوزه بهداشت و سلامت عمومي است و پديده تازه اي نيست، اما شايد تا زماني كه شهردار تهران به طور شفاف اعلام كرد سلامت شهروندان در خطر عواقب ناگوار زباله هاي عفوني بيمارستان ها قرار دارد كمتر كسي به اهميت و ارزش پرداختن و توجه فوري به اين موضوع فكر مي كرد، واقعيت موضوع اين است كه مسئله زباله هاي عفوني را بايد جدي گرفت. به عنوان مثال با رعايت ضوابط جداسازي زباله هاي عفوني از زباله هاي عادي و آموزش پرسنل بيمارستان ها، 70 درصد زباله هاي عفوني كاهش مي يابد. در بيمارستان ها بيش از 630نوع ماده شيميايي استفاده مي شود كه از اين تعداد حدود 300 نوع آن غيرسمي و 330 مورد نيز سمي و خطرناك است.در هر شبانه روز هم هر تخت بيمارستاني 710/2كيلوگرم زباله توليد مي كند كه با لحاظ حدود 30هزار تخت بيمارستاني، مجموع زباله هاي توليد شده در هر شبانه روز به 810هزار و 300 كيلوگرم يا حدود 81تن خواهد رسيد اين در حالي است كه براساس استانداردهاي جهاني، رسيدگي به موضوع زباله هاي بيمارستاني روند ويژه اي را مي طلبد. معيارهاي جهاني مي گويند كه پسماندهاي بيمارستاني بايد در درجه حرارت بيش از هزار و در دستگاه زباله سوز كه همان اتوكلافت است، سوزانده و سپس از صافي هاي قليايي و اسيدي عبور داده شده و سرانجام دفن شوند.اما هم اكنون اين زباله ها با روش گندزدايي و كاملا سنتي از بين مي روند.
حكمي كه اجرا نمي شود
با تغييراتي كه در سيستم مديريتي پايتخت ايجادشد، سرانجام محمدباقر قاليباف- شهردار جديد تهران- با اعلام اين كه زباله هاي بيمارستاني حامل آلودگي هاي عفوني و بيماري هاي مسري مثل هپاتيت و ايدز و ده ها مشكل بهداشتي هستند، گفت: زمان آن رسيده كه دادستان كل كشور به ميدان بيايد و اجرانشدن قانون را پيگيري كند.
به دنبال اين خواسته در آذرماه 85 حجت الاسلام دري نجف آبادي -دادستان كل كشور- اعلام كرد كه شهرداري تهران هيچ وظيفه اي در قبال زباله هاي بيمارستاني ندارد و اين موضوع فقط به وزارت بهداشت مربوط مي شود.
در جلسه اي در پايان يكي از روزهاي آذر در حضور نمايندگان شهرداري، وزارت بهداشت و سازمان حفاظت محيط زيست معين شد كه از اين پس پسماندهاي ويژه جدا از زباله هاي عادي در فضاي بيمارستان ها از بين برده شود و يا اينكه يك دستگاه مركزي زباله سوز براي اين كار در نظر گرفته شود و در نهايت شهرداري تنها وظيفه حمل زباله هاي عادي را برعهده داشته باشد.
همچنين سازمان حفاظت محيط زيست هم مسئول نظارت بر عملكرد بيمارستان ها در تبديل پسماندهاي ويژه به عادي معرفي شد. در صورتي هم كه بيمارستاني در اين زمينه سهل انگاري كند، به مراجع قضايي معرفي خواهد شد.از آن زمان تا به حال فرصت لازم براي پرداختن به اين موضوع سپري شده اما نه تنها وزارت بهداشت اقدام به خريد دستگاه اتوكلافت نكرده، بلكه موضوع از بين بردن زباله هاي بيمارستاني به صورت دفن از سوي شهرداري در كهريزك اتفاق مي افتد.اين در حالي است كه معاون سلامت وزارت بهداشت عقيده دارد كه تنها بي خطرسازي زباله هاي بيمارستاني نيازمند 800 ميلياردتومان اعتبار است، در حاليكه در سال85 تنها يك ميليارد و 200 ميليون تومان به اين امر اختصاص داده شده و براي تحت پوشش قرار دادن تمام بيمارستان هاي كشور به 790ميليارد تومان اعتبار ديگر نياز است.
حسين بيژني، مدير عامل سازمان بازيافت با تقسيم زباله هاي بيمارستاني به دو نوع زباله هاي تر و خشك و زباله هاي عفوني، مي گويد: بيمارستانها موظف هستند زباله هاي دسته اول را از زباله هاي عفوني تفكيك كرده و شهرداري نيز مؤظف است اين زباله ها را جمع آوري كند ولي بخشي كه به آنها زباله هاي عفوني ويژه بيمارستاني مانند سرنگ و باند گفته مي شود، از حيطه وظايف شهرداري ساقط است.
او با اشاره به اختلافي كه بين وزارت بهداشت، محيط زيست و شهرداري در اين زمينه وجود داشت و چند سالي هم طول كشيد، ادامه مي دهد: شهرداري از دهه 40 تا به حال مشكلات اين زباله ها را به دوش كشيد و با حمل آنها تنها توانسته به صورت نيمه بهداشتي در كهريزك دفن كند.
در حقيقت كاري كه از سال ها قبل در اين حوزه اتفاق مي افتاده و همچنان هم ادامه دارد كاري غيرقانوني است كه بايد آن را كنار گذاشت، با وجودي كه اين كار از وظايف شهرداري نبوده اما به گفته حسين بيژني اين سازمان تا به حال اعلام آمادگي كرده و اين كار را انجام داده و تا همين امروز هم اين زباله ها را جمع آوري كرده است اما در نهايت و طبق حكم صادر شده جمع آوري اين نوع زباله ها از وظايف شهرداري نيست وزارت بهداشت بايد با خريد دستگاه زباله سوز مركزي - اتوكلافت - وضعيت زباله هاي بيمارستاني را تعيين تكليف كند.
از سوي ديگر وزارت بهداشت مي گويد به دليل محدوديت بودجه تنها مسووليت زباله هاي بيمارستان هاي دولتي را مي پذيرد، در صورتي كه تهران بيش از 7 هزار مركزدرماني دارد كه با اين تصميم بلاتكليف مي ماند و طبق گفته وزارت بهداشت، مسئوليت نظارت آنها را به محيط زيست واگذار مي كند.
حسين بيژني در اين مورد مي گويد: البته محيط زيست با سازمان بازيافت هم نظر است و مي گويد بايد يك دستگاه زباله  سوز مركزي وجود داشته باشد و تمام زباله ها در آن سوزانده شود، اين در حالي است كه وزارت بهداشت با اين طرح مخالف است و مي گويد بايد در هر بيمارستان يك دستگاه اتوكلافت وجود داشته باشد و بعد از بي خطر كردن زباله ها در اختيار شهرداري قرار گيرد، در حالي كه طبق گفته كارشناسان اتوكلافت، اين نوع زباله ها را صد در صد بي خطر نمي كند.
مدير عامل سازمان بازيافت ادامه مي دهد: علي رغم اين كه ما مسئوليت جمع آوري اين نوع زباله هار ا برعهده نداريم، به دليل بي توجهي وزارت بهداشت همچنان طبق روش سابق اين كار را انجام مي دهيم و زباله هاي عفوني بيمارستاني را بعد از جمع آوري كردن در مركز دفن كهريزك به صورت نيمه بهداشتي دفن مي كنند و اين كار تا زماني كه وزارت بهداشت به وظيفه خود عمل نكند، ادامه دارد تا درصدي از وضعيت بهداشتي اين نوع زباله ها به سامان شود.
البته رئيس محيط زيست شهر تهران به دليل استفاده زراعي از آب هاي منطقه كهريزك اين كار را به دليل توليد شيرابه ها خطرناك مي داند و معتقد است در صورت آميختگي با منابع آب اين منطقه، خطرات جبران ناپذيري را در پي خواهند داشت.
با جدي تر شدن بحث ميان شهرداري تهران،  وزارت بهداشت و سازمان محيط زيست، نايب رئيس كميسيون بهداشت و درمان مجلس شوراي اسلامي وارد ميدان شد و اعلام كرد كه اگرچه اعلام نياز 800ميلياردتوماني وزارت بهداشت براي دفع زباله هاي بيمارستاني قابل قبول است، اما در دنياي واقعيت اختصاص چنين بودجه اي به اين وزارتخانه اصلا ممكن نيست، زيرا هنگامي كه بودجه بخش بهداشت و درمان در تمام حوزه هاي آموزش، بهداشت و درمان 5هزار ميليارد تومان است، اختصاص يك پنجم اين بودجه به زباله هاي بيمارستاني، دور از ذهن به نظر مي رسد. علي رغم اين كه شهرداري مسئوليتي در مقابل اين نوع زباله ها ندارد، طبق روش سابق اين كار را انجام مي دهد و زباله هاي عفوني بيمارستاني را بعد از جمع آوري كردن در مركز دفن كهريزك به صورت نيمه بهداشتي دفن مي كند تا چه زماني وزارت بهداشت به وظيفه خود عمل كند؟!!]]>
</TEXT>
</DOC>
<DOC>
<DOCID>HAM2-860118-108</DOCID>
<DOCNO>HAM2-860118-108</DOCNO>
<ORIGINALFILE>/1386/860118/world/_mycity.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[فرهنگ ترافيك
به سرعت برق و باد]]>
</TITLE>
<TEXT>
<![CDATA[سيستم هاي حمل ونقل سالم، سريع و در عين حال با كيفيت راهكاري است كه امروزه بيشتر كشورهايي كه با ترافيك دست به گريبان هستند به سمت آن حركت مي كنند و تمام تلاش خود را روي بهره گيري از خودروهايي متمركز مي كنند كه ويژگي هاي فوق را داشته باشند. يكي از اين سيستم ها كه در تهران نيز به طور محدود مورد استفاده قرار مي گيرد، اتوبوس برقي است.
اتوبوس هاي برقي از سال 1371 وارد ناوگان حمل ونقل عمومي شهر تهران شدند و شهرداري وقت تهران 65 دستگاه از اين اتوبوس ها را در آن سال از كشور جمهوري چك وارد كرد كه از آن زمان تا كنون در مناطق 7، 8، 12، 13 و بخش كوچكي از مناطق 14 و 15 در حال تردد هستند.
ظرفيت تكميلي اين اتوبوس ها 150 نفر و 44 صندلي است. همچنين وزن هر دستگاه از اين اتوبوس ها 17 تن است و در حال حاضر 64 دستگاه از اين اتوبوس ها پس از حدود 15 سال در ناوگان حمل و نقل شهري تهران در حال فعاليت هستند؛ بر اساس آمار سال 84 مصرف برق هر دستگاه از اين اتوبوس هاي فعال در روز حدود 342 كيلووات برق است.
پس از گذشت حدود 15 سال اگر يكي از اتوبوس هاي برقي را با يكي از اتوبوس هاي ايكاروس مقايسه كنيم، مي توان به وضعيت يك فرد جوان در برابر يك پيرمرد از كار افتاده اشاره كرد كه اين نشان دهنده كارايي بالاي اتوبوس هاي برقي است.
دكتر اردشير احمدي - مدرس دانشگاه امام حسين(ع)- نيز درباره اتوبوس هاي برقي مي گويد: اتوبوس هاي برقي همان(brt(bus rapid trasit هستند كه از نظر ميزان توليد آلودگي بر اتوبوس هاي بنزيني و ديزلي ارجحيت دارند، اما از نظر اشغال فضاي خيابان و نياز به مسير مستقيم طولاني براي تردد و اشغال فضاي بالاي خيابان، داراي مشكل هستند. به عنوان مثال ميادين و پل ها از نقاطي هستند كه عبور اين اتوبوس ها را دچار مشكل مي كنند.
وي افزود: هم اكنون طرح هاي مطالعاتي براي استفاده از اين نوع اتوبوس ها در اصفهان و مشهد در حال انجام است.]]>
</TEXT>
</DOC>
<DOC>
<DOCID>HAM2-860118-109</DOCID>
<DOCNO>HAM2-860118-109</DOCNO>
<ORIGINALFILE>/1386/860118/world/_mycity.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
تهران، شهر بي مادر]]>
</TITLE>
<TEXT>
<IMAGE>/1386/860118/world/011433.jpg</IMAGE>
<![CDATA[
گروه شهري- تهران، شهر بي عاطفه، بي عشق، بي روح، بي معنا و معرفت است چون مادر ندارد. بايد يك دلبستگي و وابستگي به شهر تهران بخشيد كه از عهده مديري از جنس زن برمي آيد، اين گفته هاي معصومه آباد، معاون اداره كل امور بانوان شهرداري تهران است.
به گفته او در اداره شهر 3 منبع انساني، مالي و فيزيكي در اختيار است كه وظيفه مديريت، ايجاد ارتباط معقول ميان اين 3 منبع است. در سال هاي اخير با افزايش تحصيلات بانوان و افزايش مشاركت هاي اقتصادي و اجتماعي آنها، مطالبات زنان از مديريت شهري افزوده شده  است. او با تاكيد بر داشتن نگاه كيفي به مديريت در مقابل ديدگاه جنسيتي گفت: تفاخر به حضور زنان در بخش هاي مديريتي از اين لحاظ است كه توانمندي هاي زنان به فعليت رسيده و كفايت لازم آن ها در اجراي برخي امور نشان داده شده است.
با اين وجود عدم خودباوري زنان موجب شده تا از توانمندي ها و استعدادهاي خود غافل باشند، آباد با انتقاد از نگاه يكسان به مديريت زن و مرد گفت: ما از يك مدير زن همان انتظاراتي را داريم كه از يك مدير مرد توقع انجام آن مي رود. در اين نوع نگاه، زن يك مدير ناتوان تلقي و در نتيجه كنار گذاشته مي شود و اين گونه حذف، ضربه بزرگي به جامعه زنان وارد مي كند.
معاون اداره كل امور بانوان شهرداري تهران اضافه كرد: ما بايد وارد بحث ارزش گذاري مديريت براي جامعه زنان شويم در حالي كه در حال حاضر تمام توجه ما به سوي مديريت اداري است. وي ضمن تاكيد بر تفاوت شرايط كاري زنان و مردان گفت: براي مقايسه عملكرد مديريتي زنان و مردان بايد آنان را در فرصت برابر قرار داد.
گيتي اعتماد، مديرعامل شركت مهندسان مشاور طرح و معمار درباره تعريف مفهوم فضاي عمومي شهر، خيابان، پارك، اداره و بخش هاي كوچكتر يك اداره را به ترتيب فضاهاي عمومي مي داند كه از ميزان عموميتشان كاسته و خصوصي تر مي شوند.
وي فضاهاي عمومي در ايران را به 2 بخش قبل از تجدد و بعد از تجدد تقسيم كرد و گفت: وجه اشتراك هر 2 اين دسته حضور كم رنگ زنان است. مهم ترين فضاهاي عمومي دوران قبل از تجدد، بازار و قهوه خانه ها بودند كه زنان نقشي در آن ها نداشتند.
اعتماد گفت: جدايي مردان و زنان در بعضي از فضاهاي عمومي از تغييرات ناشي از انقلاب بود كه مورد استقبال بانوان نيز واقع شد ولي برخي از مشكلات امنيتي و فرهنگي مانع از حضور بي دغدغه بانوان در تمامي فضاهاي عمومي شهري مي شود.
اعتماد در جمع بندي صحبت هايش گفت: زنان در فضاي عمومي شهر حضور حاشيه اي كم رنگ داشته اند كه دلايل اقتصادي، فرهنگي و اجتماعي در شكل گيري اين جدايي و حاشيه نشيني نقش داشته اند.
مريم رفعت جاه، عضو هيأت علمي دانشكده علوم اجتماعي با تاكيد بر كاستي هاي فضاهاي عمومي براي زنان، گفت: براي رفع اين نياز بايد به نيازهاي فراغتي زنان و مسائل امنيتي زنان بيشتر توجه شود. به گفته اين استاد دانشگاه، با وجود كاهش تفاوت هاي جنسيتي در سال هاي اخير، در گسترش خطوط زندگي شهري زنان در حاشيه قرار دارند و حق انتخاب در اختيار مردان است.
دكتر فاضلي درباره اهميت يافتن شهر و زن در دنياي مدرن گفت: شهر كليت زندگي در دنياي مدرن است. امروزه، زن همان جايگاهي را براي پسامدرن دارد كه شهر براي مدرنيته داشت. به اعتقاد او امروزه، زن در چرخه توليد و توزيع سهم بيشتر و پررنگ تري ايفاء مي كند.]]>
</TEXT>
</DOC>
<DOC>
<DOCID>HAM2-860118-110</DOCID>
<DOCNO>HAM2-860118-110</DOCNO>
<ORIGINALFILE>/1386/860118/world/_sciew.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[سلامت
ويروس، قاتل دانشجوي ايراني]]>
</TITLE>
<TEXT>
<IMAGE>/1386/860118/world/011445.jpg</IMAGE>
<![CDATA[
تب دانگ بعد از يك دوره كمون 2 تا 7 روزه اغلب در كودكان و جوانان زير 14 سال عارض مي شود
در آخرين روزهاي سال گذشته در خبرها ديديم كه يكي از دانشجويان ايراني دانشگاه مولتي مديا در مالزي به نام احسان دهقان بر اثر ابتلا به تب دنگي يا دانگ فوت شده است. دهقان كه دانشجوي سال آخر رشته تجارت الكترونيك در دانشگاه مولتي مديا بود، را مي توان اولين قرباني ايراني بيماري تب دنگي در سال هاي اخير دانست.اين بيماري در ايران ديده نشده اما شمار مبتلايان به اين بيماري كه از پشه اي به نام آئدس به انسان منتقل مي شود، در مناطق مختلف شرق آسيا به طرز نگران كننده اي افزايش يافته است. اين در حالي است كه تنها در يك هفته گذشته به غير از آقاي دهقان، 3 نفر كه 2 نفر آنها از اهالي كوالالامپور پايتخت مالزي بوده اند، توسط اين پشه آلوده و كشته شده اند. شمار مبتلايان به اين بيماري نيز در حد قابل توجهي افزايش يافته است. به طوري كه طي هفته گذشته حدود يك هزار نفر به اين بيماري مبتلا شده اند. در اندونزي هم آمار مبتلايان به بيش از 2500 نفر رسيده است. هند، فيليپين و پاكستان هم از اين بيماري درامان نمانده اند. پشه ناقل بيماري دنگي، نوعي پشه با خطوط مشكي رنگ است كه به ببر آسيايي شهرت دارد. البته تعداد افرادي كه توسط اين پشه در جهان كشته مي شوند با تعداد افرادي كه توسط ببر يا ديگر گربه سانان، مورد حمله قرار مي گيرند، قابل قياس نيست.
تب دانگ، اين روزها همچنان در شرق آسيا قرباني مي گيرد
دكتر مهشيد چايچي
معمولا زماني تب دانگ گسترش مي يابد كه تعداد پشه مزبور زياد شود و اين زماني اتفاق مي افتد كه آب هاي فراواني به صورت راكد رها شده باشند و رعايت بهداشت محيط به دقت انجام نگرفته باشد. ويروس دانگ كه در كشورهاي استوايي در سرتاسر عالم گسترده است در سال 1980 براي اولين بار وارد كشور آمريكا شد. اما اخيراً اپيدمي هايي در جنوب چين، تايوان و شمال استراليا داشته است كه مويد انتشار اين بيماري به نواحي غير استوايي است و به همين خاطر نگراني از آن فراگير شده است.
اين بيماري محدوده وسيعي را از آمريكاي لاتين، آفريقا و آسيا در اختيار دارد كه در برخي سال ها گسترش آن تلفات سنگين انساني برجاي گذاشته است. ابتلا و تلفات ناشي از تب دنگي در مقايسه با آنفلوآنزاي مرغي كه همزمان در برخي از كشورهاي منطقه جاري و ساري است ، بسيار فراگيرتر و كشنده تر است. بزرگترين تلفات دنگي در سال 1981 در كوبا به وقوع پيوست و 100 هزار نفر را آلوده كرد كه از اين تعداد 168 نفر كشته شدند. در سال 1994 هم در كشور همسايه ما پاكستان، تب دانگ اپيدمي شد. گفته مي شود سالانه 100 ميليون نفر توسط اين پشه گزيده مي شوند كه 250 هزار نفر در سال با نوع حاد آن مواجه
مي شوند. تاكنون 4 نوع پشه دنگي در جهان شناسايي شده كه به دنگي يك، دو، سه و چهار موسوم هستند كه بر اساس نقاط جغرافيايي گسترده شده اند. علائم اين بيماري با سردرد، كمردرد و پشت درد، تب معمولاً شديد و در برخي موارد خارش و جوش در قسمت هاي مختلف بدن شروع مي شود. اين بيماري به دليل تضعيف سيستم ايمني بدن و كاهش شديد گلبول هاي سفيد خون و در موارد حاد ايجاد خونريزي هاي داخلي، از بيماري هاي خونريزي دهنده و مهلك مناطق استوايي به شمار مي رود.
كي مي آيد؟
تب هموراژيك دانگ از اوايل تابستان تا اواخر پاييز اتفاق مي افتد، ولي اكثريت موارد از ماه هاي مرداد تا آبان ماه ديده مي شود. اين بيماري هم در شهر و هم در روستا وجود دارد. علت هم مي تواند حاشيه نشيني كنترل نشده در شهرها، عدم وجود سيستم مناسب براي دفع فضولات، افزايش انتشار و تراكم پشه ناقل، عدم كنترل مؤثر و نابود كردن پشه ها، افزايش انتشار ويروس دانگ و ضعف بهداشت عمومي باشد.تب هاي  خونريزي  دهنده  ويروسي ، گروهي  از بيماري ها هستند كه  به  لحاظ ايجاد اختلالاتي  در سيستم  انعقادي  خون  داراي  علايم  خونريزي  هستند و به همين  دليل  مشخصه  اين  بيماري ها خونريزي  از بعضي  نقاط بدن  است. از اين بيماري ها تب كريمه كنگو كه ناقل آن كنه است، بيشتر در كشور ما ديده شده، اما پشه آئدس كه ناقل تب دانگ و تب دره ريف است هم در كشور ما وجود دارد و با توجه به زياد شدن آمار مبتلايان در كشورهاي منطقه لازم است ما نيز با كسب اطلاعاتي در باره اين بيماري براي مبارزه با آن آماده باشيم.
علايمي كه به ما هشدار مي دهد
تب دانگ بعد از يك دوره كمون 2 تا 7 روزه اغلب در كودكان و جوانان زير 14 سال عارض مي شود. انسان تنها مخزن بيماري است و ابتلا در مناطق فقير و افرادي كه به نحوي با ناقل بندپاي عامل بيماري يعني آئدس اجيپتي(aedes aegypti)در تماس هستند، ديده مي شود.
تب به طور ناگهاني شروع شده و به سرعت به 5/39 تا 41 درجه سانتيگراد رسيده و معمولاً با درد پيشاني يا پشت كاسه چشم همراه است و گاهي اوقات درد پشت، مقدم بر تب يا همراه با آن ظاهر مي شود. جوش هاي منتشر مسطح و ناپايدار در پوست ظاهر مي شود كه در خلال 24 تا 48 ساعت اول شروع تب در اثر فشار سفيد رنگ مي شوند. نبض ممكن است كند شده و به فاصله كوتاهي دردهاي عضلاني و استخواني ظاهر مي شود. در خلال روزهاي دوم تا ششم تب، تهوع و استفراغ، بزرگي غددلنفي، از دست دادن حس چشايي و بي اشتهايي ممكن است ايجاد شود. غالباً نقاط قرمز پراكنده در پيشاني و دست و پا موجود بوده، خونمردگي هاي خودبخودي ممكن است ظاهر شده و خونريزي و كبودي در محل خونگيري از وريدها متداول است. سيانوز(كبودشدن دست و پا)محيطي و اطراف دهان ممكن است ايجاد شود. تنفس سريع و اغلب به سختي صورت مي گيرد. نبض ضعيف، سريع و كشيده بوده و صداهاي قلبي ضعيف مي شود. افت فشار خون و برگ شدن كبد از علائم مهم اين مرحله محسوب مي شوند. بعد از دوره بحراني 24 تا 36 ساعته؛ دوران نقاهت و بهبودي، در كودكان نسبتاً سريع است. قبل يا در خلال شوك ممكن است درجه حرارت به ميزان طبيعي برسد. در دوره نقاهت، كندي ضربان قلب و ضربان هاي اضافي
(اكستراسيستول بطني)متداول است. بطور غير معمول عوارض ضايعه مغزي و ناشي از شوك طولاني يا گاهي اوقات خونريزي داخل جمجمه اي باقي مي ماند. در 10 تا 40 درصد بيماران و عمدتاً به دليل نرسيدن به موقع به بيمارستان و مراقبت هاي ويژه و درمان جايگزيني و كمكي، مرگ اتفاق مي افتد.
پيشگيري بهتر از درمان
لازم است بدانيد داروي خاصي براي درمان اين بيماري وجود ندارد و درمان براساس علايم بيماري انجام مي شود و به اصطلاح درمان علامتي است.بنابر اين بهتر است به روش هاي پيشگيري توجه و اهميت زيادتري بدهيم.
پيشگيري و كنترل تب دانگ در ارتباط مستقيم با كنترل پشه ناقل بيماري يعني آئدس اجيپتي است. در مناطق گرم و حاره به خصوص در مكان هايي كه مجبور هستند نسبت به ذخيره آب آشاميدني اقدام نمايند، قراردادن پوشش مناسب ظرف هاي مخصوص ذخيره سازي كه با ممانعت از تخم گذاري توانسته است موجب كنترل ناقل بيماري شود؛ روش مؤثري براي كنترل اين بيماري بوده است. كنترل پشه با برنامه هاي ريشه كني يعني كاهش كانون هاي زادوولد پشه و استفاده از لاروكش ها و همچنين سمپاشي دقيق هوايي با حشره كش ها امكان پذير است.آموزش بهداشت، آگاهي جامعه از نقش پشه به عنوان ناقل تب هموراژيك دانگ، توصيف عادت نيش زدن پشه در خلال روز و پيشگيري از گزيده شدن، زادوولد در مخازن آب خانگي و تهييج مردم در كاهش منابع تكثير پشه از طريق تخليه آب ظروف به طور منظم؛ نبايد فراموش شود. همين بيماري ها هستند كه اهميت استفاده از آب لوله كشي به عوض ذخيره آب را به ما يادآوري مي كنند.]]>
</TEXT>
</DOC>
<DOC>
<DOCID>HAM2-860118-111</DOCID>
<DOCNO>HAM2-860118-111</DOCNO>
<ORIGINALFILE>/1386/860118/world/_sciew.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[رفع مشكلات تنفسي در جراحي هاي پلاستيك بيني
دكتر محسن نراقي*]]>
</TITLE>
<TEXT>
<IMAGE>/1386/860118/world/011448.jpg</IMAGE>
<![CDATA[
يكي از مهمترين مشكلات داخل بيني كه در جراحي هاي پلاستيك و زيبايي بيني فراروي جراحان بيني است، انحراف تيغه بيني است. در بسياري از بيماران، انحراف بيروني بيني با درجات مختلفي از انحراف تيغه داخلي بيني همراه است. در تعدادي از بيماران، بدون هيچ انحرافي درظاهر بيني، تيغه داخلي بيني دچار انحراف شديد است و اين نوع از انحراف ها فقط با معاينه دقيق داخل بيني قابل تشخيص است. گاهي اين بيماران از شنيدن اين كه در داخل بيني داراي تيغه بيني به شدت منحرف هستند، متعجب مي شوند. بايد دانست كه انحراف داخل و ظاهر بيني لزوماً با هم موازي نيستند. به هر حال انحراف تيغه بيني در هر دو دسته ياد شده نياز به اصلاح در حين جراحي دارد. در ابتداي جراحي، قبل از شروع اقدامات مربوط به زيبايي و تغيير شكل ظاهري بيني، لازم است جراح بيني تمام تلاش خود را مصروف رفع انحراف تيغه بيني و باز نمودن راه تنفس نمايد و پس از اطمينان از برقراري راه طبيعي تنفس، به قسمت دوم عمل جراحي كه اصلاح ساختار ظاهري بيني با ايجاد تناسب در قسمت هاي مختلف بيني و صورت است، بپردازد. در صورتي كه اصلاح تيغه داخلي بيني صورت نگيرد، پس از عمل، بيمار با مشكلات تنفسي از راه بيني مواجه خواهد شد.
مشكل شايع ديگر داخل بيني، رشد بيش از حد شاخك هاي داخل بيني است. در هر فرد به طور طبيعي، در هر سمت بيني سه بر آمدگي استخواني در داخل بيني وجود دارد كه در فارسي شاخك و در اصطلاح پزشكي توربينيت بيني ناميده مي شوند. هواي تنفسي در حين عبور از راه بيني، از لابلاي اين برآمدگي ها عبور كرده و اعمال مختلف بيني مانند تصفيه، مرطوب سازي و گرم كردن هوا بر روي آن انجام مي شود. بنابر علل مختلف، ممكن است اين شاخك هاي داخل بيني بيش از اندازه رشد كنند و موجب تنگ نمودن راه هوايي داخل بيني شوند. در صورتي كه رشد بيش از حد آنها با درمان هاي دارويي قابل معالجه نباشد و مشكلات تنفسي براي بيمار ايجاد نموده باشد، با روش هاي مختلف جراحي مي توان از اندازه آنها كاست. در گذشته روش هاي جراحي شامل برداشتن تمام يا قسمت زيادي از اين شاخك ها بوده است كه اين گونه اعمال جراحي با عوارض مختلفي همراه بوده است. با پيشرفت هاي صورت گرفته در جراحي بيني، بدون برداشتن و يا دادن برش بر روي شاخك ها، كاهش حجم آنها با استفاده از روش هاي نوين امكان پذير شده است. به عنوان مثال، با وارد كردن امواج راديويي با فركانس چند مگاهرتز به داخل شاخك ها، يا با وارد نمودن فيبرهاي بسيار ظريف ليزري به داخل آنها، تغييرات بافتي در داخل بافت شاخك ها رخ مي دهد كه در درازمدت منجر به كوچك شدن آنها مي شود.
مشكل شايع سوم كه موجب اشكال در تنفس قبل و بعد از جراحي بيني مي شود، وجود پوليپ هاي بيني است. پوليپ هاي بيني بافت هاي اضافي متورم و برخاسته از داخل سينوس ها هستند كه كم كم رشد كرده و از مجراي سينوس وارد فضاي بيني شده و راه تنفسي را مسدود مي كنند. در صورتي كه بيماري براي جراحي زيبايي بيني مراجعه نمايد و مبتلا به پوليپ بيني باشد، در ابتدا بايد درمان پوليپ بيني براي او صورت گيرد و بعد جراحي پلاستيك بيني انجام شود چرا كه انجام جراحي پلاستيك بيني در بيماراني كه مشكل پوليپ هاي بيني در آنان رفع نشده است موجب تشديد بيماري در آنها مي شود. با توجه به منشا اصلي پوليپ هاي بيني كه از سينوس هاي اطراف بيني است، و نيز با توجه به اين كه اغلب اين بيماران از سينوزيت مزمن زمينه اي نيز رنج مي برند، درمان ريشه اي پوليپ هاي بيني بدون درمان سينوزيت مزمن امكان پذير نيست.
از اين رو است كه درمان سينوزيت مزمن در اين بيماران هم زمان با درمان پوليپ ها، از طريق جراحي اندوسكوپيك سينوس انجام مي شود. با توجه به ظرافت و حساسيت بسيار زياد عمل جراحي اندوسكوپيك سينوس كه از دشوارترين جراحي ها در بدن از لحاظ تكنيك عمل مي باشد، بهتر است در اين بيماران، جراحي پلاستيك بيني در مرحله ديگري پس از درمان و بهبودي وضعيت سينوس ها صورت گيرد.
نتيجه اين كه از سه علت شايع مشكلات تنفسي در بيماران داوطلب جراحي پلاستيك بيني، دو علت آن، يعني انحراف تيغه بيني و رشد بيش از اندازه شاخك هاي بيني، هم زمان با جراحي پلاستيك بيني قابل اصلاح اند. اما علت سوم كه شامل پوليپ هاي بيني و سينوزيت مزمن است، بهتر است در مرحله جداگانه اي، پيش از انجام جراحي پلاستيك بيني، تحت درمان مناسب قرار گيرد.
در صورت تشخيص صحيح و دقيق هر كدام از اين مشكلات تنفسي، با درمان مناسب، بيمار داوطلب جراحي پلاستيك بيني مي تواند از رفع مشكل تنفسي و سلامت بيني بعد از جراحي اطمينان داشته باشد. در اين راستا، انجام اندوسكوپي تشخيصي بيني قبل از جراحي، كمك مهمي در تشخيص علت و يا علل ايجاد كننده مشكلات تنفسي بيني مي كند.
* راينولوژيست
عضو هيأت علمي دانشگاه علوم پزشكي تهران]]>
</TEXT>
</DOC>
<DOC>
<DOCID>HAM2-860118-112</DOCID>
<DOCNO>HAM2-860118-112</DOCNO>
<ORIGINALFILE>/1386/860118/world/_sciew.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامتصدف كوه كن
رنج مادر شدن در هند]]>
</TITLE>
<TEXT>
<![CDATA[كابوس مردن در حين بارداري هنوز هم تمام نشده. همين نزديكي ها، در سرزمين بزرگ هند، هنوز هم كودكاني مادرانشان را به خاطر عوارض ناشي از بارداري از دست مي دهند و مادر شدن هنوز هم قيمتي گزاف، به اندازه جان دارد.
دولت هند اعلام كرده هر 7دقيقه يك زن در اين كشور به خاطر عوارض ناشي از بارداري يا زايمان فوت مي كند. به گزارش خبرگزاري فرانسه اداره ثبت احوال هند در گزارشي اعلام كرده كه شمار زناني كه هر سال به علت بارداري و زايمان در هند مي ميرند، 77 هزار نفر است. بر اساس اين گزارش، هر سال به ازاي هر صدهزار زايمان حدود 301 زن به علت عوارض بارداري مي ميرند، عليرغم اينكه هدف دولت اين است كه اين نرخ مرگ را به زير 100 برساند.منطقه پاراداش در هند بالاترين ميزان مرگ و مير مربوط به زنان باردار را داراست، يعني 517 مورد مرگ از هر 100 هزار زايمان. در واقع ميزان مرگ و مير در بسياري از مناطق هند در طول پنج سال گذشته بسيار افزايش يافته است. در سال 1999 در منطقه پاراداش ميزان مرگ و مير 220 مورد از هر 100 هزار زايمان بوده است.اين در حالي است كه هند، ماه گذشته بودجه سالانه بهداشتي اش را كه تاكيد ويژه آن بر رفاه كودكان و زنان و نيز تلاش براي جلوگيري از انتشار ايدز است، با 22 درصد افزايش به 36/1 ميليارد روپيه(5/2 ميليارد دلار)رساند.
هنوز دختر ها قرباني مي شوند
اين سوي دنيا زني به سفر فضايي مي رود و جاي ديگري هنوز هم دختر بودن جرم غير قابل بخششي است كه با مرگ پايان مي يابد. آمارهاي غير رسمي مي گويند زنان هند طي?? سال گذشته?? ميليون جنين دختر خود را بر اساس انتخاب جنسيت سقط كرده اند. بر اساس گزارشي كه درمجله پزشكي معتبر لنست(lacet )منتشرشده، محققاني كه در هند و كانادا در اين زمينه كار كرده اند، مي گويند كه انتخاب والدين و سقط جنين دختر باعث از دست رفتن??? هزار دختر در سال مي شود. در بيشتر كشورها، شمار زنان از مردان بيشتر است و روش نامتعارف برقراري تعادل جنسيتي در ميان فرزندان مدتهاست در هند شناخته شده است، چنانچه چندين تحقيق جداگانه در هند نشان داده است كه در مقابل هر???? مرد تنها??? زن وجود دارد.
خدمات اجاره رحم در هند
مادرشدن از روي ناچاري هم يكي ديگر از اتفاقاتي است كه اين روزها در هند زياد مي افتد. مادر جايگزين يكي از جديدترين نقش هايي است كه براي افراد در هند رسم شده است، چراكه خدمات اجاره رحم در هند بسيار ارزان تر از همان خدمات در كشورهاي غربي است.گائوتام الله باديا، متخصص باروري است كه سال گذشته به يك زوج سنگاپوري كمك كرد با رحم اجاره اي يك زن هندي بچه دار شوند، به رويترز گفت: در امريكا يك زوج بايد حدود?? هزار دلار براي اين كار خرج كنند. اما در هند اين خدمات با?? تا?? هزار دلار انجام مي شود. اين در حالي است كه كلينيك هاي كمك به زوج هاي نازا معمولا?-? هزار دلار براي كليه مراحل پول درخواست مي كنند و مادر جايگزين هم براي پرورش جنين? الي? هزار دلار دريافت مي كند كه در كشوري كه سرانه درآمد سالانه مردمش??? دلار است رقم قابل توجهي به نظر مي آيد.براي زنان هندي قشر پايين و متوسط، معمولا پول بزرگترين انگيزه است. براي برخي از مشتريان آنان نازايي انگيزه پرورش دادن فرزندشان در رحم زني ديگر است اما بعضي افراد ديگر نيز ادعا مي كنند تعدادي از مشتريان هم زنان تحصيل كرده كارمندي هستند كه نمي خواهند دوران بارداري مزاحم حرفه شان شود.در حالي كه هيچ گونه آمار رسمي در اين باره وجود ندارد اما تخمين زده مي شود كه بين??? تا??? كودك هر ساله از طريق رحم اجاره اي در هند متولد مي شوند.]]>
</TEXT>
</DOC>
<DOC>
<DOCID>HAM2-860118-113</DOCID>
<DOCNO>HAM2-860118-113</DOCNO>
<ORIGINALFILE>/1386/860118/world/_sciew.htm</ORIGINALFILE>
<ISSUE>شنبه 18 فروردين 1386</ISSUE>
<DATE calender="Western">2007-04-07</DATE>
<DATE calender="Persian">1386/01/18</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
تسكين دادن دندان هاي حساس]]>
</TITLE>
<TEXT>
<IMAGE>/1386/860118/world/011442.jpg</IMAGE>
<![CDATA[
همشهري آنلاين: افراد داراي دندان هاي حساس هنگام خوردن غذا يا نوشيدن نوشابه هاي خيلي  سرد يا داغ يا شيرين دچار احساس گز گز يا درد تير كشنده حاد مي شوند.
دندان ها معمولا هنگامي كه لثه هاي احاطه كننده آنها شروع به عقب رفتن مي كنند و ريشه هاي دندان آشكار مي شود، حساسيت بيشتري پيدا مي كنند.
اين وضعيت ممكن است به علت مسواك زدن بسيار محكم با مسواك خشن يا عدم رعايت بهداشت دندان رخ مي دهد.
از چه نوع مسواكي بايد استفاده كرد؟
دندانپزشكان و بهداشت كاران دهان و دندان، عقيده دارند كه يك مسواك خوب بايد داراي موهاي نرم نايلوني با نوك كوچك كاملاً متراكم و دسته مناسب باشد. همچنين معتقدند كه نوك موهاي مسواك بايد گرد باشد. لثه ها بسيار حساسند و به آساني در تماس با بعضي از مسواك ها كه داراي موهاي تيز باشند، صدمه مي بينند. موهاي نوك گرد مسواك چنان سائيده و پاليش شده اند كه نوك آنها به صورت گنبدي شكل و كوچك درآمده كه به نرمي روي لثه كشيده مي شود و آسيبي به آن وارد نمي سازد.
بهترين روش مسواك زدن كدام است؟
نوك موهاي مسواك را با زاويه 45 درجه نسبت به محور طولي دندانها قرار دهيد به طوري كه برخي از الياف نرم نايلوني آن روي لثه قرار گيرند. مسواك را با حركات كوتاه به جلو ـ عقب ببريد و با دقت ولي محكم فشار دهيد. شما بايد تمام دندانها و تمام لبه لثه را چه در داخل و چه در خارج مسواك بزنيد. ضمناً فراموش نكنيد كه سطح جونده دندان را شستشو نمائيد.
دندانپزشك همچنين ممكن است استفاده از يك خميردندان يا دهان شويه خاص طراحي شده براي دندان هاي حساس را توصيه كند.]]>
</TEXT>
</DOC>
</HAMSHAHRI2>

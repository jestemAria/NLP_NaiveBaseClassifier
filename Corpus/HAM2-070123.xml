<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851103-001</DOCID>
<DOCNO>HAM2-851103-001</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[با حضور 61 كشور در بخش هاي مختلف
جشنواره 25 فيلم فجر با آئين بزرگداشت محرم آغاز مي شود
تنديس ويژه مصطفي عقاد به بهترين فيلم با موضوع پيامبر اهدا مي شودعكس:عليرضا بني علي]]>
</TITLE>
<TEXT>
<IMAGE>/1385/851103/news/011340.jpg</IMAGE>
<![CDATA[
گروه ادب و هنر- بيست وپنجمين جشنواره بين المللي فيلم فجر از روز 12 بهمن ماه با برگزاري آئين بزرگداشت ماه محرم با حضور هنرمندان در تالار وحدت ، رسما آغاز مي شود.
عليرضا رضاداد دبير اين جشنواره در نشست رسانه اي كه صبح روز گذشته برگزار شد، با بيان اين مطلب گفت: امسال 61كشور در بخش هاي گوناگون رقابتي و غيررقابتي و نيز در بازار فيلم با حضور ميهمانان در جشنواره فيلم فجر شركت مي كنند. در مجموع در اين رويداد بيش از 240 فيلم بلند سينمايي، كوتاه و مستند از كشورهاي مختلف روي پرده مي رود كه از اين ميان، 51 فيلم بلند ايراني، 115 فيلم بلند خارجي، 15فيلم كوتاه خارجي، 19فيلم كوتاه ايراني، 11 مستند بلند خارجي و دو مستند نيمه بلند، 11مستند بلند ايراني و 23 مستند كوتاه خواهند بود.
رضا داد همچنين اعلام كرد فيلم ها از 13تا 22 بهمن نمايش داده مي شوند و مراسم بزرگداشت سينمايي اين رويداد كه به نكوداشت علي نصيريان و يدالله صمدي اختصاص دارد، روز 15 بهمن برگزار خواهد شد.
دبير جشنواره از اهداي تنديس ويژه مصطفي عقاد به بهترين فيلم در بخش بين الملل با رويكرد به پيام پيامبر(ص)و به مناسبت سال پيامبر اعظم(ص)خبر داد و گفت: جايزه اين بخش تنديس زيبايي از پرچم پيامبر است. قصد داريم اين بخش را در جشنواره نهادينه كنيم تا اين جايزه به صورت ثابت در دوره هاي آينده جشنواره قرار بگيرد. امسال در اين بخش 9فيلم ايراني و چند فيلم خارجي با هم رقابت مي كنند.
رضاداد درباره وضعيت انتخاب فيلم برگزيده تماشاگران كه خانه سينما امسال مسئوليت آن را برعهده نگرفته گفت: صبح امروز با آقاي ميركريمي مدير عامل خانه  سينما تلفني گفت وگو و تاكيد كردم اين جايزه  كه عامل پيوند مردم و سينماست بايد حفظ شود. در نهايت قرار شد هيات مديره خانه سينما در جلسه اي به بررسي اين موضوع بپردازند و اميدوارم به نتايج مثبتي برسيم.
دبير جشنواره از كشورهاي نروژ، انگلستان، صربستان، اسپانيا، تايلند، فرانسه، آمريكا، ايتاليا، آلمان، هلند، هند، لهستان، سوئيس، ژاپن، برزيل، كره، آرژانتين، عراق، مصر، يونان، فلسطين، قطر، سوئد، مراكش، كوبا، دانمارك، يمن، عربستان سعودي، جمهوري چك، مالزي، قطر، بوليوي، اسلووني، ازبكستان، مكزيك، ليتواني و آفريقاي جنوبي به عنوان كشورهاي حاضر در جشنواره فيلم فجر نام برد.
وي در پاسخ به اين مطلب كه هنوز نگراني هايي در مورد نرسيدن تعدادي از فيلم هاي بخش مسابقه وجود دارد گفت: جدول نهايي فيلم ها روز هفت بهمن ماه اعلام مي شود و شايد برخي تغييرات را در اين بخش داشته باشيم اما امسال اميدواريم به نظم برسيم.
رضاداد همچنين در مورد انتخاب بهترين فيلمنامه اقتباسي گفت: در جشنواره امسال 4يا 5 فيلمنامه اقتباسي داريم و اميدواريم داوران به جمع بندي برسند تا به بهترين فيلمنامه اقتباسي جايزه اي تعلق بگيرد.
دبير جشنواره در ادامه، بخش هاي مختلف اين دوره، را برشمرد و گفت: بخش هاي سوداي سيمرغ( مسابقه سينماي ايران )با 26 فيلم بلند سينمايي مسابقه و سه فيلم در بخش خارج از مسابقه، بخش جام جهان نما(مسابقه بين الملل)با 22 فيلم سينمايي، جلوه گاه شرق(مسابقه سينماي آسيا)با 15فيلم، در جست و جوي حقيقت(مسابقه سينماي معناگرا)با 16 فيلم، چشم واقعيت(مسابقه فيلم هاي مستند)با 11 مستند بلند و 23 مستند كوتاه، مسابقه فيلم هاي كوتاه ايراني با 19فيلم كوتاه، مسابقه فيلم هاي كوتاه خارجي با 19فيلم و مسابقه فيلم هاي اول با 17 فيلم از جمله بخش هاي رقابتي جشنواره به شمار مي رود و در اين بخش ها 34 سيمرغ بلورين به برگزيدگان اختصاص مي يابد.
دبير جشنواره با اشاره به بخش هاي جنبي اين رويداد گفت: بخش بزرگداشت ماريو مونيچلي با 13 فيلم، جشنواره جشنواره ها با 16 فيلم، نمايش هاي ويژه مستند با 13فيلم، نمايش هاي ويژه آثار روز با 13 فيلم، سينما و هنرهاي ديگر با 15 فيلم، فيلمسازان نام آور و صدسالگي با 10 فيلم، داد و ستد كلام و تصوير با 10 فيلم و سينماي پايداري با 10 فيلم از جمله بخش هاي غيررقابتي جشنواره بيست و پنجم فجر خواهد بود.
مدير عامل بنياد سينمايي فارابي با بيان اينكه بيست و پنجمين جشنواره فيلم فجر رويكرد ويژه اي به سينماي ملي داشته و در بخش هاي مختلف اين رويداد آثاري با رنگ و بوي ملي از اقليم ها و اقوام مختلف ايراني به نمايش در مي آيد، گفت: در واقع امسال 11 فيلم از جشنواره با ويژگي هاي قوم شناسانه به عنوان رنگين كمان فرهنگ ملي به نمايش در مي آيد كه ويژگي هاي فرهنگ بومي، آداب و رسوم اقوام مختلف را به تصوير مي كشند، ضمن آنكه يك جايزه ويژه نيز به فيلم برگزيده سينماي ملي اهدا مي شود.
رضاداد از اضافه شدن يك سيمرغ به مجموع جوايز جشنواره فيلم فجر خبر داد و گفت: امسال 11 مستند بلند در بخش چشم واقعيت نمايش داده مي شود و بنا به پيشنهاد هيأت انتخاب و با توجه به تعدد مستندهاي بلند متقاضي حضور در جشنواره، تصميم گرفته شد يك سيمرغ بلورين نيز به بهترين فيلم بلند مستند در اين بخش اهدا شود. همچنين ممكن است امسال دو جايزه به فيلم هاي اول اهدا شود.
دبير جشنواره در ادامه با اشاره به سينماهاي نمايش دهنده فيلم ها گفت: فيلم هاي جشنواره امسال در 15 سينما با 19 سالن نمايش فيلم به نمايش در مي آيند كه اين سالن ها عبارتند از: عصر جديد 1،3،2، آفريقا، استقلال، سپيده، آستارا، فرهنگ، سروش، صحرا، جمهوري، پايتخت، اريكه ايرانيان، فردوسي، فلسطين، موزه سينما و مجموعه فرهنگي آسمان، كه هماهنگي لازم براي آماده سازي سينماهاي جشنواره در حال انجام است و از روز 19 دي ماه نيز فعاليت هاي مربوط به سيستم هاي حفاظتي آثار جشنواره آغاز شده و پيش بيني مي شود كه اين اقدامات تا چهارم بهمن ماه پايان يابد. امسال جشنواره به طور همزمان در شيراز هم برگزار مي شود. قرار بود شهرك انديشه هم ميزبان اين رويداد هنري باشد كه به دليل آماده نبودن تاكنون اين امر منتفي است. داوران بخش مسابقه  سينماي ايران نيز امروز معرفي مي شوند. امسال همچنين 25عنوان كتاب همزمان با اين رويداد در دو بخش كتاب هاي تخصصي سينمايي و كتاب هاي معناگرا منتشر خواهد شد.
رضاداد همچنين با اشاره به برگزاري دهمين بازار فيلم و برنامه هاي تلويزيوني ايران در مركز آفرينش هاي هنري كانون پرورشي فكري كودكان و نوجوانان كه طي روزهاي 15 تا 19 بهمن ماه برگزار مي شود، اظهار داشت: در اين بازار 220 ميهمان خارجي از تهيه كنندگان، پخش كنندگان و خريداران فيلم به همراه نمايندگان جشنواره هاي مهم بين المللي از 47 كشور جهان در بيش از50 غرفه خارجي و 30 غرفه ايراني آثار خود را عرضه مي كنند. اميدوارم امسال استقبال بهتري را از اين بخش شاهد باشيم.
فعاليت هاي اجرايي برگزاري جشنواره بين المللي فيلم فجر و پيش فروش بليت هاي اين رويداد در سينما فلسطين از امروز رسماً آغاز مي شود.]]>
</TEXT>
</DOC>
<DOC>
<DOCID>HAM2-851103-002</DOCID>
<DOCNO>HAM2-851103-002</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برگزيدگان تصوير سازي سوره هاي قرآني معرفي شدند]]>
</TITLE>
<TEXT>
<![CDATA[گروه ادب و هنر- برگزيدگان مسابقه تصوير سازي سوره هاي قرآني طي مراسمي در موزه هنرهاي ديني امام  علي(ع)معرفي شدند.
در رشته تايپو گرافي كاظم خراساني، حامد زارع، رضا محبوبي و سيد جواد ميرحسيني در رشته طراحي پوستر حسين بياري، مهدي خليل پور، هاجر سليمي نمين و بابك رشوند و در رشته تصوير سازي حسين اوسيوند، معصومه توحيدلو و محمد باقر خسروي با كسب رتبه هاي برتر لوح تقدير و پنج ربع سكه بهار آزادي جايزه گرفتند.
مرتضي توكلي، عليرضا ميرزايي و حميدرضا صائبي فريد در رشته مفهومي فضا سازي و زهرا شير خانزاده، مونا بختياري و امير ابراهيمي در بخش نقش برجسته لوح تقدير و يك ربع سكه بهار آزادي كسب كردند. الهام طاهريان و مينا محمد بيگي با لوح تقدير و يك ربع سكه بهار آزادي در رشته حجم برگزيده شدند و لوح تقدير و يك ربع سكه بهار آزادي به نرگس حاتمي موحد در رشته تصويرسازي و ميرابوالفتح صحيحي اسكويي در رشته خط گرافيك نيز اهدا شد.حبييب الله صادقي مصطفي گودرزي و صداقت جباري هيأت داوران مسابقه تصويرسازي سوره هاي قرآني را تشكيل مي دادند.]]>
</TEXT>
</DOC>
<DOC>
<DOCID>HAM2-851103-003</DOCID>
<DOCNO>HAM2-851103-003</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[هنر عاشورايي ميراث گرانبار فرهنگ دوستداران اهل بيت است]]>
</TITLE>
<TEXT>
<IMAGE>/1385/851103/news/011343.jpg</IMAGE>
<![CDATA[
گروه ادب و هنر- محمدحسين صفار هرندي در پيامي به سومين همايش سراسري آئين هاي عاشورايي، هنر عاشورايي را ميراث گرانبار فرهنگ دوستداران اهل بيت دانست كه همواره عزت و شرف و سربلندي را در مخاطبان بيدار مي سازد و بايد هر بار غني تر و شورانگيزتر به مخاطبان عرضه شود.
وزير فرهنگ و ارشاد اسلامي در اين پيام آورده است: راه كاروان عشق پيوسته از ميان گذرگاه هاي تاريخ مي گذرد و هركسي در هر زمان به اين صلا لبيك گويد، از ملازمان قافله سالار كربلاست. جاي بسي خوشوقتي است كه ديگربار همپا با شورآفريني هاي مردمي در آئين سوگواري ماه محرم به همت والا و ذوق هنرمندان متعهد و سختكوش هنرهاي نمايشي كشور، سومين همايش سراسري آئين هاي عاشورايي به شيفتگان ايران اسلامي ارزاني مي شود. اين جريان فرهنگي برآمده از دل هاي هنرمندان اكنون به سنتي مستحكم در كنار آئين هاي سوگ و عزا از منظر و زبان زنده نمايش و آئين به جريده هنرهاي نمايشي كشور پيوند خورده است.رويكرد هنرمندان تئاتر كشور طي ساليان اخير به مضامين معنوي و مذهبي نشان از تعلق و عشق آنان به اين جلوه هاي معرفتي دارد كه هويت بخشي نويني را با رجوع به معارف ديني و ضرورت هاي دين باوري به جامعه امروزي نويد مي دهد. بي شك ما با همين شناسنامه و هويت  بايد در جهان، حضوري ارزشي داشته باشيم: مردم ما با دين و آئين آنچنان آميخته اند كه آثار آن را در فرهنگ آنان به وضوح مي توان مشاهده كرد. هنر ايراني اسلامي همواره رنگ و بو و صبغه اي مذهبي و معنوي داشته و به منزله يك نمايش زيباشناسانه تلقي شده است.كشف رمز و راز نهفته در اين فرهنگ و جوهر معاني در اين مقوله الهي و حضور توأم با معرفت در اين راه جاودانگي و بقاي آن را تضمين خواهد كرد. هنر عاشورايي ميراث گرانبار فرهنگ دوستداران اهل بيت(ص)است كه همواره عزت و شرف و سربلندي را در مخاطبان بيدار مي سازد و به همين دليل بايد آن را هربار بسي غني تر و شورانگيزتر از پيش به محضر مخاطبان عرضه كرد.]]>
</TEXT>
</DOC>
<DOC>
<DOCID>HAM2-851103-004</DOCID>
<DOCNO>HAM2-851103-004</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با موسيقي
آواهاي روح نواز]]>
</TITLE>
<TEXT>
<![CDATA[گروه ادب و هنر- اهداي مدال موتسارت به شجريان، نشست نقد نغمه و بررسي كنسرت هاي موسيقي ملل، انتشار مرثيه هاي عاشورايي با عنوان ني نامه خورشيد، بررسي وضعيت نوحه خواني با حضور مجيد كياني، داود گنجه اي، ايرج يغمايي و صادق آهنگران، پخش دو قطعه موسيقي با عنوان ني نواز عشق و ياد حسين، تأليف فرهنگنامه موسيقي به همت هوشنگ جاويد و اجراي كنسرت جاده ابريشم در مركز هنري هاپكينز آمريكا توسط كيهان كلهر و سيامك آقايي از مهم ترين رويدادهاي هفته در عرصه موسيقي بود.
محمدرضا شجريان كه به همراه گروهش به پاريس سفر كرده بود، پس از اجراي كنسرت در سالن شماره يك يونسكو مدال موتسارت را از مدير كل يونسكو دريافت كرد. اين مدال هر دو سال يك بار به هنرمندي كه در زمينه موسيقي دستاورد برجسته اي داشته باشد و يا در آموزش موسيقي فعاليت ويژه و منحصر به فردي داشته باشد، اهدا مي شود.
شجريان گذشته از اجراي برنامه در حضور نمايندگان سراسر جهان، يك شب نيز براي عموم مردم در سالن يونسكو كنسرت برگزار كرد. مجيد درخشاني، سعيد فرج پور، محمد فيروزي و همايون شجريان در اين برنامه شجريان را همراهي كردند.
موسسه نغمه شهر وابسته به سازمان فرهنگي هنري شهرداري تهران هفته گذشته در نقشي به ارزيابي اجراهاي اخير اركستر ملل پرداخت. در اين نشست كه با حضور پيمان سلطاني رهبر اركستر ملل، سياوش بيضايي آهنگساز و عليرضا جواهري منتقد در فرهنگسراي شفق برگزار شد، كنسرت هاي اجرا شده در تالار وحدت و سالن وزارت كشور مورد نقد و تحليل قرار گرفت.
سياوش بيضايي درباره انتخاب آثار گفت: قطعاتي كه اركستر ملل انتخاب مي كند براساس مرامنامه آن است و اركستر ملل مي خواهد ملل گوناگون را به هم پيوند دهد و اجراي يك قطعه از يك ملت با سازهاي يك ملت ديگر بين ملت ها پيوند ايجاد مي كند.
وي در مورد سرود معبد دلفي و منابعي كه براي تنظيم سمفوني نفت در اختيار داشتند سخن گفت و با اشاره به طولاني شدن تكنوازي كيوان ساكت در اين سمفوني، دليل آن را كمبود وقت براي تمرين دانست، اما كيوان ساكت كه در اين جلسه حظور داشت اجراي خود را در اين كنسرت منطبق با راهنمايي و تنظيمات سياوش بيضايي خواند.
از آغاز هفته به مناسبت ماه محرم و سوگواري ايام عاشورا وضعيت نوحه و مضامين مذهبي و مرثيه هاي عاشورايي در راديو فرهنگ مورد نقد و بررسي قرار گرفته است. اين برنامه مي كوشد ويژگي هاي يك نوحه و مرثيه خوب را براي مخاطبان تشريح كند و نمونه هاي فاخر آن را معرفي كند.
رضا مهدوي سردبير اين برنامه مي گويد در حال حاضر وضعيت نوحه خواني كشورمان چندان درخور توجه نيست، بنابراين سعي خواهيم كرد در 5 برنامه تا پايان دهه اول ماه محرم آن را با حضور كارشناسان مربوطه چون آهنگران، وي پير، سليم موسوي، حسين كاظميان، جابر عناصري، ميرزايي، ايرج يغمايي، مجيد كياني، داود گنجه اي، حاتم عسگري، جاويد، سراج و اكبر ايراني قمي بررسي كنيم. اين برنامه كه چهار مضراب عنوان دارد، شنبه ها، دوشنبه ها و پنج شنبه ها از ساعت 9 تا 11 پخش مي شود.
هوشنگ جاويد پژوهشگر موسيقي كه در سال هاي گذشته مسئوليت برگزاري چندين همايش و جشنواره موسيقي نواحي و آييني را برعهده داشته، اين هفته اعلام كرد فرهنگنامه موسيقي مذهبي ايران را منتشر خواهد كرد. او كه چهار كتاب در اين زمينه منتشر كرده و كتاب آواهاي روح نواز را نيز زير چاپ دارد، مي گويد: در حال حاضر مقالاتي با عناوين چاوش خواني، منقبت خواني، نعت خواني و ذكرخواني را براي جلد اول اين مجموعه آماده كرده ام كه به زودي به چاپ سپرده خواهد شد.]]>
</TEXT>
</DOC>
<DOC>
<DOCID>HAM2-851103-005</DOCID>
<DOCNO>HAM2-851103-005</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برگزيدگان گلدن گلوب در صدر جدول فروش]]>
</TITLE>
<TEXT>
<IMAGE>/1385/851103/news/011346.jpg</IMAGE>
<![CDATA[
مهر:اعلام جوايز گلدن گلوب نه تنها در داخل آمريكا بلكه در سطح بين المللي به فيلم هايي مانند "بابل"، "دختران رويايي" و "آخرين پادشاه اسكاتلند" كمك كرد تا جايگاه خود را در جدول فروش بهبود بخشند.
"بابل" در نخستين هفته نمايش در بريتانيا در 130 سالن حدود 2/1 ميليون دلار و در برزيل در 58 سالن 360 هزار دلار فروخت. در همين حال، "دختران رويايي" در استراليا حدود يك ميليون دلار و در نيوزيلند 142 هزار دلار فروش داشت. "بابل" با 3/4 ميليون دلار در 828 سالن مجموع فروش خود را به 1/44 رساند كه تقريبا دو برابر فروش اين فيلم در داخل آمريكاست.
مدت كوتاهي بعد از اعلام نام مارتين اسكورسيزي به عنوان برنده گلدن گلوب بهترين كارگرداني، "مردگان" در اولين هفته اكران در ژاپن در 370 سالن 4/2 ميليون دلار فروخت. فروش تريلر جنايي اسكورسيزي در 32 كشور ديگر هم 6/1 ميليون دلار بود تا فروش بين المللي آن به 4/131 ميليون دلار و مجموع فروش آن ـ با احتساب بازار آمريكاي شمالي ـ به 253 ميليون دلار برسد. در بريتانيا هم "آخرين پادشاه اسكاتلند" به لطف گلدن گلوب بهترين بازيگر مرد براي فورست ويتكر، در 247 سالن تقريبا 4/1 فروخت.
"شب در موزه" با بازي بن استيلر با 4/14 ميليون دلار فروش در 3400 سالن براي چهارمين هفته فيلم پرفروش در سطح بين المللي شد. فروش جهاني "شب در موزه" كه مثل "كازينو رويال" چهار هفته صدرنشين جدول فروش بين المللي شده به 380 ميليون دلار رسيده است. حضور موفق فيلم استيلر در گيشه باعث شد آمار فروش بين المللي اين هفته تقريبا برابر با موعد مشابه سال قبل باشد كه "وقايع نگاري نارنيا: شير، جادوگر و كمد" 3/13 ميليون دلار فروخت. "شب در موزه" در بريتانيا در 460 سالن 7/2 ميليون دلار فروخت ـ 30 درصد كمتر از هفته قبل ـ و چهارمين فيلم پرفروش هفته شد. بازار آلمان و برزيل هم هر كدام 7/1 ميليون دلار ديگر براي اين فيلم به همراه داشت."در جستجوي خوشبختي" با بازي ويل اسميت با 13 ميليون دلار دومين فيلم پرفروش هفته در سطح بين المللي بود. فيلم بيشترين ميزان فروش را به ترتيب در ايتاليا، بريتانيا و آلمان داشت: 8/3 ميليون دلار در ايتاليا، 6/3 ميليون دلار در بريتانيا و 2/3 ميليون دلار در آلمان.سومين فيلم پرفروش هفته "راكي بالبوا" سيلوستر استالونه بود كه در 1164 سالن تقريبا 2/11 ميليون دلار فروش داشت كه 9/6 ميليون دلار آن در بريتانيا حاصل شد. ايتاليا با 6/1 ميليون دلار و اسپانيا با 4/1 ميليون دلار جايگاه دوم را داشتند.
تريلر "آشناپنداري" همچنان در گيشه موفق است. فروش فيلم در 3288 سالن در 42 كشور 8/6 ميليون دلار بود. فيلم دنزل واشنگتن تاكنون 89 ميليون دلار فروخته و پيش بيني مي شود با آغاز نمايش اين فيلم در چين و ژاپن، فروش آن از مرز100 ميليون دلار بگذرد."كازينو رويال" دانيل كريگ اين هفته در 51 كشور 4/5 ميليون دلار ديگر فروخت و فروش بين المللي خود را به 400 ميليون دلار رساند كه 3/103 ميليون دلار آن متعلق به بريتانياست.
"تعطيلات"(2/4 ميليون دلار)، "ايراگون"(1/4 ميليون دلار)، "خوش قدم"(4 ميليون دلار)و "جواهرات خونين"(1/3 ميليون دلار)ديگر فيلم هاي پرفروش اين هفته بودند.]]>
</TEXT>
</DOC>
<DOC>
<DOCID>HAM2-851103-006</DOCID>
<DOCNO>HAM2-851103-006</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[عشقه رحمانيان روي صحنه تئاتر شهر]]>
</TITLE>
<TEXT>
<![CDATA[گروه ادب و هنرنمايش عشقه به نويسندگي و كارگرداني محمد رحمانيان اين هفته در تالار چهارسو مجموعه تئاتر شهر روي صحنه است. واحد اطلاع رساني مجموعه تئاتر شهر اعلام كرد عشقه كه به مناسبت سال پيامبر اعظم توليد شده، هر شب ساعت 30/19 ميزبان علاقه مندان تئاتر است.
در تالار قشقايي مرگ فروشنده آرتور ميلر به كارگرداني نادر برهاني مرند ساعت 45/19 روي صحنه مي رود. نمايش تهران ـ پرندك نوشته مهرداد راياني مخصوص به كارگرداني سپيده نظري پور ساعت 18 پذيراي دوستداران تئاتر در تالار سايه خواهد بود.
در تالار كوچك هم نمايش خواب ديدم پاره هاي ماه چون پر مي بارد نوشته طلا معتضدي به كارگرداني مريم معيني ساعت 30/19 روي صحنه مي رود. تالارهاي مختلف مجموعه تئاتر شهر از هشتم بهمن ماه ميزبان نمايش هاي شركت كننده در سومين همايش سراسري آئين هاي عاشورايي مي شوند.]]>
</TEXT>
</DOC>
<DOC>
<DOCID>HAM2-851103-007</DOCID>
<DOCNO>HAM2-851103-007</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تجديد چاپ قيام حسين ع نوشته سيد جعفر شهيدي]]>
</TITLE>
<TEXT>
<![CDATA[ايسنا: كتاب قيام حسين ع به قلم سيدجعفر شهيدي به چاپ سي وهفتم مي رسد. اين اثر قرار است به همراه كتاب هاي زندگاني امام صادق ع، زندگاني فاطمه زهرا س و خلاصه  قيام حسين ع براي نوبت هاي سي وهفتم، هشتم، هشتم و يازدهم توسط دفتر نشر فرهنگ اسلامي تجديد چاپ شود. همچنين نهج البلاغه   با شرح شهيدي ازسوي شركت انتشارات علمي - فرهنگي در حال انتشار براي بيست وهفتمين بار است. شرح ديوان خاقاني نيز در اين مركز فعلا در مرحله  نسخه برداري قرار دارد. از ديگر آثار سيدجعفر شهيدي كه هم اكنون علاوه بر فعاليت در موسسه  لغت نامه  دهخدا، به تدريس براي دانشجويان دوره  دكتري ادبيات فارسي نيز مي پردازد، به از ديروز تا امروز، شرح مثنوي، زندگاني علي بن الحسين ع، خلاصه  زندگاني علي بن الحسين ع و خلاصه زندگاني علي از زبان علي ع مي توان اشاره كرد.]]>
</TEXT>
</DOC>
<DOC>
<DOCID>HAM2-851103-008</DOCID>
<DOCNO>HAM2-851103-008</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[برترين هاي سفال و سراميك: فرهنگستان هنر جمهوري اسلامي ايران با داوري و انتخاب آثار برتر هشتمين دو سالانه بين المللي سفال سراميك و آبگينه به 8 تن از برگزيدگان لوح تقدير اهداء خواهد كرد. اين اقدام در راستاي حمايت از هنرمندان اين عرصه و تشويق آنان به افزايش توليدات خلاقه هنري در اين مسير صورت مي گيرد.
حكايت آن زن خوشخبت در راه آلباني: نمايش حكايت آن زن خوشبخت نوشته كبري ملانژاد با كارگرداني فرهاد شريفي براي اجرا به جشنواره  بين المللي آلباني دعوت شد.   اين نمايش كه چندي پيش در جشنواره بلاروس به صحنه رفت و به عنوان كار برگزيده شناخته شده بود، طبق اعلام دست اندركاران اين نمايش از سوي مسوولان اين جشنواره به تئاتر آلباني نيز معرفي شده بود، كه دعوت نامه رسمي آن به تازگي به گروه رسيده است. حكايت آن زن خوشبخت نمايش تك نفره اي كه با بازي فريده سپاه منصور اجرا مي شود و در طول اثر نيز دكلمه هايي با صداي ژاله علو پخش مي شود. قطعات موسيقيايي اين نمايش نيز منتخبي از كارهاي محمود نوري است.
مراسم چهلمين روز درگذشت ايرج زند: مراسم چهلمين روز درگذشت ايرج كريم خان  زند در دو موزه  هنر معاصر در تهران، برگزار مي شود. اين دو مراسم   همراه با سخنراني هايي درباره  زند و ويژگي هاي آثارش، پنجم بهمن ماه جاري در محل موزه  امام علي ع و شانزدهم همين ماه در موزه  هنرهاي معاصر تهران، تدارك ديده شده است. قرار است با برگزاري اين مراسم، مجموعه  آثار حجمي ايرج كريم خان زند در موزه  هنرهاي معاصر تهران، به همراه نمايشگاهي از عكس هاي انقلاب اسلامي ايران به نمايش گذاشته شوند.
انتشار نمايش نامه هايي از هارولد پينتر: ترجمه  چند عنوان از نمايش نامه هاي هارولد پينتر ـ نمايش نامه نويس انگليسي و برنده  نوبل ادبي ـ منتشر مي شوند.   كتاب خيانت و دو نمايش نامه  ديگر كه سه نمايش نامه  خيانت، خاكستر به خاكستر و زبان پشت كوهي را شامل مي شود، با ترجمه  شعله آذر توسط نشر مفيد منتشر خواهد شد. نمايش نامه  اول تاكنون در ايران ترجمه و منتشر نشده است.
در دفاع از كتاب فلسطين؛ صلح، نه تبعيض نژادي: جيمي كارتر، رئيس جمهوري اسبق آمريكا كه براي نوشتن كتاب فلسطين؛ صلح، نه تبعيض نژادي آماج انتقادات و موضع گيري ها قرار گرفت، در دفاع از كتاب خود اعلام كرد: با وجود تمامي اين انتقادات، هنوز هم مي گويم كتابم جز حقيقت نيست. كارتر در حاشيه  يك سمپوزيوم سه روزه در دانشگاه جورجيا گفت: بعد از نوشتن كتاب،  همه مرا دروغگو، متحجر، سارق ادبي و ترسو خطاب كردند. اما  اين اهانت ها و اتهامات نمي توانند اين حقيقت را كمرنگ سازند كه كتاب من درست است و نوشتن آن يك ضرورت بود. به گزارش خبرگزاري آسوشيتدپرس، پس از انتشار كتاب فلسطين؛ صلح، نه تبعيض نژادي 14 نفر از اعضاي هيات مشاوره  مركز كارتر استعفا كردند. اين افراد به همراه منتقدان بسياري، مدعي شدند كتاب كارتر انتقاد ناحق از اسرائيل است. كارتر در پاسخ به اين ادعا گفت: حتي يك نفر از منتقدان من نمي توانند با مباحث اصلي كتاب كه همان شكنجه و سركوب وحشتناك مردم فلسطين است، مخالفت كنند. كتاب فلسطين؛ صلح، نه تبعيض نژادي هم اكنون يكي از 10 كتاب پرفروش سايت آمازون در بخش غيرداستان است.
نامزدهاي منتقدان كتاب: نامزدهاي جوايز سالانه انجمن ملي منتقدان كتاب معرفي شدند. آثار رمان نويسان معروف كورمك مك كارتي، ريچارد فورد و ديو ايگرز كه همگي پائيز گذشته در جوايز ملي كتاب ناكام بودند، به فهرست نهايي بخش داستاني سي و سومين دوره جايزه سالانه انجمن ملي منتقدان كتاب راه يافتند. از ديگر نامزدهاي اين بخش مي توان به ميراث شكست نوشته كايران دسايي، برنده جايزه من بوكر بريتانيا در سال 2006 و نيمه يك خورشيد زرد اثر چيماماندا نگازي آديچيه اشاره كرد.]]>
</TEXT>
</DOC>
<DOC>
<DOCID>HAM2-851103-009</DOCID>
<DOCNO>HAM2-851103-009</DOCNO>
<ORIGINALFILE>/1385/851103/news/_adabh.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ديدگاه علما وكارشناسان درباره كيفيت برگزاري عزاداري
شأن اهل بيت را رعايت كنيم]]>
</TITLE>
<TEXT>
<IMAGE>/1385/851103/news/011406.jpg</IMAGE>
<IMAGE>/1385/851103/news/011409.jpg</IMAGE>
<![CDATA[
گروه ادب و هنر- با آغاز ماه محرم و ايام عزاداري امام حسين(ع)، موج انتقاد از شيوه هاي عزاداري مرسوم به ويژه در دسته ها و هيئت هاي بزرگ و كوچك پايتخت، شكل گسترده تري به خود گرفته است.
اين انتقاد كه در دو سه سال گذشته، بيش از هميشه مورد توجه كارشناسان، علما و مسئولان نظام قرار گرفته، به تمام جلوه هاي سوگواري محرم كشيده شده و بحث  ها و ديدگاه هاي گوناگوني را موجب شده است. اما ويژگي  اصلي و ترجيع بند تمام مباحث، اين پرسش است كه چقدر شيوه هاي عزاداري مرسوم و كيفيت مراثي، نوحه ها و... مورد استفاده در دسته ها و هيئت ها با ذات قيام عاشورا همخواني داشته و شأن ائمه اطهار(عليهم السلام)در آن ها رعايت مي شود؟
متأسفانه آنچه اخيراً در برخي از مجالس ديده مي شود، آن است كه از بعد ملكوتي امامان و مناقب معنوي آنان گفته نمي شود و صرفاً سخن از توصيف چشم و ابروي اهل بيت است؛ همان كه مورد نقد مقام رهبري نيز قرار گرفت.
ايشان مي فرمايد:... اطلاع پيدا كردم بعضي از خوانندگان جلسات مداحي از مدح ها و تمجيد هاي بي معنا استفاده مي كنند كه گاهي هم مضر است. فرض كنيد راجع به حضرت ابا الفضل صبحت مي شود، بنا كنند از چشم و ابروي آن بزرگوار تعريف كردن، مثل قربون چشمت بشم، مگر چشم قشنگ در دنيا كم است؟ مگر ارزش ابا الفضل به چشم هاي قشنگش بوده؟... اينها سطح معارف ديني ما را پايين مي آورد. اين اتفاق در استفاده از شمايل هاي منتسب به ائمه اطهار نيز به وفور استفاده مي شود. تصاويري جعلي كه هيچ سندي درباره صحت و سقم آن وجود ندارد. اما آنچه فراگير شده، متأسفانه استفاده  نابه جا از موسيقي هايي است كه مناسبتي با اين مجالس ندارد.
هوشنگ جاويد، پژوهشگر موسيقي آييني كه سال 1380 با مقاله مداحي، چگونه؟ به اين موضوع پرداخت، در پاسخ به اين پرسش مي گويد: نوحه گران در گذشته نه چندان دور، تا حدود 50 سال گذشته، مؤلف بودند، زيرا موسيقي آوايي ما را با تمام جوانب آن مي شناختند، اما در دوره معاصر، شايد به علت وحشتي كه از واژه موسيقي پيش آمد، نوحه خوان ها به جاي تأليف، يعني به كارگيري برداشت هاي فني خود از كلمه، تنها به تقليد روي آورده اند؛ به اين معنا كه شعر را بر آهنگ هايي كه از رسانه ها شنيده اند سوار مي كنند؛ آن هم آهنگ هايي كه عموماً بسيار سخيف هستند.
جاويد درباره اشعاري كه در دسته هاي عزاداري و مداحي ها استفاده مي شود، معتقد است: بار كلامي مداحي در سال هاي گذشته افت كرده است؛ شايد اين خود به اين علت باشد كه نوحه سرايان ما، پايين ترين سطح نوحه را براي كار خود انتخاب كرده اند كه به آن مداحي مي گوييم.
اسماعيل اميني، عضو شوراي عالي شعر در مركز موسيقي صدا و سيما بيش از هر چيز بر رعايت شأن ائمه اطهار تأكيد دارد: مهم ترين چيز به اعتقاد من اين است كه در نوحه خواني ها چه در ملودي، چه در محتوا و چه در اجرا، شأنيت ماجراي عاشورا رعايت شود.
اميني موضوع را اين طور توضيح مي دهد: وقتي ما منقبت خواني و مداحي مي كنيم، لازم است تواضع لازم را در همه موارد و جنبه ها رعايت كنيم. اما در حال حاضر، متأسفانه در بسياري مواقع اين شأنيت ديده نمي شود. مثلاً شكل اجرا، گاهي به جاي حالت حزن و اندوه، حالت هايي تهاجمي يا حتي طرب انگيز ديده مي شود كه فاجعه است.
اميني درباره ملودي هاي استفاده شده در دسته هاي عزاداري با هوشنگ جاويد هم عقيده است؛ آن چه امروز، شكل غالب ملودي ها را تشكيل مي دهد، استفاده از نازل ترين ملودي هاي مبتذل است. مثلاً ملودي هايي كه در كشورهاي اطراف نظير تركيه، آذربايجان يا كشورهاي عربي در ترانه ها مورد استفاده قرار مي گيرند كه واقعاً تأسف بار است.
هوشنگ جاويد علت گرايش به اين شكل از نوحه سازي را، بي اطلاعي مداحان از موسيقي مي داند: پيش از اين، بسياري از اهالي موسيقي،  نوحه خوان هم بودند، مثل مرحوم بنان، مرحوم تاج اصفهاني يا مرحوم بديع زاده، اما امروز صرف خوش صدايي تقليد از آهنگ هاي مبتذل، براي مداحي كفايت مي كند.
اين پژوهشگر موسيقي درباره استفاده از ساز در دسته ها نيز تنها استفاده از طبل و ني را صحيح دانسته و مي گويد: طبل در دسته هاي عزاداري، جايگاه ويژه اي داشته است، به اين شكل كه يك طبل به عنوان طبل موافق و يكي هم به عنوان مخالف استفاده مي شد. وظيفه اين طبل ها، ايجاد بافت لازم در القاي حال و هواي عزاداري بود و حتي با پارچه هاي سياه و قرمز از يكديگر جدا مي شدند.
جاويد با اظهار تأسف از شيوه هاي امروزي استفاده از ساز در دسته هاي عزاداري، مي گويد: به كارگيري طبل هاي جور واجور امروزي مثل درام، سازهايي چون ارگ، سنج و... واقعاً فاجعه است و من فكر مي كنم دستگاه هاي فرهنگي بايد موضوع را به طور جدي پيگيري كنند. گذشته از تمام اين موارد، اطلاعات دقيق شاعران اهل بيت و نوحه سرايان نيز براي پيشگيري از انحراف در عزاداري ضروري به نظر مي رسد.
اميني مي گويد: حتماً لازم است كسي كه براي امام  حسين(ع)شعر مي گويد بايد از مقاتل مطلع باشد و تصورات و شرح حال خود را نگويد. متأسفانه بعضي ها، نكاتي را از زبان ائمه و خانواده هاي اهل بيت مي گويند كه تصورات خودشان است. اين موضوع با توجه به اين كه بسياري از مردم، اين نكات را به طور كامل قبول مي كنند، ضربه جبران ناپذيري به فرهنگ عاشورا وارد مي كند.
اين اظهار نظرها وقتي در كنار ديدگاه مراجع تقليد و علماي بزرگ كشور قرار مي گيرند، اهميت بيشتري يافته و هشدار دهنده تر به نظر مي رسند. تقريباً همه علماي بزرگ كشور در آستانه ماه محرم، درباره انحراف و اغراق هاي ناپسند در شيوه هاي عزاداري، رهنمودهايي را مطرح كرده اند كه نشان از اهميت اين موضوع دارد. حضرت آيت الله العظمي صافي گلپايگاني هم در پيامي كه به همايش مداحان فرستاد، تأكيد كرد، مداحان از اشعار غلو آميز و صوفيانه و بيان مطالب سست و خرافي پرهيز كنند.
آيا امسال نيز شاهد تكرار اين ناهنجاري ها خواهيم بود يا عزاداري ها به شكل معقول و با توجه به شأن ائمه اطهار برگزار مي شود؟ پاسخ به اين سؤال را به عهده مسئولان فرهنگي مي گذاريم.]]>
</TEXT>
</DOC>
<DOC>
<DOCID>HAM2-851103-010</DOCID>
<DOCNO>HAM2-851103-010</DOCNO>
<ORIGINALFILE>/1385/851103/news/_akhar.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851103/news/011433.jpg</IMAGE>
<![CDATA[
عكس: خبرگزاري فرانسه‎/ جف پاشو
تا چند روز ديگر رقابت هاي جام جهاني شيريني پزي آغاز مي شود. به همين دليل، كشورهاي راه يافته به مرحله پاياني اين رقابت ها از هم اكنون مشغول آماده سازي خود هستند. ديروز اين كشورها در يك مسابقه شيريني پزي در فرانسه شركت كردند و با هم به رقابت پرداختند.]]>
</TEXT>
</DOC>
<DOC>
<DOCID>HAM2-851103-011</DOCID>
<DOCNO>HAM2-851103-011</DOCNO>
<ORIGINALFILE>/1385/851103/news/_akhar.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[كم فروشي كنسرو
با اينكه به طور معمول وزن محصولات كنسروي ثابت بوده و نبايد تغييري داشته باشد اما اين اواخر محتويات كنسرو ها كمي تا قسمتي آب رفته اند.از آنجا كه خريداران توجه آنچناني به وزن  اين مواد غذايي ندارند برخي توليد كنندگان از فضاي مناسب سوء استفاده كرده و درپي سود جويي بيشتر برآمده اند. بنابراين تا زمان رسيدگي مسئولان به ويژه موسسه استاندارد و تحقيقات صنعتي به اين تخلف جديد بازار مواد غذ ايي، بهتر آن است تا مصرف كنندگان در خريد كنسرو ها دقت بيشتري به خرج دهند. البته كم فروشي به كنسرو ها ختم نمي شود و بسياري از كالاها و محصولات امكان اين سوء استفاده را در خود دارند. دست كم با استفاده از ترازوهاي ديجيتالي موجود در مغازه ها و فروشگاه ها تاحدود زيادي از اين موارد كشف مي شود.
سرقت درپوش ها
اين روزها رهگذران براي عبور و مرور درشهرها بايد بيشتر زير پايشان را نگاه كنند؛ زيرا درپوشش هاي فلزي كانال هاي مخابراتي نيز به فهرست كالاهاي درخواستي مال خرهاي سارقان كابل هاي مخابرات اضافه شده است. هنوز چند هفته اي از قطع ارتباط تلفني چند هزار مشترك به علت سرقت كابل نگذشته كه درهاي كانال هاي مخابراتي نيز يكي پس از ديگري ناپديد مي شوند و به اين ترتيب، سلامت رهگذران و سرنشينان خودروها به خطر مي افتد. بنابراين، درصورت مشاهده افراد مشكوكي كه اطراف كابل هاي مخابرات ويا درپوش هاي فلزي مشغول هستند، بايد با110 ويا 190(واحد ارتباط مردمي شركت مخابرات استان تهران )تماس گرفت و مراتب را گزارش داد.
توسعه شبكه كابل
عمليات كابل برگردان با هدف توسعه شبكه كابل در چند مركز مخابراتي آغاز شد. با اجراي اين عمليات ارتباط تلفني مشتركين در مركز مخابرات مالك اشتر با پيش شماره هاي 6683 تا 6689 و 6635 تا 6637 به مدت 24ساعت و در مركز مخابرات شهيد سعادتمند تعداد 250شماره با پيش شماره هاي 4420 تا 4426 و در مركز مخابرات مرحوم نهري با پيش شماره هاي 8807 تا 8809، 8836 تا 88388856، تا 8869، 8868 و 8859 به مدت 48 ساعت دچار اختلال مي شود. همچنين در مركز مخابرات شهيد دستغيب تعداد 860 شماره با پيش شماره هاي 2270 تا 2274 و در مركز مخابرات الغدير تعداد250 شماره با پيش شماره هاي 3300 تا 3303 و 3368تا 3373 و در مركز مخابرات شهيد آيت با پيش شماره هاي 7781 تا7784، 7725، 7726 7799، به مدت 2 روز با اختلال همراه است.
سيب زميني ممنوع الخروج
مسئولان اداره بازرگاني استان اردبيل شايعه ممنوع الخروج شدن سيب زميني از اين استان را تكذيب كرد ند. در مقابل براي تنظيم بازار، كنترل قيمت و حمايت ازمصرف كنندگان داخلي، تمام صادركنندگان و توليدكنندگان اين محصول در استان موظف شده اند?? درصد از محصول خود را با قيمت هر كيلوگرم 2 هزار و??? ريال در اختيار اتحاديه ميادين ميوه و تره بار استان قرار داده و بقيه محصول خود را صادر و يا از استان خارج كنند. همچنين براي حمايت از توليد و صادركنندگان،??? ريال يارانه صادراتي و??? ريال هزينه حمل و نقل نيز براي هركيلواز اين محصول به صادركنندكان استان اعطا مي شود. استان اردبيل يكي از مراكز توليد سيب زميني در كشور محسوب مي شود كه سالانه??? هزار تن محصول توليد و به بازار عرضه مي كند.
ياري به كودك
فردا در مركز همايش هاي مجموعه فرهنگي هنري از ساعت 9:30 تا 12 كلاس آموزشي با عنوان ياري به كودك براي پيشرفت تحصيلي تشكيل مي شود.علاقه مندان براي شركت در اين دوره به نشاني:خيابان شريعتي،روبروي بهار شيراز،مجموعه فرهنگي هنري تهران(سينما ايران)مراجعه كنند و يا با شماره هاي 7-77641125 تماس بگيرند.]]>
</TEXT>
</DOC>
<DOC>
<DOCID>HAM2-851103-012</DOCID>
<DOCNO>HAM2-851103-012</DOCNO>
<ORIGINALFILE>/1385/851103/news/_akhar.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/8]]>
</TITLE>
<TEXT>
<![CDATA[عامل مرگبار آلودگي هوا
كدام يك از اين موارد در آلودگي هوا مرگبار به حساب مي آيد؟
a)منواكسيد كربن
b )دي اكسيد گوگرد
c )سولفيد هيدروژن
d)دي اكسيد نيتروژن
خوانندگان بايد يكي از گزينه هاي c,b,aوd را حداكثر تا ساعت 16 امروز به شماره 3000251 و دارندگان تلفن هاي تاليا و ايرانسل به شماره 9165-202- 0912 اس ام اس كنند. 10 نفر از افرادي كه پاسخ صحيح داده باشند به قيد قرعه بين 30 تا 10 هزار تومان جايزه نقدي به حسابشان واريز خواهد شد.
اسامي برندگان مسابقه شماره 7: تهران؛ عليرضا فلاحي، مهدي تيموري، ميثم سعدي، اصغر قاسمي، حسن حاج عظيمي - يزد؛ مهدي باقريان قمي تبريز؛ ايرج غفاريان- اراك؛ داود اميدي ماسال؛ عليرضا فياض- شيراز؛ رضا نمرودي.
پاسخ صحيح مسابقه ديروز گزينه b(محتشم كاشاني)بود.]]>
</TEXT>
</DOC>
<DOC>
<DOCID>HAM2-851103-013</DOCID>
<DOCNO>HAM2-851103-013</DOCNO>
<ORIGINALFILE>/1385/851103/news/_akhar.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فروغ عاشورا
عدالت و عاشورامحمدرضا حكيمي]]>
</TITLE>
<TEXT>
<![CDATA[هنگامي كه مي نگريم در خطبة عاشورا، سخن از عدل مي رود و از اين كه عدالت از ميان رفته است، مي فهميم كه ما نيز بايد با دفاع از عدالت، فلسفة عاشورا را زنده نگاه بداريم و با قيام براي اجراي عدالت، از عاشورا دم بزنيم و خود را وارث عاشورا بدانيم.
هنگامي كه مي بينيم حبيب بن مظاهر اسدي و سليمان بن صرد خزاعي، در نامة خود به امام حسين(عليه السلام)از آن امام بزرگ مي خواهند تا بيايد و با ظلم هاي اقتصادي نيز مبارزه كند و براي غلبة سرمايه داران بر جامعة اسلامي و سرنوشت جامعه، چاره اي بينديشد، خوب درك مي كنيم كه تكليف مسلمانان حسيني و مؤمنان عاشورايي چيست و وظيفة مردمي كه ذكر و وردشان يا ليتنا كنا معكم است، كدام است؟
خوب پي مي بريم كه آن خون كه در جام خورشيد ريخته است و فجر و شفق را ـ سرخ فام ـ بر سراسر آبادي ها و زندگي ها مي تاباند، تجسم كدام آرمان و تبلور كدام فرياد است. اين همه و اين همه، فرياد دفاع از حقيقت و عدالت است كه از حلقوم خونين عاشورا، لحظه به لحظه، چونان تندرهاي ستيغ لرزان، در اعماق زندگي ها و ملت ها طنين مي افكند. آري، مردمي كه اهميت حياتي و ديني و انساني عدالت را درك نكنند، جاهلند و مردمي كه عدالت خواه نباشند، مرده اند و مردمي كه ظلم را منحصر در ظلم سياسي بدانند و از ظلم اقتصادي و معيشتي و فاجعة بزرگ آن ـ چنان كه بايد ـ آگاه نباشند، فريب خورده اند و جامعة عاشورايي، هرگز اين چنين نيست و نبايد باشد.
اين همه احاديث فراوان و گوناگون كه از پيامبر اكرم(صلي الله عليه و آله)و ائمة طاهرين(عليهم السلام)دربارة عاشورا و زنده نگاه داشتن آن رسيده است و آن همه ذكر ثواب و فضيلت براي احياي اين مراسم و حضور در آنها و آن همه زيارت و دعا دربارة عاشورا، از جمله براي احياي اين آرمان خورشيدي است كه ياد شد و از اين جاست كه همة اقاليم قبلة موظفند تلألو اين حماسة خورشيدي را در طنين پر جلال آيات عدل و قسط، هميشه درخشان و پرتوافشان حفظ كنند.
مسلمانان جهان، بايد بيدار شوند و پرچم خونين عاشورا را برافرازند و پيوسته حلقه هاي اين سلسلة الهي را در معبر قرون و اعصار به هم بپيوندند و آيات قرآن را با خون فرزندان قرآن تفسير كنند و عدالت را هدف قرار دهند و لذت ها را نپذيرند. مستكبران پيشين مي كوشيدند فروغ عاشورا را بپوشانند تا بتوانند با خيال آرام، به ستم و بيداد خويش ادامه دهند. امروز نيز برخي مي كوشند تا گسترة فروغ عاشورا را محدود سازند؛ ليكن چگونه ممكن است؟
هنگامي كه گاندي از درون شبه قاره مي گويد: من مبارزه را از شهيدان عاشورا آموختم و شيخ محمد محمد مدني از دامن اهرام مي نويسد: ما بايد از ياد ماه محرم سرمشق بگيريم و متفكر اصلاح طلبي از اعماق لاهور فرياد مي زند:
سرّ ابراهيم و اسماعيل بود
ما سوي الله را مسلمان بنده نيست
خون او تفسير اين اسرار كرد
رمز قرآن از حسين آموختيم
آري، جوانان غيور مسلمان، در هر جاي جهان و از دو مذهب اسلامي، سني و شيعه، خون خود را به حماسة حسيني پيوند زنند و در مشرق عاشورا بايستند و با تلاوت آيات فلق، در الهام خونين نگارة شفق، درفش صلابت مقاومت اعصار را برافرازند و در جولانگاه شرف و آزادگي حضور داشته باشند و با غرق گشتن در زمزمة قرآن و نماز شب عاشورا و مدد جستن از مردانگي و شجاعت روز عاشورا، همواره، فرزندان حسين باشند و عاشورا.]]>
</TEXT>
</DOC>
<DOC>
<DOCID>HAM2-851103-014</DOCID>
<DOCNO>HAM2-851103-014</DOCNO>
<ORIGINALFILE>/1385/851103/news/_akhar.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851103/news/011451.jpg</IMAGE>
<![CDATA[
شگفتي جديد بازار سيم كارت
در حالي كه قيمت تمامي كدهاي سيم كارت تلفن همراه طي 2 ماه گذشته سير نزولي داشتند، سيم كارت كد 7 با 10 هزار تومان افزايش قيمت توانست شگفتي ساز بازار باشد.
ظرف 2 روز گذشته علاوه بر كد 7 كه ارزاني بيش از حد خود را جبران كرد، باقي كدها باز هم رو به ارزاني رفتند. اما از سوي ديگر، تلاش برخي نمايندگان مجلس براي هماهنگ كردن تعرفه هاي اپراتورهاي مختلف تلفن همراه در آينده، زمزمه هايي را در بازار سيم كارت مبني بر كاهش بيشتر قيمت سيم كارت به وجود آورده است. به نظر مي رسد، تمامي تحولات روزهاي اخير برضد قيمت ها شكل مي گيرد.
در اين ميان، فقط كد يك است كه طرفداران بسيارش آن را همچنان در صدر جدول قيمت نگاه داشته اند.]]>
</TEXT>
</DOC>
<DOC>
<DOCID>HAM2-851103-015</DOCID>
<DOCNO>HAM2-851103-015</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اختلاف وزارتخانه هاي نفت و اقتصاد، پاي احمدي نژاد را به ميان كشيد
بورس نفت در انتظار اقدام رئيس جمهوري]]>
</TITLE>
<TEXT>
<IMAGE>/1385/851103/news/011349.jpg</IMAGE>
<![CDATA[
گروه بورس نشست كميسيون انرژي مجلس براي بررسي موانع تشكيل بورس نفت بدون هيچ نتيجه اي پايان يافت.
سيدمحسن يحيوي عضوي كميسيون انرژي مجلس شوراي اسلامي با اعلام اين خبر افزود: نشست كميسيون انرژي مجلس با حضور متوليان تشكيل بورس نفت در روز يكشنبه برگزار شد اما در مورد بورس نفت هيچ كس پاسخگو نيست و شرايط شكل گيري اين بورس بسيار نابسامان است.
يحيوي تأكيد كرد: متأسفانه هر كس مسئوليت را به گردن ديگري مي اندازد و هيچ كس خود را در اين زمينه متولي نمي داند. عضو كميسيون انرژي مجلس با بيان اينكه هر يك از سازمان ها و وزارتخانه ها ديگري را متولي مي دانند تصريح كرد: به نظر نمي رسد كه ما به اين زودي شاهد تشكيل بورس نفت در ايران باشيم. وي در خصوص نتايج برگزاري نشست مجلس افزود: اين جلسه نه تنها نتيجه اي در برنداشت بلكه برابهامات موجود در تشكيل بورس نفت افزود.
در همين زمينه حسن مرادي ديگر عضو كميسيون انرژي مجلس نيز با انتقاد از روند شكل گيري بورس نفت گفت: همه اعضاي كميسيون معتقدند، شكل گيري بورس نفت پيامدهاي اقتصادي ارزشمندي براي كشور دارد و منطقه را متحول خواهد كرد اما متأسفانه تاكنون در اين زمينه اقدام جدي انجام نشده است. وي افزود: پس از مطرح شدن مشكلات توسط وزارت اقتصاد و نفت مشخص شد كه هنوز اين بورس فاقد يك متولي جدي است. به عبارتي ديگر، وزارت نفت و وزارت اقتصاد تشكيل اين بورس را آنچنان كه بايد و شايد جدي نگرفته اند. وي همچنين در گفت وگويي ديگر با مهر تاكيد كرد: مي توان گفت: همكاري نكردن متقابل دو وزارتخانه و جدي نگرفتن اين بورس از دلايل تشكيل نشدن بورس نفت محسوب مي شود. به گفته مرادي، از ديگر نكات قابل توجه درباره تشكيل بورس نفت اين بود كه وزارت نفت به نوعي خود را از تشكيل اين بورس كنار كشيده  است و تمام مسئوليت ها را بردوش وزارت اقتصاد نهاده، در حالي كه بدون همكاري متقابل با وزارت نفت، وزارت اقتصاد نمي تواند كاري در اين باره انجام دهد، زيرا معاملات نفتي در دست وزارت نفت است. عضو كميسيون انرژي مجلس درباره نتايج اين جلسه گفت: در اين جلسه تصميم گرفته شد تا آخرين اقدامات انجام شده درباره بورس نفت به دولت گزارش داده شود و كميته اي متشكل از وزارت نفت و اقتصاد و ديگر مسئولان عالي رتبه دولتي تشكيل شود.
نامه به رئيس جمهوري
در اين باره كمال دانشيار رئيس كميسيون انرژي مجلس از ارسال نامه اي به احمدي نژاد در خصوص راه اندازي بورس نفت خبر داد و گفت: وزراي نفت و اقتصاد و شخص رئيس جمهوري مدافع تشكيل و راه اندازي بورس نفت هستند اما به نظر مي رسد مافياي نفتي در خارج از وزارت نفت و تفكر سنتي حاكم بر برخي مديران داخل مجموعه نفت، در صدد اشكال تراشي و مخالفت با اين موضوع هستند. به گفته دانشيار، كميسيون انرژي مجلس هفته آينده نامه اي را در خصوص راه اندازي هر چه سريعتر بورس نفت تدوين و به رئيس جمهوري تقديم خواهد كرد.
اين در حاليست كه پيش از اين نايب رئيس دوم كميسيون انرژي مجلس درخصوص تأخيرهاي انجام شده گفته بود: در حالي كه ايران اولين كشور در خاورميانه بود كه تصميم به تشكيل بورس نفت گرفت اما تأخيرات و موانع بسيار در اين باره موجب شد كه در كشورهاي قطر و بعضي از كشورهاي حاشيه شاهد راه افتادن اين بورس باشيم در حالي كه بورس نفت ايران هنوز راه نيافتاده است. وي خواستار دخالت رئيس جمهوري در حل اين مشكل شده و تصريح كرد: رئيس جمهوري بايد براي تشكيل بورس نفت وارد عمل شود و براي راه اندازي هر چه زودتر اين بورس دستوري صادر كند.
به اين ترتيب به نظر مي رسد كه تقابل دو وزارتخانه نفت و اقتصاد مهمترين عامل در عدم تشكيل بورس نفت پس از 6 سال محسوب مي شود. اين موضوع باعث شد تا كريستور كوك مدير سابق بورس بين المللي نفت خام و مشاور انرژي در لندن و از طراحان بورس نفت ايران در اين باره بگويد: اساساً پيشرفت اين پروژه در ايران در حد صفر بوده است به طوري كه امروز شاهد هستيم كه اين پروژه به كناري نهاده شده و تمام چيزي كه شاهد آن هستيم يك جور اداره فروش جديد براي شركت ملي نفت ايران است كه در نتيجه هر نوع اعتباري را از دست خواهد داد.
آخرين اخبار حاكي است: وزارت نفت عملاً بخش اعظمي از مسئوليت هاي راه اندازي بورس نفت را به وزارت اقتصاد و دارايي تحويل داده زيرا از آغاز براي تشكيل اين بورس ميان اين دو نهاد اختلافاتي وجود داشت.
پيشينه  بورس نفت
راه اندازي بورس نفت در ايران، نخستين بار در مكاتبات وزيران نفت و اقتصاد امور دارايي دولت هشتم در سال 1380 مورد توجه قرار گرفت و وزارت نفت با انتخاب مجري بورس نفت و تعيين شوراي راه اندازي اين بورس در سال 1382، مقدمات ايجاد اين بازار را در كشور فراهم كرد. تمام فعاليت ها و بررسي ها در اين دوره زماني، برمبناي قانون پيشين بورس و اوراق بهادار كشور انجام شد و تغييرهايي كه پس از آن در اين قانون اعمال شد، تغيير در تركيب سهامداران و چگونگي راه اندازي بورس نفت را نيز ضروري كرد.
تصميم وزارت نفت براي تشكيل شركتي به منظور تشكيل بورس نفت در نيمه دوم سال 1383 گرفته شد كه روند شكل گيري آن با توجه به تحولات وزارت نفت و سازمان بورس و اوراق بهادار، با كندي پيش رفت. قرار بود صندوق بازنشستگي كاركنان صنعت نفت 70 درصد، سازمان منطقه آزاد كيش 10 درصد، بنياد مستضعفان 10 درصد و سازمان بورس و اوراق بهادار كشور 10 درصد در اين شركت سهم داشته باشند. به دنبال صدور مجوز تأسيس و راه اندازي بورس نفت براساس قانون جديد بورس و اوراق بهادار در نشست شوراي بورس در يازدهم ارديبهشت، شركت بين المللي بورس نفت ايران با 20 ميليارد ريال سرمايه در چهاردهم ارديبهشت امسال در كيش به ثبت رسيد. در اين شركت، صندوق بازنشستگي كاركنان صنعت نفت و شركت هاي وابسته به آن 80 درصد، بنياد مستضعفان 10 درصد و سازمان منطقه آزاد كيش 10 درصد سهم دارند.]]>
</TEXT>
</DOC>
<DOC>
<DOCID>HAM2-851103-016</DOCID>
<DOCNO>HAM2-851103-016</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[جزئيات طرح تبديل وديعه مشتركان به سهام مخابرات]]>
</TITLE>
<TEXT>
<![CDATA[گروه بورس مسئولان شركت مخابرات اطلاعات جديدي درباره واگذاري سهام به مشتركان تلفن منتشر كردند.
در اين ميان سايت داخلي شركت مخابرات به نقل از رئيس هيأت  مديره شركت مخابرات خبر داد: وديعه هاي مردم تبديل به سهام شركت مخابرات مي شود و به دليل آنكه مخابرات در جمع شركت هاي سودده است، سهام مخابرات از ارزش مناسبي برخوردار خواهد بود.به گزارش سيتنا، وفا غفاريان در گردهمايي توسعه شبكه ارتباطات سيار، با اشاره به سياست هاي اصل 44 قانون اساسي در زمينه خصوصي سازي سهام شركت مخابرات ايران اظهار داشت: سهام شركت مخابرات به صورت يكپارچه عرضه مي شود، در غير اين  صورت، شركت مخابرات ايران با مشكل مواجه مي شود. از طرف ديگر رئيس سازمان تنظيم مقررات و ارتباطات راديويي گفت: موضوع تبديل شدن ودايعي كه به منظور ثبت نام سيم كارت تلفن همراه از مردم گرفته مي شود به سهامي  براي آنها، در حال بررسي است.
محمود خسروي در گفت وگو با ايسنا، با اشاره به اين كه از اواسط بهمن ماه مردم براي اولين بار مي توانند براي ثبت نام سيم كارت تلفن همراه وديعه اي نزد شركت مخابرات قرار دهند، درباره اين كه تكليف مردم در مورد اين وديعه در زمان خصوصي سازي چه خواهد بود، گفت: اين موضوع در دستور كار كميته  اصل 44 قرار دارد كه به احتمال زياد و بر اساس توافقات به سهام براي مردم تبديل مي شود.
خسروي ياد آور شد: بحث وارد شدن ودايع مردم كه در واقع طلب مردم از اپراتور اول محسوب مي شود از زماني آغاز مي شود كه اپراتور اول تلفن همراه برابر اصل 44 قانون اساسي خصوصي شده باشد و زماني كه خصوصي مي شود به بورس وارد خواهد شد و در زمان ورود اين اپراتور به بورس ودايع مردم نيز به سهام براي آنها تبديل مي شود. وي درباره  ميزان اين وديعه گفت: ميزان دقيق ودايع مشخص نيست كه اين موضوع در دستور كار كميسيون كه در هفته  آينده برگزار مي شود، قرار دارد كه به احتمال زياد از 288 هزار تومان پول ثبت نام سيم كارت تلفن همراه180، هزار تومان وديعه50، هزار تومان هزينه  كمك به توسعه روستايي، 10 هزار تومان هزينه  نصب و مابقي نيز براي ماليات خواهد بود.]]>
</TEXT>
</DOC>
<DOC>
<DOCID>HAM2-851103-017</DOCID>
<DOCNO>HAM2-851103-017</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ادامه اختلاف نظرها در تعيين قيمت فروش سهام شركت مس]]>
</TITLE>
<TEXT>
<IMAGE>/1385/851103/news/011352.jpg</IMAGE>
<![CDATA[
گروه بورس - سرانجام مديرعامل شركت مس از سفر حج بازگشت ولي نشست او با كارگزاران بورس نشان داد، اين قصه سر دراز دارد. به نظر مي رسد هنوز اختلاف  نظرهاي جدي در تعيين قيمت سهام شركت مس وجود دارد.
در حالي كه پيش بيني مي شد، پس از نشست كارگزاران بورس با مديران شركت مس زمان و قيمت دقيق عرضه اين سهام اعلام شود، اين نشست بيشتر به ابهام ها دامن زد. اين نشست عصر روز دوشنبه در غياب مسئولان سازمان خصوصي سازي برگزار شد. بسياري از حاضران پيش بيني كردند، در صورت عرضه سهام شركت مس با قيمت هاي مورد نظر مسئولان دولتي عرضه سهام نخستين شركت مشمول اصل 44 با سرنوشت خوشي روبه رو نخواهد شد. در اين نشست، ايرج اكبريه،  مشاور وزير صنايع به عنوان نماينده وزارت صنايع و معادن گفت: مقدمات پذيرش شركت ملي مس در بورس در حالي از سال 82 آغاز شد كه با توجه به برخي ابهامات اين شركت به اصلاح ساختارهاي فني و مالي نياز داشت تا مشخص شود كه آيا بايد هر يك از معادن سونگون، ميدوك، شهر بابك، سرچشمه و خاتون آباد به طور جداگانه واگذار شود يا نه! و در نهايت به اين نتيجه رسيديم كه همه زيرمجموعه ها بايد در قالب شركت ملي مس عرضه شود. وي افزود: قرار بود عرضه سهام ملي مس در هفته گذشته صورت گيرد اما به دليل حضور نداشتن مديرعامل شركت، جلسه اطلاع رساني برگزار نشد. اوگفت: 5 درصد سهام شركت مس در عرضه اوليه در بورس عرضه مي شود و سپس 20 درصد سهام آن به كارگزاري سهام عدالت واگذار مي شود. به گفته او، بر اساس تفاهمي كه با سازمان خصوصي به عمل آمده مقرر شده قيمت سهم را بازار تعيين كند.
اكبريه تاكيد كرد:  با توجه به عملكرد شركت و همچنين نبود تفاوت بين سود خالص و ناخالص قيمت862 توماني تعيين شده منصفانه است. علي اصغر پورمند مديرعامل شركت ملي مس نيز در اين نشست به دفاع از قيمت تعيين شده پرداخت و گفت: برخي معتقدند قيمت سهام بايد بر اساس ميزان سودآوري شركت تعيين شود در حالي كه در دنيا قيمت گذاري سهام شركت هاي معدني بر پايه  گمانه هاي وجود معادن جديد و استخراج صورت مي گيرد و سرمايه گذاري ها بر اساس اكتشاف براي افزايش توليد و سودآوري انجام مي شود.
رسول اسكندري، مديرعامل شركت كارگزاري بانك صنعت و معدن به عنوان كارگزار عرضه كننده سهام شركت مس گفت: با عرضه سهام شركت مس، قيمت سهام اين شركت به دليل سرمايه 578 ميليارد توماني آن تأثير قابل توجهي بر روند شاخص كل بورس خواهد گذاشت. براي عرضه مطلوب سهام ملي مس رايزني هاي متعددي با نهادهاي فعال در بازار سرمايه به عمل آمده تا عرضه اولين شركت مشمول اصل 44 به بهترين شكل ممكن از طريق اين كارگزاري انجام شود. او افزود: در آينده نيز سهام شركت هايي مانند فولاد مباركه، ذوب آهن اصفهان بعد از طي مراحل قانوني از طريق اين كارگزاري واگذاري خواهد شد.]]>
</TEXT>
</DOC>
<DOC>
<DOCID>HAM2-851103-018</DOCID>
<DOCNO>HAM2-851103-018</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[نوبت صعود به ليزينگ ها رسيد]]>
</TITLE>
<TEXT>
<IMAGE>/1385/851103/news/011355.jpg</IMAGE>
<![CDATA[
گروه بورس- بورس تهران ديروز شاهد افزايش توجه فعالان بازار به سوي سهام ليزينگ ايران بود.
براساس اين گزارش، در معاملات روز گذشته بورس تهران افزايش توجه سهامداران به سهام ليزينگ ايران باعث شد تا صفي معادل 5/3 ميليون سهم براي اين شركت تشكيل شود. ديروز در مجموع 336 تقاضا براي خريد سهام اين شركت در كارگزاري ها به ثبت رسيد. اين گزارش حاكيست، در دادوستدهاي ديروز صف هاي خريد سهام بانك هاي پارسيان، اقتصاد نوين و كارآفرين همچنان سنگين بود و 65 هزار ميليون ريال از نقدينگي بازار روانه خريد سهام اين سه بانك شد. ديروز همچنين شركت ملي سرب و روي ايران توجه عده اي از سهامداران را به سوي خود جلب كرد و در جدول تقاضاي بازار جاي گرفت. صف هاي خريد گروه صنايع بهشهر نيز با 197 تقاضا به 2ميليون سهم رسيد.]]>
</TEXT>
</DOC>
<DOC>
<DOCID>HAM2-851103-019</DOCID>
<DOCNO>HAM2-851103-019</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[كارنامه 10 ماهه بورس فلزات]]>
</TITLE>
<TEXT>
<![CDATA[ايلنا: در دوره 10 ماهه سپري شده از سال جاري جمعاً 5/4 ميليون تن انواع فولاد، آلومينيوم، مس، روي، كنسانتره فلزات گرانبها و موليبدن به ارزش 33 تريليون ريال در بورس فلزات تهران داد و ستد شد.
آمار معاملات انجام شده در دوره 10 ماهه سال جاري نسبت به مدت مشابه سال قبل از نظر ارزش 66 درصد و از لحاظ وزن 11 درصد افزايش نشان مي دهد.
اين گزارش حاكي است، در دوره مورد بررسي جمعاً 4 ميليون و 680 هزار و 920 تن انواع محصولات فولادي به ارزش 24 تريليون و 630 ميليارد و 319 ميليون و 340 هزار ريال معامله شد كه از لحاظ وزن و ارزش به ترتيب 54/96 و14‎/73 درصد از كل بازار را در اين دوره به خود اختصاص داده و در جايگاه اول قرار داشته است و نسبت به 10 ماهه اول سال گذشته از لحاظ ارزش با 50 درصد و از لحاظ وزن با 11 درصد افزايش روبه رو بوده است. بنابر اين گزارش، در گروه محصولات مسي نيز جمعاً 84 هزار و 940 تن انواع مس به ارزش 5 تريليون و 731 ميليارد و 823 ميليون و 280 هزار ريال داد و ستد شد كه از نظر وزن و ارزش به ترتيب75‎/1 و 02/17درصد از كل بازار را در برگرفته و در جايگاه دوم اين بازار قرار داشته است. ضمناً ميزان معاملات محصولات مسي در دوره مذكور نسبت به مدت مشابه سال قبل از لحاظ وزن 15 درصد و از نظر ارزش 113 درصد افزايش داشته است.]]>
</TEXT>
</DOC>
<DOC>
<DOCID>HAM2-851103-020</DOCID>
<DOCNO>HAM2-851103-020</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[حفظ شاخص با موتور اقتصاد نوين]]>
</TITLE>
<TEXT>
<![CDATA[گروه بورس- بانك اقتصاد نوين از كاهش شاخص بورس تهران در معاملات روز گذشته جلوگيري كرد.
براساس اين گزارش، شاخص كل بورس در نتيجه معاملات روز گذشته با 5 صدم واحد افزايش در عدد 10 هزار و 3 ثابت ماند. ديروز شاخص بازده بازار و واسطه گري هاي مالي هر كدام به ترتيب يك و 93 واحد رشد كردند اما شاخص صنعت با 3 واحد كاهش روبه رو شد. اين گزارش حاكيست، در مبادلات روز گذشته بازار سهام افزايش ارزش سهام بانك اقتصاد نوين منجر به افزايش شاخص تا سقف 4 واحد شد اما در مقابل شركت هاي سرمايه گذاري صندوق بازنشستگي و سرمايه گذاري توسعه معادن و فلزات شاخص بورس تهران را 5/4 واحد پايين كشيدند. برپايه اين گزارش ديروز همچنين نماد معاملاتي شركت هاي فارسيت دورود، كيميدارو و شيشه و گاز پس از تعديل پيش بيني درآمد هر سهم باز شد.]]>
</TEXT>
</DOC>
<DOC>
<DOCID>HAM2-851103-021</DOCID>
<DOCNO>HAM2-851103-021</DOCNO>
<ORIGINALFILE>/1385/851103/news/_bourse.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
توجه بزرگان به سهام ساختمان]]>
</TITLE>
<TEXT>
<![CDATA[گروه بورس- همزمان با ركود حاكم بر اكثر شركتها و گروههاي مطرح بورسي طي يك ماه گذشته، شركتهاي گروه ساختمان، املاك و مستغلات از توجه نسبتاً جالبي در ميان شركتهاي حقوقي برخوردار بوده اند. برخي از مهمترين نقل و انتقالات سهام طي يك هفته گذشته در اين گروه به شرح زير بوده است:
آبادگران: شركت سرمايه گذاري صبا تامين در چند روز گذشته خريدار 20 هزار سهم آبادگران بوده است. اما در مقابل،همين شركت فروشنده 100 هزار سهم آبادگران نيز بوده است. احتمالاً صبا تامين قصد دارد با عرضه و تقاضاي متعادل بر روي اين سهم، روند گردش سهام آبادگران را افزايش دهد. همچنين سرمايه گذاري صندوق بازنشستگي طي دو روز جمعاً معادل 135 هزار سهم اين شركت را خريداري كرده است. سرمايه گذاري ساختمان نوين نيز به عنوان يكي از سهامداران عمده آبادگران در چند روز گذشته مجموعاً 341 هزار سهم اين شركت را فروخته است.
سامان گستر اصفهان: حرف و حديث هاي فراواني درباره اين شركت پس از بازگشايي نماد و همچنين تخريب بخشي از پروژه جهان نماي سامان گستر شنيده مي شود. اما با اين وجود جالب است كه شركت نوسازي و بهسازي شهر اصفهان مجموعاً در يك هفته گذشته و در چندين مرحله معاملات كوچك، 76 هزارسهم سامان گستر را خريداري كرده است.
عمران و توسعه فارس: رتبه نقدشوندگي اين سهم در يك هفته گذشته نسبتاً پايين بوده است. تنها معامله حقوقي انجام شده بر روي اين سهم خريد 2550 سهم توسط شركت توسعه كشاورزي فارس بوده است.
نوسازي و ساختمان تهران: اين شركت از جمله سهام مطرح ساختماني در روزهاي اخير بوده است. اين شركت مالك عمده بانك اقتصاد نوين است و با توجه به جو مناسب شركتهاي بانكي و خصوصاً رشد جالب توجه قيمت سهام اقتصاد نوين در يك هفته اخير، توجه بسياري از سرمايه گذاران به اين سهم جلب شده است.
iratahlil.com]]>
</TEXT>
</DOC>
<DOC>
<DOCID>HAM2-851103-022</DOCID>
<DOCNO>HAM2-851103-022</DOCNO>
<ORIGINALFILE>/1385/851103/news/_cinema.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[بررسي چند نمونه شاخص ارجاع سينماي ايران به ماجراي عاشورا
خورشيد در خاك]]>
</TITLE>
<TEXT>
<IMAGE>/1385/851103/news/011322.jpg</IMAGE>
<![CDATA[
گروه ادب و هنر ماجراي عاشورا يكي از دراماتيك ترين اتفاقات تاريخ اسلام است. در واقع در ماجراي عاشورا تمامي عناصر درام به شكلي كاملاً كلاسيك به چشم مي خورد. هر چند تا به امروز هيچ اثر سينمايي كه به صورت مشخص به ماجراي عاشوراي حسيني بپردازد، ساخته نشده است. بخشي از اين هم به حساسيت و اهميت فوق العاده عاشورا باز مي گردد و اين كه اگر قرار است در اين زمينه فيلمي يا مجموعه اي ساخته شود، بايد به اثري قابل توجه بينجامد. در اين سال ها يكي دو فيلمساز آمادگي خود را براي ساخت فيلمي درباره امام حسين(ع)و ماجراي عاشورا اعلام كرده اند ولي هنوز اقدامي در اين زمينه صورت نگرفته. جداي از اينها، سينماي ايران ارجاعاتي به ماجراي عاشورا داده است كه چند مجموعه شاخص آن در اينجا مورد بررسي قرار گرفته است.
اولين تجربه جدي
در شرايطي كه در سال هاي ابتدايي پيروزي انقلاب اسلامي، سينماي ايران هنوز به جايگاه تثبيت شده اي نرسيده بود، سفير به عنوان يك توليد عظيم مذهبي مقابل دوربين رفت؛ فيلمي كه بعدها از آن به عنوان نخستين پروژه بلند پروازانه سينماي پس از انقلاب ياد شد. سفير به عنوان محصول سمعي و بصري سپاه پاسداران با گروهي حرفه اي مقابل دوربين رفت. فرامرز قريبيان، جلال پيشوائيان و عزت الله مقبلي نقش هاي اصلي را بازي كردند و نعمت حقيقي و جمشيد الوندي فيلمبرداري فيلم را برعهده گرفتند. فريبرز صالح كارگردان سفير، از كارگردانان قديمي تلويزيون بود كه به عنوان اولين تجربه بلند سينمايي اش، اين فيلم را مقابل دوربين برده بود. سفير به ماجراي قيس ابن مسهر از ياران وفادار امام حسين(ع)مي پرداخت. قيس به عنوان نماينده امام حسين(ع)با پيامي براي مردم كوفه به سوي اين شهر مي شود. در طول راه، اتفاقاتي براي قيس مي افتد و در نهايت به وسيله سربازان ابن زياد والي كوفه دستگير شده زنداني مي شود. قيس ابن مسهر در زندان، زندانيان را مي شوراند و به همين خاطر او را به زندان شهر كوفه منتقل مي كنند.
ابن زياد به پيشنهاد يكي از مشاورانش، از قيس مي خواهد كه در يك سخنراني به مردم اعلام كند كه امام قصد بيعت با يزيد را دارد. در روز موعود، اما قيس عليه يزيد سخن مي گويد و ابن زياد هم پس از سركوب مردم، قيس را از بالاي يك ساختمان بلند به پايين انداخته و او را به شهادت مي رساند.
سفير به عنوان يكي از اولين تجربه هاي مهم سينماي ايران در پرداختن به تاريخ اسلام و يكي از ماجراهاي منتهي به عاشوراي حسيني، واجد ويژگي هايي بود كه مي تواند به تداوم توليد چنين فيلم هايي بينجامد.
هر چند دشواري هاي توليد چنين آثاري باعث شد تا تجربه سفير تداومي نداشته باشد. با توجه به شرايط آن روز سينماي ايران، اولين ساخته فريبرز صالح را مي توان اثري حرفه اي و آبرومند دانست. سفير فيلمي كاملاً قصه گو بود كه به نظر مي رسيد، سازندگاش در روايت داستاني ديني، به نمونه هاي سينماي كلاسيك نظر داشته اند. سفير اكران موفقي داشت و بعدها بارها در مناسبت هاي مذهبي از تلويزيون پخش و با استقبال بينندگان مواجه شد.
تداوم فرهنگ عاشورا در دفاع مقدس
يكي از مهمترين جلوه هاي ماجراي عاشورا در سينماي ايران را بايد در آثار دفاع مقدس سراغ گرفت. جنگ تحميلي عراق عليه ايران و دفع سلحشورانه رزمندگان، با نوعي تداعي عاشوراي حسيني همراه بود؛ چيزي كه كاملاً در دل فرهنگ جبهه تنيده شده و طبيعي بود كه در آثار سينمايي نيز انعكاس يابد. در اين زمينه مي توان به دو نمونه شاخص اشاره كرد؛ فيلم هاي پرواز در شب و مهاجر. رسول ملاقلي پور در پرواز در شب براي اولين بار در سينماي ايران، فيلمي را مقابل دوربين برد كه نه از روي آثار جنگي خارجي، كه براساس حال و هواي حاكم بر جبهه ها شكل گرفته بود. پرواز در شب به عنوان اولين تجربه واقع گرايانه سينماي ايران از جنگ تحميلي، كوشيد تا به تداعي ماجراي عاشورا نيز بپردازد.
ملاقلي پور در دل روايت داستان مقاومت نيروهاي ايراني به فرماندهي مهدي نريمان، اشاراتي به ماجراي عاشورا نيز داشت. چنانكه تشنه لبي رزمندگان ايراني را به شهادت نيروهاي امام حسين با لب تشنه پيوند داد و موفق شد اين نكته را عينيت ببخشد: اين كه حماسه دفاع مقدس حاصل تداوم فرهنگ عاشورا است.
چنين رويكردي را ابراهيم حاتمي كيا در فصل پاياني مهاجر به كار گرفت. مهاجر نيز مانند پرواز در شب كاملاً مبتني بر اتفاقات واقعي پشت خاكريزها شكل گرفته و حاصل تجربيات دست اول سازنده اش از جبهه بود؛ در فصل پاياني و شهادت قهرمان اصلي، نمايش خيمه هاي به آتش كشيده شده ارجاعي هنرمندانه از ماجراي كربلاست.
بيان غيرمستقيم
تعدادي از فيلمسازان به شيوه اي تلويحي اشاراتي به ماجراي عاشورا و اما م حسين(ع)داشته اند. نوعي بيان غيرمستقيم كه به واسطه آنكه هنرمندانه پرداخت شدند در يادها مانده اند. نياز ساخته عليرضا داودنژاد را مي توان يكي از شاخص ترين آثاري دانست كه در اين رده جاي مي گيرند. داودنژاد در تعدادي از آثارش به نوعي به ماجراي كربلا ارشاراتي داشته است.
اين را حتي مي شود در فيلم نازنين هم مشاهده كرد كه در يكي از فصل هاي فيلم، كاراكترها در خيابان و در كنار دسته  هاي عزاداري مشاهده مي شوند.
در فيلم نياز وقتي علي به مادرش مي گويد كه بايد در مقابل ظلم ايستاد به جمله اي از امام حسين(ع)با همين مضمون اشاره مي كند.
در انتها وقتي علي با جوانمردي شغلي را كه به سختي به دست آورده را به رقيبش مي سپرد؛ در نمايي گذار او را در حال كار در يك كارگاه علم سازي مي بينيم كه باز به نوعي يادآور عاشورا و امام حسين(ع)است. ويژگي بارز اين سكانس كه باعث عمق و تأثيرگذاري اش شده، اين است كه داودنژاد هيچ تاكيد اضافه اي كه باري از شعار را به اين سكانس اضافه كند، ندارد. در واقع همين بيان غيرموكد و هنرمندانه باعث غناي بيشتر اين فصل شده است. چنان كه مي توان از آن به عنوان يكي از نمونه هاي به يادماندني سينماي ايران در ارجاع به فرهنگ عاشورا ياد كرد.
پرداختن به مضامين عاشورايي در دل جامعه معاصر يك نمونه به يادماندني ديگر هم دارد كه اتفاقاً نه در دل يك سكانس بلكه به سراسر اثر تسري يافته است. كيومرث پوراحمد در فيلم به خاطر هانيه فيلمي با اين مضمون را روايت كرد: اهالي روستاي تنگك، ناخدا علو را مسئول غرق شدن عده اي از صيادان مي دانند، ناخدا علو با خانواده اش تنگك را ترك مي كند و به روستاي ديگري مي رود. پس از مرگ ناخدا، پسر نوجوانش، بشيرو نان آور خانواده مي شود. او با يك گاري دستي باربري مي كند، آن هم در حالي كه خواهر كوچكش هانيه فلج است. بشيرو براي شفاي هانيه نذر كرده كه در شب عاشورا دمام بزند. او با قبول همه سختي ها مي پذيرد كه به تنگك بازگردد تا گهواره حضرت علي اصغر(ع)را براي مراسم عاشورا بياورد، سرانجام نيز در شب عاشورا نذر خود را ادا مي كند.
پوراحمد در به خاطر هانيه با پرداختن يك مراسم آييني كه سنت اهالي جنوب كشور در عزاداري براي امام حسين(ع)است، كوشيده تا مفهومي ديني را دل يك فيلم كودك و نوجوان بيان كند. به خاطر هانيه به خصوص به واسطه پرداخت موفق سكانس هاي دمام زدن بشيرو، جزو آثار موفق در اين زمينه به شمار مي آيد.
عصر روز دهم
اما شاخص ترين تجربه سينماي ايران در پرداختن به مفاهيم عاشورايي فيلم روز واقعه است. روز واقعه كه براساس فيلمنامه اي از بهرام بيضايي ساخته شده، ماجراي عبدالله جوان نصراني تازه مسلمان شده اي است كه در روز عروسي خود با راحله، ندايي مي شنود كه كسي را به ياري مي خواند. عبدالله پس از چند بار شنيدن آن صدا، منقلب شده و مجلس عروسي را ترك مي كند. عبدالله به جستجوي صدا برمي آيد. آن هم در حالي كه برادران متعصب راحله ترك مجلس عروسي را توهيني به خود دانسته و در پي اش روان مي شوند.
عبدالله در طول مسيرش با اتفاقاتي روبه رو مي شود و به نشانه هايي برمي خورد كه نشان دهنده اين است كه امام حسين(ع)مي دانسته او در جستجوي صدايي كه به ياري اش مي طلبد مي رود. عبدالله به تاخت بيابان ها را طي مي كند و خود را به صحراي كربلا مي رساند. منتها وقتي به كربلا مي رسد كه عصر روز عاشورا است. جمله هاي انتهايي عبدالله در روز واقعه جزو به يادماندني ترين ديالوگ هاي تاريخ سينماي ايران اند. آنجا كه عبدالله مي گويد: من خورشيد را در خاك ديدم. من حقيقت را بر نيزه ديدم.
فيلمنامه روز واقعه در اوايل دهه 60، توسط بهرام بيضايي نوشته شد. با توجه به ارزش هاي اين فيلمنامه و پرداخت جالب توجه اش به ماجراي عاشورا، از همان ابتدا بنا بر اين بود كه فيلمي به ياد ماندني از آن ساخته شود. روز واقعه توليد دشواري داشت، چنانكه يك بار توسط شهرام اسدي در سال 1368 مقابل دوربين رفت و دچار توقف شد. چند سال بعد توليد روز واقعه به بخش خصوصي واگذر شد و بار ديگر شهرام اسدي آن را با حضور گروهي حرفه اي مقابل دوربين برد. روز واقعه را مي توان فيلمي جذاب و خوش پرداخت دانست. ساخت و پرداختي حرفه اي از فيلمنامه اي غني به اثري به يادماندني در اين عرصه انجاميد. هر چند چنين تجربه اي ديگر در سينماي ايران تكرار نشد.]]>
</TEXT>
</DOC>
<DOC>
<DOCID>HAM2-851103-023</DOCID>
<DOCNO>HAM2-851103-023</DOCNO>
<ORIGINALFILE>/1385/851103/news/_cinema.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[رضا آهنج،كارگردان مجموعه به دنيا بگوييد بايستد:
مي خواستم يك هملت امروزي بسازم]]>
</TITLE>
<TEXT>
<IMAGE>/1385/851103/news/011334.jpg</IMAGE>
<![CDATA[
بهناز وفايي وحدت- رضا آهنج كارگردان جوان سينما و تلويزيون كار خود را با طراحي صحنه فيلم در سينما شروع كرد و چند سالي است پس از تهيه كنندگي و اجراي طرح چند فيلم و سريال به كارگرداني روي آورده است. او سه اثر سينمايي به نام هاي زخم زيتون، بهشت منتظر مي ماند و سكوت ساخته و مجموعه هاي تلويزيوني معما، سايه آفتاب و به دنيا بگوييد بايستد را كارگرداني كرده است.
به بهانه پخش مجموعه تلويزيوني به دنيا بگوييد بايستد كه از شبكه تهران پخش مي شود با او به گفتگو نشستيم.
* آقاي آهنج از چه زماني به فكر كارگرداني افتاديد؟
- حدوداً20سال است كه در عرصه هنر فعاليت مي كنم و از همان ابتدا به كارگرداني فكر مي كردم چون به نظرم كارگرداني بهترين شغل است.
* براي كسب درآمد؟
- نه،  براي ارضاي روح و روان خودم و براي بيان حرفها و قصه هايم دوستش دارم و از همان ابتدا با برنامه ريزي جلو آمدم و اگر هم وارد سينما شدم و يكي دو تا شغل را مثل طراحي صحنه يا تهيه كنندگي تجربه كردم به خاطر اين بود كه روزي بتوانم فيلم بسازم.
* كار كارگرداني را در ابتدا با ساخت كليپ شروع كرديد، فكر مي كنيد چرا اين نوع كارها در كشور ما كمتر ساخته مي شود؟
- البته من به غير از كليپ، فيلم هايي كار كردم كه خيلي دوست شان دارم مثلاً يك فيلم نيمه بلند با مضمون دفاع مقدس و با محوريت انسان در جنگ نه زد و خورد در جنگ ساختم با نام صبح روزي كه متولد شدم كه داستان آن 24 ساعت قبل از آزادسازي خرمشهر رخ مي دهد. آن را براي شبكه 2 كار كردم. اما درباره كليپ بايد بگويم طرفدار دارد ولي به خاطر هزينه سنگين اش كسي به سراغ آن نمي رود.
* چند سال پيش موجي به راه افتاد تا سازمان هاي فيلم دولتي كليپ هايي به كارگردان ها سفارش دهند. آن زمان كارهاي قابل قبولي ساخته شد ولي الان كليپ هاي توليدي چندان كيفيت ندارد به نظر شما مشكل  از كجاست؟
- البته گاهي شاهد كارهاي خوب هستيم ولي درست مي گوييد آن جريان فكري كه 12-10 سال پيش با كليپ سازي شروع شد الان كمتر ديده مي شود. شايد اين مسئله به هزينه هاي سنگين آن برگردد و البته بخشي ديگر به عدم حمايت سازمان ها از اين جريان فرهنگي. شايد هم دنبال آسيب شناسي نبوديم تا راهكاري پيدا كنيم كه با هزينه كمتر كليپ خوب بسازيم.
* آقاي آهنج شما در سال هاي دور مدير روابط عمومي انجمن سينماي دفاع مقدس بوديد، برخي فكر مي كردند كه اگر قرار باشد وارد عرصه توليد شويد،  فعاليت تان در ژانر سينمايي دفاع مقدس متمركز شود اما اين اتفاق نيفتاد. حضورتان در ناجي هنر بود كه باعث شد به ژانر پليسي- معمايي گرايش پيدا كنيد؟
- نگاهتان خيلي جالب است ولي به طور يقين اين طور نيست. من فيلم دفاع مقدس هم ساخته ام. فيلم زخم زيتون به نوعي فيلم ژانر دفاع مقدس محسوب مي شود. اگرچه درباره لبنان و حمله اسرائيل است يا فيلم صبح روزي كه متولد شدم، سكوت و يا بهشت منتظر مي ماند كه اصلاً يك داستان متافيزيك و ماورايي درباره دفاع مقدس است ولي قبول دارم كه در زمينه مجموعه سازي تلويزيون به سمت آثار پليسي- معمايي گرايش پيدا كرده ام. اما زياد دوست ندارم در يك ژانر خاص فعاليت كنم يعني اگر عمري بود شايد اثر بعدي من در قالب ژانري جديد ساخته شود.
*يعني ممكن است روزي در ژانر كمدي يا مثلاً كودك هم فعاليت داشته باشيد؟
- بايد مطالعه كنم چون زماني كه قرار باشد فيلم كمدي بسازم بايد خودم را به آن نزديك كنم اما به طور كلي از آن استقبال مي كنم چون اصلاً دوست ندارم وابسته به گونه اي خاص در سينما باشم.
* فكر مي كنيد چه اتفاقي افتاده كه در سال هاي اخير حضور پليس در سريال هاي تلويزيوني زياد شده است؟
- فكر مي كنم به خاطر رويكرد فرهنگي مسئولان نيروي انتظامي باشد تا بعضي از مأموريت هايشان را به صورت فيلم و سريال و كارهاي فرهنگي ديگر نشان دهند. به نظرم اين رويكرد فرهنگي مسئولان نيروي انتظامي را با اهميت سينما آشنا ساخته تا از اين ابزار استفاده كنند.
* پيش از اين هم سريال هاي موفقي در ژانر پليسي توليد شده بود مثل مجموعه هاي سرنخ(كيومرث پوراحمد)، شليك نهايي(داريوش فرهنگ)، يا مزدترس(حميد تمجيدي)يعني در توليد اين آثار كم تجربه نيستيم اما سؤال اين است كه چرا هنوز كارهاي جذاب و بدون نقص ارائه نمي شود؟
- بخشي به فيلمنامه باز مي گردد كه خلأ آن در همه آثار سينمايي و تلويزيوني محسوس است و بخشي ديگر به پروداكشن و سرمايه گذاري و نگاه توليدي باز مي گردد.
* چرا هميشه كاسه كوزه ها را سر فيلمنامه نويس مي شكنيم؟
- البته فيلمنامه نويس هاي خوب هم داريم كه بايد شرايط برايشان فراهم شود.
* شايد هم يكي از مشكلات نداشتن روحيه كار گروهي باشد، بگذريم، در آثار شما  به نظر مي رسد كه چند مولفه، مرتب تكرار مي شود مثل دوستي هاي عميق كه مخاطب را ياد فيلم هاي كيميايي مي اندازد.
- بله، قبول دارم چون فكر مي كنم جاي موضوع رفاقت در تلويزيون خاليست. به نظرم اين موضوع مي تواند نسل سرگشته امروز را با گذشته فراموش شده اي آشنا كند. چه اشكال دارد كوچه و گذر و رفاقت هاي قديم را در اين سريال ها ببينيم؟ اين تم را قبلاً در معما و سايه آفتاب تجربه كردم كه با استقبال روبه رو شد و خيلي از دوستان گفتند اين گونه را ادامه دهم. الان هم در به دنيا بگوييد بايستد دوباره همان رفاقت را تكرار مي كردم و باز هم جواب داد. يعني اين عطش هنوز در بيننده هست و دوست دارد اين رفاقتها را دنبال كند.
* لابد فلاش بك هم يكي ديگر از علاقه هاي شماست؟
- راست مي گوييد در اين دو قصه اخير حداقل اين طور بوده ولي اين برمي گردد به نوع نگاه خود من، البته مشورت ها هم مؤثر بوده است. در واقع با همفكري دوستان به اين نتيجه رسيديم كه اگر اين قصه را به ترتيب از(الف تا ي)بگوييم جذابيت خود را از دست مي دهد. در بيان قصه بايد اندكي هوشمندي به خرج بدهيم و داستان را از جايي شروع كنيم كه مدخل خوبي براي شروع باشد و به جذابيت قصه كمك كند و اين زاويه نگاه است كه كارها را از يكديگر متفاوت مي كند. يعني اگر از وسط قصه شروع به تعريف كنيم قطعاً نياز داريم به اول قصه فلاش بك بزنيم.
*آقاي آهنج چرا به دنيا بگوييد بايستيد؟ براي انتخاب نام براي آثارتان حساسيتي داريد؟
- معمولاً اسم هاي چند سيلابي را دوست دارم. در كارهاي قبلي ام اگر دقت كنيد جز يكي دو تاي آن بقيه چند سيلابي هستند ضمن اينكه اگر كمي حوصله كنيد و اجازه دهيد كه سريال پيش رود متوجه مي شويد كه اين اسم در خدمت خود فيلم است و مصداق دارد.
* فكر مي كنيد سوژه اين سريال از چه جنبه اي براي مخاطب مي تواند جذاب باشد؟
- بحث ما موضوعي انساني است. نمود گناه بيرون و گناه درون و خير و شري كه در هر يك از آدمهاي قصه تجلي پيدا كرده و هر كدام قصه خود را پيش مي برند.
* پس داستان معمايي و رفاقت هايي كه مطرح مي شود در اين قصه يك بهانه است؟
- بله، همين طور است در واقع قصه  ما كاملاً مذهبي است به عبارتي نه پليسي است و نه معمايي، در عين حال كه همه آنها را دارد ولي به هيچ كدام از اين موضوعات وابسته نيست بيشتر نگاهي امروزي به هملت شكسپير داشتم اين نگاه شايد بتواند براي مخاطب جذاب باشد.
* چرا صحنه هاي بازداشتگاه و گفتگوي مأمور با علا اينقدر كشدار است؟
- فكر مي كنم براي بيان قصه احتياج داشتيم كه از اين نوع روايت استفاده كنيم و اگر به نظر مي آيد ريتم كند است كمي بايد تحمل كنيد، همه فيلم ها كه نمي توانند مثل بعضي از آثاري كه هر شب پخش مي شود در عرض 45 دقيقه هم بخنداند و هم بگرياند و هم پيامش را برساند. سريال رسالتي دارد كه مثل يك فيلم سينمايي در 90 دقيقه گفته نمي شود بلكه در چند قسمت بازگو مي شود قبول دارم ريتم قسمت هاي اوليه كمي كند است اما اجازه دهيد آرام آرام بهتر مي شود.
* شخصيت نماينده دادستاني چطور؟ آيا شما واقعاً اين كاراكتر را در همين سطح مي دانيد يا زواياي پنهاني در او وجود دارد كه فعلاً مشخص نيست؟
- احساس مي كنم شما مي خواهيد بگوييد اين شخصيت زائد است ولي اين طور نيست. در واقع به نوعي پيش برنده داستان است. من خودم معتقدم اگر داستاني را با دو شخصيت مي توان پيش برد سومين نفر زائد است اما در پايان اين مجموعه مي بينيد كه همه شخصيت ها در جايگاه خودشان به روند رشد فيلمنامه كمك مي كنند. در ادامه قصه به جايي مي رسيم كه اگر اين شخصيت نبود بخشي از داستان فاش نمي شد.
* ظاهراً قرار توليد براي 13قسمت بوده اما مجموعه را در 17 قسمت به پايان رسانديد.
- من فكر مي كنم داستان كشش داشت. طرح 13قسمتي كه مي دانيد در شبكه متعارف است ولي اين داستان تا 17 قسمت كشش داشت يعني اگر در 16 قسمت مي توانست به پايان برسد يقين بدانيد كه قسمت 17 ساخته نمي شد.]]>
</TEXT>
</DOC>
<DOC>
<DOCID>HAM2-851103-024</DOCID>
<DOCNO>HAM2-851103-024</DOCNO>
<ORIGINALFILE>/1385/851103/news/_cinema.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن]]>
</TITLE>
<TEXT>
<![CDATA[بهرام بيضايي
تست گرفتن از ستارگان سينما
]]>
<IMAGE>/1385/851103/news/011328.jpg</IMAGE>
<![CDATA[
گروه ادب و هنر- بهرام بيضايي به زودي گرفتن تست از گزينه هاي مورد نظرش را براي فيلم تازه اش آغاز مي كند.
اين فيلم كه لبه پرتگاه نام دارد قرار است بعد از فروردين سال آينده كليد بخورد. گفته مي شود قرار است بازيگران مطرحي چون پرويز پرستويي، هديه تهراني، امين حيايي، مهناز افشار و... در مقابل دوربين بيضايي تست بدهند.
تاكنون فقط حضور حميد اعتباريان به عنوان تهيه كننده و اصغر رفيعي جم در مقام فيلمبرداري قطعي شده است. ضمن اين كه به نظر مي رسد مژده شمسايي در اين ساخته همسرش نيز بازي كند. به گفته اعتباريان پيش توليد فيلم تا پايان اسفند ماه ادامه خواهد يافت. بيضايي در كنار انتخاب بازيگر، لوكيشن هاي فيلمش را نيز برمي گزيند.
محمدحسين لطيفي
پايان فيلمبرداري روز سوم
]]>
<IMAGE>/1385/851103/news/011331.jpg</IMAGE>
<![CDATA[
محمد حسين لطيفي فيلمبرداري روز سوم را به پايان رساند. در آخرين روزهاي هفته گذشته، چند سكانس باقي مانده روز سوم در خرمشهر فيلمبرداري شد، تا اميدواري براي رسيدن فيلم به جشنواره فجر بيشتر شود.باران كوثري، پوريا پورسرخ و حامد بهداد بازيگران اصلي روز سوم  اند. اين فيلم در بخش مسابقه سينماي ايران جشنواره فيلم فجر پذيرفته شده است.
ابراهيم وحيدزاده
در تدارك يك كمدي ديگر
]]>
<IMAGE>/1385/851103/news/011337.jpg</IMAGE>
<![CDATA[
ابراهيم وحيدزاده تا همين چند سال پيش جزو فيلمسازان كم كار سينماي ايران محسوب مي شد، منتها پرفروش شدن دو كمدي اخير اين فيلمساز باعث شده تا وحيدزاده به صورت مداوم فيلم بسازد. وحيدزاده كه امسال فيلم پرفروش شام عروسي را روي پرده سينماها داشت، قصد دارد يك كمدي ديگر را مقابل دوربين ببرد. اين فيلم كه تاكسي نارنجي نام دارد قرار است در اوايل اسفندماه مقابل دوربين برود. وحيدزاده اين روزها در حال انتخاب بازيگران تاكسي نارنجي است. اكثر لوكيشن هاي كمدي تازه وحيدزاده در كيش مي گذرد.
رضا ميركريمي
كليدزدن به همين سادگي
]]>
<IMAGE>/1385/851103/news/011325.jpg</IMAGE>
<![CDATA[
در روزهايي كه فيلم هاي كودك و سرباز و اينجا چراغي روشن است پس از سال ها سرانجام اكران شدند، ميركريمي پنجمين فيلمش را در يكي از خيابان هاي شمالي تهران كليد زد.رضا ميركريمي به همين سادگي   را بر اساس فيلم نامه اي كه به همراه شاد مهر راستين نوشته، مقابل دوربين برده است؛ فيلمي با مضمون اجتماعي كه به سياق ديگر آثار سازنده اش، نمي توان انتظار داشت كه اطلاعات چنداني درباره داستانش تا به زمان اكران به بيرون درز كند.]]>
</TEXT>
</DOC>
<DOC>
<DOCID>HAM2-851103-025</DOCID>
<DOCNO>HAM2-851103-025</DOCNO>
<ORIGINALFILE>/1385/851103/news/_cinema.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
جاي خالي تاريخ معاصر محدثه واعظي پور]]>
</TITLE>
<TEXT>
<![CDATA[ساخت فيلم هاي مستند درباره شخصيت هاي مهم سياسي مي تواند به حفظ و ثبت بخشي از تاريخ كمك كند. متأسفانه در كشور ما ساخت اين گونه آثار به دلايل مختلف چندان مرسوم نيست. تعصب ها و پيش داوري  درباره شخصيت هاي سياسي يكي از مهمترين دلايلي است كه مانع ساخت چنين فيلم هايي مي شود. دور بودن مسئولان و شخصيت هاي سياسي از فيلمسازان و مردم و فاصله عميقي كه بين اين گروه ها وجود دارد، يكي ديگر از عواملي است كه مانع از ساخت چنين فيلم هايي مي شود.
تاريخ معاصر ايران، شخصيت هاي سياسي مطرحي دارد كه مي توان از زواياي مختلف به زندگي شخصي و سياسي شان نگاه كرد؛ شخصيت هايي كه نقشي پررنگ  در معاملات سياسي، اجتماعي و تاريخي سرزمين مان بازي كرده اند و نمي توان به سادگي از كنار نام و كارنامه سياسي شان گذشت.
اين روزها و در آستانه فرارسيدن دهه فجر، كمبود چنين آثاري بيشتر نمود پيدا مي كند. در شكل گيري انقلاب و پيروزي آن شخصيت هاي سياسي و مذهبي مختلفي نقش داشتند. اما سهم منابع تصويري ما از اين واقعه و شخصيت هايي كه در آن حضور موثري داشتند، بسيار محدود است.
شبكه هاي تلويزيوني هر سال در دهه فجر فيلم ها و تصاويري را پخش مي كنند كه بارها نمايش داده شده و طراوت كمي دارد. در تحليل ها و تفسيرهايي كه واقعه انقلاب را بررسي مي كند، جاي تصاوير گويا و متفاوت خالي است؛ تصاويري از زندگي و مبارزات امام خميني(ره)به عنوان شخصيت اصلي انقلاب و ديگراني كه او را همراهي مي كردند.
ديدن فيلم هاي مستند درباره آلنده، فيدل كاسترو و ارنستو چه گوارا از شبكه چهار سيما يادآور ضعف  سينماي مستند در ساخت مستندهايي است كه در آنها وجوه مختلف شخصيت  قهرمان هاي سياسي يك ملت نمايان مي شود. با كم توجهي به اين حوزه، عملاً بخشي از مهمترين وقايع سياسي كشورمان را ناديده گرفته ايم. در حالي كه تاريخ ايران به ويژه تاريخ يك صد سال اخير مي تواند منبع خوبي براي ساخت اين مستندها باشد؛ مستندهايي كه سازندگانشان بدون تعصب و با بي طرفي به سراغ شخصيت هاي تاريخي بروند و از آنها تصويري ماندگار براي تاريخ باقي بگذارند.]]>
</TEXT>
</DOC>
<DOC>
<DOCID>HAM2-851103-026</DOCID>
<DOCNO>HAM2-851103-026</DOCNO>
<ORIGINALFILE>/1385/851103/news/_diet.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[نوع خوراكي آن به زودي به بازار مي آيد
انسولين؛ پايان دوران تزريق
آذين محبي نژاد]]>
</TITLE>
<TEXT>
<IMAGE>/1385/851103/news/011385.jpg</IMAGE>
<![CDATA[
مدتهاست پژوهشگران به دنبال توليد انسولين خوراكي هستند و ظاهرا اين تلاش ها به زودي نتيجه مي دهد. اگر اين اتفاق بيفتد، يكي از بزرگترين پيشرفت ها در زمينه فناوري داروها رخ خواهد داد. به عبارت ديگر ميليون ها ديابتي در سراسر جهان، ديگر نيازي به تزريق روزانه انسولين نخواهندداشت.
پژوهشگران سال هاست در حال بررسي راه هاي جديدي هستند كه بتوان بدون نياز به تزريق، انسولين را به بدن انسان وارد كرد. يكي از اين ابداعات استفاده از برچسب هاي پوستي انسولين است. قرار دادن يك برچسب انسولين بر روي پوست موجب مي شود تا انسولين آرام آرام از راه پوست، جذب بدن شود.
روش ديگري كه محققان در حال مطالعه آن هستند، استفاده از انسولين استنشاقي است. پژوهشگران حدود ده سال اين راه را مورد بررسي و آزمايش قرار دادند و سرانجام چند ماه پيش سازمان غذا و داروي آمريكا، fda، فرم استنشاقي انسولين را رسما تاييد كرد. براي استنشاق انسولين، كافي است يك ظرف كوچك را كه مانند شيشه شير بچه است، جلوي دهان گرفته و يك نفس عميق بكشيد. با استنشاق انسولين، اين هورمون وارد ريه ها شده و از آن جا جذب جريان خون مي شود.اما چيزي كه به تازگي سر و صداي زيادي به راه انداخته و موضوع مورد بحث محافل علمي جهان است، توليد قرص خوراكي انسولين است. پژوهشگران تايواني ادعا مي كنند روشي ابداع كرده اند كه با آن مي توان انسولين و ساير داروهاي پروتئيني را به شكل خوراكي تجويز كرد. اين پژوهشگران از صدف ميگو نوعي ماده بي خطر استخراج كرده اند كه مي تواند انسولين را با خود به داخل معده برده و از تخريب آن جلوگيري كند. اين روش بر روي موش ها آزمايش شده و نتيجه آن رضايت بخش بوده است.
چند روز پيش خبر توليد نوع خوراكي انسولين در ايران نيز منتشر شد. به گفته دكتر عباس شفيعي، رئيس دانشكده داروسازي دانشگاه علوم پزشكي تهران، كارهاي اوليه توليد انسولين خوراكي در ايران انجام شده و اين دارو بر روي حيوانات آزمايشگاهي اثر مطلوب داشته است.
دكتر شفيعي البته اين نكته را نيز اضافه كرد كه نبايد براي توليد اين دارو عجله كرد. با اينكه راه هاي جديد استفاده از انسولين هنوز به طور كامل متداول نشده اند و در مرحله پژوهش واقعند، اما به زودي روزي خواهد رسيد كه تزريق انسولين براي كنترل ديابت به خاطره اي دوردست تبديل مي شود!
انسولين چيست؟
هورمون ها موادي شيميايي هستند كه در بدن ساخته مي شوند و هر كدام براي تنظيم دسته اي از فعاليت هاي حياتي انسان ضروري هستند. انسولين نام يك هورمون است كه از جزاير لانگرهانس مي آيد. هر جزيره لانگرهانس به قسمتي از لوزالمعده انسان اتلاق مي شود كه اين هورمون را ترشح مي كند. در لوزالمعده حدود يكي دو ميليون جزيره لانگرهانس وجود دارد.
اما انسولين چه فايده اي دارد؟ وقتي ما غذا مي خوريم، مواد غذايي در بدنمان به اجزاي كوچك تر تجزيه مي شوند. يكي از اين جزء هاي كوچك، گلوكز است كه به آن قند خون هم مي گويند. سلول هاي بدن انسان براي فعاليت به گلوكز نياز دارند. اما سلول ها بدون كمك انسولين نمي توانند گلوكز مورد نياز خود را از خون بگيرند و استفاده كنند. اگر جريان خون را به مثابه يك جوي آب تصور كنيم كه از كنار سلول ها رد مي شود، انسولين نقش يك تور را بازي خواهد كرد كه به سلول ها كمك مي كند از آب داخل جوي ماهي بگيرند. ماهي ها همان مولكول هاي گلوكز هستند. به اين ترتيب انسولين باعث مي شود گلوكز موجود در خون وارد سلول ها شود. پس از هر بار غذا خوردن و هضم غذا، گلوكز زيادي به خون وارد مي شود كه بايد مورد استفاده سلول ها قرار گيرد. بنابر اين پس از هر وعده غذايي، لوزالمعده انسان، خودبخود هورمون انسولين را آزاد مي كند و آن را به كمك سلول ها مي فرستد. ورود گلوكز به سلول ها با كمك انسولين، موجب پايين آمدن مجدد قند خون مي شود، يعني همان وضعيتي كه قبل از غذا خوردن وجود داشت. جزاير لانگرهانس در افراد ديابتي انسولين كافي توليد نمي كنند و همين موضوع باعث مي شود تا قند خون آن ها بالا باقي بماند. به همين دليل افراد ديابتي لازم دارند تا انسولين دريافت كنند.
راه هاي قديمي دريافت
تا كنون اصلي ترين راه استفاده از انسولين براي ديابتي ها، تزريق آن بوده است. براي تزريق انسولين نيز شيوه هاي متفاوتي وجود دارد. مثلا انسولين را مي توان با سرنگ انسولين تزريق كرد كه سوزني باريك دارد. اكثر اين سوزن ها، آغشته به موادي هستند كه ورود آن ها را به پوست آسان ساخته و درد ناشي از تزريق را كاهش مي دهد. شيوه ديگر، تزريق با قلم انسولين است. قلم انسولين درست مانند يك خودكار معمولي است كه در لوله آن به جاي جوهر، انسولين وجود دارد. برخي از اين خودكارها را مي توان مجددا با انسولين پر كرد و برخي با تمام شدن انسولين داخل لوله  شان بايد به دور انداخته شوند. در انتهاي اين خودكارها سوزن بسيار ظريف و كوچكي وجود دارد كه با آن انسولين را به زير پوست تزريق مي كنند. با تنظيم درجه خودكار مي توان مقدار لازم انسولين را به بدن وارد كرد. راه ديگر تزريق اين هورمون استفاده از پمپ انسولين است. پمپ انسولين وسيله كوچكي است كه بيرون از بدن و بر روي پوست شكم قرار داده مي شود و در طول روز مقدار اندك و ثابتي انسولين از خود آزاد مي كند. استفاده از اين وسيله امكان كنترل مناسب قند خون را بدون نياز به چند بار تزريق در روز فراهم مي كند.
انسولين جديد وارد مي شود
ساده ترين و معمول ترين راه براي وارد كردن هر دارويي به بدن، خوردن آن است. اما همه داروها را نمي توان از راه خوراكي دريافت كرد. انسولين هم يكي از آن هاست. حتما مي دانيد كه ما روزانه مقدار زيادي پروتئين مي خوريم. دستگاه گوارش ما هم براي هضم پروتئين ها آن ها را تجزيه مي كند. اين درست همان دليلي است كه مانع از مصرف خوراكي انسولين مي شود؛ جنس انسولين نيز از پروتئين است و چنانچه ما آن را بخوريم، اسيد معده ساختمان آن را تجزيه و تخريب مي كند و انسولين اثر خود را از دست مي دهد: با يك تور پاره نمي توان از هيچ جويي ماهي گرفت! بنابر اين يك راه باقي مي ماند و آن هم اينكه انسولين را به بدن انسان تزريق كنيم و اين همان كاري است كه ميليون ها ديابتي در جهان هر روز انجام مي دهند. هر چند تزريق انسولين با درد زيادي همراه نيست، اما قطعا اگر راه بهتري براي دريافت آن وجود داشت، ديابتي ها بهتر قند خونشان را كنترل مي كردند و اين بيماري بخصوص براي كودكان دردسرهاي كمتري بدنبال داشت. اين همان آرزويي است كه دانشمندان براي به حقيقت پيوستن آن در تلاش هستند و خبر خوش اينكه نتايج مطلوبي هم گرفته اند. منتظر باشيد.]]>
</TEXT>
</DOC>
<DOC>
<DOCID>HAM2-851103-027</DOCID>
<DOCNO>HAM2-851103-027</DOCNO>
<ORIGINALFILE>/1385/851103/news/_diet.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[ضرورت نظارت واحد بر محصولات آرايشي و بهداشتي
دكتر ابراهيم جوان]]>
</TITLE>
<TEXT>
<IMAGE>/1385/851103/news/011388.jpg</IMAGE>
<![CDATA[
طي سال هاي اخير استفاده از محصولات آرايشي و بهداشتي، به ويژه در ميان جوانان ايراني، از رشد قابل توجهي برخوردار بوده به نحوي كه اين روزها شايد كمتر كسي را بتوان يافت كه در جريان زندگي روزمره خود يكي از محصولات آرايشي و بهداشتي را مصرف نكرده باشد. محصولاتي از قبيل انواع كرم هاي آرايشي و بهداشتي، عطر و ادكلن، انواع رنگ موها و... كه هر روز بر تنوع آنها در بازار افزوده مي شود و توليدكنندگان چنين محصولاتي نيز هر چند وقت يكبار با ايجاد تغييراتي در فرمولاسيون چنين محصولاتي، آن ها را با نام  ها و بعضا خواص جديد به بازار عرضه مي كنند. در اين ميان برخي از توليد كنندگان محصولات زيبايي نيز ادعا مي كنند كالاي توليدي آنان داراي خواص دارويي نيز مي باشد كه اين موضوع سبب شده است تا نتوان به درستي مرز مشخصي ميان محصولات دارويي و آرايشي و بهداشتي قائل شد.
به همين دليل و نظر به گستردگي بازار مصرف چنين محصولاتي در كشورمان، در حال حاضر بسياري از كارشناسان بر اين عقيده اند كه نظارت بر محصولات آرايشي و بهداشتي مي بايست همانند دارو توسط نيروهاي تخصصي و زبده و با بكارگيري امكانات ويژه كماكان در وزارت بهداشت صورت پذيرد تا بدين ترتيب بتوان سلامت مصرف كنندگان را تضمين كرد. بر اساس قانون مواد خوراكي، آشاميدني، آرايشي و بهداشتي مصوب سال 1346 كه مشتمل بر 18 ماده و 6 تبصره بوده و از آن تاريخ تا كنون در مورد كليه واحدهاي توليدكننده و عرضه كننده مواد غذايي، بهداشتي و آرايشي به مرحله اجرا در آمده است، مسئوليت نظارت بر كليه امور مرتبط با اين موضوع بر عهده وزارت بهداشت مي باشد.
نظارت بر 7600 محصول وارداتي آرايشي و بهداشتي
به گفته دكتر عباس حاجي آخوندي، مديركل نظارت بر مواد غذايي، آرايشي و بهداشتي وزارت بهداشت شركت هاي آرايشي و بهداشتي در ميان ساير شركت هاي فعال در عرصه غذا و دارو بيشترين رشد واردات رسمي را به كشور داشته اند،  به نحوي كه هم اكنون نزديك به 200 شركت فعال دراين زمينه از سوي كارشناسان وزارت بهداشت مورد بررسي دقيق كارشناسانه و علمي قرار گرفته اند  و مجوز واردات براي محصولات آنان صادر شده است.
به گفته اين مقام مسئول 180 شركت نيز در نوبت بررسي تخصصي و كارشناسي قرار داشته كه به طور ميانگين هر شركت 20 نوع محصول جديد آرايشي و بهداشتي را به بازار عرضه خواهد كرد. بنابراين به نظر مي رسد در آينده اي نه چندان دور بايد شاهد حضور بيش از 7600 نوع محصول آرايشي و بهداشتي وارداتي به بازار مصرف كشور باشيم كه به تبع آن احتمالا" عوارض ناخواسته حاصل از مصرف چنين محصولاتي نيز افزايش خواهد يافت.
البته دكتر حاجي آخوندي در زمينه مراحل صدور مجوز واردات براي اين محصولات، وجود سه شرط سلامت و اصالت كالا، پاسخگويي به شكايات مصرف كنندگان و نيز مراقبت هاي ويژه كالاهاي بهداشتي و آرايشي در بازار مصرف را از جمله نكات ضروري براي ورود اين محصولات دانسته و تاكيد مي كند كه واردكنندگان بايد گزارش محصولات غيرواقعي و تقلبي كه به صورت مشابه يا همنام با محصولات آنها عرضه مي شود را به اداره كل نظارت ارايه دهند. او همچنين از مصرف كنندگان درخواست مي كند در صورتي كه محصول مصرفي، عوارض ناخواسته اي براي آنان به دنبال داشت، حتما موارد را به اداره نظارت بر مواد غذايي، بهداشتي و آرايشي گزارش دهند.
به گفته مديركل اداره نظارت بر مواد غذايي، آرايشي و بهداشتي وزارت بهداشت، هم اكنون اين اداره به منظور اطمينان بيشتر از صحت و اصالت اين محصولات در حال طراحي هولوگرامي براي آنان است. دكتر حاجي آخوندي در خصوص موارد مندرج بر روي برچسب كالاهاي مجاز مي گويد: از آنجا كه اداره نظارت بر مواد غذايي، آشاميدني، آرايشي و بهداشتي وزارت بهداشت صرفا مستندات و مدارك مربوط به فرمولاسيون و خصوصيات فيزيكي، شيميايي و ميكروبي محصولات آرايشي و بهداشتي وارداتي و توليد داخل را به صورت تئوري با استانداردهاي معتبر مطابقت مي دهد، لذا اثبات ادعاهايي از قبيل ضدچروك، شاداب كننده، بازسازي كننده و... كه مستلزم انجام مطالعات باليني بوده و اكثرا نيز از سوي شركت ها انجام نمي شود، توسط وزارت بهداشت مورد ارزيابي قرار نگرفته و اين محصولات صرفا از لحاظ نداشتن مخاطرات بهداشتي(نداشتن آلودگي ميكروبي و مجاز بودن مواد متشكله)مورد بررسي قرار گرفته اند.
آنچه مسلم است اين است كه نظارت بر محصولات آرايشي و بهداشتي به دليل شباهت آن با محصولات دارويي نيازمند اطلاعات باليني گسترده و همچنين امكانات ويژه تخصصي است كه ظاهرا" جز در تشكيلات وزارت بهداشت در هيچ سازمان و يا موسسه ديگري نمي توان آنرا يافت.
محصولات غير مجاز و مخاطرات آن
به طور كلي سلامت يك محصول آرايشي و بهداشتي ارتباط مستقيم با كيفيت آن و همچنين مجاز بودن مواد متشكله آن دارد كه مي بايست از سوي وزارت بهداشت مورد تاييد قرار گيرد. درحال حاضر بسياري از محصولات زيبايي خارجي بدون مجوز رسمي اين وزارتخانه وارد كشور شده و به همين دليل فاقد برچسب فارسي شامل نام توليدكننده، نام كشور سازنده و شماره كد بهداشتي واردات از وزارت بهداشت است.
شواهد حاكي از آن است كه در بسياري از كشورهاي عربي حاشيه خليج فارس قوانين بهداشتي براي توليد، بسته بندي و يا واردات محصولات غذايي، آرايشي و بهداشتي بسيار آسان تر از كشورمان اعمال مي شود و به همين دليل مصرف كنندگان بايد توجه داشته باشند كه بسياري از اين كالاها بطور يقين براي ورود قانوني به كشورمان نمي توانند از سد قوانين استانداردهاي بهداشتي ايران با موفقيت عبور كنند.
چندي پيش خبري به نقل از كميسيون اروپا در برخي از خبرگزاري هاي خارجي منتشر شد مبني بر اين كه اين كميسيون مصرف 22 نوع ماده مورد استفاده در رنگ موها را به دليل خطر آن براي سلامتي مصرف كنندگان ممنوع اعلام كرده است. اين ممنوعيت در پي انتشار نتايج به دست آمده از يك پژوهش علمي مبني بر اين كه استفاده طولاني مدت از برخي رنگ موهاي خاص خطر ابتلا به سرطان مثانه را به همراه دارد، اعمال شده و از ماه گذشته ميلادي در كشورهاي مختلف جهان به مرحله اجرا درآمده است.
به نظر مي رسد كه بر اساس اين دستورالعمل همه رنگ موهاي موقت و دايمي كه براي آنها تاكنون هيچ مدرك استاندارد ايمني ارايه نشده و يا غيراستاندارد بودن آنها ثابت نشده است، توقيف خواهند شد. لذا با توجه به رونق بازار محصولات آرايشي و بهداشتي در كشورمان، امكان ورود غيرقانوني چنين كالاهايي از كشورهاي حاشيه خليج فارس و به خصوص امارات متحده عربي به ايران بسيار محتمل خواهد بود كه اين موضوع ضرورت ساماندهي هر چه سريع تر اين محصولات و اعمال نظارت واحد بر روي آن ها از سوي وزارت بهداشت بيش از پيش نمايان مي سازد.]]>
</TEXT>
</DOC>
<DOC>
<DOCID>HAM2-851103-028</DOCID>
<DOCNO>HAM2-851103-028</DOCNO>
<ORIGINALFILE>/1385/851103/news/_diet.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند
اسيد فوليك پنج سال جوان مي كند]]>
</TITLE>
<TEXT>
<![CDATA[گروه سلامتاز فايده هاي اسيد فوليك هر چه بگوييم، كم گفته ايم. اين ويتامين دوست داشتني مي تواند يك اسيدآمينه پردردسر به نام هوموسيستئين را در بدن كم كند و حالا ببينيد چه مي كند اين هوموسيستئين كم شده! بعد از آن كه باخبر شديم اسيد فوليك روي كم شنوايي و حمله قلبي و هزار درد بي درمان ديگر، اثر دارد، حالا تحقيقات دانشمندان هلندي نشان داد، مصرف اسيد فوليك مي تواند حافظه سالمندان محترم را هم تقويت كند.
شبكه خبري بي بي سي گزارش كرد، بر اساس اين تحقيق، توانايي ذهني مردان و زنان 50 تا 70ساله اي كه روزانه اسيد فوليك مصرف مي كنند، مشابه افراد پنج سال جوانتر است. در اين تحقيق كه نتايج آن در مجله لانست به چاپ رسيده، نشان داده شده كه مصرف اسيد فوليك در اين افراد موجب كاهش چشمگير ميزان هوموسيستئين در خون شده است.با اين حال كارشناسان مي گويند مصرف زياد اسيد فوليك مي تواند اثر ويتامين b12 را در افراد مسن از بين ببرد يعني حتي اين اسيد فوليك مفيد را هم نبايد بي رويه مصرف كرد. براي كسب اسيد فوليك بيشتر مي توانيد از انواع سبزيجات سبز رنگ، مانند كلم بروكلي، كرفس و جعفري استفاده كنيد.
شيرمادر خورده ها بهتر مي بينند
گروه سلامتشير مادر خيلي فايده دارد. اين تحقيق تازه را محققان سنگاپوري انجام داده اند. آنها گفته اند تحقيقاتشان مشخص كرده شير مادر موادي دارد كه از نزديك بين شدن كودكان جلوگيري مي كند.
به گزارش ايسنا نتايج اين پژوهش نشان داده است كه احتمال نزديك بين شدن كودكاني كه از شير مادرانشان تغذيه كرده اند، 50 درصد كمتر از ساير كودكان ديگر است. اين پژوهش مي گويد، مصرف شير مادر باعث مي شود تكامل سيستم بينايي نوزادان به خوبي و خوشي انجام شود. در اين حالت كره چشم به اندازه كافي رشد مي كند و به اين ترتيب احتمال نزديكي بيني تا حد زيادي كاهش پيدا مي كند. اين محققان گفته اند: ماده اي به نام دوكزاهگزانوئيك اسيد در شير مادر يافت مي شود كه مسئول ايفاي اين نقش حياتي در تكامل سيستم بينايي است. اين ماده در تكامل گيرنده هاي بينايي در شبكيه هم تأثير دارد.
انگل ها، ياران بدن در برابر ام اس
گروه سلامت- هميشه انگل ها مزاحماني نيستند كه بايد هرچه سريع آنها را از بدن بيرون انداخت. اين تصور ما را از انگل ها، دانشمندان آرژانتيني به كلي تغيير داده اند. آنها مي گويند انگل هاي روده، براي مبتلايان به بيماري ام اس مفيد است. در بيماري مولتيپل اسكلروزيس(ms)كار دستگاه ايمني بدن برعكس مي شود و به جاي آن كه به سلولهاي خارجي حمله كند، سلولهاي عصبي خودي را هدف قرار مي دهد. همين باعث مي شود اين سلول ها ديگر كاركردشان را در انتقال پيام هاي حسي يا حركتي نداشته باشند.
در بيشتر بيماران دوره هاي عودكننده و فروكش كننده وجود دارد. يعني پس از يك دوره طولاني ثبات، بيماري با علايم شديدتر عود مي كند. در هر بار عود، فرد ناتوان تر از بار قبل خواهد شد. درمان شامل سركوب دستگاه ايمني است كه عوارض جانبي ناخواسته اي به دنبال دارد. هنوز علت روشني براي اين حمله معكوس دستگاه ايمني بدن پيدا نشده است. به گزارش بي بي سي، در اين تحقيق مشخص شده انگل هاي روده اي مانند كرم كدو، كرم گرد، كرم شلاقي و كرمك مي توانند همين سركوب را، بدون عوارض داروها، انجام دهند.نتايج نشان داد تعداد دفعات عود بيماري ام اس و همچنين افزايش ناتواني در بيماراني كه آلودگي انگلي داشتند، كمتراست. اين مطالعه اولين تحقيقي است كه آلودگي انگلي را، به عنوان يك عامل محيطي موثر در روند ام اس در انسان، معرفي مي كند.
البته سخنگوي انجمن ام اس انگليس گفته نقش عوامل محيطي را در بروز ام اس قبول داريم، اما اين مطالعه براي نتيجه گيري نهايي هنوز كافي نيست و نياز به تحقيقات بيشتري در اين زمينه وجود دارد.
به جاي كم خوري، ورزش كنيد
گروه سلامت- آقا راحت باشيد، بفرماييد ميل كنيد، هيچ هم از سرطان و بيماري هاي قلبي نترسيد. اين كه مي گويند چاقي باعث بالا رفتن خطر مرگ مي شود،معنايش اين نيست شما هيچي نخوريد. بخوريد، اما ورزش كنيد.
اينها خلاصه همه آن چيزي است كه محققان دانشگاه آلاباما از مطالعه بر روي موش هاي آزمايشگاهي فهميده اند. خبرگزاري رويترز گزارش كرده است اين محققان گفته اند بيشتر از اين كه چقدر مي خوريد، اين مهم است كه كالري هاي وارد شده به بدنتان چه سرنوشتي پيدا مي كنند و آيا به درستي سوزانده و مصرف مي شوند يا نه.
شاهد اين حرفشان هم اين است كه دو گروه موش مشابه همديگر را گرفتند و به همه شان مقدار مشخصي غذا دادند. يك گروه در دماي بالا بودند و بنابراين سوخت و ساز بدنشان به طور واكنشي پايين آمده بود و گروه دوم را در هواي سرد گذاشته بودند و بنابراين مجبور شده بودند بيشتر كالري بسوزانند.
بعد از مدتي آزمايش ها نشان داد چند شاخص مهم نشانه شروع سرطان پروستات در موش هاي دسته اول زياد شده، در حالي كه دردسته دوم اين اتفاق نيفتاد.
اين محققان كه نتايج كارشان را در شماره ژانويه نشريه پژوهش سرطان چاپ كرده اند مي گويند، پيام اين نتايج آن است كه حتي اگر تا حدي بيشتر از نيازتان هم غذا بخوريد، مي توانيد با يك برنامه حساب شده ورزشي از رسوب چربي ها و تشكيل و حجيم شدن بافت چربي در بدنتان جلوگيري كنيد و از خطرهاي سرطان تا حد زيادي دور بمانيد.]]>
</TEXT>
</DOC>
<DOC>
<DOCID>HAM2-851103-029</DOCID>
<DOCNO>HAM2-851103-029</DOCNO>
<ORIGINALFILE>/1385/851103/news/_diet.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[جهان سلامت
بزرگترين پيشرفت قرن]]>
</TITLE>
<TEXT>
<IMAGE>/1385/851103/news/011391.jpg</IMAGE>
<![CDATA[
گروه سلامت- صدف كوه كن- بر اساس نظرسنجي نشريه پزشكي بريتانيا كه 11341 نفر در آن شركت كرده بودند،ارتقاي بهداشت عمومي  مهم ترين پيشرفت پزشكي در يك قرن و نيم گذشته بوده است. به گزارش بي بي سي، گزينه بهداشت عمومي ، تعداد آراي بيشتري نسبت به كشف آنتي بيوتيك ها،كشف da و داروي بي حسي كه در ميان پنج گزينه اول بودند، كسب كرد. ساير شاخص هايي كه براي مقام اول در نظر گرفته شده بودند، شامل به وجود آمدن تكنيك هاي تصويربرداري پزشكي، قرص هاي ضدبارداري وپيشرفت دانش ايمني شناسي مي شدند. از شركت  كنندگان در نظرسنجي خواسته شده بود بگويند به نظر آنها بزرگترين پيشرفت پزشكي از زمان بنيانگذاري نشريه پزشكي بريتانيا در سال 1840 چه بوده است.
پروفسور جان مكنباخ- از مركز پزشكي اراسموس در روتردام هلند- كه يكي از افرادي است كه از گزينه بهداشت عمومي طرفداري مي كند، مي گويد: بسيار خوشحالم كه بسياري از افراد بهداشت عمومي را به عنوان چنين شاخص مهمي به رسميت شناخته اند. درس كلي كه هنوز مي توان گرفت اين است كه اغلب محافظت غيرفعال در برابر خطرات بهداشتي بهترين شيوه براي بهبود سلامت جمعيت هاست.او معتقد است كه بهداشت عمومي هنوز نقش مهمي در بهبود بخشيدن بهداشت عمومي در حال و آينده دارد.
به گزارش خبرگزاري رويترز بهبود دفع فاضلاب ها و سيستم هاي فراهم آوري آب پاك در طول قرن گذشته بيماري هايي مانند وبا را كاهش داد. در واقع، پس از كشف يك دكتر انگليسي با نام جان اسنو، در سال 1854 برخلاف تصور قبلي در مورد انتقال وبا از راه هوا، مشخص شد كه اين بيماري از راه آب منتقل مي شود و لندن يكي از اولين شهرهاي مدرني بود كه با جديت به حل مشكل دفع غيربهداشتي فاضلاب پرداخت.
با اين وجود رعايت ناكافي اصول بهداشتي همچنان مشكلي در كشورهاي در حال توسعه به شمار مي رود و در مرگ ميليون ها نفر دست دارد، چنان كه در سال???? مصرف آب آلوده و رعايت نكردن اصول بهداشتي و نظافت در كشورهايي با درآمد كم و متوسط، موجب مرگ بيش از?/?ميليون تن بر اثر ابتلا به اسهال شد.
در كشورهاي فقير، جنگ، مهمتر از آب است
يك توالت سيفون دار بهداشتي كه در اغلب كشورهاي ثروتمند چيزي بديهي به نظر مي رسد، مي تواند ابزاري ارزان  اما قدرتمند براي كاهش مرگ و مير كودكان و تقويت توسعه جهاني باشد.
بنا به گزارش آسوشيتدپرس، گزارش سالانه برنامه توسعه سازمان ملل، تحت عنوان  فراسوي كمبود: قدرت، سياست و بحران جهاني آب تصوير غمباري از نابرابري در جهان و عدم توجه به فراهم كردن آب پاك و دفع بهداشتي فضولات به عنوان اولويتي سياسي ترسيم مي كند.
اين گزارش، اعلام مي كند كه فقدان دسترسي به آب پاك و تسهيلات بهداشتي دفع فضولات هر سال تقريباً 2ميليون كودك كم سن در جهان را مي كشد. اين تلفات با آماري حدود 5000 مرگ در هر روز، در اغلب موارد ناشي از بيماري هاي قابل پيشگيري است.
اين گزارش، به بررسي هاي ديگري در كشورهاي پرو و مصر اشاره مي كند كه نشان مي دهند نصب توالت سيفون دار در خانه، احتمال زنده ماندن يك كودك تا يك سالگي اش را در پرو تا 60 درصد و در مصر تا 57 درصد افزايش مي دهد.كوين واتكينز- نويسنده اصلي اين گزارش- نيز معتقد است عبارت عدم دسترسي به دفع بهداشتي فضولات كلمه اي مؤدبانه براي اشاره به اين حقيقت است كه اين افراد آب لازم براي نوشيدن، پختن غذا و شستن را از همان رودخانه ها و درياچه ها، نهرها و حوضچه هايي برداشت مي كنند كه فضولات انساني و حيواني هم به آنها سرازير مي شود.او مي گويد: ممكن است به نظر نيايد كه توالت، عامل شتاب  دهنده توسعه انساني باشد، اما اين گزارش شواهد فراوان و قدرتمندي ارائه مي كند كه نشان مي دهد چگونه توالت به رفاه انساني كمك مي كند.
مثلاً اسهال كه يكي از دلايل ابتلا به آن، نوشيدن آبهاي آلوده به شمار مي آيد، دومين علت مرگ كودكان در جهان است. در حالي كه، آب هدر رفته به علت چكه شيرها در كشورهاي ثروتمند، بيش از ميزان آبي است كه هر روز در اختيار يك ميليارد تن از جمعيت كشورهاي فقير قرار مي گيرد.البته كارشناسان بهداشت در سطح جهاني، از كشورهاي در حال توسعه هم انتقاد مي كنند كه منابع ناچيزي را صرف آب و فاضلاب مي كنند. اغلب كشورهاي آفريقايي تنها 2/0 تا4 /0 درصد بودجه شان را صرف آب و فاضلاب مي كنند و بودجه نظامي  اتيوپي 10 برابر و بودجه نظامي  پاكستان 47 برابر بودجه آب و فاضلاب آنهاست.
كاهش هزينه هاي درماني
توجه و سرمايه گذاري به بهداشت محيط، آمار بيماريها و هزينه هاي درماني وابسته به محيط را كاهش مي دهد، چرا كه درصد زيادي از عامل بيماري هاي خوني، پوستي، فصلي، اعصاب، قلبي، رواني و گوارشي مربوط به محيط ناسالم است. چنان كه منشأ?? درصد از بيماريها، مربوط به  محيط زيست است.
در اين ميان، آلودگي آب، هوا، سيستم فاضلاب و آلودگي صوتي از جمله منابع اصلي بيماري هايي است كه از محيط بر انسان وارد مي شود در حالي كه اگر به بهداشت محيط در موضوعات عنوان شده توجه شود اين بيماري ها، كنترل و در بحث اقتصادي، باعث كاهش هزينه هاي دارو و درمان مي شود. البته با برگزاري برنامه هاي آموزشي در رسانه ها، مدارس و ادارات و دخيل كردن زنان و مردان كه اغلب آنها كارمندان دستگاههاي دولتي هستند، مي توان در داشتن محيط سالم نقش به سزايي را ايفا كرد.]]>
</TEXT>
</DOC>
<DOC>
<DOCID>HAM2-851103-030</DOCID>
<DOCNO>HAM2-851103-030</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مديركل درمان و بازتواني ستاد مبارزه با مواد مخدر:
مرحله دوم طرح ساماندهي معتادان خياباني، 15 بهمن آغاز مي شود]]>
</TITLE>
<TEXT>
<IMAGE>/1385/851103/news/011367.jpg</IMAGE>
<![CDATA[
گروه اجتماعي - مديركل درمان و بازتواني ستاد مبارزه با مواد مخدر گفت: مرحله دوم طرح ساماندهي معتادان حاد، پرخطر و خياباني با محوريت نيروي انتظامي از 15 بهمن ماه سال جاري در تهران آغاز مي شود.
سعيد صفاتيان افزود: هم اكنون اردوگاه شفق به عنوان تنها اردوگاه پايتخت براي جمع آوري و نگهداري معتادان تخليه و آماده شده است.
وي در پاسخ به اين كه در فاصله جمع آوري معتادان تا ارسال آنها به اردوگاه شفق، نگهداري معتادان در چه محلي خواهد بود؟ به ايسنا گفت: اين فاصله چند ساعت بيشتر نيست و در اين مدت معتادان به مركز قرنطينه انتقال داده مي شوند كه هنوز مكان آن مشخص نشده است.
صفاتيان تصريح كرد: در مركز قرنطينه، معتادان توسط پزشكان و روانشناسان تحت نظر قرار گرفته و براي آنها پرونده پزشكي كه در راستاي تهيه بانك اطلاعاتي معتادان است، تشكيل شده و پس از آن به اردوگاه انتقال داده مي شوند. مديركل درمان و بازتواني ستاد مبارزه با مواد مخدر اذعان كرد: در كميته درمان تاكيد شده است كه تنها معتاداني كه داراي كارت درماني نيستند، جمع آوري شوند.
وي با تاكيد بر اين كه معتادان از اين پس تنها تا 15 بهمن فرصت دارند خود را به مركز درماني معرفي كنند، خاطرنشان كرد: در اردوگاه شفق، پزشكان، روانشناسان، مددكاران و متخصصان تغذيه براي ارايه خدمات به معتادان حضور خواهند داشت.
همچنين محمدباقر صابري زفرقندي،  رئيس اداره پيشگيري و درمان سوء مصرف مواد مخدر وزارت بهداشت با اعلام اين كه بيش از90 درصد مراكز dic و mmt براي تحت پوشش بردن معتادان پرخطر آماده بهره برداري بوده يا بهره برداري شده اند، گفت: بيش از 80 درصد دانشگاهها عمليات اجرايي راه اندازي dic و mmtها را نهايي كرده اند.
وي با اشاره به اين كه تاكنون كميته فوق در 100 درصد دانشگاهها تشكيل شده و مكان يابي صورت گرفته است، تصريح كرد: متأسفانه امسال امضاي موافقتنامه بودجه بسيار با تأخير انجام شد، اما عليرغم اين موضوع با تاكيد وزير بهداشت و معاون سلامت وي، عمليات اجرايي طرح در دانشگاهها شروع شد و 5/2 ماه پس از شروع عمليات اجرايي، موافقتنامه بودجه به دست ما رسيد.
ابلاغ سند فرابخشي مبارزه با مواد مخدر به وزارتخانه ها
از سوي ديگر دبيركل ستاد مبارزه با مواد مخدر از ابلاغ سند فرابخشي مبارزه با مواد مخدر به تمام وزارتخانه  ژخبر داد.
به گزارش روابط عمومي ستاد مبارزه با مواد مخدر، فداحسين مالكي، اظهار داشت: تمام وزارتخانه ژ ها بايد براساس سند فرابخشي برنامه ژ ريزي كنند و در اين سند خط  ژمشي  ژهاي هر يك از وزارتخانه ژها به طور دقيق مشخص شده است. دبيركل ستاد مبارزه با مواد مخدر افزود: با ابلاغ سند فرابخشي، برنامه ژ هاي مبارزه با مواد مخدر سليقه  اي نخواهد بود و زمينه  ژهاي لازم براي سياست ژگذاري به طور دقيق مشخص است.]]>
</TEXT>
</DOC>
<DOC>
<DOCID>HAM2-851103-031</DOCID>
<DOCNO>HAM2-851103-031</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آيت الله  هاشمي شاهرودي:
پيش نويس لايحه اصلاح قانون وكالت آماده شده است]]>
</TITLE>
<TEXT>
<![CDATA[گروه اجتماعي- رئيس قوه قضائيه بر حمايت جدي دستگاه قضائي از توسعه وكالت و امكان دسترسي آسان به وكيل براي تمام قشرهاي جامعه تاكيد كرد.
آيت الله  محمود هاشمي شاهرودي گفت: در چند سال اخير و با توجه به اجباري شدن امر وكالت، اختيارات وكلا افزايش بي سابقه اي يافته و قوه قضائيه در برنامه ريزي ها و سياست هاي خود، به وكلا استقلال داده تا از ابتدا پرونده ها را پيگيري كنند.
به گزارش روابط عمومي قوه قضائيه آيت الله  هاشمي شاهرودي در ديدار جمعي از نمايندگان مجلس شوراي اسلامي و اعضاي كانون وكلاي مركز، با تاكيد بر نظارت جدي بر كار قضاوت و وكلا، گفت: هدف عمده دستگاه قضائي، توسعه امر وكلات و احياي آن همراه با حفظ استقلال وكيل در مقابل قاضي است.
آيت الله  هاشمي شاهرودي همچنين با اشاره به اين مسئله كه استقلال وكلا با مسئله استقلال كانون وكلا يكي نيست، گفت: استقلال كانون وكلا و دريافت مجوز از سوي اين صنف به عنوان صنف مرتبط با وكلا مانند همه صنوف مربوط به دستگاهي است كه مسئوليتش در ارتباط با كار و حيطه وظايف آن صنف است و در مورد كانون وكلا نيز به لحاظ اينكه وظايف اين كانون مرتبط با كار حقوقي و قضائي است، اين مسئله به قوه قضائيه بر مي گردد.
آيت الله  هاشمي شاهرودي با اشاره به اينكه معتقدم قانون كانون وكلا قانوني قديمي است و اصلاحات سال 1376 نيز بر اين قانون كافي نبوده است، افزود: اين قانون بايد اصلاح شود و دستگاه قضائي پيش نويس لايحه اصلاح قانون وكالت را آماده كرده و اميدواريم نمايندگان مجلس شوراي اسلامي و كارشناسان حقوقي و قضائي و وكلا نيز نظرات خود را در اين خصوص اعلام كنند.]]>
</TEXT>
</DOC>
<DOC>
<DOCID>HAM2-851103-032</DOCID>
<DOCNO>HAM2-851103-032</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[معرفي 1000 زنداني براي دريافت وام 26 ميليوني قرض الحسنه]]>
</TITLE>
<TEXT>
<![CDATA[گروه اجتماعي - مديرعامل ستاد ديه از معرفي يك هزار زنداني براي دريافت وام 26 ميليون توماني قرض الحسنه به بانك ملت خبر داد.
به گزارش پايگاه اطلاع رساني سازمان زندانها سيد اسد الله جو لايي گفت: ميزان اقساط وام قرض الحسنه براي زندانيان سنگين نيست و توانايي باز پرداخت آن را خواهند داشت.
وي افزود: تا كنون يك هزار زنداني مالي جهت دريافت چك و وام قرض الحسنه به بانك ملت معرفي شده اند و زندانيان براي بازپرداخت وام 12 سال فرصت دارند.جولايي تصريح كرد: چك صادر شده از سوي بانك در اختيار فرد متقاضي و يا خانواده فرد قرار نمي گيرد.وي گفت: افراد بسياري در زندان به سر مي برند كه بالاي 100 ميليون تومان بدهي دارند و در صورتي كه كمكي مالي به آنان نشود سال ها در زندان خواهند ماند.]]>
</TEXT>
</DOC>
<DOC>
<DOCID>HAM2-851103-033</DOCID>
<DOCNO>HAM2-851103-033</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كميسيون اجتماعي مجلس شوراي اسلامي درخواست كرد:
110ميليارد تومان براي افزايش حقوق بازنشستگان تأمين اجتماعي]]>
</TITLE>
<TEXT>
<![CDATA[گروه اجتماعي- كميسيون اجتماعي مجلس شوراي اسلامي 110 ميليارد تومان براي افزايش حقوق بازنشستگان درخواست كرده است.
ابوالقاسم مختاري، عضو كميسيون اجتماعي مجلس و نماينده مردم زابل، در اين باره گفت: اين مبلغ براي ترميم حقوق بازنشستگان حداقل بگير سازمان تامين اجتماعي در 2 ماه پاياني سال جاري از سوي كميسيون اجتماعي مطرح شده است.
وي افزود: نمايندگان عضو كميسيون اجتماعي در تقاضاي خود بر گنجاندن اين مبلغ در متمم بودجه سال جاري تاكيد دارند و سعي خواهند كرد تا 110 ميليارد ذكر شده حتما در متمم بودجه جاي گيرد.
اين نماينده مجلس شوراي اسلامي با اشاره به برآورد 660 ميلياردي مورد نياز براي ترميم حقوق بازنشستگان سازمان تامين اجتماعي افزود:  با نزديك شدن به پايان سال كميسيون اجتماعي با اين پيشنهاد سعي دارد تا بخشي از مشكلات بازنشستگان سازمان تامين اجتماعي را برطرف كند، در واقع با اين پيشنهاد مشكل افزايش حقوق بازنشستگان براي ماه هاي بهمن و اسفند سال جاري حل مي شود.
چندي پيش محمدرضا باهنر نايب رئيس مجلس شوراي اسلامي وعده حل مشكلات بازنشستگان را به سال آينده موكول كرد. وي در سخنراني خود ميان گروهي از بازنشستگان گفت: نمايندگان مجلس حتما در بودجه سال آينده سهم مناسبي براي ترميم حقوق بازنشستگان سازمان تامين اجتماعي در نظر خواهند گرفت.همان روز عبدالرضا مصري، وزير رفاه و تامين اجتماعي، بهترين راه براي حل مشكل بازنشستگان را سهام عدالت عنوان كرد.
از سوي ديگر بدهي هاي دولت به سازمان تامين اجتماعي نيز يكي از مناقشات جاري ميان اين سازمان و دولت است مصري در جمع خبرنگاران در اهواز تاكيد كرده بود كه پرداخت اين بدهي ها از سوي دولت در اولويت نيست اما خبرها حاكي از آن است كه دولت سعي دارد طي سال آينده بخش زيادي از بدهي اش را پرداخت كند هر چند اين كار در سال جاري رخ نداد.
اما در صورتي كه دولت تمام بدهي اش را به سازمان تامين اجتماعي بپردازد اين پرداخت هيچ ضمانتي بر ترميم حقوق بازنشستگان نيست چرا كه مسئولان سازمان معتقدند براساس قوانين حاكم هيچ وظيفه اي براي افزايش اين چنيني حقوق بازنشستگان سازمان تامين اجتماعي ندارند.
در شرايط كنوني اگر درخواست نمايندگان كميسيون اجتماعي براي گنجاندن مبلغ 110 ميليارد توماني در قانون متمم بودجه سال جاري پذيرفته شود مشكل بازنشستگان تنها براي 2 ماه پاياني سال حل خواهد شد و در صورت ثابت ماندن شرايط اين گره كور راه خود را به روزهاي سال آينده خواهد گشود.
مشكل پرداخت حقوق و عيدي بازنشستگان نيروهاي مسلح
ايسنا: مديرعامل سازمان تأمين اجتماعي نيروهاي مسلح گفت: پرداخت حقوق و عيدي بازنشستگان در صورت عدم تحقق كسري بودجه با مشكل مواجه مي شود.
سردار سرتيپ پاسدار حسين دقيقي افزود: سازمان تأمين اجتماعي نيروهاي مسلح در سال جاري با 230 ميليارد تومان كسري بودجه روبروست كه تنها 93 ميليارد تومان آن در لايحه متمم بودجه 85 پيش بيني شده است. وي تصريح كرد: عيدي پرداختي امسال به هر بازنشسته، 175 هزار تومان تعيين شده كه نيازمند حدود 90 ميليارد تومان اعتبار است. مديرعامل سازمان تأمين اجتماعي نيروهاي مسلح خاطرنشان كرد: همچنين مقرر شده است بن غيرنقدي بازنشستگان نيروهاي مسلح در سال جاري معادل 80 هزار تومان پرداخت شود كه نيازمند 40 ميليارد تومان اعتبار است.
به گفته وي در مجموع از ميان 470 هزار خانوار بازنشسته نيروهاي مسلح، 70 درصد حداقل بگير هستند.]]>
</TEXT>
</DOC>
<DOC>
<DOCID>HAM2-851103-034</DOCID>
<DOCNO>HAM2-851103-034</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مشمولان متولد سال هاي 55 تا 66 به خدمت فراخوانده شدند]]>
</TITLE>
<TEXT>
<![CDATA[گروه اجتماعي- كليه مشمولان داراي تحصيلات زير ديپلم و ديپلم متولد سال هاي 55 تا پايان سال 66 به خدمت سربازي فراخوانده شدند. بر اساس اطلاعيه منتشره كليه مشمولان ديپلمه غايب و غيرغايب كه زمان اعزام آنها در برگه هاي اعزام به خدمت صادره از مركز علم و فن آوري اطلاعات و ارتباطات معاونت وظيفه عمومي ناجا بهمن ماه سال 1385 قيد شده بايد در ساعت 7 صبح روز چهارشنبه مورخه 18/11/1385 و كليه مشمولان عادي(زير ديپلم)غايب و غير غايب مزبور در ساعت 7 صبح روز پنجشنبه مورخ 19/11/1385 به معاونت وظيفه عمومي ناجا استان مربوطه(مركز استان)مراجعه كنند تا به خدمت دوره ضرورت اعزام شوند. كليه مشمولان حداقل 5 روز قبل از موعد اعزام با مراجعه به مراكز بهداشت، بايد واكسن مننژيت را(به صورت رايگان)تزريق كنند و اين موضوع توسط واكسيناتور در برگه اعزام به خدمت آنها با ذكر تاريخ تلقيح واكسن درج و ممهور شود.]]>
</TEXT>
</DOC>
<DOC>
<DOCID>HAM2-851103-035</DOCID>
<DOCNO>HAM2-851103-035</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[استقرار تيم هاي سيار انتقال خون در كنارهيئت هاي عزاداري]]>
</TITLE>
<TEXT>
<IMAGE>/1385/851103/news/011364.jpg</IMAGE>
<![CDATA[
گروه اجتماعي در ماه هاي محرم و صفر تيم هاي سيار انتقال خون در كنار هيئت هاي عزاداري مستقرمي شوند تا مراجعه كنندگان از تسهيلات لازم براي اهداي خون برخوردار شوند.
مشاور رئيس سازمان انتقال خون كشور در نشست مطبوعاتي گفت: از اهداكنندگان خون درخواست مي شود در صورت اعلام عدم نياز برخي پايگاه هاي خون، نذر خود براي اهداي خون را به روزهاي ديگر سال موكول كنند.
محسن منشدي گفت: طي ماه هاي محرم و صفر در برخي استانهاي كشور پرسنل پايگاه هاي انتقال خون به علت مراجعه و استقبال زياد مردم به ويژه در روزهاي خاص در اين ماهها، نمي توانند پاسخگوي مراجعه كنندگان باشند در صورتي كه اداي دين و نذورات در تمامي سال امكان پذير است بنابراين مي توان به جاي اختصاص آن به دهه اول محرم، آن را به كل روزهاي اين ماهها اختصاص داد تا نيازهاي خوني بيماران نيز رفع شود.
وي گفت: پس از پايان محرم و صفر، نوروز در پيش است كه به علت سفرهاي نوروزي، ميزان مراجعه اهدا كنندگان خون كاهش مي يابد بنابراين در صورت مراجعه مردم در طي اين 2 ماه و عدم تجمع مردم در روزهاي خاص از اين ماهها بيماران نيازمند به خون در روزهاي نوروز نيز با مشكل مواجه نخواهند شد.
منشدي با بيان اينكه معمولا 20 تا 25 درصد مراجعه كنندگان خون از اهداي خون معاف مي شوند و حدود 10 درصد خون نيز به علت مشكلات خوني از سيستم انتقال خون سالم خارج مي شود، گفت: با توجه به تعداد زياد افراد داراي گروه خوني مثبت معمولا گروه هاي خوني منفي با كمبود خون مواجه مي شوند بنابراين افراد با گروه خوني منفي و داراي شرايط اهداي خون در اين زمينه مسئوليت بزرگي بر عهده دارند.]]>
</TEXT>
</DOC>
<DOC>
<DOCID>HAM2-851103-036</DOCID>
<DOCNO>HAM2-851103-036</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پليس ايران 15 پاسگاه در مناطق  مرزي افغانستان احداث  مي كند]]>
</TITLE>
<TEXT>
<![CDATA[واحد مركزي  خبر: يادداشت  تفاهم  همكاري هاي  مرزي  ايران  و افغانستان  در ديدار ديروز  فرمانده  نيروي  انتظامي  جمهوري  اسلامي  ايران  و معاون  امور امنيتي  وزير كشور افغانستان  در كابل  امضا شد .بر اساس اين يادداشت  تفاهم،  طرف  ايراني  حدود پانزده  پاسگاه  مرزي  در استان  نيمروز و در مناطق  هم  مرز با ايران  احداث  خواهد كرد. در اين  يادداشت  تفاهم مقرر شد تا مرزبانان  دو كشور براي  مبارزه  با اشرار و قاچاقچيان  مواد مخدر و تعقيب  آنان اطلاعات  مبادله  و همگام  با جلوگيري  از تردد غيرقانوني  ورود، اقامت  و اشتغال  اتباع  افغان  را در ايران  ساماندهي  كنند.
همچنين  طرف  ايراني  متعهد شد تا علاوه  بر آموزش  و انتقال  تجربيات  به  پليس  افغانستان، حدود پانزده  پاسگاه  مرزي  در استان  نيمروز و در مناطق  هم  مرز با ايران  احداث  كند .  در اين  يادداشت  تفاهم  كه  گروه هاي  مشتركي  بر اجراي  آن  نظارت  مي  كنند، وزارت  كشور افغانستان  متعهد شد تا عمليات  خود را درمبارزه  با قاچاق  مواد مخدر و اشرار تشديد كند .
سردار سرتيپ  احمدي  مقدم  پس  از امضاي  اين  يادداشت  تفاهم  در نشست  خبري   تعداد مهاجران  غيرقانوني  در ايران  را بيش  از  1  ميليون  نفر اعلام  كرد و گفت  جمهوري  اسلامي  ايران  داراي  قوانيني  است  كه  بايد به  آن  احترام  گذاشته  شود . همچنين  معاون  امنيتي  وزير كشور افغانستان  دراين  نشست  خبري  با قدرداني  از كمك هاي  جمهوري  اسلامي  ايران  در تجهيز و آموزش  پليس  افغانستان  گفت : براساس  اين  ياددادشت  تفاهم ، نيروهاي  پليس  مرزي  2 كشور در 3  استان  هرات، فراه  و نيمروز كه  با ايران  هم  مرز هستند، اطلاعات  خود را مبادله  مي  كنند .    عبدالهادي  خالد با اشاره  به  اينكه  توليد و قاچاق  مواد مخدر در افغانستان  بيش  از همه  به  همسايگان  اين  كشور آسيب  مي  رساند، افزود: نهادها و موسسات  نوپاي  دولت  افغانستان  تمام  توان  خود را براي  مبارزه  با توليد و قاچاق  مواد مخدر بكار مي  گيرند .]]>
</TEXT>
</DOC>
<DOC>
<DOCID>HAM2-851103-037</DOCID>
<DOCNO>HAM2-851103-037</DOCNO>
<ORIGINALFILE>/1385/851103/news/_ejtem.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[8 سال نوبت براي وام 500 هزار توماني
@ در اسفند ماه 1382 از كانون بازنشستگان يكي از ارگان ها كه من هم يكي از بازنشستگان آن هستم تقاضاي 500 هزار تومان وام ضروري كرده بودم، حالا پس از 3 سال به من اطلاع داده اند كه 5 سال ديگر هم بايد صبر كنم. اگر بازنشستگان از لحاظ حقوق دريافتي و امكانات رفاهي از جمله وام تحت پوشش سامانه واحدي در آيند، اين همه تبعيض در بين نخواهد بود.
ع.م- تهران
تسهيلات براي مناطق محروم
براي كمك به توسعه مناطق محروم و رفع محروميت از اين مناطق پيشنهاد مي كنم، بعضي تسهيلات مثل فروش خودرو، سيم كارت، تلفن ثابت و حتي مصالح ساختماني با بهاي ارزان تر براي استان هاي محروم در نظر گرفته شود.
مروتي- درود
در انتظار تلفن
ساكنان مجتمع مسكوني كاركنان شركت مترو در مهرشهر كرج، همچنان از داشتن تلفن بي بهره اند. اميد است شركت مخابرات، اين نياز ضروري را هر چه زودتر برطرف نمايد.
قهرمانيان- مهرشهر
خودرو دوگانه سوز
@ صرفه جويي در مصرف سوخت يكي از دغدغه هاي اصلي كشور ماست، اما هنوز شركت هاي ساخت خودرو در مورد توليد خودروهاي دوگانه سوز، طرح جامعي را به اجرا در نياورده اند.
علي حيدري پور- اسلام شهر
پيش شرط استخدام
به اعتبار يك آگهي براي استخدام آشپز به محل مربوطه مراجعه كردم. هر فرمي را كه متقاضيان براي مصاحبه بايد پر مي كردند به مبلغ 4 هزار تومان مي فروختند آيا اين قبيل مقدمات نبايد تابع ضوابط قانوني باشد؟
بهروز. ف- تهران
ارزش و حرمت آيين هاي سوگواري
از اقدام شايسته مسئولان محترم در ساماندهي آيين هاي عزاداري ماه محرم، تشكر مي كنيم. در سال هاي اخير بر اثر برخي بدعت گذاري ها و اعمال سليقه ها در آيين هاي سوگواري دهه عاشوراي حسيني چه به لحاظ استفاده افراطي از تصويرهاي غيرمرتبط و چه ايجاد برخي مزاحمت هاي صوتي در ساعات پس از نيمه شب، تأثير منفي در مردم به ويژه جوانان به جاي گذاشته بود. در حالي كه فلسفه عاشورا و مبارزات و فداكاري حضرت سيدالشهدا(ع)و ياران آن حضرت رهنمودهايي خالصانه براي حفظ آزادگي و حرمت انساني و تقرب هر چه بيشتر به درگاه باريتعالي است. بنابر اين رفتارها و سليقه هاي فردي ما نبايد در جهتي غير از اين راه عزيز و ملكوتي باشد.
حسين خندان- اراك
نوعي خلاف رانندگي!
برگه جريمه اي به مبلغ 40 هزار تومان به خاطر اين كه در دور ميدان طالش آستارا سبقت غيرمجاز گرفته ام، دريافت كردم، در صورتي كه من هرگز به آنجا مسافرت نكرده ام. به هر مرجعي هم كه مراجعه مي كنيم پاسخ قانع كننده اي نمي دهند. چگونه بايد ثابت كنم كه من به اين شهرستان سفر نكرده ام تا چنين خلافي را مرتكب شوم؟!
بابك كهياري- تهران
پيامدهاي نوسازي شتابزده
نوسازي شتابزده ساختمان هاي قديمي شهر رشت معماري اين شهر قديمي و زيبا را در معرض ناهمگوني قرار داده است. يكي از وظايف شهرداري رشت نظارت بر روند نوسازي بافت نوسازي اين شهر است كه ظاهراً به آن توجه نمي شود.
الف. اتابكي نژاد- رشت
فرجام نظام هماهنگ پرداخت
@ اگر ديدگاه هاي كارشناسي مبناي بحث و گفت وگو در باره لايحه نظام هماهنگ پرداخت حقوق قرار مي گرفت، يك بار با وعده قاطع اجراي طرح و بار ديگر با اعلام قاطع اجرا نشدن طرح روبه رو نمي شديم.
رضا راستگو- بوشهر
پيشنهاد واپسين
هر چند عمليات احداث محل جديد نمايشگاه بين المللي در شهر آفتاب آغاز شده است، اما پيشنهاد مي شود در صورت امكان به جاي صرف هزينه هنگفت براي جابه جايي نمايشگاه بين المللي با هزينه خيلي كمتر و با به كارگيري اتوبوس كافي اجازه تردد به خودروهاي تك سرنشين ندهند. كاري كه در اكثر كشورهاي جهان در زمان برپايي نمايشگاه ها انجام مي شود.
مهدي همتي- تهران
الزام كارفرمايان
براي پيشگيري از هر گونه سوءاستفاده احتمالي كارفرمايان، بهتر است شهرداري ها پيش از صدور مجوز ساخت براي واحدهاي ساختماني، سازندگان را ملزم به مراعات شرايط ضروري از جمله محل اسكان كارگران، امكانات گرمايشي و... كنند و همچنين كارفرمايان ملزم به نصب شناسنامه بنا در معرض ديد همگان باشند.
خدابخش- تهران
تفاوت فاحش حقوق
ميان حقوق كارمندان ارگان ها و سازمان هاي متفاوت با يك نوع تخصص و تحصيلات اختلاف زيادي وجود دارد. مگر كارمند يك سازمان خاص در يك كشوري به جز ايران با قيمت اجناس متفاوت زندگي مي كند كه بايد حقوق متفاوتي داشته باشد؟
روح الله ياسي- تهران
دريافت جريمه خلاف
از راهنمايي و رانندگي تقاضا مي شود جريمه هاي خودروهاي سنگين مثل اتوبوس و... را از شخصي كه رانندگي آنها را به عهده دارد طلب كند، چون مالكان اين خودروها اغلب خود راننده اين وسايط نيستند و شخصي كه خلاف كرده بايد جريمه آن را نيز پرداخت كند.
شاپور محمديان- ورامين
در جست وجوي سرپناه
اجاره نشين ها بخش عمده درآمدشان را صرف پرداخت كرايه محل سكونت خود مي كنند و آنها چگونه روزي خواهند توانست از طريق پس انداز پشتوانه اي براي خريد سرپناه فراهم كنند؟
مهران- تهران
جواب آزمون
@ چرا دانشگاه علمي و كاربردي جواب آزمون پودماني را اعلام نمي كند؟
احمد فدوي- تهران
استفاده از افراد غير تخصصي
از مسئولان وزارت نيرو تقاضا مي شود كه از به كارگيري نيروهاي چند حقوقه و يا بازنشسته در پست هاي غيرتخصصي كه موجب مي شود چند جوان بيكار، همواره بيكار بمانند، خودداري نمايند.
حسين حقي- تهران
شرط معدل
نقش معدل در آزمون ورودي دانشگاه ها و مراكز آموزش عالي، تا حدودي امكانات قبولي را براي ديپلمه هاي پيشين محدود مي كند. اميد است اين مسأله نيز مورد توجه قرار گيرد.
تشكري- كرج
شهروندان و برنامه هاي مركز آموزش همشهري
همايش روزنامه نگاران و محيط زيست كه با مساعي مركز آموزش همشهري و در روز 24 دي ماه در فرهنگسراي مدرسه واقع در بوستان انديشه برگزار گرديد، با استقبال علاقه مندان به مقوله محيط زيست روبه رو شد. بعضي از خوانندگان همشهري خواستار اطلاع رساني بيشتر براي آگاهي از اين برنامه ها شده اند تا بتوانند به موقع در آنها حضور يابند.
همچنين گروهي از شهروندان تهراني كه در همايش پيش گفته حضور يافته اند، خواستار برگزاري نشست هاي مشابه، با حضور روزنامه نگاران و كارشناسان در ديگر مباحث و موضوعات روز شده اند.
به اطلاع عموم علاقه مندان مي رسانيم كه مركز آموزش همشهري، برگزاري چنين نشست هايي را در برنامه هاي كاري خود منظور كرده است كه جزئيات آن در آينده نزديك به آگاهي علاقه مندان مي رسد.]]>
</TEXT>
</DOC>
<DOC>
<DOCID>HAM2-851103-038</DOCID>
<DOCNO>HAM2-851103-038</DOCNO>
<ORIGINALFILE>/1385/851103/news/_eqtes.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[انتقاد هاشمي رفسنجانياز كوتاهي در اجراي اصل 44
رئيس مجلس: فرهنگ سازي مهمترين لازمه اجراي سياست هاي اصل 44 است]]>
</TITLE>
<TEXT>
<IMAGE>/1385/851103/news/011466.jpg</IMAGE>
<![CDATA[
گروه اقتصادي- همايش ملي سياست هاي اصل 44 قانون اساسي ديروز با حضور روساي قواي مقننه و قضائيه، رئيس مجمع تشخيص مصلحت نظام و جمعي ديگر از مقامات و دست اندركاران ارشد كشور و فعالان بخش خصوصي و بدون حضور وزراي اقتصادي و نمايندگان دولت برگزار شد.
رئيس مجمع تشخيص مصلحت نظام در همايش ملي سياست هاي اصل 44 اظهار داشت: اجراي سياست هاي اصل 44 قانون اساسي به اندازه اهميت آن، دشوار نيز هست و براي اجراي آن بايد تمامي اركان نظام به طور جدي وارد ميدان شوند. آيت الله هاشمي رفسنجاني افزود: از زماني كه اجازه تدوين سياست هاي اصل 44 را در مجمع از مقام معظم رهبري دريافت كرديم، ارزيابي مي كرديم كه اين سياست ها انقلابي اقتصادي در كشور ايجاد كند
بقيه از صفحه اول
مقام معظم رهبري نيز در ديدار دو هفته پيش سران سه قوه با ايشان همين تعبير "انقلاب اقتصادي" را از سياست هاي اصل 44 به كار بردند.
هاشمي افزود: در ديدار فوق، مقام معظم رهبري اظهار داشتند كه انتظار ايشان از اين سياست ها يك انقلاب اقتصادي است و اين فكر، فكر تازه اي نبوده و از ابتداي انقلاب ايشان به دنبال ايجاد خصوصي سازي بوده اند اما شرايط را مهيا نمي دانستند. هاشمي همچنين به نقل از مقام معظم رهبري افزود: ايشان تصريح كردند كه در اوايل انقلاب صريحا با سياست هاي دولتي كردن اقتصاد موافق نبودند، بعلاوه دستيابي به هدف قدرت اول اقتصادي منطقه را جز با انقلاب اقتصادي ممكن نمي دانند و انقلاب اقتصادي را نيز منوط به حضور جدي بخش خصوصي مي دانند.
رئيس مجمع تشخيص مصلحت نظام اضافه كرد: انتظار اين بود كه پس از ابلاغ سياست هاي اصل 44، كار اجراي آن سرعت بگيرد اما بايد اعتراف كرد كه هيچ يك از اركان نظام به وظيفه خود در اجراي اين سياست ها به طور كامل عمل نكردند و خود ما در مجمع نظارت مناسبي نداشتيم، قوه قضائيه امنيت اقتصادي و اجتماعي كافي براي سرمايه گذاري بخش خصوصي فراهم نكرده، مجلس جز تشكيل كميسيون ويژه  كار خاصي انجام نداده است، و دولت نيز دستور خاص مقام معظم رهبري براي ايجاد يك سازمان كامل براي اجراي سياست ها را با كندي انجام داده است.وي افزود: اگر با همين روند كند حركت كنيم، مسلما كشورهايي كه هم اكنون از ما عقب هستند نيز از ما جلو خواهند زد و قطعا به اهداف سند چشم انداز كشور نخواهيم رسيد. هاشمي با اشاره به اينكه در سياست هاي اصل 44 محل مصرف درآمدهاي حاصل از واگذاري تصدي هاي دولتي مشخص شده است، اظهار داشت: مشكلات كنوني اقتصاد ايران سرمايه گذاري پايين بخش خصوصي، بهره وري پايين اقتصادي، فشار بيش از حد به منابع طبيعي، و رقابت پذيري ناچيز صنايع و توليدات است و براي ايجاد انقلاب اقتصادي بايد سرمايه هاي پراكنده بخش خصوصي را جذب كرده و سپس بهره وري را بالا ببريم كه منوط به حضور فعال بخش خصوصي است.
وي با بيان اينكه نبايد با انتقادات دلسوزانه و جدي، برخورد سرد كنيم، افزود : هنوز عده اي حمايت از سرمايه گذاري بخش خصوصي را ضد عدالت مي دانند كه بايد آنها را آگاه ساخت.
فرهنگ سازي مهمترين لازمه اجراي سياست هاي اصل 44
رئيس مجلس شوراي اسلامي نيز در سخناني در همايش ملي سياست هاي اصل 44، تصويب و ابلاغ اين سياست با گذشت 28 سال از انقلاب اسلامي را مهمترين تحول در نظريه اقتصادي كشور عنوان كرد و فرهنگ سازي را مهمترين مورد از لوازم و مستلزمات اجراي سياست هاي اصل 44 خواند. غلامعلي حدادعادل با بيان اينكه سياست هاي اصل 44 مانع تفسيرها و استنباط هاي مختلف از اين اصل شده است، افزود: با ابلاغ اين سياست  ها عقلا و قانونا بايد تابع قرائت مقام معظم رهبري از سياست هاي اصل 44 باشيم.
حدادعادل با تاكيد بر اينكه براي اجراي سياست هاي اصل 44 بايد فضا و فرهنگ كشور تغيير كند و فرهنگي متناسب با ديدگاه مقام معظم رهبري از سياست هاي اصل 44 ايجاد شود، افزود: بايد براي مردم توضيح دهيم كه براي بالندگي اقتصادي، هم كار و كارگر و هم سرمايه گذار و كارآفرين بايد محترم شمرده شوند و سرمايه گذاري و اشتغال دو روي يك سكه محسوب گردند.
وي مهمترين مانع بر سر كارآفريني را نگاه منفي به سرمايه گذاري عنوان كرد و افزود: براي تسهيل سرمايه گذاري در كشور بايد شرايط حاد بوروكراسي اداري كشور را از بين برد چرا كه اين وضعيت موجب شده سرمايه هاي بخش خصوصي به سوي خريد و فروش ارز و سكه و سپرده هاي بانكي هدايت شود و يا اينكه روانه بازارهاي كشورهاي همسايه گردد.
توسعه فعاليت هاي رقابتي
رئيس قوه قضائيه نيزدر همايش سياست هاي اصل 44 قانون اساسي با بيان اين كه اهداف سياست هاي اصل 44 براساس چند ديدگاه تدوين شده تصريح كرد: در جلسه اي كه سران سه قوه با مقام معظم رهبري در باره اجرايي شدن اصل 44 داشتند، ايشان فرمودند: قوه قضائيه هم بايد براي اجراي سياست هاي اجرايي اصل 44 به صحنه بيايد.
آيت الله سيد محمود هاشمي افزود: مسائلي از جمله حمايت هاي سرمايه گذاري ورفع آسيب هايي كه از اعمال سياست هاي اصل 44 جلوگيري مي كند و موانع زيادي كه سد راه اجرايي شدن اصل 44 مي شود، در دستور كار مسئولان قوه قضائيه است كه در ضمن لايحه بايد به طور مجزا ابلاغ شود.
به گفته وي، مشخص كردن شاخص هاي حرمت سرمايه داران و جلوگيري از دخالت ها و اعمال نفوذ ها و كارشكني ها، ايجاد اطمينان براي سرمايه داران، تقويت ثبات قوانين سرمايه گذاري، حرمت گذاري به سرمايه گذاري و با ديد ارزشي به او نگاه كردن بايد به تدريج از دادسراها و دادگاهها گرفته تا گمرك كشور در اذهان مسئولان شكل گيرد. رئيس قوه قضائيه با اشاره به مفهوم توزيع فقر در امر عدالت توزيعي خاطرنشان كرد: عدالتي به معناي واقعي، عدالت است، كه توام با رشد اقتصادي و ناشي از درآمدهاي كار و تلاش اقتصادي باشد.
محسنرضايي،محمد نهاوندي محمدجواد ايرواني، علي آقامحمدي، مجيد قاسمي، و غلامرضا كردزنگنه ديگر سخنرانان همايش ديروز بودند.]]>
</TEXT>
</DOC>
<DOC>
<DOCID>HAM2-851103-039</DOCID>
<DOCNO>HAM2-851103-039</DOCNO>
<ORIGINALFILE>/1385/851103/news/_eqtes.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[دوازدهم اسفند، بودجه به صحن علني مجلس مي آيد]]>
</TITLE>
<TEXT>
<![CDATA[گروه اقتصادي پس از تقديم لايحه بودجه در جلسه يكشنبه به مجلس شوراي اسلامي روز گذشته پس از تقسيم گزارش ها و تبصره ها بين كميسيون هاي تخصصي، جدول مصوب مجلس براي بررسي بودجه 86 تعيين شد كه براساس آن بررسي لايحه بودجه از دوازدهم اسفند ماه در صحن علني مجلس آغاز خواهد شد.
حميدرضا حاجي بابايي ضمن اعلام اين خبر گفت دريافت پيشنهاد نمايندگان به مدت 10 روز و از دوم بهمن ماه تا يازدهم همين ماه صورت خواهد گرفت و سپس از شنبه چهاردهم تا دوشنبه بيست وسوم بررسي ها در كميسيون هاي تخصصي آغاز خواهد شد.اين عضو هيأت رئيسه در ادامه گفت: بررسي اين لايحه در كميسيون تلفيق از سه شنبه 24 بهمن لغايت بيستم اسفند به طول خواهد انجاميد و پس از آن از نهم تا يازدهم چاپ و توزيع گزارش ها و پيوست ها را خواهيم داشت. نهايتا هم از دوازدهم اسفند بررسي لايحه را در صحن علني شاهد خواهيم بود.
نماينده همدان تصريح كرد: جدول فوق الذكر با محاسبه روزهاي تعطيل تنظيم شده و از سوي ديگر برگه پيشنهادها نيز در اختيار نمايندگان قرار گرفته است.]]>
</TEXT>
</DOC>
<DOC>
<DOCID>HAM2-851103-040</DOCID>
<DOCNO>HAM2-851103-040</DOCNO>
<ORIGINALFILE>/1385/851103/news/_eqtes.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با توافق رئيس جمهوري با رئيس مجلس
سرنوشت لايحه مديريت خدمات كشوري 10 روز آينده مشخص مي شود]]>
</TITLE>
<TEXT>
<![CDATA[ايسنا:  عضو كميسيون مشترك رسيدگي به لايحه نظام هماهنگ پرداخت گفت: روز يكشنبه پس از صحبت هاي رييس جمهوري و رييس مجلس شوراي اسلامي، قرار شد دو تيم كارشناسي از مجلس و دولت به سرپرستي آقاي باهنر نايب رييس مجلس و آقاي داوودي معاون اول رييس جمهوري تشكيل شود، تا در خصوص آخرين مقدار بار مالي لايحه(كه همان 3 هزار ميليارد تومان توافق شده است)و شيوه عملياتي كردن آن و تخصيص در بودجه سال 86، بحث و بررسي مجدد كرده و به توافق برسند تا در لايحه بودجه لحاظ شود.
حسن نوعي اقدم ادامه داد: اراده دولت و مجلس پس از دو سال تلاش و كار كارشناسي كميسيون و همراهي دولت بر عملياتي و اجرايي كردن لايحه نظام هماهنگ پرداخت از ابتداي سال 86 است و حرف و حديث هايي مبني بر پس گرفتن لايحه كه موجب نگراني افكار عمومي جامعه شده است، منتفي است و 2 تيمي كه قرار است تشكيل شوند، ظرف يك هفته تا 10 روز آينده موضوع را بررسي مي كنند، تا توافق نهايي در لايحه بودجه 86 لحاظ شود.
محمد رضا باهنرنماينده مردم كرمان در خانه  ملت نيز با بيان اين كه بودجه سال 86، بايد بودجه انقباضي باشد و نسبت به سال 86، محدودتر باشد و رشدي نداشته باشد، عنوان كرد: نگراني دولت اين است كه بار مالي لايحه نظام هماهنگ پرداخت بيش از آن رقمي باشد كه برآورد شده و بار مالي سنگيني به بودجه عمومي دولت تحميل كند، و به منظور رفع نگراني قرار شد جلسات مشتركي داشته باشيم.]]>
</TEXT>
</DOC>
<DOC>
<DOCID>HAM2-851103-041</DOCID>
<DOCNO>HAM2-851103-041</DOCNO>
<ORIGINALFILE>/1385/851103/news/_eqtes.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
چه كسي پاسخگوست؟عليرضا سلطاني]]>
</TITLE>
<TEXT>
<![CDATA[لايحه مديريت خدمات كشوري كه در بين مردم و مخاطبان آن به عنوان نظام پرداخت هماهنگ حقوق شناخته مي شود اين روزها حال و هواي خوشي ندارد. درست زماني كه همه چيز براي تصويب اين لايحه(كه از جمله طولاني ترين لوايح و طرحها به لحاظ روند تدوين و تصويب به شمار مي رود)، در مجلس آماده بود و به نظر مي رسيد كار به پايان رسيده، اخباري از مجلس منتشر شد مبني بر اينكه دولت لايحه مديريت خدمات كشوري را پس گرفته و به اين ترتيب لايحه از دستور كار مجلس خارج شده است به اين ترتيب و اميدها به اجراي آن در سال آينده كمرنگ شد چرا كه اجرايي شدن اين لايحه در سال آينده منوط به تصويب نهايي در مجلس و در نظر گرفتن منابع مالي اجراي آن در قانون بودجه سال آينده است. رئيس جمهوري هم در گفت و گو با خبرنگاران در روز يكشنبه به صورت تلويحي اين اخبار را تاييد كرد اما ظاهرا نمايندگان مجلس نسبت به اين اقدام دولت انتقاد دارند و همچنان خواهان ادامه روند بررسي و تصويب و نهايتا اجراي لايحه در سال آينده هستند و احتمالا در صورت راي گيري به استرداد لايحه از سوي دولت راي مثبت نخواهند داد.
هرچند نگارنده نسبت به هزينه هاي بالا و چگونگي اجراي اين لايحه نگاهي نقادانه دارد اما اين سئوال در مقطع كنوني مطرح است كه چه كسي پاسخگوي انتظارات افزايش يافته كارمندان و بازنشستگان محترم دولت در طول يك سال گذشته و در روند بررسي و تدوين اين لايحه است؟
دولت نهم در ابتداي فعاليت خود از جمله بخشهايي كه مانور زيادي در آن داد و باعث افزايش انتظارات شد، ارتقاي توان رفاهي و يكسان سازي دريافتي ها در نهادها و سازمانهاي دولتي بود. اين مانور عمدتا بر دوش لايحه خدمات كشوري كه از دولت قبل مطرح بود، قرار گرفت و شرايط به گونه اي پيش رفت كه اميد به اجراي لايحه حتي از سال 85 افزايش يافت.
از سوي ديگر برخي از نمايندگان مجلس كه به انحاء مختلف درگير مراحل بررسي لايحه در مجلس بودند هر از گاهي در مصاحبه با مطبوعات از افزايش شديد حقوق كاركنان دولت و تحول بزرگ در نظام پرداخت با تصويب لايحه مزبور سخن مي گفتند و به افزايش انتظارات دامن مي زدند و در مواردي حتي از نظرات مطرح شده در كميسيونهاي مربوطه به عنوان مصوبه نام مي بردند.
در چنين شرايطي آيا مستمسكي براي پاسخگويي به اين انتظارات وجود دارد؟]]>
</TEXT>
</DOC>
<DOC>
<DOCID>HAM2-851103-042</DOCID>
<DOCNO>HAM2-851103-042</DOCNO>
<ORIGINALFILE>/1385/851103/news/_eqtes.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از4 تا 7بهمن ماه
ششمين نمايشگاه بين المللي لوازم خانگي برگزار مي شود]]>
</TITLE>
<TEXT>
<![CDATA[گروه اقتصادي- ششمين نمايشگاه بين المللي لوازم خانگي با حضور 30شركت از 11كشور، از چهارم تا هفتم بهمن ماه در محل دايمي نمايشگاههاي بين المللي تهران برگزار مي شود.
دبيركل شوراي صنايع گاز و لوازم خانگي در جمع خبرنگاران، با بيان اين مطلب، گفت: در نمايشگاه امسال شركت هاي داخلي و خارجي محصولات خود را عرضه مي كنند كه از مجموع شركت كنندگان در نمايشگاه???شركت داخلي به وسعت??هزار و???متر مربع در پنج سالن و??شركت خارجي در مساحتي به وسعت هزار و???متر مربع حضور دارند. حبيب الله انصاري، افزود: شركتهاي خارجي از كشورهاي آلمان، ايتاليا، انگلستان، آمريكا، تركيه، فرانسه، چين، كره، هند و هنگ كنگ در دو گروه كالا و محصولات نهايي و كالاهاي واسطه اي(قطعه)محصولات خود را عرضه مي كنند. وي افزود: در اين نمايشگاه انواع يخچال، يخچال فريزر، ماشين لباسشويي، ماشين ظرفشويي، كولر، آبگرمكن، وسايل گازسوز، اجاق گاز، جاروبرقي، چرخ خياطي، لوازم برقي آشپزخانه و ظروف شامل چيني آلات، تفلون، ملامين، استيل، قاشق و چنگال عرضه مي شود.]]>
</TEXT>
</DOC>
<DOC>
<DOCID>HAM2-851103-043</DOCID>
<DOCNO>HAM2-851103-043</DOCNO>
<ORIGINALFILE>/1385/851103/news/_eqtes.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
رشد 7.1 درصدي بخش كشاورزي]]>
</TITLE>
<TEXT>
<![CDATA[گروه اقتصادي - وزارت جهاد كشاورزي اولويت اصلي فعاليت خود را افزايش بهره وري و كارايي قرار داده  كه در اين راستا بحث خودكفايي با افزايش عملكرد در واحد سطح، به جاي توسعه سطح مد نظر قرار گرفته است. با صادق خليليان، معاون برنامه ريزي و امور اقتصادي وزير جهاد كشاورزي گفت وگو كرده ايم.
***
چه تلاش هايي براي نيل به خودكفايي در توليد محصولات زراعي انجام گرفته است؟
در بخش كشاورزي حدود 409 محصول وجود دارد كه در مورد برخي از آنها مانند گندم، برنج، شير، جو، ذرت، چغندرقند، مرغ، گوشت، و روغن خوراكي بحث خودكفايي مطرح است. هم اكنون ضريب خودكفايي در محصولات اساسي كشاورزي به 93 درصد رسيده است. در مورد ساير محصولات ما به دنبال استفاده از پتانسيل هاي طبيعي و مزيت هاي اقتصادي براي توسعه صادرات هستيم به طوري كه براي اولين بار حدود 500 ميليون دلار تراز تجاري بازرگاني خارجي بخش كشاورزي مثبت شده است كه حاصل آن صادرات 8/1 ميليارد دلاري در بخش محصولات كشاورزي در طول يك سال گذشته بوده است.
معمولا اعتبارات سرمايه گذاري مورد نياز اين بخش از چه محل هايي تامين مي گردد؟
بخش مهمي از اعتبارات سرمايه گذاري بخش كشاورزي از طريق افزايش اعتبارات عمراني وزارت جهاد كشاورزي و برخي هم از محل افزايش تسهيلات بانكي ارزان قيمت تأمين مي شود. نرخ رشد سرمايه گذاري در يك دهه گذشته در بخش كشاورزي بين 4 تا 5 درصد بوده است، سال 84 اين رقم به 7 درصد افزايش يافته است و در حال حاضر نيز به 10 درصد رسيده است. اين در حاليست كه نرخ رشد سرمايه گذاري بخش كشاورزي ظرف سال آينده به بالاي 13درصد مي رسد. در اين راستا هم نرخ سود اعطاي تسهيلات بانكي به طور متوسط به كمتر از 7 درصد خواهد رسيد تا نقدينگي لازم براي ادامه فعاليت واحدهاي موجود كشاورزي و توسعه سرمايه گذاري در بخش فراهم شود. سهم بخش كشاورزي از توليد ناخالص  ملي براساس آخرين آمارها به 14 تا 15 درصد رسيده است.
طبق برنامه چهارم توسعه بايد سالانه 2 هزار ميليارد تومان اعتبار به بخش كشاورزي اختصاص يابد، آيا تاكنون اين رقم تخصيص يافته است؟
- سال گذشته تنها 800 ميليارد تومان اعتبار به اين بخش داده شد و در سال 85 نيز اين منابع به يك هزار و 200 ميليارد تومان رسيد. البته بايد اذعان كرد با اقداماتي كه در جهت افزايش كارايي و عملكرد در واحد سطح انجام شده است، شاهد نرخ رشد 1/7 درصدي در بخش كشاورزي هستيم كه از متوسط 5/6 درصدي برنامه فراتر است.]]>
</TEXT>
</DOC>
<DOC>
<DOCID>HAM2-851103-044</DOCID>
<DOCNO>HAM2-851103-044</DOCNO>
<ORIGINALFILE>/1385/851103/news/_havad.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قاتلان مدرسه ساز نيكوكار دستگير شدند
غلامرضا مرداني آذر در طول عمر خود 24مجتمع آموزشي به ارزش تقريبي 32 ميليارد تومان احداث و آن را تقديم آموزش و پرورش كرد]]>
</TITLE>
<TEXT>
<IMAGE>/1385/851103/news/011412.jpg</IMAGE>
<IMAGE>/1385/851103/news/011415.jpg</IMAGE>
<IMAGE>/1385/851103/news/011418.jpg</IMAGE>
<![CDATA[
گروه حوادث- وسوسه ميليونرشدن باعث شد منشي شركت يكي از بزرگترين خيران مدرسه ساز، 3 مرد را كه يكي از آنها خواستگار ناكام او بوده، براي اجراي نقشه شومش اجير كند.
ساعت 2 بامداد نوزدهم آذرماه،هنگامي كه كارآگاهان جنايي اداره دهم آگاهي پايتخت با گزارش ماجراي جنايتي مرگبار در يك شركت آسانسورسازي درخيابان ايرانشهر، به آنجا رفتند، با جسد مرد سالخورده اي روبرو شدند كه پس از  آنكه دست و پاهايش با نوار چسب به صندلي محل كارش بسته شده بود خفه شده و به قتل رسيده بود.
وقتي بررسي هاي اوليه نشان داد عاملان قتل غلامرضا مرداني  آذر كه از خيران بزرگ مدرسه ساز در ايران است، افراد آشنايي بود ه اند كه بدون استفاده از زور قدم به قتلگاه گذاشته و سپس با انگيزه صحنه سازي كت و كفشهاي مقتول را به همراه دفتر گردش مالي شركت به سرقت برده و متواري شده اند، منشي شركت به عنوان آخرين فردي كه مقتول را زنده ديده بود تحت بازجويي قرار گرفت.
منشي 32ساله شركت به نام ليلا در بازجويي ها مدعي شد، ساعت 17 روز جنايت هنگامي كه وي به همراه تحصيلدار شركت را ترك كرده است، مرحوم مرداني آذر در انتظار نمايندگان يك شركت نان بوده و تا فرداي روز جنايت نمي دانست كه قتلي رخ داده است.
در حالي كه بررسي ها درباره اظهارات منشي ادامه داشت، كارآگاهان اداره دهم آگاهي پايتخت با توجه به گردش مالي زياد مقتول، براي جلوگيري از سوءاستفاده، حسابهاي مالي او را مسدود كرده و آنها را تحت بررسي قرار دادند وقتي بررسي هاي پليسي نشان داد چند روز قبل از جنايت 2 فقره چك مقتول به ارزش 21 ميليون تومان توسط منشي شركت از بانك وصول شده است، ليلا به عنوان مظنون تحت كنترلهاي نامحسوس قرار گرفت.
در حالي كه رسيدگي به پرونده قتل به نتيجه خاصي نرسيده بود، زن منشي در مراحل بعدي، اسنادي را به خانواده مقتول ارائه داد كه براساس آن، طلب هاي قابل توجه مالي از مقتول داشته است. با ارائه اسناد به پليس و بررسي آنها، شك كارآگاهان افزايش يافت.
افشاي راز يك جنايت
دوم دي ماه مسئولان بانكي در تماس با پليس اعلام كردند منشي شركت 100 ميليون تومان اوراق مشاركت متعلق به شركت مدرسه ساز نيكوكار را براي وصول به بانك آورده است، به اين ترتيب با دستورقضايي بازپرس ولي الله حسيني، ليلا به عنوان اولين مظنون ارتكاب اين جنايت بازداشت شد.
در ادامه تحقيقات كارآگاهان دريافتند 18 آذرماه نيز تحصيلدار شركت17 ميليون تومان سود اوراق مشاركت را به صورت تراول چك از شركت خارج كرده است، هنگامي كه مقداري از اين چك ها در خانه زن منشي پيدا شد، ديگر چاره اي جز بيان حقيقت براي ليلا كه طراح نقشه اين جنايت سياه بود باقي نماند و منشي جنايتكار لب به اعترافي تلخ گشود.
اجير كردن 3 مرد
براي يك جنايت
روز گذشته سردار رادان فرمانده انتظامي پايتخت با اعلام خبر دستگيري 4 عامل اين جنايت گفت: ليلا كه 14 سال منشي شركت بوده است، در بازجويي ها گردش مالي بسيار بالاي شركت را انگيزه قتل مرحوم مرداني آذر عنوان كرده و مدعي شده است بعد از طراحي نقشه جنايت، 3 مرد به نامهاي مجيد، ناصر و حسين را با وعده پرداخت 20 ميليون تومان اجير كرده است.
اين زن در توضيح ماجرا گفت: طبق نقشه اي كه طراحي كرده بودم، همدستانم روز حادثه با شركت تماس گرفته و با مقتول براي خريد آسانسور قرار گذاشتند، پس از رفتن كارمندان شركت به بهانه مشورت در مورد مشكلات زندگي ام وارد اتاق مرحوم مرداني آذر شده و با او صحبت كردم و در اين زمان بود كه همدستانم طبق نقشه وارد شركت شدند. مجيد و حسين دست و پاي مقتول را گرفتند و آن را با چسب بستند و ناصر هم او را خفه كرد.
بر پايه اين گزارش ناصر كه در حال حاضر عامل اصلي ارتكاب قتل به حساب مي آيد، خواستگار سابق ليلا بوده و مجيد نيز برادر زاده اوست،سومين متهم جنايت نيز از دوستان ناصر است كه با وعده گرفتن دستمزد در اين نقشه شركت كرده است.
با اعترافات ليلا كارآگاهان اداره دهم آگاهي پايتخت، در عمليات غافلگيرانه اي كه از اولين ساعات بامداد دوشنبه شروع شده و تا ساعت 7 صبح ديروز ادامه داشت، در3 عمليات جداگانه مخفيگاههاي متهمان را در شرق تهران تحت محاصره قرارداده و عاملان اين جنايت را بعد از 45 روز از زمان وقوع جنايت بازداشت كردند.
با دستگيري اين 4 متهم، 300ميليون توماني كه جنايتكاران براي سرقت آن مرتكب جنايت شده بودند قبل از آ نكه فرصت تقسيم آن را پيدا كنند توسط كارآگاهان پليس جنايي كشف شد.
تحقيقات براي فاش شدن تمام ابعاد اين جنايت تلخ توسط كارآگاهان اداره 10آگاهي پايتخت ادامه خواهد يافت.]]>
</TEXT>
</DOC>
<DOC>
<DOCID>HAM2-851103-045</DOCID>
<DOCNO>HAM2-851103-045</DOCNO>
<ORIGINALFILE>/1385/851103/news/_havad.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كلاهبرداري 17 ميلياردي مدير اخراجي]]>
</TITLE>
<TEXT>
<![CDATA[گروه حوادث - مدير اخراجي اداره ارشاد استان اصفهان كه دست به كلاهبرداري17 ميليارد توماني زده بود، با شكايت بيش از 100 شاكي در مخفيگاهش در مشهد به دام افتاد.
شكايت 17 ميلياردي از يك زن
رسيدگي به ماجراي كلاهبرداري هاي اين زن هنگامي  در دستور كار پليس قرار گرفت كه يك سال و نيم قبل چند ناشر اصفهاني با مراجعه به شعبه 4 بازپرسي اين شهر، با طرح شكايتي مدعي شدند يكي از مديران زن سابق اداره فرهنگ و ارشاد اسلامي  اصفهان دست به كلاهبرداري چندصد ميليون توماني از آنها زده است.
شاكيان در شكايت خود مدعي شدند زن كلاهبردار از اسفندماه 83 به بهانه وارد كردن دستگاه هاي چاپ، كاغذ و شيشه از آنها مبالغ هنگفتي گرفته ولي در حالي كه تاكنون دستگاه ها و لوازم مورد نيازشان را تحويل نداده، متواري شده است. با طرح اين شكايت، قاضي مولوي رئيس شعبه 4 بازپرسي اصفهان، دستور پيگيري ماجرا را صادر كرد و هنگامي كه بررسي ها نشان داد اين زن كه خود را نويسنده و داراي مجوز نشر معرفي مي كرده، از مدتي قبل از اداره ارشاد اخراج شده است، دستور رديابي وي صادر شد. در حالي كه در مدت 2 ماه از زمان فرار زن كلاهبردار بيش از 100 شاكي به دادسراي اصفهان مراجعه كرده و از وي شكايت كرده بودند، بررسي ها نشان مي داد وي پس از كلاهبرداري 17 ميليارد توماني به همراه خواهر و شوهر خواهرش از اصفهان فرار كرده و به مكان نامعلومي  رفته است.
رديابي زن كلاهبردار در مشهد
در حالي كه پس از 18 ماه رديابي ها براي شناسايي مخفيگاه اين زن ناكام مانده بود، مدتي قبل مردي با مراجعه به پليس مشهد مدعي شد زن كلاهبردار از وي نيز كلاهبرداري كرده است. با توجه به اين كه عكس اين زن به تمام پايگاه هاي پليس ارسال شده بود هنگامي كه اين مالباخته اين زن را شناسايي كرد، موضوع به كارآگاهان پليس اصفهان اطلاع داده شد و آن زمان بود كه ماموران پليس با گرفتن نيابت قضائي به مشهد رفته و با رديابي تلفني زن كلاهبردار را در مخفيگاهش به دام انداختند. به گفته رضا صالحي پژوه- مسئول مركز اطلاع رساني دادگستري اصفهان- با انتقال زن كلاهبردار به اصفهان روز گذشته جلسه بازپرسي او در شعبه چهارم بازپرسي به رياست قاضي مولوي برگزار شد و متهم با قبول اتهام كلاهبرداري با قرار بازداشت موقت روانه زندان شد. هم اكنون تحقيقات براي دستگيري 2 همدست فراري  وي ادامه دارد.]]>
</TEXT>
</DOC>
<DOC>
<DOCID>HAM2-851103-046</DOCID>
<DOCNO>HAM2-851103-046</DOCNO>
<ORIGINALFILE>/1385/851103/news/_havad.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حمله سارق مسلح به دختري در پاركينگ]]>
</TITLE>
<TEXT>
<![CDATA[گروه حوادث - سارق معتاد كه پس از تعقيب دختري جوان، او را در پاركينگ خانه غافلگير كرده و با تهديد چاقو قصد سرقت پول هايش را داشت، پس از مجروح كردن پدر دختر، دستگير شد.
عصر شنبه گذشته زماني كه دختر جواني سوار بر خودروي خود از دانشگاه به خانه در خيابان ولنجك بر مي گشت، هنگام ورود به پاركينگ ناگهان با مرد مهاجمي كه از او مي خواست همه پول هايش را به وي بدهد مواجه شد.
لحظاتي بعد مرد مسلح در حاليكه چاقوي خود را روي گلوي دختر جوان گذاشته بود و تهديد مي كرد اگر فرياد بزند وي را خواهد كشت، با ديدن پدر دختر كه براي انجام كاري به پاركينگ آمده بود پا به فرار گذاشت. پدر دختر با ديدن اين صحنه به تعقيب سارق مسلح پرداخت و لحظاتي بعد با او در خيابان درگير شد كه سارق معتاد در اين درگيري با چاقو ضربه اي به پدر دختر زد اما پيش از آنكه بتواند از محل فرار كند از سوي ديگر همسايه ها دستگير شد. با گزارش ماجرا به مركز پليس 110، ماموران عازم محل حادثه شده و سارق معتاد را به پايگاه يكم آگاهي تهران انتقال دادند.
اين مرد روز يكشنبه زماني كه مقابل قاضي عليرضا روستا طسوجي بازپرس شعبه 8 دادسراي ناحيه يك قرار گرفت درباره روز حادثه گفت: آن روز از خيابان ولنجك
مي گذشتم كه چشمم به دختري افتاد كه سوار يك دستگاه پژو 405 بود، از آنجا كه معتاد به مواد مخدر بودم و مي خواستم هزينه خريد مواد را تهيه كنم، براي يك لحظه وسوسه شدم و پس از تعقيب اين دختر، به دنبال او وارد پاركينگ خانه شدم اما درست هنگامي كه مي خواستم از او زورگيري كنم پدرش سر رسيد و مجبور شدم از آنجا فرار كنم كه وقتي پدرش مرا تعقيب كرد او را با چاقو زدم.
پس از اظهارات متهم، بازپرس روستا براي او قرار بازداشت صادر كرد و سارق معتاد براي انجام تحقيقات تكميلي در اختيار پايگاه يكم آگاهي قرار گرفت.]]>
</TEXT>
</DOC>
<DOC>
<DOCID>HAM2-851103-047</DOCID>
<DOCNO>HAM2-851103-047</DOCNO>
<ORIGINALFILE>/1385/851103/news/_havad.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[واگن بدون مسافر مترو در آتش سوخت]]>
</TITLE>
<TEXT>
<![CDATA[گروه حوادث- رئيس روابط عمومي شركت قطارهاي شهري تهران و حومه(مترو)از آتش گرفتن يكي از واگن هاي قطار در ايستگاه صادقيه خبر داد. ميرزاده گفت: اين واگن دو طبقه در ساعت 13 و 7 دقيقه ديروز و در حالي كه متوقف و بدون مسافر بود آتش گرفت. وي افزود: علت آتش سوزي در دست بررسي است.]]>
</TEXT>
</DOC>
<DOC>
<DOCID>HAM2-851103-048</DOCID>
<DOCNO>HAM2-851103-048</DOCNO>
<ORIGINALFILE>/1385/851103/news/_havad.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بازپرس دادسراي فرودگاه خبرداد:
پزشك قلابي در زندان نسخه مي نوشت]]>
</TITLE>
<TEXT>
<![CDATA[گروه حوادث- يك متهم كه به اتهام اغفال زنان و دختران جوان روانه زندان شده بود، با معرفي خود به عنوان پزشك اقدام به فريب زندانيان كرده و براي آنان نسخه مي نويسد.
اين مرد كه مبتلا به خود بزرگ بيني است، در فصل زمستان احساس مي كند كه يك پزشك بسيار مشهور است و با اين ادعا دست به فريب زنان و دختران جوان مي زند.
19 دي ماه، ماموران پليس فرودگاه مهرآباد به دختر جواني كه با ظاهري نامناسب همراه يك مرد جوان در ترمينال 4 فرودگاه در حال قدم زدن بود ظنين شده و به بازجويي از او پرداختند. اين دختر در ابتدا ادعا كرد مرد جوان پدرش است، اما زماني كه ماموران متوجه دستپاچگي و گفته هاي ضد و نقيض او شدند، وي را دستگير و به شعبه اول بازپرسي دادسراي فرودگاه انتقال دادند.
دختر جوان كه فهميده بود دستش رو شده است به بازپرس مهاجري گفت: چند ساعت پيش زماني كه مي خواستم از دانشگاه به خانه بروم سوار خودروي پرايد اين مرد شدم و از او خواستم مرا به خانه مان ببرد اما زماني كه به خانه رسيديم متوجه شدم كسي در خانه نيست. در اين فكر بودم كه چگونه وارد خانه شوم كه اين مرد پيشنهاد داد همراه او براي انجام كاري به فرودگاه بروم و پس از آن به خانه برگرديم.
دختر جوان ادامه داد: در بين راه، مرد جوان ادعا كرد يك پزشك متخصص مشهور است كه به تازگي وارد ايران شده و مي خواهد زندگي جديدي را در اينجا آغاز كند. او با نشان دادن عكس زني كه مدعي بود دختر خاله اش است گفت كه چند سالي را با اين زن در آمريكا زندگي كرده است اما ديگر از زندگي در اين كشور خسته شده و از آنجا كه دخترخاله اش حاضر نبوده به ايران برگردد از او جدا شده است. او به من گفت: پس از ورود به ايران نيز در زمينه هاي مختلفي از جمله پزشكي، موسيقي و تدريس زبان انگليسي فعاليت خود را آغاز كرده و از مدتي قبل تصميم گرفته تشكيل خانواده دهد كه به صورت اتفاقي مرا در خيابان ديده و احساس مي كند مي تواند در كنار من خوشبخت شود.
پس از اظهارات اين دختر به دستور بازپرس مهاجري، تحقيقات پليسي از مرد جوان آغاز شد و ماموران در بررسي تلفن همراه وي متوجه تعداد زيادي شماره تلفن شدند كه متعلق به زنان و دختران جوان بود. در تحقيقات انجام شده از اين افراد مشخص شد مرد جوان با معرفي خود به عنوان پزشك، دبير زبان و استاد موسيقي آنها را نيز فريب داده و به برخي از آنان وعده ازدواج داده است.
از آنجا كه اين مرد در اعترافات خود ادعا كرده بود دانشجوي پزشكي در آمريكا بوده و تخصص زيادي در زمينه هاي مختلف دارد، ماموران براي بررسي ادعاهاي او عازم خانه وي شدند ولي در تحقيق از اعضاي خانواده اش دريافتند همه حرف هاي او دروغ است و مرد جوان حتي ديپلم هم ندارد.
با مشخص شدن اين موضوع بازپرس پرونده، پزشك قلابي را به اتهام اغفال زنان و دختران جوان بازداشت و روانه زندان كرد، اما مدتي بعد خانواده او با حضور در دادسراي فرودگاه ادعا كردند فرزندشان به بيماري رواني مبتلاست و در فصل زمستان كه بيماري اش به اوج خود مي رسد احساس مي كند فرد بزرگ و مشهوري است. به گفته آنها، او در خانه هم دست از اين ادعاها بر نمي دارد و در هر زمستان همسرش را با اين بهانه كه لايق زندگي با مرد بزرگي چون او نيست از خانه بيرون مي كند. پس از اظهارات خانواده متهم، به دستور بازپرس مهاجري كارشناسان پزشكي نيز وارد ماجرا شدند و پس از بررسي هاي كارشناسانه اعلام كردند متهم دچار
خودبزرگ بيني است. اين در حالي است كه گزارشهايي كه از زندان به بازپرس مهاجري رسيده حاكي از آن است كه متهم در زندان با معرفي خود به عنوان يك پزشك مشهور اقدام به معاينه زندانيان كرده و براي آنها دارو تجويز مي كند.
هم اكنون رسيدگي به اين پرونده در دادسراي فرودگاه ادامه دارد و بازپرس مهاجري دستورات ويژه اي براي رسيدگي به موضوع صادر كرده است.]]>
</TEXT>
</DOC>
<DOC>
<DOCID>HAM2-851103-049</DOCID>
<DOCNO>HAM2-851103-049</DOCNO>
<ORIGINALFILE>/1385/851103/news/_informatic.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[گروه شبكه بي سيم با نصب ايمني ساده]]>
</TITLE>
<TEXT>
<IMAGE>/1385/851103/news/011361.jpg</IMAGE>
<![CDATA[
گروه علمي فرهنگي- گروهي كه محصولات wi-fi را مورد تائيد قرار مي دهند در نظر دارند تا با كاهش كار قفل نمودن laهاي بي سيم، ايمني بيشتري را براي اين laها ارائه دهند.
wi-fi alliace در نمايشگاه بين المللي(iteratioal cosumer electroics show)مشخصات wps يا wi-fi protected setup خود را معرفي مي كند، اين مشخصات با پردازش آسان تر براي قرار گرفتن بر la بي سيم ايمن ارائه مي شوند. هر چند كه اين گروه به چند ماه زمان نياز دارد تا محصولات مصرف كننده براي عرضه به فروشگاه ها برسند، نخستين ديوايس هاي تحت wps خود را نيز معرفي خواهد كرد.
فرانك هانزليك مدير wi-fi alliace اعلام كرد، ايمني wi-fi از زماني كه كاربران خانگي نخستين laهاي بي سيم را از چند سال پيش در اختيار گرفتند، بسيار توسعه يافته است، اما اكثر مصرف كنندگان هنوز هم به علت اينكه اين ابزارهاي قابل دسترس نصب بسيار مشكلي دارند، از آنان استفاده نمي كنند.
وي  افزود، wps فاصله ميان ايمني شبكه جديد را كاهش مي دهد. طبق اعلام هانزليك، اگر چه اينتل، مايكروسافت، بخش liksys سيسكو و ساير فروشندگاني كه به توسعه wps كمك كرده اند، و سيستم هاي امنيتي ساده شده خويش را به فروش مي رسانند، خواستار تكنولوژي استانداردي هستند كه مراحل و ديوايس ها را از تمام فروشندگاني كه مي توانند از آنها استفاده كنند، بدست مي آورند.
سيستم هاي امنيتي la بي سيم عبارتند از، استاندارد فعلي wpa2 يا wi-fi protected access2، آمد و رفت كدگذاري شده و احراز هويت كاربر كه براي پيشرفت شبكه به آن نياز است. در قديم زماني كه مصرف كنندگان laهاي  بي سيم جديد را نصب مي كردند، مجبور بودند كه براي دسترسي به مرحله، نام شبكه و passphrase را ارائه دهند، سپس نام را انتخاب نمايند و عبارت كليدي را در هر ديوايس جديدي كه به شبكه اضافه مي كنند، وارد كنند.
با wps بطور خودكار مرحله دسترسي، نام شبكه را ارائه مي كند. مصرف كنندگان مي توانند كلاينت ها را در شبكه ايمني با هر pi(شماره هويت شخصي)چهار يا هشت رقمي وارد كنند يا دكمه هاي مخصوصي كه در مرحله دسترسي و كلاينت ارائه شده اند را فشار دهند. در سال بعد، wi-fi alliace، محصولات تائيد شده اي را كه در ارتباطات استفاده مي شوند را توليد مي كنند، تا كاربران به راحتي نشان يا كارتي را در ديوايس جديد بدست آورند.
كن دلاني تحليلگر شركت گارتنر گفت، استاندارد جديد كمك خواهد كرد اما تمام laهاي ايمني جديد را ارائه نخواهد داد. وي افزود، اكثر مصرف كنندگان ايمني را كنار مي گذارند چنانكه اكنون اين كار را مي كنند، اما اگر خواهان امنيت هستيد، كسب آن بسيار آسان تر از پردازش فعلي است. او ادامه داد، امروزه نصب ايمني بويژه با ديوايس هايي كه داراي اينترفيس كامپيوتر نيستند مثل چاپگرها ودوربين ها مشكل است. وارد كردن pi در كلاينت هايي كه از صفحه نمايش كوچك و pad ورود استفاده مي كنند، بسيار آسان تر از پردازش فعلي خواهد شد.
طبق اعلام آينا سباسشين تحليلگر jupiter research در بررسي كه در سال 2006 انجام شد، امنيت بالاترين نگراني كابران شبكه بي سيم بود اما تنها 60 درصد افراد شبكه هاي خود را ايمن كرده اند. دليل اصلي كه اين كار را انجام ندادند اين بود كه در مورد تكنولوژي مطئمن نبودند. چنانكه مصرف كنندگان ديوايس هاي سرگرمي بيشتري را در laهاي خود اضافه نمايند، نصب ايمني آسان مهمتر خواهد شد، چون بيشتر كاربران سرگرمي بي سيم در مورد استراق سمع نگران هستند.
هانزليك گفت، اولين محصولات تائيد شده بيشتر براي سازندگان طراحي خواهند شد. موج نخست محصولات مصرف كننده كه لوگو مخصوصي را به علاوه نشان شبكه بي سيم استاندارد به همراه خواهند داشت، احتمالاً در اطراف ماه ژوئن بازار را تحت تاثير قرار مي دهند.]]>
</TEXT>
</DOC>
<DOC>
<DOCID>HAM2-851103-050</DOCID>
<DOCNO>HAM2-851103-050</DOCNO>
<ORIGINALFILE>/1385/851103/news/_informatic.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آفريقاي جنوبي 350ميليون دلار براي تحقيقات بيوتكنولوژي هزينه مي كند]]>
</TITLE>
<TEXT>
<IMAGE>/1385/851103/news/011358.jpg</IMAGE>
<![CDATA[
ايرنا: مراكز پژوهشي و تحقيقاتي آفريقاي جنوبي طي سه سال آينده 2 ميليارد و 500 ميليون رند( در حدود 350 ميليون دلار)هزينه فعاليت هاي تحقيق و توسعه مهندسي ژنتيك و بيوتكنولوژي خواهند كرد.
به نقل از پايگاه اينترنتي اخبار مهندسي آفريقاي جنوبي، از اين مبلغ 500 ميليون رند آن توسط وزارت علوم وفناوري، يك ميليارد و 15 ميليون رند توسط ديگر مراكز پژوهشي دولتي و 855ميليون رند نيز توسط بخش خصوصي هزينه خواهد شد. مركز بين المللي مهندسي ژنتيك و بيوتكنولوژي كه مقر آن در ايتالياست، آفريقاي جنوبي را به دليل موفقيت اين كشور در زمينه پيشبرد پروژه هاي علمي، به عنوان سومين ميزبان تحقيقات آزمايشگاهي خود طي5 سال آينده انتخاب كرده است. اين مركز كه در سال1987ميلادي تاسيس شده، زير نظر سازمان ملل فعاليت مي كند. موسيبودي مانگنا وزير علوم آفريقاي جنوبي گفته است، اين وزارتخانه طي سه سال گذشته 500ميليون رند براي اجراي پروژه هاي تحقيق و توسعه در زمينه بيوتكنولوژي هزينه كرده است. دولت آفريقاي جنوبي سال گذشته اقدام به تاسيس شوراي مشاوره ملي بيوتكنولوژي كرد كه وظيفه ارائه مشورت هاي لازم به كميته ملي ابتكارات و نوآوري هاي اين كشور را براي پيشبرد پروژه هاي تحقيقاتي علمي به عهده دارد. وزير علوم آفريقاي جنوبي با اشاره به اهميت تحقيقات بيوتكنولوژي گفت، اين تحقيقات در زمينه توليد مواد مصرفي انساني، حيواني و گياهي از اهميت زيادي برخوردار است.]]>
</TEXT>
</DOC>
<DOC>
<DOCID>HAM2-851103-051</DOCID>
<DOCNO>HAM2-851103-051</DOCNO>
<ORIGINALFILE>/1385/851103/news/_informatic.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[علمي فرهنگي]]>
</TITLE>
<TEXT>
<![CDATA[شيوه هدايت تحصيلي دانش آموزان تغيير مي كند
مهر: مديركل دفتر برنامه ريزي امور فرهنگي و مشاوره وزارت آموزش و پرورش اعلام كرد: نوع هدايت تحصيلي دانش آموزان پس از بررسي هاي نهايي، از سال تحصيلي آينده تغيير مي كند.
علي كريمي فيروز جايي گفت: در حال حاضر هدايت تحصيلي(شيوه انتخاب رشته)دانش آموزان داراي نقص است.
وي ادامه داد: در نظام آموزشي قديم دانش آموزان در پايه سوم راهنمايي انتخاب رشته مي كردند و با تغييرات ايجاد شده اين امر به سال اول متوسطه منتقل شد.
مديركل دفتر برنامه ريزي امور فرهنگي و مشاوره وزارت آموزش و پرورش خاطرنشان ساخت: حضور نداشتن مشاور در هنگام انتخاب رشته يكي از اين ضعف هاي انتخاب رشته به شمار مي رود.كريمي فيروز جايي تصريح كرد: با آسيب شناسي نوع هدايت تحصيلي، از اين پس مشاوران حضور پر رنگ تري داشته و استعداد، علاقه و عوامل پيراموني نظير نظرات خانواده ها و نيازهاي منطقه اي در آن اعمال مي شود.
تصويب 236 منطقه نمونه گردشگري
ايرنا: 236 منطقه به عنوان مناطق نمونه گردشگري در سال جاري به تصويب هيأت دولت رسيده است
.به گزارش روابط عمومي معاونت گردشگري سازمان ميراث فرهنگي، صنايع دستي و گردشگري، براي توسعه مناطق نمونه گردشگري تعداد اين مناطق تا پايان سال به 300 منطقه مصوب از سوي هيأت دولت افزايش خواهد يافت.مناطق نمونه گردشگري به مناطقي اطلاق مي شود كه در حاشيه جاذبه هاي تاريخي، فرهنگي، مذهبي، طبيعي و گردشگري قرار دارند.
مناطق نمونه گردشگري برحسب ظرفيت در چهار سطح بين المللي، ملي، استاني و محلي براي ارايه خدمات به گردشگران داخلي و خارجي ايجاد مي شود.
اعزام650 هزار ايراني به عمره
ايسنا: مدير كل برنامه ريزي و نظارت سازمان حج و زيارت گفت:  5‎/1 تا 2 درصد هزينه  عمره  آينده به دليل كيفيت خدمات و نرخ تورم در عربستان افزايش مي يابد.
ابوالحسن رضوي، افزود: اين هزينه بر اساس قراردادهاي سازمان حج و زيارت ايران با طرف سعودي و تفاوت نرخ ارز نيز افزايش داشته است.
وي با بيان اينكه قيمت بليت هواپيما نيز در افزايش هزينه  عمره آينده تاثيرگذار است،  گفت: سازمان حج و زيارت با سازمان هواپيمايي ايران در حال مذاكره است تا قيمت بليت عمره  آينده افزايش نيابد، چون هر سال اين بخش با افزايش هزينه نسبت به سال گذشته مواجه است. مدير كل برنامه ريزي و نظارت سازمان حج و زيارت، ادامه داد: بر اساس توافق با وزارت حج عربستان  650هزار زائر ايراني از نيمه  دوم اسفند ماه( نيمه دوم ماه صفر)به عربستان اعزام مي شوند. وي در مورد جلوگيري از مشكلات احتمالي در اعزام زائران ايراني در عمره همچون سال گذشته كه با تاخير برنامه ها اجرا شد، اظهار كرد: اميدواريم مشكلات سال گذشته تكرار نشود و وزارت حج عربستان نيز بر اساس توافق هاي صورت گرفته اعلام كرده كه سيستم مربوطه در كشورش را از نيمه  دوم اسفندماه آزاد مي كند تا براي ورود زائران ايراني مسئله اي پيش نيايد. رضوي افزود: قرارداد پروازهاي عمره  آينده نيز با ايران اير است كه مسئوليت عقد قرارداد با هواپيمايي سعودي نيز با آنهاست.
مدير كل برنامه ريزي و نظارت سازمان حج و زيارت، با بيان اينكه ظرفيت عمره  ايراني ها نسبت به سال گذشته  15 درصد افزايش داشته است، گفت: تقاضا براي سفر زيارتي حج عمره در ايران بسيار است، ولي بايد باتوجه به امكانات داخل عربستان و ايستگاه هاي پروازي، كيفيت خدمات و جلب رضايت مردم اقدام كرد.
نظام آموزشي از تجهيزات آموزشي مناسب بي بهره مانده  است
گروه علمي فرهنگي- تجهيزات آموزشي و كارگاهي در مدارس كشور مهجور مانده است. نويد ادهم، رئيس سازمان پژوهش و برنامه ريزي آموزشي آموزش و پرورش در گردهمايي كيفيت بخشي توليدات رسانه اي و تجهيزات آموزشي گفت: هدف از برگزاري اين گردهمايي طراحي و برنامه ريزي براي تعيين الگويي جامع و منطبق بر استانداردهاي جهاني و بومي سازي شده است.
وي با اشاره به تجربه موفق طرح ساماندهي كتاب هاي كمك آموزشي در آموزش و پرورش گفت: بر اساس توافق وزارت آموزش و پرورش با بخش خصوصي كتاب هايي كه بر اساس استانداردها و ضوابط خاص مورد نظر وزارت آموزش و پرورش توليد شود، حمايت مي شوند. وي با اشاره به اين كه مي توان اين روند و حركت را در توليد تجهيزات آموزشي، نرم افزارها و فيلم هاي آموزشي نيز، به كار برد گفت: مدرسه مطلوب، مدرسه اي است كه علاوه بر كلاس درس، داراي حياطي با نشاط، تجهيزات آموزشي مناسب و معلم به عنوان اصلي ترين عنصر كارآمد باشد. رئيس سازمان پژوهش و برنامه ريزي آموزشي، تدوين سند ملي آموزش و پرورش را يك برنامه استراتژيك براي وزارت آموزش و پرورش دانست و گفت: تدوين سند ملي آموزش و پرورش يكي از بزرگترين پروژه هاي تحقيقي در چند دهه گذشته در آموزش و پرورش است و براي دستيابي به اهداف اين سند اقدامات و مطالعات بسيار ارزشمندي انجام شده است.]]>
</TEXT>
</DOC>
<DOC>
<DOCID>HAM2-851103-052</DOCID>
<DOCNO>HAM2-851103-052</DOCNO>
<ORIGINALFILE>/1385/851103/news/_informatic.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ابزارهاي توسعه دهنده رايگان sqlبه روز مي شوند]]>
</TITLE>
<TEXT>
<![CDATA[گروه علمي فرهنگي - اوراكل، نخستين ارتقا بخش بزرگ sql developer را كه ابزار توسعه پايگاه اطلاعاتي بصري رايگان است را عرضه كرده. به گزارش سايت اوراكل نسخه جديد مي تواند پايگاه  هاي اطلاعاتي غير از اوراكل را كه عبارتند از، سرور sql مايكروسافت، mysql و بانك اطلاعاتي منبع باز mysql ab را مرور كند. ابزارsql developer 1/1، خلق و عيب يابي كد را در sql استاندارد و در زبان هاي برنامه نويسي pl/sql اختصاصي اوراكل ساده مي كند.]]>
</TEXT>
</DOC>
<DOC>
<DOCID>HAM2-851103-053</DOCID>
<DOCNO>HAM2-851103-053</DOCNO>
<ORIGINALFILE>/1385/851103/news/_informatic.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[تعيين سقف شهريه دانشجويان انتقالي خارج به داخل
مهر: هيأت وزيران در خصوص كاهش مشكلات دانشجويان ايراني شاغل به تحصيل در دانشگاه هاي خارج از كشور مصوبه اي را ابلاغ كرده است كه بر اساس آن شهريه دانشجويان انتقالي از خارج نبايد از دو برابر هزينه سرانه دانشگاه ها تجاوز كند.
هيأت وزيران براي كاهش مشكلات دانشجويان ايراني شاغل به تحصيل در خارج از كشور، وزارت علوم، تحقيقات و فناوري را مكلف كرده است تا با استفاده كامل از امكانات موجود دانشگاه هاي كشور و ايجاد تسهيلات لازم و رفع كمبودها نسبت به انتقال دانشجويان متقاضي به داخل كشور كه در رشته هاي تحصيلي مورد تاييد در خارج از كشور اشتغال به تحصيل دارند، اقدام كند.
دارا بودن مدرك تحصيلي مورد تاييد مقاطع قبلي، گذراندن حداقل 12 واحد درسي با ميانگين كل دو و نيم از چهار براي مقاطع كارداني و كارشناسي و گذراندن حداقل شش واحد درسي با ميانگين كل نمرات حداقل سه از چهار براي مقطع كارشناسي ارشد از شرايط پذيرش دانشجويان ايراني خارج از كشور در دانشگاه هاي داخل است.دانشجويان مقطع دكتري مشغول به تحصيل نيز در دانشگاه هاي داخل پذيرفته مي شوند.
افزايش اعتبارات پايان نامه هاي دانشجويي
مهر: معاون پژوهشي دانشگاه علوم پزشكي تهران از افزايش سقف اعتبار تخصيصي به پروژه هاي پژوهشي دانشجويان خبر داد. اكبر فتوحي گفت: سقف اعطاي اعتبارات براي پايان نامه هاي دانشجويي بنا به مقطع تحصيلي دانشجويان از 10 تا 50 درصد افزايش يافته است.
حذف كنكور در شرايط فعلي امكانپذير نيست
ايسنا: مدير كل دفتر آزمونسازي و روانسنجي سازمان سنجش آموزش كشور، گفت: حذف كنكور در شرايط فعلي امكانپذير نيست.
اسدالله آسرايي افزود: همچنين در حال حاضر سالانه حدود2 ميليون و 400 امتحان براي دانش آموزان دوره متوسطه برگزار مي شود و اگر براي هر يك 10 درس محاسبه شود، سالانه 24 ميليون برگه به صورت تشريحي بايد تصحيح شود. وي با بيان اينكه تصحيح اين مقدار برگه را نمي توان تصحيح ملي ناميد،  گفت: بر اساس تحقيقات،  تصحيح بيش از 100 برگ به صورت تشريحي، ملي نخواهد بود، بنابراين اين گونه آزمونها استاندارد نيست، علاوه بر اين بايد امكان و فرصت جبران نمره نيز به داوطلب داده شود كه در اين صورت نيز مشكلات خاص اين مقوله بروز مي كند.
توقف طرح هاي عمراني دانشگاه ها
مهر: معاون وزير علوم گفت: رقم هاي در نظر گرفته شده در متمم بودجه فاصله بسيار زيادي با درخواست اين وزارت خانه دارد كه به طور حتم دانشگاه ها را با چالش جدي كسري بودجه مواجه خواهد ساخت. ضمن اين كه سفرهاي استاني نيز تعهداتي را براي وزارت علوم ايجاد كرده است كه با وضعيت متمم بودجه به اين تعهدات نيز نمي توان پايبند بود.
سيد محمد حسيني با بيان اين مطلب افزود: متمم بودجه هاي سال 1385 مشخص شده است كه متاسفانه وزارت علوم باز هم در مضيقه قرار گرفت.
ابطال آزمون دوره هاي پودماني دانشگاه جامع
مهر: هيأت عمومي ديوان عدالت اداري برگزاري آزمون جامع دوره هاي علمي كاربردي پودماني را به استناد قسمت دوم ماده 25 قانون اين ديوان ابطال كرد.
پس از شكايت تعدادي از دانشجويان دانشگاه علمي كاربردي، اين دانشگاه به علت برگزاري غيرقانوني آزمون جامع پاياني به قصد اعطاي مدرك و بررسي جوابيه نماينده حقوقي دانشگاه، هيأت عمومي ديوان عدالت اداري با اكثريت آرا بر ابطال مصوبه داخلي اين دانشگاه رأي داد.]]>
</TEXT>
</DOC>
<DOC>
<DOCID>HAM2-851103-054</DOCID>
<DOCNO>HAM2-851103-054</DOCNO>
<ORIGINALFILE>/1385/851103/news/_iran.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پليس راهنمايي و رانندگي اعلام كرد:
پنجشنبه، پايان مهلت ايمن سازي پژو 405]]>
</TITLE>
<TEXT>
<![CDATA[ايسنا: رئيس پليس راهنمايي و رانندگي نيروي انتظامي با اشاره به اين كه مهلت ارائه شده در خصوص پژوهاي 405 توليد 85 تا 2 روز آينده پايان مي يابد، گفت: كارگروهي براي بررسي تخصصي وضعيت پژوهاي 405 توليد 85 تشكيل شد كه نتايج بررسي آن نشان مي دهد تاكنون فقط مستندات 7 مورد آتش سوزي پژوي 405 در مقابل 150 هزار دستگاه پژوي توليدي در سال جاري و مدل 85 وجود دارد. سردار رويانيان افزود: نتايج بررسيها نشان داد كه اقدامات ايمني براي پژوهاي 405 مدل 85 انجام شده است. رئيس پليس راهنمايي و رانندگي نيروي انتظامي گفت: شركت بازرسي كيفيت و استاندارد ايران نيز موظف شد يك دستگاه خودروي 405 را تصادفي از خط توليد انتخاب و يك ماه بر روي آن تست فني و عملياتي كند كه راهنمايي و رانندگي درخواست كرده است انتخاب اين خودرو با حضور پليس باشد.
سردار رويانيان با تاكيد بر اين كه وزارت صنايع در خصوص پژوهاي 405 مدل 85 بايد ظرف روزهاي آتي تكليف پليس را روشن كند، گفت: بر اين اساس وزارت صنايع بايد رسما تا 5 بهمن ماه نظر خود را در خصوص اطمينان بخشي به مردم در خصوص عدم آتش گرفتن خودروهاي پژو 405 سال 85 اعلام كرده و مسئوليت آن را بپذيرد.
سردار رويانيان با اشاره به دو بار صحبت تلفني و يكبار صحبت حضوري با مديرعامل شركت سايپا در خصوص كمربند ايمني خودروي پرايد، گفت: كمربند ايمني اين خودرو به دليل عدم تغيير ارتفاع از ايمني لازم برخوردار نيست كه اين امر را حدود 6 ماه است كه به وزارت صنايع و شركت سايپا اعلام كرده ايم ولي هنوز عكس العملي را در اين خصوص از سوي اين شركت شاهد نبوديم. وي هشدار داد: در حال حاضر موارد مرگ ناشي از نقص كمربند ايمني پرايد را در حال بررسي هستيم و در صورتي كه واقعا خطرناك بودن اين كمربند مشخص شود، از شماره گذاري اين خودرو جلوگيري خواهد شد.
به گفته رئيس پليس راهنمايي و رانندگي نيروي انتظامي كمربند ايمني پرايد تاكنون در تصادفات موجب خفگي تعدادي از رانندگان و سرنشينان شده است.]]>
</TEXT>
</DOC>
<DOC>
<DOCID>HAM2-851103-055</DOCID>
<DOCNO>HAM2-851103-055</DOCNO>
<ORIGINALFILE>/1385/851103/news/_iran.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[آگوستو ايناسيو پرتغالي در آستانه پيوستن به فولاد
همشهري ورزشي - باشگاه فولاد خوزستان پس از توافق بگوويچ با كميته المپيك اعلام كرد براي انتخاب سرمربي با پنج گزينه مطرح در حال مذاكره است كه در نهايت اين باشگاه با يك مربي پرتغالي به توافق رسيد.مديرعامل فولاد تاكيد كرد كه با توافق اعضاي هيات مديره گزينه پرتغالي مد نظر قرار گرفته و البته در اين خصوص مذاكرات نهايي درجريان است اما رضاييان نام سرمربي جديد را اعلام نكرد.طبق بررسي هاي صورت گرفته باشگاه فولاد خوزستان با مربي سابق اسپورتينگ ليسبون و پورتو پرتغال به توافق رسيده است كه چهره شناخته شده اي در فوتبال اين كشور محسوب مي شود و حتي سابقه قهرماني در اين كشور صاحب فوتبال اروپايي را نيز دارد. آگوستو ايناسيو گزينه اصلي هدايت قرمزپوشان اهوازي است كه پيشنهاد فولاد را پذيرفته و قرار است امروز جهت انجام مذاكرات نهايي و احتمالا عقد قرارداد وارد ايران شود.
مجتبي جباري به بازي ذوب آهن مي رسد
مهر: فيزيوتراپيست باشگاه استقلال خبر داد مجتبي جباري قادر است تيم استقلال را در ديدار مقابل ذوب آهن اصفهان همراهي كند. دكتر نوروزي گفت: مجتبي جباري تمرينات خوبي را پشت سر گذاشته و شرايط حضور در ميدان مسابقه را دارد. او در اردوي كيش هم پا به توپ شد و اين نشان مي دهد كه اين بازيكن سلامتي خود را بازيافته است. البته بازي كردن يا بازي نكردن اين بازيكن در ديدار با ذوب آهن به نظر مربيان استقلال بستگي دارد.
استقلال روز جمعه در چارچوب هفته شانزدهم رقابت هاي ليگ برتر ميهمان تيم ذوب آهن اصفهان است.
ديدارهاي تداركاتي تيم اميد با كرواسي
ايرلند و نيوزلند
همشهري ورزشي- محمد پنجعلي مربي تيم اميد درباره ديدارهاي تداركاتي اين تيم گفت: با هماهنگي هاي سرمربي تيم اميد قرار است به مصاف تيم كرواسي برويم، همچنين براي آشنايي با سبك بازي حريفان مان قصد بازي با تيم هاي عربي چون كويت، قطر و بحرين را داريم، ضمن آن كه در صورت مساعدت فدراسيون به مصاف تيم هايي با فوتبال نزديك به استراليا مانند نيوزلند و ايرلند مي رويم.پنجعلي افزود: اكنون بازيكنان اميد امكانات خوبي دارند و تنها نياز آن ها تجربه حضور در ديدارهاي بين المللي و بازي با تيم هاي قدرتمند است كه اميدواريم فدراسيون فوتبال زمينه برگزاري هر چه بيشتر ديدارهاي تداركاتي را فراهم كند.وي درباره تعامل باشگاه ها با تيم اميد نيز خاطرنشان كرد: بي ترديد بيشترين سختي هاي تيم اميد متوجه باشگاه هاست و ما نيز قدردان زحمات باشگاه ها هستيم. اميدواريم آنها نيز در فرصت كوتاه باقيمانده تعامل لازم را با تيم اميد داشته باشند تا بدنه اصلي تيم دچار مشكل نشود، چرا كه معتقديم در شرايط فعلي اولويت با اين تيم است.
تيم هاي قدرتمند اروپايي در بدمينتون دهه فجر
ايسنا: دبير فدراسيون بدمينتون گفت: شركت تيم هاي قدرتمند در پيكارهاي بدمينتون گراميداشت دهه فجر بيانگر توان مطلوب بدمينتون ايران در بعد جهاني است. محمدرضا پوريا افزود: تاكنون تيم هاي فرانسه، اسلواكي، پرتغال، سريلانكا، پاكستان، تركمنستان، ارمنستان، اسكاتلند، عراق، اسپانيا، قزاقستان، جمهوري آذربايجان، آلمان، الجزاير و بحرين آمادگي خود را براي حضور در هفدهمين دوره رقابتهاي بين المللي بدمينتون دهه فجر كه طي روزهاي سيزدهم تا پانزدهم بهمن در اصفهان برگزار مي شود، اعلام كرده اند. وي افزود: در اين پيكارها بدمينتون بازان كشورمان در سه رده سني جوانان، اميد و بزرگسالان در بخش هاي آقايان و بانوان شركت خواهندكرد.]]>
</TEXT>
</DOC>
<DOC>
<DOCID>HAM2-851103-056</DOCID>
<DOCNO>HAM2-851103-056</DOCNO>
<ORIGINALFILE>/1385/851103/news/_iran.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بزرگترين نقاشي از حادثه عاشورا ترسيم مي شود]]>
</TITLE>
<TEXT>
<![CDATA[ايلنا: 72 نقاش برجسته تبريزي روز تاسوعا و عاشورا بزرگترين نقاشي عاشورا را روي 72 بوم به تصوير درخواهند آورد.
72 بوم، 72 بغض، نمايشگاه ويژه عاشوراست كه براي نخستين بار در شهر تبريز توسط دانشگاه نبي اكرم و با همكاري حوزه هنري استان در مجموعه فرهنگي و هنري سينما قدس تبريز برگزار مي شود.
اين سوگواري تجسمي از صبح روز تاسوعا آغاز خواهد شد و تا ظهر عاشورا كه عزاداري سنتي منطقه آذربايجان در مقابل اين مجموعه برپا مي شود، ادامه پيدا خواهد كرد.
همچنين در مقابل مجموعه فرهنگي هنري قدس بوم يك تكه اي به طول 30 متر قرار داده مي شود كه بزرگترين نقاشي عاشورا همزمان روي آن به تصوير درمي آيد.
براي به تصويركشيدن بزرگترين سوگواري تجسمي در مورد كربلا از تمام طراحان و نقاشان استان آذربايجان شرقي دعوت شده است و تاكنون بيش از 200 نفر براي شركت در اين برنامه اعلام آمادگي كرده اند.]]>
</TEXT>
</DOC>
<DOC>
<DOCID>HAM2-851103-057</DOCID>
<DOCNO>HAM2-851103-057</DOCNO>
<ORIGINALFILE>/1385/851103/news/_iran.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازگشت الواح هخامنشي همچنان در ابهام]]>
</TITLE>
<TEXT>
<![CDATA[گروه علمي فرهنگي - مسئله استرداد الواح هخامنشي از سوي دانشگاه شيكاگو در آمريكا با اعتراض مقامات دولتي، كارشناسان فرهنگي، نمايندگان مجلس و علاقه مندان به ميراث فرهنگي ابعاد تازه اي پيدا كرد.
امير رضا خادم عضو كميته ميراث فرهنگي مجلس در اين باره گفت: با توجه به آن كه آمريكا به كنوانسيون 1970 يونسكو متعهد است، طبيعتا هر اقدامي در ارتباط با فروش الواح گلي ايران صورت بگيرد و يا هر مواردي غير از برگشت آن الواح به ايران اتفاق بگيرد، جايگاهش در جوامع بين المللي كاملا با خدشه مواجه مي شود و اختلافاتي براي همكاري علمي و فرهنگي با كشورهاي ديگر را ايجاد خواهد كرد و اطمينان لازم كشورهاي ديگر را نيز با توجه به آن كه اين موارد و موضوعات سياسي كم و زياد براي آنها هم اتفاق مي افتد، نسبت به تعهداتي كه كشورها نسبت به كنوانسيون 1970 دارند، كاهش خواهد داد.
به گفته اين عضو كميته ميراث فرهنگي مجلس،  در اين راستا حتي دانشگاه شيكاگو هم در جهت حمايت از اين كه الواح مربوط به ايران است و به صورت امانت در اختيارش بوده، اعتراض خود را به دادگاه صادركننده اين حكم عنوان كرده كه متأسفانه دادگاه و قاضي اين اعتراضات را هم رد كرده است.
همچنين عشرت شايق عضو كميته فرهنگي كميسيون اصل 90 مجلس درباره الواح ايراني كه در توقيف دادگاه آمريكاست، گفت: آمريكا كه مدعي احقاق حقوق ملت ها در دنياست الواح ايراني را كه از آن ايرانيان است، پس دهد.
شايق گفت: مسئولان سازمان ميراث فرهنگي و گردشگري ايران نيز بايد موضوع بازپس گيري الواح ايراني را به شدت پيگيري كنند و ميراث ملي ايرانيان را به كشور بازگردانند. همچنين اسفنديار رحيم مشايي رئيس سازمان ميراث فرهنگي، صنايع دستي و گردشگري نيز در يك مراسم معارفه سازماني، درباره الواح ايراني اظهار داشته است: در حال حاضر اين الواح فقط توقيف شده اند و ما در دادگاه رسيدگي به اين پرونده شركت نكرديم، چون آن  را به رسميت نمي شناختيم. وي درباره  علت تعويق در تاريخ برگزاري دادگاه الواح گفت: اين موضوع از اختيارات ما خارج است و در اين  باره كاري نمي توانيم انجام دهيم چون به سيستم قضائي آمريكا مربوط مي شود.
عابدين صالح، نماينده سازمان تربيتي، علمي و فرهنگي ملل متحد نيز در نشست مشترك صندوقهاي سازمان ملل متحد در ايران درخصوص بازگرداندن الواح گلي دوره هخامنشيان به ايران اظهار داشته است: در اين خصوص ايران وضعيت را به يونسكو اطلاع داد و خوشبختانه در حال حاضر دانشگاه شيكاگو، دولت ايران و يونسكو در يك جهت قرار گرفته اند و خواستار حل مسئله هستند.
در عين حال دكتر محمد توكل، دبير كل كميسيون ملي يونسكو در ايران طي نامه اي به دبيران كل كميسيون ملي يونسكو در كشورهاي آمريكا، فرانسه، آلمان، انگليس، ايتاليا، سوئيس، سوئد و ژاپن حكم دادگاه شيكاگو در مورد حراج مجموعه الواح ايراني را محكوم كرده و خواستار بازگرداندن اين آثار فرهنگي ارزشمند به جمهوري اسلامي ايران شد.]]>
</TEXT>
</DOC>
<DOC>
<DOCID>HAM2-851103-058</DOCID>
<DOCNO>HAM2-851103-058</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[حصول توافق اوليه در ديدار رهبران فلسطين
مذاكرات براي تشكيل دولت ملي ادامه مي يابد]]>
</TITLE>
<TEXT>
<IMAGE>/1385/851103/news/011424.jpg</IMAGE>
<![CDATA[
گروه بين الملل محمود عباس رئيس تشكيلات خودگردان فلسطين و خالد مشعل رئيس دفتر سياسي جنبش حماس در دمشق با هم ديدار كردند. به گزارش ايسنا طرفين در اين ديدار در خصوص تداوم مذاكرات جهت تشكيل دولت متحد ملي، ممانعت از ريختن خون فلسطينيان، فعال ساختن سازمان آزاديبخش فلسطين طي يك ماه و مخالفت با تشكيل كشور مستقل فلسطين با مرزهاي موقت به توافق رسيدند.
روزنامه يديعوت آحارونوت چاپ سرزمين هاي اشغالي فلسطين به نقل از يك مقام دفتر ايهود المرت نخست وزير رژيم صهيونيستي نوشت كه اسرائيل مخالفت خود را با برگزاري اين نشست اعلام كرده بود.
اسرائيل آشكارا روي اختلاف گروه هاي فلسطين سرمايه گذاري مي كند.
منابع فلسطين درباره مسائل باقي مانده در ديدار مشعل و عباس خاطرنشان كردند كه تقسيم پست هاي وزارتي از جمله پست وزارت امور خارجه، كشور و دارايي همچنان در دستور كار قرار دارد. از طرف ديگر به گزارش روزنامه القدس العربي اسماعيل هنيه نخست وزير دولت فلسطين اعلام كرد كه مذاكرات ملي هدفمند جهت تشكيل دولت متحد ملي فلسطين از امروز در غزه آغاز مي شود. نخست وزير فلسطين همچنين اطمينان داد كه بيش از 90 درصد از مذاكرات در خصوص تشكيل دولت متحد ملي مورد توافق گروه هاي فلسطيني است. هنيه تأكيد كرد كه استراتژي اسرائيل و آمريكا در قبال فلسطين بر ممانعت از تشكيل دولت متحد ملي و ايجاد جنگ داخلي است.
وي اعلام كرد دولت حماس تنها تشكيل دولت مستقل فلسطين در اراضي اشغالي سال 67 به پايتختي قدس شريف، همراه با حق بازگشت آوارگان فلسطيني و آزادي زندانيان را مي پذيرد.]]>
</TEXT>
</DOC>
<DOC>
<DOCID>HAM2-851103-059</DOCID>
<DOCNO>HAM2-851103-059</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بوش، تعيين جدول زمانبنديبراي خروج از عراق را رد كرد]]>
</TITLE>
<TEXT>
<![CDATA[گروه بين الملل- رئيس جمهوري آمريكا در مصاحبه با روزنامه يو اس تودي كه ديروز منتشر شد گفت كه دولت وي هيچ جدول زمانبندي را براي خروج نظاميان امريكايي از عراق تعيين نمي كند زيرا به گفته وي دشمنان ممكن است تاكتيك خود را بر اساس آن تنظيم كنند.
پيش از آن ژنرال كيسي فرمانده آمريكايي نيروهاي چند مليتي در عراق از احتمال آغاز روند خروج نيروهاي امريكايي از عراق خبر داده بود.
به گزارش خبرگزاري فرانسه در همين حال تعدادي از سناتورهاي حزب دموكرات ابراز اميدواري كردند كه فشارها به رئيس جمهوري پس از تصميم وي مبني بر اعزام نيروهاي بيشتر به عراق افزايش يابد.
امروز قرار است جورج بوش در كنگره آمريكا سخنراني كند.اين نخستين سخنراني وي در برابر كنگره پس از به دست آوردن زيادترين كرسي ها از سوي دموكراتها است.
از سوي ديگر منابع خبري از تصميم آمريكا براي تأسيس پايگاهي در منطقه كردستان عراق واقع در شمال اين كشور خبر دادند.
به گزارش روزنامه الشرق الاوسط، روستاييان كرد عراق اعلام كردند: ارتش آمريكا در نظر دارد يك پايگاه نظامي در استان سليمانيه در كردستان عراق تأسيس كند.
كردنشينان عراق همچنين تصريح كردند: ارتش آمريكا از آنان خواسته است تا روستاهايشان را ترك كنند و در مقابل خسارت آنان را نيز پرداخت خواهد كرد.]]>
</TEXT>
</DOC>
<DOC>
<DOCID>HAM2-851103-060</DOCID>
<DOCNO>HAM2-851103-060</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[لبنان در مقابل سينيوره قرار مي گيرد]]>
</TITLE>
<TEXT>
<IMAGE>/1385/851103/news/011421.jpg</IMAGE>
<![CDATA[
گروه بين الملل امروز لبناني ها در تظاهراتي كه از مدت ها پيش وعده آن داده شده است با حضور ميليوني در خيابان هاي بيروت، مخالفت با دولت سينيوره را ابراز مي كنند. از ديروز قطار طولاني خودروهاي شخصي مردم از مناطق مختلف لبنان به سوي بيروت تشكيل شده و جمله مردم علاقه مند به استقلال لبنان و حاكميت قانون در اين كشور، براي شركت در تظاهرات ضددولتي در بيروت به حركت درآمده اند. ديروز هواپيماهاي جنگي اسرائيلي بارها صف طولاني خودروهاي مردم را با پرواز در ارتفاع پايين مورد اذيت و آزار قرار دادند.
شيخ نعيم قاسم جانشين دبيركل حزب الله لبنان اعلام كرد، اعتصاب امروز بسيار گسترده و وسيع است و مردم خيابان ها را تا رسيدن به اهداف موردنظر خود ترك نخواهند كرد.
سليمان فرنجيه رئيس جمهور اسبق لبنان نيز تصريح كرد امروز روز بزرگي است كه تصور آن هم در مخيله دولت لبنان نمي گنجد و بدانيد كه اين اعتصاب تا سرنگوني دولت سينيوره ادامه خواهد يافت.
گرچه حزب الله به عنوان سمبل معارضه با دولت سينيوره معرفي مي شود، اما مخالفت با سينيوره و اعوانش محدود به حزب الله نيست و كليه طوايف لبنان در اين ماجرا هم داستان هستند. چنانكه اعتصاب عمومي امروز درحالي برگزار مي شود كه شيعيان لبنان، كمترين ميزان حضور را در ادارات دارند، به همين دليل نقش مسيحي ها و سني هاي لبنان در اين اعتصاب ها بسيار بيشتر از شيعيان است. دولت سنيوره پس از كناره گيري وزيران حزب الله از كابينه عملا مشروعيت خود را از دست داده است و طبق قانون اساسي لبنان، دولت جديدي بايد تشكيل شود اما سينيوره نخست وزير لبنان با پشت گرمي آمريكا حاضر به اطاعت از قانون نيست.]]>
</TEXT>
</DOC>
<DOC>
<DOCID>HAM2-851103-061</DOCID>
<DOCNO>HAM2-851103-061</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[چين پاسخ آمريكا را نمي دهد]]>
</TITLE>
<TEXT>
<![CDATA[گروه بين الملل - آمريكا در گرفتن پاسخ ديپلماتيك از مقامات چيني پس از آشكار شدن آزمايش موفقيت آميز يك موشك ضد ماهواره  چين، ناتوان بوده است.
آزمايش موشك ضد ماهواره اي توسط چين كه يك ماهواره فرسوده هواشناسي را نابود كرد و نشانگر رشد توانايي چين در انجام عمليات خارج از جو بود، نگراني آمريكا را برانگيخت و واكنش اروپا و هند و ژاپن را نيز به دنبال داشت. روزنامه  نيويورك تايمز با انتقاد از مقامات دولت آمريكا نوشت، اين مقامات مطمئن نبودند كه آيا رهبران ارشد چين از جمله هو جين تائو، رئيس جمهور، از انجام چنين آزمايشي مطلع بوده اند يا خير.
مقامات رسمي آمريكا در چندين مصاحبه  گفتند دولت آمريكا به اين اميد كه مقامات چين توضيحي براي اين اقدام داشته باشند سكوت اختيار كرده است. آنها فرض كردند كه رهبر چين كاملا از اين آزمايش موشكي اطلاع داشته ولي احتمالاً از زمان انجام آن بي خبر بوده است.
استفان هادلي، مشاور امنيت ملي دولت آمريكا روز جمعه در مصاحبه اي اين امكان را كه رهبران چيني احتمالاً اطلاعي از برنامه آزمايشي ارتش نداشته اند، مطرح كرد.
وي گفت: سؤال اينجاست كه تا چه سطحي از دولت چين در جريان اين امر قرار دارند و آنرا پذيرفته اند؟ هادلي توصيه كرد كه اعتراض هاي ديپلماتيك تا اندازه اي مي تواند هوجين تائو را وا دارد سرنخ هايي در مورد مقاصد چين از اين آزمايش به آمريكا بدهد و مي تواند اطمينان دهد كه اين موضوع در بالاترين سطوح چين مطرح شده و جالب خواهد بود كه مشخص شود چگونه فاش شده است.
اين آزمايش نشان داد كه چين مي تواند ماهواره هاي جاسوسي آمريكا را در مدار نزديك زمين در حالي كه قصد جمع آوري ماهواره هاي هواشناسي خود را دارد، نابود كند.
ارتش چين مطالعات وسيعي را در مورد نحوه استفاده از تصاوير ماهواره اي توسط آمريكا انجام داده است و برخي از مقامات بلندپايه دولتي معتقدند اين مطالعات هم چنين عملكرد ماهواره هاي جاسوسي را بر فراز منطقه تايوان مورد بررسي قرار مي دهد.]]>
</TEXT>
</DOC>
<DOC>
<DOCID>HAM2-851103-062</DOCID>
<DOCNO>HAM2-851103-062</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[كوتان: تركيه گام  به  گام به سوي تجزيه مي رود
ايرنا: رجائي كوتان رهبر حزب سعادت تركيه گفت: تركيه گام به گام به سوي تجزيه پيش مي رود.
به نوشته روزنامه مليت، كوتان با اشاره به قتل هرانت دينك نويسنده و روزنامه نگار ارمني اهل تركيه گفت: قتل دينك نيز جزئي از برنامه تجزيه تركيه است. وي با اشاره به برگزاري انتخابات عمومي  در سال جاري ميلادي گفت: پيروزي حزب سعادت در انتخابات سال جاري، بسياري از برنامه هاي فعلي عليه تركيه را نقش بر آب خواهد كرد.
رهبر حزب سعادت با متهم ساختن حزب حاكم عدالت و توسعه به اين كه با فريب مردم تركيه بر سر كار آمده اند، گفت: در روي كار آمدن حزب عدالت و توسعه، نقش بيگانگان نيز مؤثر بوده است.
انتقاد يك ژنرال روس از استقرار سامانه
دفاع موشكي آمريكا در اروپاي شرقي
واحد مركزي خبر: يك ژنرال عالي رتبه روسيه ديروز از تصميم آمريكا براي استقرار سامانه ضد موشكي در خاك كشورهاي لهستان و جمهوري چك انتقاد و آن را تهديدي عليه روسيه توصيف كرد. اين در حالي است كه سخنگوي وزارت امور خارجه آمريكا گفت، لهستان و جمهوري چك با آغاز مذاكرات جامع و مفصل با آمريكا در خصوص استقرار سامانه هاي دفاع ضد موشكي آمريكا موافقت كرده اند.
نتايج انتخابات صربستان
گروه بين الملل- در انتخابات پارلماني صربستان،حزب راديكال كه خواهان فاصله گرفتن از سياست هاي كنوني دولت صربستان است هرچند كه توانست بيش از بيست درصد از آرا را به خود اختصاص دهد ولي در صورت ائتلاف احزاب ميانه رو قادر نخواهد بود حكومت را در دست گيرد.باوجود اين انتخاب هشتاد و دو نماينده اين حزب واكنش منفي اروپا را در پي داشت كه درپي حل مسئله كوزوو است.در همين رابطه قرار است مارتي اتيساري ميانجي سازمان ملل هفته آينده به بلگراد سفر كند.
26كشته و زخمي در عمليات انتحاري در پاكستان
گروه بين الملل - عمليات انتحاري در وزيرستان شمالي در پاكستان بيش از 26 كشته و زخمي بر جا گذاشت كه بيشترشان را نظاميان تشكيل مي دهند.
يك بمب گذار انتحاري با راندن يك خودرو به سوي يك كاروان نظامي پاكستاني در منطقه وزيرستان شمالي و انفجار اين خودرو، منجر به كشته شدن شش نظامي پاكستاني و زخمي شدن بيش از 20 تن ديگر شد. به رغم آنكه ارتش پاكستان اعلام كرده است تعداد كشته هاي نظامي سه تن است،  اما منابع رسمي تأكيد مي كنند كه تعداد كشته ها با توجه به گستردگي انفجار و وخيم بودن حال بسياري از زخمي ها بالاتر از اين رقم خواهد بود.
ناتو به دنبال همكاري با عربستان
ايسنا: در نشست دو روزه  مشترك ناتو و شوراي همكاري خليج فارس در عربستان كه ديروز پايان يافت، موضوع همكاري عربستان با اين سازمان مورد بررسي قرار گرفت.
به گزارش خبرگزاري رويتر، الساندرو مينوتو ريسو، معاون دبيركل سازمان پيمان آتلانتيك شمالي(ناتو)در رياض گفت: مي خواهم تأكيد كنم كه ناتو براي حضور عربستان سعودي در ناتو ارزش زيادي قائل است.
وي به طرح استانبول در سال 2004 اشاره كرد؛ زماني كه 26 كشور عضو ناتو خواستار روابط نزديك تر با خاورميانه و كشورهاي شمال آفريقا شدند.
اين طرح در آن زمان با استقبال سردي مواجه شد؛ چرا كه در چارچوب اقدام دولت آمريكا براي گسترش اصلاحات دموكراتيك در منطقه پس از حمله به عراق تلقي شد.
ريسو گفت: ما درباره مناقشات مشتركي با مقامات عربي صحبت كرديم، از جمله اين كه چگونه با افراط گري مبارزه كنيم و چگونه با اثرات بي ثباتي در كشورهاي همسايه مقابله كنيم.]]>
</TEXT>
</DOC>
<DOC>
<DOCID>HAM2-851103-063</DOCID>
<DOCNO>HAM2-851103-063</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گابي اشكنازي رئيس جديد ستاد مشترك ارتش اسرائيل]]>
</TITLE>
<TEXT>
<![CDATA[گروه بين الملل - رسانه هاي اسرائيل ديروز و در پي انصراف يكي از كانديداهاي رياست ستاد مشترك ارتش اين رژيم گزارش دادند، رهبران اسرائيلي يك ژنرال جديد را به جاي رئيس ستاد مشترك اسرائيل كه هفته گذشته به دليل ناكامي در جنگ با مبارزان حزب الله لبنان كناره گيري كرد انتخاب كرده اند.
به گزارش آسوشيتدپرس، راديو اسرائيل و دو روزنامه پر تيراژ اسرائيلي گزارش دادند، ايهود المرت نخست وزير اسرائيل رسماً انتخاب گابي اشكنازي ژنرال بازنشسته كه تجربه رويارويي با لبنان را دارد براي احراز اين پست اعلام مي كند.
اشكنازي 52 ساله فرمانده  پياده نظام ارتش اسرائيل، پس از تصويب انتصابش از سوي كابينه اسرائيل جانشين دان حالوتس رئيس ستاد مشترك ارتش مي شود.
اما سخنگوي المرت اتخاذ تصميم  نهايي از سوي المرت را رد كرد و گفت: اين موارد تماماً گمانه زني هاي رسانه هاست.
وي اظهار داشت، المرت اميدوار است به زودي رئيس ستاد مشترك را برگزيند.
امير پرتز وزير جنگ اسرائيل، پس از مشورت با المرت اشكنازي را براي اين پست معرفي كرد.
رسانه هاي اسرائيل اعلام كردند، ژنرال موشه كاپلينسكي معاون رئيس ستاد مشترك ارتش اسرائيل كانديداي برجسته ديگر اين پست در نامه اي كناره گيري از گود رقابت را اعلام كرده است.
حالوتس هفته گذشته پس از ماه ها انتقاد عمومي از ناكامي ارتش اسرائيل در سركوب حزب الله لبنان استعفا كرد.]]>
</TEXT>
</DOC>
<DOC>
<DOCID>HAM2-851103-064</DOCID>
<DOCNO>HAM2-851103-064</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[175 كشته و زخمي در بمب گذاري ها در بغداد]]>
</TITLE>
<TEXT>
<![CDATA[ايسنا: براثر انفجار همزمان 2 خودروي بمب گذاري شده در مركز بغداد بيش از 170 تن كشته و زخمي شدند.
به نقل از شبكه تلويزيوني الجزيره، وزارت كشور عراق اعلام كرد كه بر اثر انفجار 2 خودروي بمب گذاري شده در ميدان التحرير در منطقه الباب الشرقي كه منطقه تجاري شيعه نشين در مركز بغداد است، بيش از 65 تن  كشته و 110 تن زخمي شدند.
به گفته پليس عراق، تعداد تلفات اين انفجار رو به افزايش است.
در همين حال، استان هاي جنوب عراق ديروز(دوشنبه)در اعتراض به دستگيري دو تن از اعضاي شوراي استانداري كوت توسط نيروهاي آمريكايي در ساعات اوليه صبح ديروز شاهد تظاهرات بودند.
براساس گزارش پايگاه اينترنتي المحيط، حكيم المياحي عضو شوراي استان بصره در جمع خبرنگاران اظهار داشت: تظاهرات و تحصن كارمندان بخش هاي اداري در استان هاي جنوبي در ساعات اوليه ديروز يكي از تصميماتي است كه شوراهاي استانداري العماره، البصره، الناصريه، السماوه و الكوت جنوبي اخيرا در اعتراض به تجاوز نيروهاي آمريكايي عليه اعضاي شوراي استان الكوت اتخاذ كرده اند.
خبرگزاري عراق نيز گزارش داد: انفجار خودروي بمب گذاري شده در نزديكي مركز پليس كركوك تلفات جانبي بر  جاي نگذاشت.
به گفته پليس كركوك، خودروي بمب گذاري شده همزمان با ورود نيروهاي پليس عراق به نزديكي مركز پليس منفجر شد كه تنها خسارت مالي برجاي گذاشت.
يك مسئول در استانداري استان صلاح الدين نيز اعلام كرد: نيروهاي ارتش آمريكا اقدام به دستگيري يكي از سران عشاير تكريت ونيز سخنگوي هيات علماي مسلمين عراق كرده اند.]]>
</TEXT>
</DOC>
<DOC>
<DOCID>HAM2-851103-065</DOCID>
<DOCNO>HAM2-851103-065</DOCNO>
<ORIGINALFILE>/1385/851103/news/_kharj.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[فرمانده ناتو در افغانستان: به نيرو و پول بيشتري نياز داريم]]>
</TITLE>
<TEXT>
<![CDATA[گروه بين الملل - فرمانده نيروهاي سازمان پيمان آتلانتيك شمالي، ناتو، در افغانستان هشدار داد، براي شكست شورشيان طالبان در افغانستان به اختصاص منابع مالي و نفرات بيشتري نياز است.
ژنرال ديويد ريچاردز در مصاحبه اي كه ديروز در روزنامه گاردين منتشر شد گفت، با دريافت پول و نفرات بيشتر مي توان در ظرف يك سال بر شورشيان طالبان غلبه كرد.
وي در اين مصاحبه گفت كه در سال جاري، نيروهاي ناتو توانستند با وجود مشكلات فراوان و با اتكا به "مهارت و شجاعت استثنايي" براي نخستين بار مانع از آن شوند كه طالبان به تهاجم زمستاني دست بزند.
فرمانده ناتو در افغانستان افزود كه در اين عمليات، تعداد نفرات ناتو كمتر از تعداد مورد نياز بود و در اين مورد ابراز نگراني كرد كه كشورهاي عضو ناتو ممكن است فرض كنند كه در سال 2007 هم چنين دستاوردي با نفرات ناكافي امكان پذير است.
ژنرال ريچاردز هشدار داد، تثبيت اوضاع در شرايط فعلي كافي نيست، بلكه لازم است تلاش بيشتري طي يك سال آينده صورت گيرد تا بتوان در اين مدت بر طالبان غلبه كرد. وي ادامه داد كه شكست طالبان در نبردهاي سپتامبر سال گذشته كه در جريان آن هزار تن از شورشيان كشته شدند باعث شد كه روند جنگ به زيان شورشيان تغيير كند.
فرمانده نيروهاي ناتو گفت كه لازم است مردم عادي افغانستان به توانايي طرفي كه از آن حمايت مي كنند، اعتقاد داشته باشند؛ زيرا به گفته وي، آنان حاضر نيستند خطر جانبداري از طرف بازنده را بپذيرند.]]>
</TEXT>
</DOC>
<DOC>
<DOCID>HAM2-851103-066</DOCID>
<DOCNO>HAM2-851103-066</DOCNO>
<ORIGINALFILE>/1385/851103/news/_learning.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهي به تأثير مهاجرت بر تعليم و تربيت كودكان مهاجر
از پرستوها بپرس
مترجم: مهتاب صفرزاده خسروشاهي]]>
</TITLE>
<TEXT>
<IMAGE>/1385/851103/news/011319.jpg</IMAGE>
<![CDATA[
مهاجرت همواره به عنوان پديده اي خاص در ميان جوامع مطرح بوده و هست؛ چرا كه وضعيت هر دو سوي اين معامله يعني كشوري كه مردمان اش به اميد فرداي بهتر جلاي وطن مي كنند و كشوري كه به عنوان هدف مهاجران برگزيده مي شود، دستخوش تحول مي شوند.
اما در اين بين كودكان يا نسل دوم خانواده هاي مهاجر بيش از والدين شان تبعات مثبت و منفي ناشي از اين ترك ديار را متحمل مي شوند.
براساس آخرين آمار ارايه شده توسط مركز مطالعاتي بروكينگ(brookigs istitutio)از هر پنج كودك ساكن آمريكا، حداقل يك كودك به خانواده مهاجرها تعلق داشته و اين وضعيت مشكلات فراواني را براي كودكان، والدين و حتي سيستم آموزشي كشورهاي مهاجرپذير ايجاد مي كند. از شاخص ترين نابه ساماني هاي موجود در ميان كودكان مهاجر، مي توان به مشكلات آموزشي- پرورشي اين كودكان، بيماري كودكان و والدين آنها؛ فقر اقتصادي و فرهنگي خانواده ها، عدم تسلط به زبان كشور مورد نظر و... اشاره كرد.
در اين بررسي قصد داريم تا به شاخص ترين مشكلات آموزشي- پرورشي و فرهنگي كودكان مهاجر و خانواده هاي آنها بپردازيم.
مهاجرت در يك نگاه
به عقيده دكتر هاسكينز فقر يكي ديگر از مشكلات اساسي خانواده هاي مهاجر است؛ چرا كه براساس آمار 21 درصد از كودكان مهاجر از فقر اقتصادي خانواده شان در رنج هستند؛ در حالي كه اين رقم براي خانواده هاي بومي تنها 14 درصد گزارش شده است. از سوي ديگر درآمد بيش از نيمي از خانواده هاي مهاجر 200 درصد پايين تر از خط فقر كشورهاي اروپايي و آمريكا اعلام شده، كه اين رقم براي خانواده هاي فقير بومي، 34 درصد گزارش شده است. از اين رو ترديدي نيست كه فقر اقتصادي خانواده ها برروي تغذيه و سلامت كودكان به شدت تأثير گذاشته و ميزان فراگيري آنها را به حداقل كاهش مي دهد. علاوه بر سوءتغذيه، فقر اقتصادي، شاخصي براي ترك تحصيل كودكان و يا در شرايط اندكي مساعدتر، ادامه تحصيل در بدترين شرايط ممكن است.
به اين ترتيب كودكان مهاجر در مقايسه با همسالان بومي خود، بيشتر فقر را شناخته و تحمل مي كنند. اين كودكان زودتر از همسالان خود به بلوغ فكري ناشي از رنج مي رسند و بدون سپري كردن دوره كودكي به دوران نوجواني و جواني پا مي گذارند. كودكان مهاجر به هيچ وجه از حمايت اجتماع برخوردار نبوده و به دليل وضعيت نامناسب خانواده، خدمات بهداشتي- درماني، آموزشي؛ فرهنگي و اجتماعي و... را دريافت نمي كنند.
مهاجرت از نگاه يونيسف
پژوهش هاي مارجي شيلد(margie shields)و ريچارد بهرام(richard behram)دو پژوهشگر بخش مطالعات مهاجرت يونيسف كه در مقاله اي با عنوان آينده كودكان به چاپ رسيد نشان داد تفاوت هاي فاحشي ميان كودكان و خانواده هاي كودكان مهاجر با كودكان و خانواده هاي بومي وجود دارد. از شاخص ترين نتايج اين پژوهش مي توان به اين نكات اشاره كرد؛
* مقايسه كودكان و والدين خانواده هاي بومي و مهاجر نشان از سلامت جسمي و روحي خانواده هاي بومي در مقايسه با خانواده هاي مهاجر دارد؛ اما نكته اميدوار كننده، پايين بودن تعداد كودكان تك والدي(عموماً ناشي از طلاق)در ميان خانواده هاي مهاجر در مقايسه با خانواده هاي بومي است. به طوري كه 16 درصد از كودكان خانواده هاي مهاجر و 26 درصد از كودكان خانواده هاي بومي تك والدي هستند.
* كودكان خانواده هاي مهاجر در فقر بزرگ شده و اغلب آنها به دليل ناتواني در پرداخت حق ويزيت پزشكان به پزشك مراجعه نكرده و در شرايط نامطلوب از جهت بهداشت و سلامت زندگي مي كنند.
* كشورهايي چون مكزيك و مناطقي مانند: آسيا، آمريكاي مركزي و جزاير كاراييب ساكن آمريكا، بزرگترين جمعيت مهاجر را به خود اختصاص داده اند؛ اين گروه ها دچار فقر فرهنگي بوده و تحصيلات بسيار پاييني دارند. مهارت آنها در تكلم به زبان انگليسي بسيار پايين بوده و در مشاغل كم اهميت، پست و كم درآمد مشغول به كار هستند. در بسياري موارد براي آن كه والدين بتوانند مخارج زندگي را تأمين كنند از فرزندان نيز براي كار بهره مي برند و اين يكي از دلايل به تعويق افتادن و يا ترك تحصيل كودكان اين خانواده ها است.
* براساس آمار عمده ترين دليل مهاجرت، موفقيت تحصيلي فرزندان و رقم خوردن آينده اي بهتر ذكر شده است؛ كه پايبندي كودكان مهاجر به افكار و نظرات والدين و لزوم رعايت قوانين آنها باعث مي شود تا كودكان مهاجر در صورت راه يابي به مدرسه، موفق تر از همكلاسي هاي خود ظاهر شوند؛ كه اگر نيازهاي مالي آنها تأمين شود، به همين روند ادامه داده و در بهترين رشته هاي تحصيلي در دانشگاه هاي معتبر ادامه تحصيل مي دهند. اما در صورت تأثير منفي اجتماع براين كودكان- كه اغلب به دليل گرايش به فرهنگ كشور هدف بروز مي كند- از سال هاي مياني دوره دبيرستان تغيير شيوه داده و به سوي كار گرايش مي يابند و عده اي نيز به تحصيل در رشته هاي نه چندان مناسب روي مي آورند. ترك تحصيل به بهانه گرايش به رشته هاي ورزشي و دستيابي به آينده روشن يكي ديگر تبعات ناشي از تأثير اجتماع بر كودكان مهاجر است.
* گرايش شديد خانواده هاي مهاجر به افراد هم وطن و محدود كردن روابط خود با افراد خارجي با هدف حفظ فرهنگ و آداب و رسوم خود، اگرچه ممكن است كودكان را كمتر دچار دوگانگي شخصيتي- فرهنگي بكند؛ اما به شدت باعث به تعويق افتادن فراگيري زبان كشور مورد نظر شده و آنها را با مشكلات فراواني روبه رو مي كند. از سوي ديگر كودكان ايزوله شده از اجتماع ديرتر با فرهنگ و زبان كشور جديد سازگار مي شوند. اين به تعويق افتادن ها بي ترديد مشكلات فراواني را از جهت تحصيل و رفتارهاي اجتماعي براي كودكان مهاجر ايجاد مي كند. براساس آمار 72 درصد از كودكان خانواده هاي مهاجر به زبان مادري در منزل صحبت مي كنند و فقط 26 درصد از آنها مي پذيرند كه براي پيشرفت و سازگاري كودكان بايد برخي تغييرات چون صحبت كردن به زبان كشور جديد تن داد تا كودكان با مشكلات كمتري روبه رو شوند. 2 درصد باقي مانده نيز به هر دو زبان- مادري و بيگانه- در منزل صحبت مي كنند. بالا بودن آمار خانواده هايي كه در مقابل تغييرات مقاومت مي كنند باعث شده تا كودكان آنها تا پيش از سن بلوغ و حضور بيشتر در اجتماع، زبان دوم را به خوبي فرا نگرفته و با مشكلات فراواني از جهت تحصيل و رفتارهاي اجتماعي مواجه شوند.
آينده و كودكان مهاجر
در بخش ديگري از مجموعه پژوهش هاي منتشر شده با عنوان آينده كودكان به بررسي آينده كودكان مهاجر به ويژه آينده تحصيلي آنها پرداخته شده است؛ به اين شرح كه وضعيت كودكان مهاجر در سه رده سني مورد بررسي قرار گرفته است.
* از بدو تولد تا 8 سالگي؛ نخستين تجربه هاي آموزشي و فراگير از همين دوران و با ورود به مهدكودك و سپس آمادگي و ورود به مدرسه آغاز مي شود. دوره آموزشي كه اگر چه ابتدايي به نظر مي رسد اما پايه گذار موفقيت يا شكست آموزشي آنها است.
* نوجواني و بلوغ؛ اين دوره آموزش هاي اين رده سني حتي حساس تر از دوره پيش از آن است؛ چرا كه كودك با تحولات جسمي و روحي خود تجربه هاي جديدي را مي آموزد؛ به ويژه آن كه در كودكان مهاجر لازم است تا تعادلي ميان فرهنگ خود و اجتماعي كه در آن زندگي مي كند، برقرار كند. آموزش هاي اين دوره از هر جهت شامل آموزشي، فرهنگي، اجتماعي و... بسيار حائز اهميت است. بسياري از كودكان خانواده هاي مهاجر به دليل عدم دريافت پاسخ هاي لازم در مقابل پرسش هاي بي شمار خود دچار تزلزل مي شوند. بالاترين آمار ترك تحصيل متعلق به خانواده هاي مهاجري است كه نتوانسته  اند آن طور كه بايد نيازهاي فرزندانشان را تأمين كنند. فرزندان خانواده  هاي مهاجر آفريقايي، آمريكاي لاتين و شرق آسيا، شاخص ترين آمار ترك تحصيل را به خود اختصاص داده اند.
* جواني؛ اتمام مدرسه و ورود به دانشگاه و در كنار آن آموزش مهارت هاي برتر، تنها در ميان جوانان متعلق به خانواده هاي مهاجري ديده مي شود كه والدين از تحصيلات بالايي برخوردارند؛ كه تنها 10 درصد از خانواده هاي مهاجر در اين شرايط قرار دارند و بقيه ناتوان از فراهم كردن نيازهاي فرزندان بوده و جوانان آنها جذب بازار مشاغل مختلف به ويژه مشاغل نامناسب مي شوند. نكته جالب اين كه آمار بازگشت فرزندان خانواده هاي موفق به وطن(10درصد ذكر شده)- حتي براي برقراري ارتباط علمي يا فرهنگي محدود- ازدواج با دختران هم وطن و آموزش زبان و فرهنگ بومي به فرزندان متولد شده از اين نسل موفق بيش از گروه دوم(خانواده هاي ناموفق)گزارش شده است.
دو گروه شاخص
بررسي ها نشان مي دهد بالاترين آمار مهاجرت به آمريكا متعلق به دو گروه شامل مردم آمريكاي لاتين و جنوب شرقي آسيا است. نگاهي به وضعيت اين دو گروه شاخص نكات بيشتري را در مورد كودكان مهاجر و خانواده هاي آنها مشخص مي كند.
مهاجران آمريكاي لاتين
طي دو دهه گذشته جمعيت مهاجران كشورهاي آمريكاي لاتين در آمريكا به شدت افزايش يافته است؛ كه اين نه تنها به دليل مهاجرت كه به دليل افزايش زاد و ولد مهاجران آمريكاي لاتين در آمريكا است.
دو نكته حائز اهميت آن كه؛ اولاً بر اساس آمار بيش از يك سوم از مهاجران آمريكاي لاتين ساكن آمريكا زير 18 سال بوده و نيمي از دو سوم باقي مانده نيز زير 25 سال هستند و در ثاني؛ قريب به اتفاق اين مهاجران جوان قادر به تكلم به زبان انگليسي نبوده و اغلب به زبان مادري خود به ويژه اسپانيايي صحبت مي كنند. ترديدي نيست كه اين ناتواني به شدت بر وضعيت اقتصادي، اجتماعي، تحصيلي، فرهنگي و... كودكان و خانواده ها تأثيرگذار است.
در مدارس نيز بالاترين آمار دانش آموزان متعلق به گروه مهاجران لاتيني است و متأسفانه مهارت بسيار پايين اين كودكان و نوجوانان در صحبت كردن به زبان انگليسي- يا فرانسه و آلماني در كشورهاي غير انگليسي زبان- مشكلات فراوان آموزشي را براي آنها به دنبال دارد. مهاجران لاتيني از جهت سلامتي نيز در وضعيت بسيار نامطلوبي قرار دارند؛ به طوري كه بالاترين آمار ابتلا به بيماري هايي چون ديابت(نوع اول و دوم)، آسم(تنگي نفس)، ايدز(به صورت بيمار يا ناقل ويروس hiv)و سوءتغذيه از آن اين گروه است.
پايين بودن سن ازدواج دختران و به دنبال آن تولد فرزند از اين ازدواج هاي زودهنگام و عموماً نامناسب يكي ديگر از معضلات موجود در ميان اين مهاجران است. فقر اقتصادي، فرهنگي و اجتماعي اين خانواده ها و گرايش آنها به سوي كارهاي پست و مشاغل كاذب از ديگر تبعات منفي مهاجرت در مهاجران لاتيني است.بر اساس آمار بيش از 1/5 ميليون نفر از كودكان مهاجر ساكن آمريكا متعلق به خانواده هاي مهاجر مكزيكي است: كه نيمي از اين تعداد بدون هويت هستند چرا كه والدين آنها به طور غيرقانوني وارد آمريكا شده و به طور غيرقانوني نيز در اين كشور زندگي مي كنند.
آمار بالاي كودكان كار در آمريكا متعلق به كودكان مهاجر با مليت حقيقي آمريكاي لاتين است و به همين دليل بالاترين آمار كودكان ترك تحصيل كرده و بي سواد متعلق به همين كودكان است.
مهاجران جنوب شرقي آسيا
اگرچه وضعيت مهاجران سفر كرده از كشورهاي جنوب شرقي آسيا به آمريكا و ساير كشورها بهتر از مهاجران آمريكاي لاتين گزارش شده است؛ اما مسأله عدم تسلط به زبان كشور هدف در كودكان و فقر اقتصادي خانواده ها، تكرار ناكامي مهاجران آمريكاي لاتين است.ناتواني در صحبت كردن به زبان كشور هدف(به طور شاخص انگليسي)، تحمل تبعيض نژادي و قومي؛ ناتواني در برقراري ارتباط با همسالان و همكلاسي ها، شكاف فرهنگي ميان والدين و كودكان به دليل پذيرش فرهنگ جديد و بي اهميتي به فرهنگ بومي خود؛  احساس ناخوشايند متفاوت بودن از ديگران؛ شكست هاي آموزشي ناشي از تبعيض نژادي- قومي و ناتواني در فراگيري به دليل عدم تسلط به زبان كشور هدف و... بخشي از عمده ترين مشكلاتي است كه كودكان مهاجر كشورهاي جنوب شرقي آسيا در ساير كشورها با آن دست به گريبان هستند.
جمع بندي
هر چند به عقيده پژوهشگران نمي توان به تنهايي مهاجرت را به عنوان پديده اي آسيب رسان معرفي كرد چرا كه عوامل متعددي در شكست يا موفقيت خانواده هاي مهاجر دخيل است، اما بي ترديد مهاجرت بي هدف به ويژه در خانواده هايي كه به مهارت يا تخصصي خاص مسلط نيستند را مي توان پديده اي مخرب دانست كه در اين بين كودكان خانواده هاي مهاجر بيش از والدين متحمل انواع آسيب ها مي شوند.
عدم تسلط كودكان به زبان كشور هدف- عموماً انگليسي و در رده بعدي آلماني و فرانسه- فقر فرهنگي، اقتصادي و اجتماعي خانواده و تأثير آن بر وضعيت تحصيل و تربيت كودكان؛ ناتواني در برقراري ارتباط اجتماعي- فرهنگي با همسالان و اجتماع؛ تحمل انواع تبعيض ها در مدرسه و اجتماع، شكست هاي آموزشي ناشي از نابساماني هاي خانوادگي و تبعيض هاي اجتماعي كه در آن زندگي مي كنند؛ بيماري خود والدين؛ كار طاقت فرساي والدين كه بر وضعيت عاطفي كودكان تأثيرگذار است؛ ناتواني در برقراري تعادل ميان فرهنگ بومي خود و فرهنگي كه در آن زندگي مي كنند؛ تزلزل شخصيت و رفتار كودكان به دليل ناتواني در پذيرش دو فرهنگ متفاوت(اجتماع جديد و خانواده)؛ بيكاري والدين و فقر مالي خانواده؛ ترك تحصيل كودكان؛ گرايش به كار از سن كم با هدف تأمين نيازهاي معيشتي خود و خانواده و.... همگي از مشكلات رايجي است كه كودكان مهاجر با آن دست به گريبان هستند.
منبع: health i school.org
uicef.com]]>
</TEXT>
</DOC>
<DOC>
<DOCID>HAM2-851103-067</DOCID>
<DOCNO>HAM2-851103-067</DOCNO>
<ORIGINALFILE>/1385/851103/news/_learning.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[خبـر
افزايش تقاضاي دانشجويان ايراني خارج براي تحصيل در ايران]]>
</TITLE>
<TEXT>
<![CDATA[مهر: مديركل امور دانشجويان داخل كشور وزارت بهداشت گفت : تقاضا براي ادامه تحصيل دانشجويان ايراني خارج از كشور در دانشگاه هاي داخلي بسيار زياد است و بيشتر اين دانشجويان علاقه مند به ادامه تحصيل در دانشگاه هاي تيپ يك وزارت بهداشت هستند.
ابوالقاسم اصفياافزود: ميزان ظرفيت دانشگاه هاي تيپ يك وزارت بهداشت نيز محدود است و توان پذيرش اين ميزان تقاضا را ندارد و سعي مي شود كه اين دانشجويان به سوي دانشگاه هاي تيپ دو و سه سوق پيدا كنند.
وي اضافه كرد: ميزان تقاضاي دانشجويان ايراني خارج از كشور براي ادامه تحصيل در داخل به طور متوسط بيش از 3 برابر ظرفيت دانشگاه هاي داخل است از همين رو اين دانشجويان بايد پس از احراز شرايط علمي مناسب بتوانند براي ادامه تحصيل از دانشگاه هاي داخلي پذيرش بگيرند.
همايش كتاب هاي آموزشي پيش دانشگاهي و دانشگاهي استاندارد
ايسنا: اولين همايش بين المللي كتاب درسي دانشگاهي با دو رويكرد فناوري اطلاعات و ارتباطات(ict)و شيوه هاي رايج در سازمان مطالعه و تدوين كتب درسي دانشگاهي(سمت)برگزار شد.
در بخشي از قطعنامه پاياني اين همايش آمده است: اگر بدون تعصب داوري كنيم كتابهاي آموزش هم در حوزه پيش از دانشگاه و هم در دانشگاه هنوز به حد مطلوب و استاندارد نرسيده است.]]>
</TEXT>
</DOC>
<DOC>
<DOCID>HAM2-851103-068</DOCID>
<DOCNO>HAM2-851103-068</DOCNO>
<ORIGINALFILE>/1385/851103/news/_shari.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار سفراي كشورهاي خارجي از برج ميلاد]]>
</TITLE>
<TEXT>
<![CDATA[گروه شهري سفراي برخي كشورهاي خارجي، عصر ديروز به دعوت مديرعامل شركت يادمان سازه، از برج ميلاد بازديد كردند. در اين بازديد كه سفيران كشورهاي ايتاليا، استراليا، اتريش، هلند و ايرلند حضور داشتند، ميرصادقي، مديرعامل شركت يادمان سازه ضمن تشريح مشخصات پروژه برج ميلاد، آخرين تجارب و دستاوردهاي مهندسين ايراني در ساخت يكي از عظيم ترين سازه هاي جهان را مورد بررسي قرار داد.
در پايان اين مراسم، سفيران مدعو، از برج ميلاد و مراحل پاياني ساخت لابي و تكميل سازه رأس آن بازديد كردند.]]>
</TEXT>
</DOC>
<DOC>
<DOCID>HAM2-851103-069</DOCID>
<DOCNO>HAM2-851103-069</DOCNO>
<ORIGINALFILE>/1385/851103/news/_shari.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انبارمتروكه نفت، مجتمع بزرگ فرهنگي شد
استقبال هنرمندان كشور از آغاز احداث مجتمع نينوا
در اين مراسم به مناسبت فرارسيدن ماه محرم برنامه موسيقي تعزيه اجرا شدعكس: گلناز بهشتي]]>
</TITLE>
<TEXT>
<IMAGE>/1385/851103/news/011442.jpg</IMAGE>
<IMAGE>/1385/851103/news/011439.jpg</IMAGE>
<![CDATA[
گروه شهري- كلنگ احداث يك مجموعه فرهنگي 140 هزار مترمربعي با 265 هزار متر بنا، برخوردار از انواع كاربريهاي فرهنگي، هنري، ورزشي و... توسط محمدباقر قاليباف شهردار تهران در محل سابق انبار نفت به زمين زده شد.
پيش بيني هاي اوليه براي احداث چنين مجموعه عظيمي حدود 200 ميليارد تومان برآورده شده است.
بنابراين گزارش، به دنبال تصميم مديريت شهري براي تفكيك فضاهاي صنعتي از بافت مسكوني شهر، گستره شهر در روندي تدريجي با بي شمار فضاهاي بلا استفاده مواجه شد كه حجم گسترده اي از مفيدترين پهنه هاي شهر را به اشغال خود در آورد. يكي از اين فضاها، محل سابق انبار نفت تهران در منطقه 11 بود كه متناسب با رويكرد جديد اجتماعي و فرهنگي شهرداري تهران تبديل به مجتمع بزرگي برخوردار از انواع كاربريها به منظور تأمين بخش مهمي از نيازهاي فرهنگي حوزه مركزي و جنوب شهر تهران شد.
خبرنگار ما مي افزايد: فضاهاي مورد كاربري اين مجتمع بزرگ فرهنگي كه بنا به درخواست شهرداري تهران به دليل همزماني مراحل آغازين ساخت آن با ماه محرم از مهر به نينوا تغيير نام يافته، برخوردار از تماشاخانه نينوا(تئاتر شهر 2)فضاهاي تجاري، اداري، گردشگري، اقامتي، مسيرهاي ويژه دو و دوچرخه سواري، آب نماها، كتابخانه هاي عمومي، تالارهاي نمايش فيلم و اجراي موسيقي، مركز پرورش خلاقيت كودكان، زمين بازي فوتبال، واليبال، بسكتبال، شنا، تنيس، هندبال، كشتي، وزنه برداري، بدمينتون، بدنسازي، شطرنج و فضاهاي خاص ورزش هاي ويژه معلولان است كه روزانه پذيراي هزاران مخاطب علاقه مند خواهد بود.
قاليباف شهردار تهران كه به همراه جمعي از پيشكسوتان و مسئولان عرصه هنر و فرهنگ در مراسم كلنگ زني مجتمع بزرگ فرهنگي نينوا حاضر شده بود، بر بهره برداري كامل اين پروژه عظيم در شش مرحله اجرايي در عرض 40 ماه تأكيد كرد و بر عزم شهرداري تهران در اين باره پاي فشرد.
قاليباف اظهار اميدواري كرد، بتواند كليه مراكز صنعتي بلااستفاده اي كه بخش وسيعي از اراضي جنوب شهر را به اشغال خود درآورده اند تبديل به مراكز فرهنگي، اجتماعي، ورزشي و خدماتي نمايد. نوريان معاون فرهنگي و اجتماعي شهرداري تهران مجموعه فرهنگي هنري نينوا را يكي از بزرگترين مجموعه ها در نوع خود در تهران دانست كه با توجه به محروميت منطقه قديمي و پر تراكم 11 احداث آن بسيار ضروري به نظر مي رسيد.وي گفت: سياست كلان مديريت شهري در دوره جديد ارتقاي سرانه هاي فرهنگي و هنري شهروندان است به طوري كه طرح جامع شهر تهران نيز بر همين اساس مراحل تصويب خود را پشت سر مي گذارد.
عزت الله انتظامي، علي نصيريان، ايرج راد، بهروز غريب پور، هادي مرز بان به همراه چند تن ديگر از فعالان عرصه فرهنگ و هنر كشور نيز جزء مدعوين مراسم آغاز ساخت مجموعه فرهنگي نينوا بودند.
عزت الله انتظامي طي سخناني در اين مراسم گفت: ساخت چنين مجموعه هايي با گذشت سالها به آرزويي ديرين تبديل شده بود، به طوري كه بارها و بارها در مجامع مختلف از معضل كمبود سالن هاي نمايش تئاتر سخن گفتيم.انتظامي حجم و شيوه عملكرد شهرداري در عرصه فرهنگ را فوق العاده ارزيابي كرد كه نمونه آن ساخت مجدد سينما آزادي پس از گذشت 10-15 سال بلاتكليفي بود كه در ابتدا باورش براي اصحاب فرهنگ و هنر سخت مي نمود.
علي نصيريان از ديگر پيشكسوتان عرصه بازيگري كشور نيز طي سخناني ساخت و احداث مجموعه هايي از اين دست را پس از گذشت بيش از 40 سال حركتي مبارك دانست و از اينكه شهر تهران با اين وسعت و انبوهي جمعيت از لحاظ سرانه هاي فرهنگي و هنري در فقر به سر مي برد اظهار گلايه مندي كرد.
نصيريان رويكرد شهرداري تهران را در پرداختن به ابعاد انساني، رواني، فرهنگي و اجتماعي شهر در كنار ساير فعاليتهاي عمراني و خدماتي و... ارزشمند دانست و آن را عاملي در جلوگيري از ترويج خشونت و توسعه فساد در ميان آمار جامعه خواند.ايرج راد مدير عامل خانه تئاتر نيز از دوم بهمن ماه 1385 به جهت تحقق چنين حركت فرهنگي به عنوان روزي بزرگ و به ياد ماندني نام برد و گفت: از زمان روي كار آمدن قاليباف به عنوان شهردار تهران، شاهد حركتهاي فرهنگي زيادي بوديم و اميدواريم با توجه به ويژگي هاي شخصيتي كه از ايشان سراغ داريم شاهد تحقق فعاليتهاي مهم ديگري در اين عرصه باشيم. همچنين بهروز غريب پور مدير عامل خانه هنرمندان گفت: در سال 1370 شهرداري تهران با تبديل كشتارگاه ميدان بهمن به فرهنگسرا تحول فرهنگي عميقي را در جنوب شهر تهران موجب شد، امروز نيز انسان بزرگ و مدير لايق ديگري رويكردهاي فرهنگي را سرلوحه برنامه هاي خود براي شهر تهران قرارداده است.]]>
</TEXT>
</DOC>
<DOC>
<DOCID>HAM2-851103-070</DOCID>
<DOCNO>HAM2-851103-070</DOCNO>
<ORIGINALFILE>/1385/851103/news/_shari.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار اعضاي شوراي شهربا شهروندان]]>
</TITLE>
<TEXT>
<![CDATA[اعضاي شوراي اسلامي شهر تهران در ادامه ديدارهاي دوره اي خود از مناطق مختلف شهرداري،  روز چهارشنبه، چهارم بهمن ماه در مناطق 2، 9 و 17 حضور خواهند داشت.
بر اين اساس منظر خير حبيب اللهي با حضور در منطقه 2،  حبيب كاشاني در منطقه 9 و مهنوش معتمدي آذر در منطقه 17 به بررسي مشكلات شهروندان اين مناطق مي پردازند. شهروندان مي تواند براي ثبت نام ديدار با اعضاي شوراي شهر به روابط عمومي شهرداري هاي اين مناطق مراجعه كنند.]]>
</TEXT>
</DOC>
<DOC>
<DOCID>HAM2-851103-071</DOCID>
<DOCNO>HAM2-851103-071</DOCNO>
<ORIGINALFILE>/1385/851103/news/_shari.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مدير عامل شركت ساماندهي صنايع و مشاغل شهرداري تهران:]]>
</TITLE>
<TEXT>
<![CDATA[عمليات انتقال صنايع آلاينده و مشاغل مزاحم آغاز شد
گروه شهري- مديرعامل شركت ساماندهي صنايع و مشاغل از انعقاد قراردادهايي با پيمانكاران براي اجراي پروژه هاي ويژه انتقال صنايع و مشاغل آلاينده و مزاحم از سطح شهر تهران در سال آينده خبرداد و گفت: فعاليت هاي مثبتي در اين زمينه آغاز شده و هم اكنون تيم ويژه اي متشكل از كارشناسان اين شركت در حال بررسي وضعيت صنايع آلاينده و مشاغل مزاحم در شهر تهران هستند كه قرار است از نتيجه اين بررسي ها و تحقيقات براي اجراي طرح ساماندهي استفاده شود.
سيد محمود نصري كه ديروز در نوزدهمين جلسه ارتباط مستقيم مسئولان شهرداري با مردم در مركز نظارت همگاني شهرداري تهران 1888 حضور داشت با تأكيد بر اينكه همزمان برخي از صنايع آلاينده كه امكان تغيير در آلايندگي آنها وجود ندارد قطعا ًبه خارج از شهر منتقل خواهند شد، افزود: در اين راستا نيز در حال حاضر پروژه هاي دقيقي تعريف شده و هم اكنون كار احداث شهرك هاي صنعتي خاوران واقع در 15 كيلومتري تهران و همچنين و در شهرري در جاده ورامين نيز مكان وسيع ديگري با گنجايش 1200 كارگاه در حال اجراست كه به تدريج قرار است صنايع آلاينده و مشاغل مزاحم به آنجا منتقل شوند.]]>
</TEXT>
</DOC>
<DOC>
<DOCID>HAM2-851103-072</DOCID>
<DOCNO>HAM2-851103-072</DOCNO>
<ORIGINALFILE>/1385/851103/news/_shari.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[لايحه بودجه امسال زودتر از هميشه به شوراي شهر رفت
جزئيات بودجه 3 هزار و 350 ميليارد توماني سال آينده شهرداري تهران]]>
</TITLE>
<TEXT>
<![CDATA[گروه شهري: لايحه بودجه پيشنهادي شهرداري تهران براي سال 86 اوايل هفته جاري با رقمي حدود 3 هزار و 350 ميليارد تومان از سوي شهرداري، به شوراي شهر تقديم شد.
از مجموع كل بودجه 3 هزار 350 ميليارد توماني مندرج در لايحه پيشنهادي بودجه سال آينده شهرداري، اعم از منابع در آمدي و هزينه هاي جاري و عمراني شهرداري مركز و شهرداري هاي مناطق تهران، حدود 2 هزار و 350 ميليارد تومان به عنوان بودجه عمراني و حدود 995 ميليارد تومان نيز به عنوان بودجه جاري است.از هم اكنون، بررسي اين لايجه در كميسيون برنامه و بودجه شوراي اسلامي شهر تهران آغاز شده است و بنا به اظهارات مهدي چمران رئيس شوراي شهر، بررسي لايحه بودجه در جلسات رسمي شوراي شهر نيز تا 15 روز ديگر آغاز و حداكثر تا پايان بهمن ماه تصويب و تكليف آن مشخص خواهد شد.
شوراي شهر اميدوار است، تصويب بودجه شهرداري حداكثر تا اواخر بهمن ماه نهايي شود و شهرداري بتواند با استفاده از فرصت يك ماهه اسفند، نسبت به تنظيم مناسبات و برنامه ريزي هاي مربوط به لايحه بودجه سال آينده خود اقدام كند. لايحه پيشنهادي شهرداري، با احتساب47 ميليارد تومان بودجه پيشنهاد شده براي چهار سازمان وابسته به شهرداري يعني، سازمان مديريت بر تاكسيراني، سازمان حمل و نقل و ترافيك، سازمان سردخانه و كشتارگاه و سازمان پايانه هاي مسافربري و پارك سوارها، در مجموع بالغ بر 3 هزار و 394 ميليارد تومان است. از سوي ديگر رقم بودجه پيشنهادي شهرداري براي سال 86 در مقايسه با بودجه مصوب امسال شهرداري كه بالغ بر يك هزار و 900 ميليارد تومان است، حدود 69 درصد افزايش نشان مي دهد. گفتني است كه بودجه سال 86 شهرداري با چهار رويكرد اساسي و عمده شامل: توسعه و بهبود حمل و نقل عمومي، ساماندهي ساخت و سازو امورمسكن، بهبود سرانه هاي فرهنگي و اجتماعي، ورزشي، افزايش سرانه هاي فضاي سبز تدوين شده است. علاوه بر اين، تكميل پروژه هاي عمراني، توجه به نوسازي بافت هاي فرسود، اجراي طرح هاي جامع و تفصيلي، توسعه فرهنگ مشاركت در اجراي پروژه ها، بكارگيري سيستم هاي فناوري اطلاعات در خدمات رساني، توسعه اماكن فرهنگي ورزشي ، توجه جدي به رفع نيازهاي فوري شهروندان، توسعه خدمات شهري مكانيزه با ايجاد تعامل و هماهنگي با شوراياران محلات از ديگر مواردي است كه تا حدودي سياست گزاري و سمت و سوي اصلي لايحه پيشنهادي بودجه سال 86 شهرداري بر روي آنها متمركز شده است.]]>
</TEXT>
</DOC>
<DOC>
<DOCID>HAM2-851103-073</DOCID>
<DOCNO>HAM2-851103-073</DOCNO>
<ORIGINALFILE>/1385/851103/news/_shari.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پاريس و پياده روهايش
سيدمحمد مهدي معيني]]>
</TITLE>
<TEXT>
<![CDATA[پاريس يكي از شهرهاي پياده محور اروپاست. بر اساس آمار در حدود 53 درصد از رفت و آمدهاي كمتر از 2 كيلومتر در شهر به صورت پياده انجام مي شود.
با اين وجود، كساني كه به تازگي به پاريس سفر كرده اند متوجه تغييرات فيزيكي در خيابان هاي اين شهر به خصوص خيابان شانزه ليزه شده اند. اين خيابان قديمي علي رغم برخورداري از پياده رويي به پهناي 10 متر در هر طرف، در 2 سال گذشته شاهد اضافه  شدن باندهاي كندرو به پياده روهاي قبلي بوده است؛ به طوري كه عرض پياده رو در حال  حاضر به نحو چشمگيري افزايش يافته است. گرچه ممكن است بعضي تصور كنند كه اين موضوع در اين شهر بيشتر جنبه اقتصادي دارد و تصميم فوق در جهت گسترش فضاهاي تجاري در پياده روهاي وسيع آن براي كسب درآمد بيشتر شهرداري است، اما با تأملي به ديگر تغييراتي كه در سطح وسيع در خيابان هاي پاريس در حال انجام است از جمله احياء دوباره 17 كيلومتر خط تراموا بعد از توقف صدساله آن در پاريس، كاهش فضاهاي عبور و مرور اتومبيل و افزايش آن به نفع توسعه سطح پياده رو و محدوديت هاي پارك در حاشيه خيابان درمي يابيم كه نهضت خيابان كشي كه توسط هوسمان شهردار وقت پاريس در قرن نوزدهم به نفع اتومبيل آغاز شد حال بعد از نزديك به دو قرن تبديل به عكس آن و اين بار به نفع عابر پياده شده است.
امروز ديگر تعدادي از اتومبيل داران فرانسوي معتقدند داشتن اتومبيل در پاريس بيشتر به يك عذاب شباهت دارد تا تسهيلات!
رويكرد مسئولين شهري پاريس به مقوله عابر پياده همانند ديگر شهرهاي اروپا در كشورهايي مثل هلند و آلمان اگرچه با كمي تأخير انجام مي پذيرد اما اين برگرفته از تجربيات ديگر شهرها بر اولويت حمل و نقل عمومي در جهت كاهش آلودگي هوا و استفاده كمتر از سوخت هاي فسيلي و پايداري شهرها است كه اميدواريم از اين تجربه ها در شهرمان تهران هم بهره بگيريم.
*كارشناس برنامه ريزي شهري]]>
</TEXT>
</DOC>
<DOC>
<DOCID>HAM2-851103-074</DOCID>
<DOCNO>HAM2-851103-074</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در گزارش همشهري بررسي شد
تجميع انتخابات مجلس و رياست جمهوري، خلاف قانون اساسي است]]>
</TITLE>
<TEXT>
<![CDATA[گروه سياسي نمايندگان مجلس امروز جزييات طرحي را در دست بررسي دارند كه به موجب آن دوره هشتم مجلس شوراي اسلامي همزمان با انتخابات دوره دهم رياست جمهوري در يك روز برگزار مي شود.
باوجود اينكه اين طرح كه از سوي رييس مجلس، نايب رييس اول، دولت و شوراي نگهبان مورد انتقاد و مخالفت قرار گرفته، اكثريت نمايندگان به هرگونه سلب فوريت و مسكوت گذاشتن اين طرح راي منفي داده اند و قصد دارند با جديت تمام اين موضوع را باوجود برخي شبهات موجود نهايي كنند.
مصوبه اخير مجلس با 4 اصل 63، 68، 114 و 119 قانون اساسي مغايرت دارد چراكه اصل 63 و 114 مدت مجلس و رياست جمهوري را هركدام 4 سال مي داند.
اصل 72 هم مجلس را مجاز به تصويب قوانين مغاير با قانون اساسي و شرع نمي داند و اصل 68 هم متوقف شدن انتخابات را صرفا در زمان جنگ و با رعايت تشريفات مقرر مي داند. اكبر اعلمي عضو كميسيون امنيت ملي و سياست خارجي بر اين باور است كه طراحان اين طرح خود به خوبي به اين مغايرت ها واقف اند ليكن با استناد به اصل 112 كه مخصص منفصل اصل 72 است اصرار به تصويب نظر خود دارند. در اين اصل ارسال طرح پس از مخالفت شوراي نگهبان به مجمع تشخيص مصلحت از سوي نمايندگان منوط به مصلحت نظام شده كه به اعتقاد اعلمي از اين نظر هم طرح مذكور فاقد مصلحت موردنظر طراحان است چراكه بر فرض تجميع درصورتي كه دوره رياست جمهوري به هر دليلي كوتاه شود برگزاري انتخابات مجدد ناممكن خواهد بود.
نماينده تبريز نهايتا چنين مطرح مي كند كه دغدغه اصلي طراحان معطوف به اين است كه با تجميع دو انتخابات و سرگرم كردن دولت به انتخابات آتي رياست جمهوري امكان كارشكني ها له و عليه برخي نمايندگان را كاهش دهند. وي اطمينان داد كه اين طرح در مجمع تشخيص هم تصويب نمي شود.
علتي براي حضور پررنگ
از سوي ديگر ولي الله آذروش ديگر عضو فراكسيون اقليت به عنوان موافق اين طرح برخلاف ادعاي اعلمي معتقد است اكثر نمايندگان از تصويب اين طرح هدفي جز دغدغه مصالح ملي را ندارند و از اين رو مجمع تشخيص هم اين مصوبه را تاييد خواهد كرد. نماينده اردبيل بر اين باور است كه قطعا اين تصميم مجلس بر حضور پررنگ مردم در انتخابات بعدي اثرگذار خواهد بود.
اعلام نظر مشورتي شوراي نگهبان
مركز تحقيقات شوراي نگهبان كه معمولا نقش مشورت دهنده به اعضاي اين شورا را برعهده دارد و نمي توان نظر آن را برآيند نظر شوراي نگهبان دانست هم در اظهارنظري صريح اعلام كرد: بهترين وضعيت براي تجميع، برگزاري همزمان انتخابات مجلس خبرگان با مجلس شوراي اسلامي و همچنين انتخابات رياست جمهوري با شوراهاي اسلامي است كه از طريق تغيير در مقررات مربوط به خبرگان و شوراها امكان پذير است.
در گزارش مركز تحقيقات شوراي نگهبان آمده است: قانون اساسي به موجب اصل يكصد و هشتم تعيين تكليف درخصوص انتخابات و مدت دوره مجلس خبرگان را به خود اين مجلس سپرده است، درنتيجه خبرگان حق دارد، درخصوص تغيير مدت دوره خود تصميم بگيرد و يا تاريخ برگزاري انتخابات خود را جابه جا كند. درخصوص شوراها نيز اصل يكصدم تعيين تمامي موضوعات و مقررات مربوط به آنها را به قانون عادي واگذار كرده است، بنابراين به مجلس شوراي اسلامي اختيار تغيير و جابه جايي در زمان برگزاري انتخابات شوراها و حتي تغيير مدت دوره شوراها را نيز داده است. درنتيجه امكان تجميع انتخابات هريك از اين دو با انتخابات  ديگر براساس قانون عادي و مصوبه مجلس خبرگان وجود دارد.
رفع شبهه
درعين حال علاءالدين بروجردي رييس كميسيون تخصصي درمورد اين طرح چنين مي گويد كه بسياري از نمايندگان با اضافه كردن يك سال به دوره نمايندگي خود مخالف هستند به همين دليل پيشنهاد اجراي اين طرح در دروه هشتم مجلس مطرح است تا اين دوره به 5 سال افزايش يابد.
سيدآبادي رييس سابق فراكسيون اصول گرايان هم در گفت وگو با ايسنا معتقد است: حتي اگر اين مصوبه انگيزه هاي خيرخواهانه جمعي را هم درنظر داشته باشد، عمق مطلب چنين نيتي را نشان نمي دهد.
شرط طرح
محمد ميرمحمد صادقي عضو هيات علمي دانشكده حقوق دانشگاه شهيد بهشتي طرح اين موضوع را درصورتي مفيد مي داند كه با موازين قانون اساسي مغايرت نداشته و درعين حال باعث تزلزل امور نشود. سخنگوي سابق قوه قضاييه هردو ايراد فوق را بر طرح مصوب مجلس وارد مي داند و مي گويدكه معضل در اين زمينه چندان اساسي نيست كه مجمع تشخيص مصلحت نظام حاضر باشد علي رغم مغايرت طرح با قانون اساسي، آن را تصويب كند.]]>
</TEXT>
</DOC>
<DOC>
<DOCID>HAM2-851103-075</DOCID>
<DOCNO>HAM2-851103-075</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[موافقت اروپا با اعمال تحريم هاي شوراي امنيت عليه ايران
ورود 38 بازرس آژانس به ايران ممنوع شد]]>
</TITLE>
<TEXT>
<![CDATA[ايسنا: كميته  ويژه بررسي مصوبه  مجلس مبني بر ايجاد محدوديت  در همكاري  با آژانس بين المللي انرژي اتمي در پي صدور قطعنامه شوراي امنيت، در اولين گام اجراي اين مصوبه، از ورود 38 تن از بازرسان اين آژانس به ايران جلوگيري كرد.
علاءالدين بروجردي رئيس كميسيون امنيت ملي و سياست خارجي مجلس با اعلام اين خبر افزود: اين كميته  پس از بررسي ها تصميم گرفته كه به 38 تن از بازرسان، اجازه  ورود به ايران را ندهد و اين محدوديت رسماً به آژانس انرژي اتمي اعلام شده است. بروجردي در پاسخ به اين سؤال كه آيا اين اقدام به معناي تجديدنظر جمهوري اسلامي ايران در همكاري با آژانس بين المللي انرژي اتمي است، گفت: احساس جمهوري اسلامي ايران در همكاري با آژانس، به قوت خود باقي است و ما به عنوان يك عضو معاهده pt به مفاد آن متعهد هستيم
گروه سياسي- وزيران خارجه اتحاديه اروپا روزگذشته در بروكسل موافقت كردند تا تحريم هاي شوراي امنيت برضد برنامه هسته اي ايران را بصورت كامل و بدون تأخيراجرا كرده ودرصورت لزوم دايره تحريمها برضد افراد و موسسات مرتبط با برنامه هسته اي ايران را گسترش دهند.
به گزارش رويترز وزيران خارجه اروپايي از همه كشورها نيز خواسته اند تا تحريم ها برضد برنامه هسته اي ايران را براساس قطعنامه1737 عملياتي كنند.
ايسنا نيزگزارش داد مارگارت بكت،وزيرخارجه انگليس پيش از اين نشست تأكيد كرد كه وزيران خواهند ديد چگونه مي توان به طور كامل قطعنامه شوراي امنيت را اجرا كرد به طوري كه فشار بر ايران، اين كشوررا واداركند كه خواسته هاي جامعه بين الملل را بپذيرد. فرانك والتر  اشتاين ماير، وزير خارجه آلمان نيز كه كشورش رياست دوره اي اتحاديه اروپا را بر عهده دارد در بدو ورودش به اين نشست گفت كه وي از خواسته هاي شديد شوراي امنيت حمايت مي كند.
تأكيد برمذاكره دركنار تهديد
در همين حال آنگلا مركل و ولاديمير پوتين روساي جمهوري آلمان و روسيه بر حل مساله  هسته اي ايران از طريق ديپلماتيك تاكيد كردند.
همچنين نيكلاس برنز، معاون وزيرخارجه آمريكا درحالي از ايران خواست كه مذاكرات درباره  برنامه  هسته ايش را از سر بگيرد كه جامعه  بين المللي را ترغيب نمود در صورت شكست ديپلماسي، فشار بر جمهوري اسلامي ايران را افزايش دهند. وي تحريم هاي جامعه  بين المللي عليه ايران را آغاز تلاش جهاني براي مجازات ايران دانست و افزود: اعمال فشار بر ايران نبايد به شوراي امنيت محدود شود.
وي كه دركنفرانس سالانه توازن امنيت ملي اسرائيل در شهرك هرتزيليا در شمال تل آويو سخن مي گفت، مدعي شد: ايران ديگر درحال تهاجمي قرارندارد، بلكه درحالت تدافعي قرارگرفته و ما بايد اين كشور را دراين شرايط نگه داريم.
متكي: مذاكره تنها راه حل است
تهديدات غرب برضدبرنامه هسته اي ايران درحالي صورت مي گيرد كه ايران همچنان بر راهكار مذاكره تأكيد دارد،چراكه وزير خارجه درگفتگو با روزنامه  الخليج تأكيد كرد: مذاكره تنها راه حل پرونده  هسته اي ايران است.
منوچهر متكي افزود: ايران از ابتدا اعلام كرده كه هرگز از برنامه  هسته اي  خود عقب نشيني نخواهد كرد و اين تنها تصميم دولت نيست بلكه تصميم تمام ايراني ها محسوب مي شود.]]>
</TEXT>
</DOC>
<DOC>
<DOCID>HAM2-851103-076</DOCID>
<DOCNO>HAM2-851103-076</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[رياست جمهوري:  محمود احمدي نژاد امشب در برنامه گفت وگوي ويژه شبكه دوم سيما مستقيماً با مردم سخن مي گويد. رئيس جمهوري در اين گفت وگوي مستقيم تلويزيوني درباره مسائل مختلف داخلي و خارجي با ملت ايران سخن خواهد گفت.
سياست خارجي: دولت عراق فعاليت گروهك تروريست منافقين را در داخل اين كشور ممنوع اعلام كرد. به گزارش منابع خبري به نقل از آسوشيتدپرس، علي الدباغ سخنگوي دولت عراق تاكيد كرد: عراق فعاليت گروهك تروريست منافقين را در خاك خود ممنوع اعلام مي كند. يك نشريه آمريكايي چندي پيش نوشته بود وزارت دفاع آمريكا در نظر دارد اعضاي گروهك تروريست منافقين را براي اقدام عليه ايران، آموزش دهد.آمريكا تاكنون بارها با ممنوعيت فعاليت اين گروهك در عراق مخالفت كرده است.
حوزه علميه: آيت الله حسين نوري همداني هدف از طرح مسئله حمله نظامي آمريكا به ايران را ايجاد جنگ رواني عنوان كرد و گفت: آمريكا جرأت ورود به خاك ايران را ندارد. آيت الله حسين نوري همداني صبح ديروز در ديدار با رؤساي كلانتري هاي كشور اظهار داشـت: كشور ما به بركت پيروزي انقلاب اسلامي به موقعيت هاي زيادي در عرصه هاي علمي و نظامي دست يافته است و اين مسئله باعث شده تا در دل دشمنان ما هراس ايجاد شود.
مجلس شوراي اسلامي: نخستين نشست كميته ويژه پيگيري ساخت نيروگاه هاي هسته اي با روساي پنج كميسيون تخصصي مجلس شوراي اسلامي و مسئولان ساخت نيروگاه هاي هسته اي تشكيل شد. در اين نشست كه روز يكشنبه برگزار شد، روساي كميسيون هاي انرژي، امنيت ملي و سياست خارجي، صنايع و معادن، آموزش و تحقيقات و برنامه و بودجه و محاسبات مجلس، محمد سعيدي معاون امور بين الملل سازمان انرژي اتمي و نيز مسئولان ساخت نيروگاه هاي هسته اي حضور داشتند.
وزارت خارجه: در ديدار وزير خارجه ايران باهمتاي قطري در تهران روابط دو جانبه، مسائل منطقه اي و بين المللي مورد تبادل نظر قرار گرفت. وزير امور خارجه قطر با اشاره به نقش محوري ايران در منطقه گفت: ما در كنار هيچ تهديدي كه عليه ايران باشد نخواهيم بود. وزراي خارجه دو كشور دربررسي مسائل منطقه اي بر ضرورت ثبات و امنيت درعراق، حل مشكل لبنان توسط همه گروههاي لبناني و وحدت گروههاي فلسطيني براي مقابله با توطئه هاي صهيونيستي تاكيد داشتند.
سياست خارجي: آسوشيتدپرس از واشنگتن گزارش داد: رئيس كميته خدمات نيروهاي مسلح سناي آمريكا دولت جورج بوش را به دليل تهديد ايران به برخورد نظامي، مورد سرزنش قرار داد. سناتور كارل لوين گفت: برخي از لفاظي هاي اخير طبعا فراتر از حفظ گزينه نظامي رفته است و حكايت از آن دارد كه گويي وي( بوش )داراي اختيار براي انجام هر اقدامي است. لوين گفت: به عقيده من، بعضي از لفاظي ها(عليه ايران)بسيار سست بوده و برگ برنده اي براي ايران است. ما بايد لحن لفاظي خود را ملايم كرده و قدرت و گزينه نظامي خود را حفظ كرده و اندكي ملايم تر صحبت كنيم.
وزارت دفاع: جمهوري اسلامي ايران و جمهوري بلاروس روز دوشنبه يادداشت تفاهم همكاري دفاعي امضا كردند. اين تفاهم نامه در پايان دور دوم مذاكرات سردار سرتيپ مصطفي محمد نجار، وزير دفاع ايران و سپهبد لئونيد مالتسف وزير دفاع بلاروس در تهران امضا شد. تبادل هيات هاي كارشناسي، همكاري هاي فني، آموزشي و تداوم گفت و گو در سطح وزراي دفاع از ديگر مفاد اين يادداشت تفاهم است.]]>
</TEXT>
</DOC>
<DOC>
<DOCID>HAM2-851103-077</DOCID>
<DOCNO>HAM2-851103-077</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[انتقاد هاشمي شاهرودي از سهم دستگاه قضايي در بودجه]]>
</TITLE>
<TEXT>
<![CDATA[گروه سياسي -  آيت الله محمود هاشمي شاهرودي صبح ديروز در جلسه مسئولان عالي قضايي به تقديم لايحه بودجه از سوي رئيس جمهوري اشاره كرد و گفت: متأسفانه در بودجه تقديمي توجه زيادي به بودجه قوه قضائيه نشده و تقريباً قريب به 200 ميليارد تومان از آنچه مورد توافق سازمان مديريت و برنامه ريزي بوده نيز كم شده است و اميدواريم مجلس بتواند در اين بخش به دستگاه قضايي كمك كند.
رئيس قوه قضائيه گفت: اميدواريم نمايندگان مجلس شوراي اسلامي بتوانند با عنايت به مشكلات موجود در بخش قضايي به بودجه دستگاه قضايي براي افزايش آن كمك ويژه اي انجام دهند. وي در بخش ديگري از سخنان خود با استقبال از مواضع مسئولان امنيتي در حمايت از امنيت سرمايه گذاري گفت: اميدواريم با نظر مثبت مسئولان امنيتي از دخالت هاي بي مورد پليسي و امنيتي در راه سرمايه گذاري جلوگيري كنيم و بتوانيم جلوي ابلاغ هاي مختلف در اين زمينه را بگيريم.]]>
</TEXT>
</DOC>
<DOC>
<DOCID>HAM2-851103-078</DOCID>
<DOCNO>HAM2-851103-078</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
هشدار به تروريست ها!سيدعلي رياض]]>
</TITLE>
<TEXT>
<![CDATA[حمله به كنسولگري ايران در اربيل عراق توسط نيروهاي آمريكايي و ربوده شدن 5 ديپلمات ايراني و گذشت بيش از دو هفته از اين حادثه، نكات چندي جالب توجه است. نكته اول اينكه اين دست اقدامات در عرف بين الملل به عنوان يك عمل تروريستي محسوب شده و آنها هم كه مرتكب آن مي شوند خود در دايره تروريست ها طبقه بندي مي شوند. نكته دوم ناظر بر اين موضوع است كه بروز و وقوع چنين اتفاقاتي حكايت از ناامني ديپلماسي در فضاي حاكم بر كشورهاست. ديگر موضوع هدف اشغالگران آمريكايي از ارتكاب اين اعمال تروريستي است. به نظر مي رسد آنها قصد دارند تا از اين طريق به تشويش و اغتشاش در عراق و به نوعي در منطقه خاورميانه كه اين روزها محل مناقشه قدرت هاي غربي است بپردازند. آمريكايي ها به شدت تلاش مي كنند تا به بهانه هاي مختلف ديگران به ويژه ايرانيان را سبب ناآرامي ها در عراق وانمود كنند. هرچند كه بر همگان آشكار است كه اين راهبرد شكست خورده تنها پوششي است بر ناكامي هاي استراتژيك ايالات متحده در خاورميانه مخصوصا عراق. ماهم به آمريكايي ها كه به دنبال بهانه اي براي محدودكردن جايگاه ديپلماتيك ايران در منطقه خاورميانه هستند هشدار مي دهيم كه اين قبيل اشتباهات استراتژيك آمريكا نه تنها خطاهاي ايالات متحده را نمي پوشاند بلكه اين اقدامات ناصحيح موجب تشديد نابساماني در عراق و افول شرايط امنيتي در اين كشور مي گردد.
در اين ميان تفكر غلطي كه به القاي نادرست آمريكا در رسانه ها مطرح مي شود موضوع دخالت ايران در مسائل عراق است. اولا كه هيچ كس و هيچ كشوري به اندازه ما از عراقي امن بهره نمي برد. ثانيا دخالت در هيچ كشوري جزء مباني پذيرفته شده جمهوري اسلامي نيست مخصوصا كشوري نظير عراق كه امروز دولت و مجلس مستقل دارد. بدون شك ايران خواستار عراق به عنوان كشوري امن، باثبات و يكپارچه است. كشورهاي منطقه هم بايد به اين نكته توجه داشته باشند كه امنيت منطقه جز با مشاركت كشورهاي عربي و همسايه محقق نمي شود.
* رييس گروه دوستي پارلماني ايران و عراق]]>
</TEXT>
</DOC>
<DOC>
<DOCID>HAM2-851103-079</DOCID>
<DOCNO>HAM2-851103-079</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رييس جمهوري تاكيد كرد
تلاش دشمنان براي ايجاد تفرقه ميان مسلمانان]]>
</TITLE>
<TEXT>
<![CDATA[گروه سياسي - رئيس جمهوري گفت: دشمنان اسلام براي تحقق اهداف خود در صدد ايجاد تفرقه ميان مسلمانان هستند.
به گزارش دفتر امور رسانه هاي رياست جمهوري محمود احمدي نژاد رئيس جمهوري يكشنبه شب در ديدار شيخ حمدبن جاسم آل ثاني وزير امور خارجه قطر و پس از دريافت پيام كتبي امير اين كشور، با بيان اين كه دشمنان جهان اسلام از ضربه زدن به امت اسلام از طريق فشارهاي خارجي مايوس شده و به دنبال شكاف ميان كشورهاي اسلامي هستند،تلاش امريكا و صهيونيسم بين الملل در راستاي ايجاد تفرقه ميان مسلمانان بويژه شيعه و سني را خاطرنشان و تاكيد كرد:كشورها و ملت هاي اسلامي بايد با هوشياري ضمن افشا كردن توطئه هاي امريكا و حاميانش با وحدت و انسجام بيشتر تلاش هاي شدت يافته براي اختلاف سازي بين مسلمانان را خنثي و ناكام كنند.
رئيس جمهوري دستيابي و بهره مندي از انرژي صلح  آميز هسته اي را سياست قطعي جمهوري اسلامي ايران دانست و گفت: دولت و ملت ايران بدون توجه به فشارهاي بي اثر امريكا و متحدانش به حركت خود در راستاي دستيابي به فناوري صلح آميز هسته اي ادامه خواهد داد و پيشرفت ها و دستاوردهاي ارزشمند ايران در عرصه هاي گوناگون از جمله بهره مندي از انرژي صلح آميز هسته اي درخدمت ملت هاي دوست و برادر منطقه خواهد بود.
اجراي قراردادهاي ايران و بلاروس
رئيس جمهوري صبح ديروز در ديدار لئونيد مالتسف، وزير دفاع بلاروس، ديدگاه هاي دو كشور را در مسايل منطقه اي و جهاني مشترك دانست و تاكيد كرد:  تهران از توسعه و گسترش روابط و مناسبات با مينسك در همه زمينه ها استقبال و حمايت مي كند.
لئونيد مالتسف، وزير دفاع بلاروس نيز در اين ديدار با اشاره به پيشرفت هاي چشمگير جمهوري اسلامي ايران در زمينه هاي مختلف گفت: مينسك خواستار توسعه روابط و همكاري ها با تهران در عرصه هاي گوناگون است.]]>
</TEXT>
</DOC>
<DOC>
<DOCID>HAM2-851103-080</DOCID>
<DOCNO>HAM2-851103-080</DOCNO>
<ORIGINALFILE>/1385/851103/news/_siasi.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزيران خارجه قطر و سوريه و وزير دفاع بلاروس با مقامات ايراني در تهران گفت و گو كردند
تهران،كانون تبادل پيام هاي ديپلماتيك]]>
</TITLE>
<TEXT>
<![CDATA[گروه سياسي- اين روزها خاورميانه درحالي  صحنه آمد و شد مقامات سياسي كشورهاي مختلف است كه يك طرف بسياري از اين رفت وآمدها مقامات ايراني هستنديا اينكه درديدار دولتمردان كشورهاي مختلف، بسيار بعيداست كه ازايران سخني به ميان نيايد. البته نكته قابل توجه درخلال سفرهاي اخير ردوبدل شدن پيام هايي است كه محتواي آنها آشكار نمي شود.
درميان مقامات ايراني،مسافرت هاي دبير شوراي عالي امنيت ملي اين روزها بيش ازديگران است. علي لاريجاني پس ازآنكه ازسفرهسته اي به چين بازگشت، دو روز پيش از سفر وزير خارجه ايالات متحده راهي رياض شد. لاريجاني درسفر به عربستان سعودي با پادشاه اين كشور ديداروپيام رئيس جمهوري را به وي ابلاغ كرد.هرچند برخي رسانه هاي سعودي ازابلاغ پيام رهبر معظم انقلاب به ملك عبدالله توسط لاريجاني خبردادند اما برخي مقامات مسئول دروزارت خارجه اين خبر را تكذيب نمودند. به نقل از ديپلمات هاي سعودي، لاريجاني در ديدار باپادشاه عربستان اطمينان داد كه برنامه هسته اي ايران داراي اهداف صلح آميز است. وي همچنين تأكيد نمود چنانچه اعمال فشارها عليه ايران درخصوص برنامه هسته اي آن ادامه يابد، ايران از ان.پي.تي خارج نخواهد شد اما سطح همكاري هايش باآژانس را تغييرخواهد داد.
لاريجاني پس ازآنكه سومين سفرخود به عربستان درسال جاري را به پايان برد، روزگذشته وارد دمشق شد.به گزارش منابع خبري، وي درجريان ديدار با بشار اسد پس ازآنكه پيام رئيس جمهوري را به وي ابلاغ كرد، گفت: اختلافات ميان شيعه و سني در جهان اسلام يك جريان وارداتي از آمريكاست و از طريق آن، اهداف ديگري دنبال مي شود. لاريجاني و اسد همچنين بر ضرورت كمك همسايگان عراق به ايجاد ثبات و امنيت در اين كشور و همزيستي مسالمت آميز ميان تمام طوايف آن تاكيد ورزيدند. دبير شوراي عالي امنيت ملي در دمشق همچنين با خالد مشعل رئيس دفتر سياسي حماس ديدار و درمورد مسايل مربوط به  روابط دوجانبه  و منطقه اي بويژه بحران عراق، فلسطين و لبنان باوي به بحث و تبادل نظر پرداخت.
اما جداي از سفرهاي علي لاريجاني، جمهوري اسلامي ايران اين روزها ميزبان مقامات كشورهاي مختلف منطقه است.
تت: اگر كوچكترين حركتي از سوي رژيم صهيونيستي عليه تأسيسات هسته اي جمهوري اسلامي  ايران انجام شود، اين رژيم پشيمان خواهد شد.
محمد نجار،وزير دفاع جمهوري اسلامي ايران پس از وزير دفاع سودان ميزبان لئونيد مالتسف، وزيردفاع بلاروس بود. هرچند مالتسف حامل پيام محرمانه اي ازجانب رئيس جمهور كشورش براي احمدي نژاد نبود، اما وي نيز با رئيس جمهور ايران ديدار كرد. وزيردفاع بلاروس همچنين با فرمانده سپاه پاسداران ملاقات كرد. دراين ديدار سردار صفوي با تاكيد بر ديدگاه هاي مشترك سياسي با جمهوري بلاروس در مسايل منطقه اي گفت: اساس روابط ايران -  بلاروس بر پايه صلح و امنيت منطقه اي است و جمهوري اسلامي ايران و جمهوري بلاروس بر اساس منافع و تهديدات مشترك مي توانند همكاري هاي خوبي داشته باشند.
2 روز قبل نيز وزيرخارجه قطر به ايران آمد. شيخ حمدبن جاسم آل ثاني روزگذشته در ديدار با رئيس جمهوري پيام محرمانه اميرقطر رابه احمدي نژاد تسليم كرد. البته وي پيش از ديدار با احمدي نژاد درجريان كنفرانس خبري مشترك با منوچهرمتكي با وجود اينكه تأكيد كرد نماينده آمريكا نيست، اماحضور نيروهاي آمريكايي را درمنطقه لازم دانست.
همچنين روزگذشته درحالي كه چند ساعت از بازگشت علي لاريجاني از دمشق نمي گذشت، وزير خارجه سوريه وارد تهران شد تا پيام بشار اسد رئيس جمهور سوريه را به احمدي نژاد تحويل دهد.
منوچهر متكي در كنفرانس خبري مشترك با وليد المعلم گفت: طي نامه اي به 14 عضو شوراي امنيت مراتب گله مندي و اعتراض ايران را همراه با تبيين مواضعمان درخصوص برنامه  هسته اي به آنها اعلام كرده ايم.]]>
</TEXT>
</DOC>
<DOC>
<DOCID>HAM2-851103-081</DOCID>
<DOCNO>HAM2-851103-081</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[هواي شهر هاي آلوده پاك مي شود
توقف خودروهاي فرسوده در 8 شهر آلوده]]>
</TITLE>
<TEXT>
<IMAGE>/1385/851103/news/011370.jpg</IMAGE>
<![CDATA[
گروه شهري- خودروهاي فرسوده چه سهمي در آلودگي هواي كلان شهرها به ويژه كلان شهر تهران دارند؟ هر چه هست نمي توان منكر سهم قابل توجه آلودگي ناشي از تردد خودروهاي فرسوده در تهران شد.
به ويژه آن كه بر اساس آمارهاي متعدد سالانه قريب به 8 هزار شهروند قرباني هواي آلوده اي مي شوند كه گريزي از آن ندارند. كودكان، سالمندان و بيماران مبتلا به بيماري هاي ريوي و قلبي بيشترين قربانيان اين عامل مرگ و ميرند.
اين در حالي است كه هنوز مسئولان دست اندركار تهران بزرگ نتوانسته اند راهكاري عملي براي گره گشايي از اين معضل ارائه كنند. نه طرح زوج و فرد و نه اجراي دوربرگردان و نه حذف چراغ هاي راهنمايي و رانندگي هيچ كدام نتوانسته  است به ياري مسئولان بشتابد. گويي اين معضل حل نشدني، بايد در دستور كار هر مديري قرار بگيرد كه بر صندلي قرمز در خيابان بهشت تكيه مي زند.
پرسشي كه مطرح است اين است كه به راستي افتخار گره گشايي از اين معضل نصيب كدام مدير شهري كلان  شهر تهران مي شود و آيا اصولاً روزي فرا خواهد رسيد كه شهروندان تهراني بدون دغدغه تنفس هواي آلوده از خانه هايشان بيرون بيايند؟شهري كه در آن، شبكه حمل و نقل عمومي تا آن حد گسترش يافته باشد كه شهروندان به دلخواه، استفاده از خودروهاي عمومي را به شخصي ترجيح دهند.
مجري طرح جايگزيني خودروهاي فرسوده به ايسنا،گفت: 53هزار خودرو فرسوده تاكنون از رده خارج شده است. مهندس فاطمي افزود: تاكنون 133هزار متقاضي در طرح جايگزيني به بانك معرفي و 90 هزار نفر اعتبارسنجي شده اند و به 25 هزار نفر خودروي جايگزين نيز تحويل شده است.
وي با اشاره به اينكه خودروسازان موظفند تا پايان مهلت قانوني، اين طرح را به اتمام برسانند، در خصوص فروش نقدي خودروهاي فرسوده گفت: اين طرح هم اكنون در قالب متمم بودجه سال 85 به مجلس ارائه شده كه 15 روز پس از ابلاغ به دولت اجرايي مي شود.
امسال30هزار خودرو فرسوده
خريداري و اسقاط مي شود
به گفته مجري طرح جايگزيني خودروهاي فرسوده حدود 30 هزار خودروي فرسوده امسال در صورت تصويب مجلس از مالكان خريداري و اسقاط مي شود.
وي با اشاره به اينكه شركت سايپا 8 و ايران خودرو 19 اولويت را براي مراجعه مالكان خودروهاي فرسوده در نظر گرفته بود، افزود: بر اساس اعلام شركت ايران خودرو تمامي 19اولويت كه متقاضي خودروهاي وانت، سمند و پژو باشند مي توانند امسال از طرح جايگزيني برخوردار شوند و فقط براي خودروي روآ اولويت بندي وجود دارد. مجري طرح جايگزيني خودروهاي فرسوده گفت: با توجه به اينكه در سال آينده هنوز مشخص نيست كه تسهيلاتي براي جايگزيني در مجلس تصويب مي شود، به مالكان خودروهاي فرسوده پيشنهاد مي كنيم در طرح فروش نقدي شركت كنند.
اعلام شعب 4 بانك جديد براي مراجعه مالكان خودروهاي فرسوده
مديركل محيط زيست استان تهران نيز با اشاره به اينكه شمار خودروهاي جايگزين در طرح خروج خودروهاي فرسوده يك چهارم توليد خودروسازان است گفت: بر اساس آخرين آمارها سهميه بانك ملت 125 هزار متقاضي بوده كه 133 هزار نفر به اين بانك معرفي شده اند و در راستاي حل اين مشكل وزارت كشور با عقد قرارداد با ساير بانك ها براي بانك سپه و تجارت هر كدام 25هزار و صادرات و ملي 35هزار سهميه تعيين كرده كه هم اكنون اين بانك ها در حال مشخص كردن شعب مراجعه مشتريان خود هستند. وي با اشاره به اينكه 370هزار متقاضي در طرح جايگزيني خودروهاي فرسوده ثبت نام كرده اند، گفت: كمبود مراكز اسقاط و نيرو نيز موجب مشكلاتي در اجراي اين طرح شده بود كه هم اكنون با افزايش مراكز اسقاط به 68مركز اين مشكلات برطرف شده است. مديركل محيط زيست استان تهران به مشكل مخازن سوخت گاز طبيعي اشاره كرد و يادآور شد: با توجه به اينكه تامين اين مخازن از ابتداي سال 85 بر عهده خودروسازان گذاشته شده، هنوز مشكل تامين آنها حل نشده است. وي با اشاره به قانون نحوه جلوگيري از آلودگي هوا گفت: بر اين اساس خودروهاي دودزا اجازه تردد ندارند و سازمان حفاظت محيط زيست در تلاش است تا از تردد خودروهاي آلاينده و فرسوده در 8 شهر آلوده كشور جلوگيري كند. وي در عين حال گفت: اولويت تردد با خودروهاي عمومي است.
70 درصد انتشار گازهاي گلخانه اي
ناشي از سوخت هاي فسيلي است
يك متخصص محيط زيست، اعلام كرد حدود?? تا?? درصد از انتشار گازهاي گلخانه اي در ايران ناشي از انرژي و مصرف سوخت هاي فسيلي است. به گزارش ايرنا، دكتر " رضا مرندي" ضمن بيان اين مطلب، تاكيد كرد برنامه هاي جدي براي كاهش مصرف سوخت هاي فسيلي و انتشار گازهاي گلخانه اي در ايران اجرا شود.
اين استاد دانشگاه پيشنهاد كرد سوخت هاي غيرفسيلي نظير بيولوژيكي كه منجر به بروز آلاينده ها در هوا نمي شود، جايگزين سوخت هاي فسيلي شود. به گفته وي، انرژي هاي غيرفسيلي مانند بيوگاز در كاهش آلودگي هوا موثر است، اما تاكنون به صورت عملي از اين سوخت ها در كشور استفاده نشده است. مرندي گفت: هم اكنون استفاده از اين سوخت ها به صورت طرح هاي تحقيقاتي در سازمان بهينه سازي مصرف انرژي، وزارت نيرو و مركز تحقيقات شركت نفت در حال بررسي و مطالعه است. اين متخصص محيط زيست، گفت: سوخت هاي فسيلي باعث افزايش انتشار گازهاي گلخانه اي مي شود.
وي ادامه داد: در كشورهاي توسعه يافته استفاده از سوخت هاي بيولوژيكي توجيه اقتصادي پيدا كرده است.
اين كارشناس گفت: استفاده از سوخت هاي نوين موجب كاهش هزينه ها، بازدهي بيشتر، گستردگي عمل و دستيابي به توسعه پايدار مي شود.
مرندي بيش از?? درصد سهم آلودگي هوا در كلان شهر تهران را ناشي از خودروها دانست و گفت: همكاري خودروسازان براي تغيير سيستم خودروها كه  امكان استفاده از سوخت هاي ديگر را داشته باشد، ضروري است.
چشم انداز
قرار بود امسال 200 هزار خودروي فرسوده از شبكه حمل و نقل خارج شود، اما تاكنون فقط 10درصد اين مقدار انجام شده است.
اين در حالي است كه روزانه دوهزار خودروي جديد وارد شهر مي شود كه اغلب آنها نيز به واسطه راندمان پايين سوخت، مستعمل نو! تعريف شده اند.
اهمال در خروج خودروهاي فرسوده و سهل انگاري در برابر ورود خودروهاي آلاينده موجب خواهد شد زيستن در تهران به تدريج حتي از آنچه كه هست دشوارتر شود.]]>
</TEXT>
</DOC>
<DOC>
<DOCID>HAM2-851103-082</DOCID>
<DOCNO>HAM2-851103-082</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[اجراي طرح سرشماري زمستاني پرندگان آبزي]]>
</TITLE>
<TEXT>
<IMAGE>/1385/851103/news/011373.jpg</IMAGE>
<![CDATA[
اروميه- خبرنگار همشهري:همزمان با سراسر دنيا برنامه سرشماري پرندگان آبزي در كشور اجرا مي شود.
كارشناس پرندگان دفتر امور حيات وحش و آبزيان سازمان محيط زيست كشور در گفت وگو با خبرنگار ما در ماكو با اعلام اين مطلب گفت: برنامه سرشماري زمستاني پرندگان آبزي همه ساله در ماه ژانويه مصادف با دي ماه در تمام مناطق دنيا و در كشور جمهوري اسلامي ايران اجرا مي شود.
الهه راد با بيان اين كه طرح سرشماري از نيمه دوم دي ماه در كشور آغاز شده است افزود: در بيش از 150 تالاب در كشور كه تحت پوشش مراقبت هاي رسمي محيط زيست قرار دارد، طرح سرشماري پرندگان اجرا مي شود.
وي با اعلام اين كه امسال در طرح سرشماري پرندگان در تالاب هاي كشور از كارشناسان خارجي هم استفاده مي شود خاطرنشان كرد: در 28 استان كشور طرح سرشماري اجرا شده و آمارهاي به دست آمده از طرح سرشماري بعد از جمع بندي در سراسر دنيا به مركز بين المللي تالاب ها براي بررسي و اجراي كارهاي مطالعاتي فرستاده مي شود.]]>
</TEXT>
</DOC>
<DOC>
<DOCID>HAM2-851103-083</DOCID>
<DOCNO>HAM2-851103-083</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[سيستان و بلوچستانتنها 18 هتل دارد]]>
</TITLE>
<TEXT>
<IMAGE>/1385/851103/news/011376.jpg</IMAGE>
<![CDATA[
ميراث آريا: استان سيستان و بلوچستان با مساحت 187 هزار و 52 كيلومتر مربعي خود و 8?شهرستان، 22 بخش، 31 شهر و 94 دهستان، تنها 18 هتل دارد، يعني در هر هزار كيلومتر مربع از اين استان، يك هتل ديده مي شود.
معاون گردشگري سيستان و بلوچستان با بيان اين مطلب تاكيد كرد:  تنها يك هتل 4 ستاره و يك هتل 3 ستاره در اين استان وجود دارد و بقيه هتل ها در حد يك ستاره و دو ستاره است.
عليرضا شه بخش گفت:  تمركز اين هتل ها بيشتر در زاهدان، چابهار،  زابل و ايرانشهر است. شهر سراوان تنها يك مهمانسراي جهانگردي 2ستاره دارد و هيچ هتلي در آن موجود نيست.
وي افزود: در اين استان 23 ميهمانپذير، 5 مجتمع تفريحي، سياحتي، اقامتي و پذيرايي و 7 دفتر خدمات مسافرتي داراي مجوز بند ب وجود دارد و از اين تعداد دفاتر خدمات مسافرتي تنها يك مورد داراي مجوز بند الف و ب است.
وي تصريح كرد: در آينده نزديك در چابهار يك هتل 5 ستاره به كمك بخش خصوصي و يك هتل 4 ستاره از سوي شركت توسعه گردشگري به بهره برداري مي رسد.]]>
</TEXT>
</DOC>
<DOC>
<DOCID>HAM2-851103-084</DOCID>
<DOCNO>HAM2-851103-084</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[سبك سفر كنيم؛ همچون عشاير]]>
</TITLE>
<TEXT>
<IMAGE>/1385/851103/news/011382.jpg</IMAGE>
<![CDATA[
آناهيتا اميني علوي- عشاير ايراني اقوامي هستند كه در گذر از قرن ها زندگي دسته جمعي، به شيوه اي زيبا و باورنكردني ساختار فرهنگي و اجتماعي قبيله اي خود را حفظ كرده و به عنوان ديدني ترين جاذبه عصر تكنولوژي لقب يافته اند.
توريسم عشايري در ايران مبحث تازه اي ا ست كه همچون هر پديده جديد ديگري با حواشي بسيار همراه بوده و گفت وگوهاي پردامنه اي را در يكي دو سال اخير سبب گشته است. توجه اساسي به اين امر، در واقع ادامه تكميلي سياست هاي دولت در طرح ساماندهي عشاير و از مباحث اصلي برنامه چهارم توسعه است. رسيدگي به مسائل عشاير به طور اخص برعهده سازمان امور عشاير  نهاده شده و اين سازمان با در دست گرفتن كارهاي خدماتي و عمراني، وظيفه زنده  نگه داشتن فرهنگ غني عشاير را به متولي حقيقي آن، يعني سازمان ميراث فرهنگي و گردشگري واگذار كرده است.
محور فعاليت هاي سازمان ميراث فرهنگي در اين بخش، توسعه توريسم عشاير است و كارشناسان سازمان اميدوار هستند به واسطه  آن بتوانند علاوه بر معرفي ارزش والا و تاريخ فرهنگي كوچ، حال و هواي تازه اي نيز بر زندگي صادقانه و تحسين انگيز هموطنان كوچ نشين مان ببخشند.
اين سازمان تاكنون چندين جشنواره و همايش را در اين زمينه برگزار كرده و توانسته است نظر ديگر نهادهاي مربوط و بخش خصوصي را به تقويت زيرساخت هاي ضروري جذب گردشگر در مناطق هدف، جلب نمايد.
تنوع نژادي، اديان گوناگون، گويش هاي متفاوت، جشن ها و بازي هاي محلي، مراسم آييني، رقص، غذاهاي لذيذ، مشاغل سنتي و پوشش هاي رنگارنگ برخي از جلوه هاي فرهنگ چند هزار ساله ايراني  است كه چنين توان بالقوه اي را براي كشور ما به ارمغان آورده است. از اين رو جا دارد قدم هاي بزرگتري را در عرصه صنعت جهاني گردشگري برداريم و سهم شايسته تري را به خود اختصاص دهيم.
اين گونه جذابيت هاي منحصر به فرد گردشگري در صحنه رقابت هاي بين المللي برگ برنده كشورها محسوب مي شود و از اين منظر، توريسم عشايري مي تواند همان كليد طلايي گمشده رونق بازار گردشگري ايران باشد.
ايران مجموعه شگفتي از جاذبه هاي يگانه اجتماعي را در اختيار دارد. اين جاذبه ها شور سفري هيجان انگيز را براي بسياري از فرهنگ دوستان، طبيعت گردان، محققان اجتماعي، ورزشكاران و همه كساني كه به هر نحو خواهان گذراندن تعطيلاتي خاطره انگيز در كشوري متفاوت مي باشند، زنده مي كند. اقوام ايراني پيكره خيالي هزار رنگي هستند كه در نهايت همه يك رنگ دارند؛رنگ ايراني. آنها به پرچم سرخ و سفيد و سبز موطن خود عشق مي ورزند. ايران غايت والاي تفكري فردايي است كه دنياي ما را جهاني سراسر وحدت در نهايت كثرت به تصوير مي كشد.عشاير پاره اي افتخارآميز از تمدن ايران زمين هستند، آنها را به صحنه بياوريم و از تجربيات چند هزار ساله زندگي شان در سفر، براي بهبود صنعت گردشگري كشور بهره مند شويم. از آنها بياموزيم كه چگونه سبك سفر كنيم و همواره در تعاملي سازنده، ظرفيت هاي موجود در طبيعت را كشف كرده، آنان را در زندگي روزمره مان بكار بگيريم. از طبيعت سرد و گرم چشيده شان صبر بياموزيم و لذت واقعي سفر را در پويشي پايدار براي شناخت ناشناخته ها جستجو كنيم.
در دنياي شتاب زده امروزي زندگي هموطنان كوچ نشين ما همچون تمامي مظاهر بشري دستخوش تحولي غيرقابل انكار است. آنها نيز به نوبه خود سهمي از اين دگرگوني خواهند برد.
دور از انصاف است اگر اين را همچون تزريق تكنولوژي به زندگي ساده و بي تكلف ايلياتي تلقي كنيم و آنها را همچون ميراثي فرهنگي در نظر آوريم كه مجاز به انجام هيچ دخل و تصرفي در ساختار زندگي شخصي خود نباشند. بنيان فرهنگي ايل به واسطه پويايي و حيات زنده اش چنين ابهتي يافته است و عزلت دادن ايلياتي راه حفظ فرهنگ كوچ نيست.
در دنياي پرهياهويي كه ممكن است ارزشمندترين ميراث هاي بشري در غوغاي زمانه گم شوند بايد از راه و روش درستي براي حفظ پيشينه افتخارآميز خود استفاده كنيم. تنها شيوه معقول و كارآمد حفظ فرهنگ غني عشايري عرضه اين فرهنگ و تبادل آن با دنياي خارج است.
تعدد فرهنگ ها همواره عامل اصلي گفت و شنود بوده و برگزاري جشنواره هاي كوچ، نمايشگاه هاي صنايع دستي و فروشگاه هاي فرآورده هاي غذايي، مسابقات ورزشي ايلياتي، جشنواره هاي رقص و موسيقي سنتي، برپايي موزه و همچنين احداث اقامتگاه هاي گردشگري در مراتع سرسبز ييلاقي زمينه هاي اين گفت وگو را فراهم مي آورد. با تداوم چنين حركت هايي برپايه برنامه ريزي هاي صحيح و زمان بندي شده مي توانيم در آينده اي نه چندان دور به حضور چشمگير هموطنان كوچ نشين مان در بزرگترين و معتبرترين جشنواره هاي هنري و فرهنگي جهان بيش از پيش افتخار كنيم و كشور ايران را با طبيعت چهارفصل و اقوام گوناگونش در قالب يك قاب واحد زيبا در اذهان جهانيان جاوداني گردانيم.]]>
</TEXT>
</DOC>
<DOC>
<DOCID>HAM2-851103-085</DOCID>
<DOCNO>HAM2-851103-085</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[291 رأس گوزن زرد ايرانيدر پارك ملي درياچه اروميه]]>
</TITLE>
<TEXT>
<IMAGE>/1385/851103/news/011379.jpg</IMAGE>
<![CDATA[
اروميه- خبرنگار همشهري: مديركل حفاظت محيط زيست استان آذربايجان غربي گفت: 291رأس گوزن زرد ايراني در پارك ملي درياچه اروميه زندگي مي كنند.
كيومرث كلانتري افزود: گوزن زرد ايراني يكي از زيباترين و با ارزش ترين گونه هاي پستاندار مي باشد كه از حدود 50 سال پيش توجه خاص محافل ايراني و بين المللي را به خود جلب كرده است.
وي با بيان اين كه در دو دهه اخير سازمان حفاظت محيط زيست توجه خاصي نسبت به احياي اين گونه با ارزش به عمل آورده اضافه كرد: خوشبختانه گونه اي كه بيم نابودي كامل آن مي رفت هم اكنون در جزيره اشك پارك ملي درياچه اروميه در جمعيت بسيار خوبي تكثير شده و آماده انتقال به زيستگاه هاي اصلي خود در كشور مي باشد.
وي اعلام كرد: به دليل محدوديت هاي مكاني و غذايي، در آينده نزديك اولين گروه از گوزن هاي زرد احياء شده به زيستگاه اصلي خود در حاشيه رودخانه هاي دز و كرخه انتقال و پس از طي دوران قرنطينه، در فضاهاي فنس كشي شده و تحت حفاظت رهاسازي خواهد شد.
كلانتري ادامه داد: تعداد ديگري از استان هاي كشور آمادگي خود جهت تحويل و رهاسازي گونه مذكور در زيستگاه هاي با استعداد را اعلام كرده اند و هم اكنون سرگرم مطالعه و فراهم كردن مقدمات انتقال هستند.
وي تصريح كرد: گوزن زرد ايراني از گونه هاي حمايت شده است و ضرورت دارد كه تحت حفاظت باشد و مورد توجه خاصي قرار گيرد.]]>
</TEXT>
</DOC>
<DOC>
<DOCID>HAM2-851103-086</DOCID>
<DOCNO>HAM2-851103-086</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[ساماندهي پارك هاي جنگلي استان كردستان]]>
</TITLE>
<TEXT>
<![CDATA[ميراث آريا: دومين جلسه كميته طبيعت گردي استان كردستان، با حضور اعضاي آن تشكيل شد.
در اين جلسه مقرر شد با توجه به مصوبه هيأت دولت درباره احداث سه پارك جنگلي در اين منطقه، اداره كل منابع طبيعي استان در اسرع وقت مطالعات مرتبط با مناطق مشخص شده را انجام و براي تأمين اعتبار لازم به سازمان ميراث فرهنگي، صنايع دستي و گردشگري استان ارائه دهد.
رئيس سازمان ميراث فرهنگي، صنايع دستي و گردشگري كردستان در اين باره گفت:  پارك هاي آبيدر، بانه و صلوات آباد سنندج، از جمله پارك هاي جنگلي هستند كه در آينده نزديك به سازمان ميراث فرهنگي،  صنايع دستي و گردشگري مركز معرفي مي شوند تا اعتبار لازم براي تجهيز و توسعه اين پارك ها در اختيار استان كردستان قرار گيرد.
محمدابراهيم زارعي تصريح كرد: مطالعات اين سه پارك را اداره منابع طبيعي استان كردستان عهده دار بوده است.
مدير كل منابع طبيعي استان كردستان نيز در اين باره اظهار داشت: مطالعات سه پارك جنگلي آبيدر، بانه و صلوات آباد از سال 84 آغاز شده و در سال 85 به پايان رسيد.
اكرم توفيقي گفت: پارك آبيدر در ضلع  غربي  شهر سنندج  و در دامنه  كوه  آبيدر حدود 2 هزار هكتار مساحت دارد كه براي احداث خدمات مورد نياز گردشگران، به اعتباري بيش از يك ميليارد تومان نياز است.
توفيقي خاطرنشان كرد:  پارك بانه با مساحت 700 هكتار و صلوات آباد با مساحت 200 هكتار، به اعتباري يك ميليارد توماني نياز دارد.]]>
</TEXT>
</DOC>
<DOC>
<DOCID>HAM2-851103-087</DOCID>
<DOCNO>HAM2-851103-087</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[ماهيان ارزشمند زاگرس در معرض نابودي]]>
</TITLE>
<TEXT>
<![CDATA[ايلنا: ماهيان ارزشمند حوزه زاگرس در معرض خطر نابودي قرار دارند.
جلال ولي اللهي، كارشناس محيط زيست، ضمن بيان اين مطلب گفت: گاماسياب پيكره اصلي تشكيل دهنده سيمره و طولاني ژترين رودخانه ايران است كه مخفف گاماسي ژآب به معناي آبي كه داراي ماهياني به بزرگي گاو است، اين در حالي است كه گاماسياب يكي از خاستگاه ژهاي باربوس ژهاي بزرگ جثه در ايران است.
وي افزود: اين رودخانه نظير ساير رودخانه ژهاي بزرگ زاگرس خاستگاه بسياري از ماهيان تيپ نواحي گرمسيري با جثه ژهاي بزرگ نظير كپورماهيان، ماهي شيربت، ماهي سونگ و ماهي سليماني است كه جزو ارزشمندترين ماهيان آب ژهاي داخلي به شمار رفته و تاكنون ناشناخته مانده ژاند. ولي ژالهي گفت: تاكنون ارزش ژهاي بالقوه اين ماهيان در تكثير و پرورش مصنوعي و نيز رهاسازي در آب ژهاي خاستگاه خود مورد توجه قرار نگرفته است. وي تصريح كرد: بر مبناي مشاهدات و مسير ماهي ژها در حوزه زاگرس، ذخاير ماهي شيربت و ماهي سليماني در رودخانه گاماسياب، طويل ژترين سيستم رودخانه ژاي ايران نابود شده است؛ ضمن اينكه ذخاير ساير باربوس ژهاي بزرگ جثه كه برخي به وزن بيش از 150 كيلوگرم مي ژرسند نيز در حال كاهش است.
اين كارشناس محيط زيست گفت: عوامل ناشي از توسعه صنعت و افزايش جمعيت شامل از بين رفتن پوشش گياهي، افزايش مصرف آب، آلودگي، سدسازي و توسعه پرورش آبزيان مهم ژترين عوامل موثر بر ماهيان ايران قلمداد مي ژشود، ضمن اينكه نابودي قنات ژها، ايجاد سد، رهاشدن ماهيان غيربومي و آلودگي سبب نابودي ذخاير ماهيان ارزشمند شده است.]]>
</TEXT>
</DOC>
<DOC>
<DOCID>HAM2-851103-088</DOCID>
<DOCNO>HAM2-851103-088</DOCNO>
<ORIGINALFILE>/1385/851103/news/_theatre.htm</ORIGINALFILE>
<ISSUE>سه شنبه 3 بهمن 1385 - سال چهاردهم - شماره4190 - Jan 23, 2007</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نگاه دوم
درخت ناشناخته تيس نياز به حمايت دارد]]>
</TITLE>
<TEXT>
<![CDATA[سازمان جنگل ها و مراتع- يكي از درختان ناشناخته جنگل هاي شمال درخت تيس است كه به گفته كارشناسان، ارزش بوم شناختي ويژه اي دارد و بايد براي شناساندن آن حتي به جوامع علمي و انجام اقدامات حمايتي، بيشتر تلاش كرد. با وجود تحقيقات زيادي كه در سال هاي اخير، درباره گياهان جنگل هاي شمال انجام شده است، هنوز ابهامات فراواني در اين زمينه وجود دارد.
مطالعات انجام شده، بيشتر روي گياهان چوبي كه در حدود 150 الي 200 گونه هستند، تمركز يافته و اطلاعات چنداني درباره گونه هاي علمي جنگل هاي شمال كه دست كم يك هزار و 200 نوع را شامل مي شود، حاصل نشده است. به تاكيد اين كارشناسان با اين حال حتي درباره گونه هاي درختي و درختچه اي در جنگل هاي شمال نيز اطلاعات كاملي وجود ندارد.
علي ويسي، كارشناس ارشد جنگلداري، مي گويد: درخت تيس حتي براي بسياري از كارشناسان، ناآشناست و نمي توانند آن را تشخيص دهند. وي كه از معدود كساني است كه تحقيقي مستقل درباره اين درخت انجام داده، مي افزايد: تيس، ظاهري زيبا دارد و از آن در پارك ها نيز مي توان استفاده كرد.
به گفته وي، اين درخت در ايران شش گونه دارد و در ارتفاعات جنگل هاي شمال و از يك هزار و 700متر تا دو هزار متر از سطح دريا ديده مي شود.
اين كارشناس ارشد جنگلداري تاكيد كرد: تيس در نزديكي روستاي لاشك نوشهر، در ارتفاع دو هزار و 610 متري هم روييده است و بارندگي مورد نياز اين گونه درختي، 350 الي 650 ميلي متر در سال است و بيشترين تراكم را در دره ها و مناطق صخره اي و خاك هاي آهكي و مرطوب دارد. ويسي گونه هاي همراه تيس را چنين ذكر كرد: آوري، راش، ون، بارانك، گيلاس جنگلي، كرب، لور، ممرز، وليك، زرشك، ماي مرز، آلوچه، ازگيل، سياه ال، بنفشه، قرقيون، پامچال، توت فرنگي و متامتي.
ويسي افزود: روستاييان از برگ اين درخت براي تعليف دام استفاده مي كنند و چوب آن را به مصرف سوخت مي رسانند كه با توجه به كمياب بودن آن، آثار مخربي برجاي مي گذارد. اين كارشناس ارشد جنگلداري تصريح كرد: تيس گونه اي سايه پسند است و اغلب در زير اشكوب آوري ديده مي شود و پوست تنه اي سفيد و حساس به آفتاب دارد.
وي ادامه داد: اين درخت بايد براي جلوگيري از فرسايش خاك، در محيط طبيعي كاشته شود كه منحصر است به مناطقي از جنگل هاي شمال و براي استفاده هاي زميني نيز مناسب است. كارشناسان جنگل مي گويند: درخت تيس در ايران فقط در بخش هايي از جنگل هاي شمال مي رويد ولي در اروپا نيز انتشار دارد. شاخه هاي تازه  آن، صاف با خزي كم و بيش نارنجي رنگ است كه سپس صاف و خاكستري مي گردد.
پژوهشگر مركز تحقيقات كشاورزي و منابع طبيعي استان مازندران گفت: تيس درختي است از تيره گل سرخ كه برگ هاي مركب شانه اي فرد دارد و با اين ويژگي از ديگر گونه هاي اين خانواده بازشناخته مي شود. يوسف گرجي بحري افزود: برگ تيس، شش الي هفت برگچه دارد و حاشيه آن دندانه دار و ميوه اش زرد مايل به قرمز است و در فصل پاييز مي رسد.
وي ادامه داد: اين درخت به ناحيه خزري تعلق دارد و با فلور اروپا مشترك است و در جنگل هاي شمال ايران، درختي نادر محسوب مي شود. اين پژوهشگر تاكيد كرد: تيس، اغلب در ارتفاعات بالاي جنگل هاي شمال و مناطق مرتفع مي رويد و بيشتر به صورت پراكنده ديده مي شود.
گرجي درباره رويشگاه هاي اين گونه در جنگل هاي شمال گفت: تيس در رودبار گيلان، كندوان، پل زنگوله، سياه بيشه و ديگر مناطق كوهستاني شمال مي رويد. به گفته او، چوب آن اهميت صنعتي ندارد و ارزش هاي آن، بيشتر زيست محيطي و گياه شناختي است و به دليل زيبايي، براي فضاي سبز نيز مناسب است. به دليل انجام نشدن تحقيقات لازم درباره درخت تيس، ويژگي هاي اين گياه به روشني معلوم نيست و به همين دليل، حتي در جنگل كاري در مناطق مرتفع كه زيستگاه آن است، به ندرت از تيس استفاده مي شود.
كارشناس جنگل كاري اداره كل منابع طبيعي غرب مازندران گفت: در هيچ يك از نهالستان هاي دولتي غرب مازندران، نهال تيس توليد نمي شود. علي كيان افزود: توليد نهال تيس، مشكل است و گذشته از اين، در جنگل كاري ها عادت شده كه روي گونه هاي متعارف و متداول كار شود. وي تاكيد كرد: به دليل كمبود بودجه، مجبوريم نهال هايي توليد كنيم كه كم هزينه تر باشند و به همين دليل، اغلب جنگل كاري هاي ما، با گونه هايي نظير كاج سياه، ون و شيردار است.
كيان پيشنهاد كرد: براي گونه هاي ارتفاعات بالا بايد بودجه اختصاصي در نظر گرفت و اگر از كميت جنگل كاري ها كم و به كيفيت آن افزوده شود، نتيجه بهتري به دست مي آيد.
اين كارشناس جنگل كاري گفت: چهار سال است كه جنگل كاري در ارتفاعات را توسعه داده ايم و به عقيده من بايد نهالستان هاي موقتي در ارتفاعات ايجاد كنيم كه از نظر هزينه نيز به صرفه تر است.
كيان تصريح كرد: به دليل كمبود نهالستان هاي ارتفاع بالا، مجبوريم از نهال هاي توليد شده در جلگه استفاده كنيم كه تلفات نهال در اين حالت، بالاست. در جنگل هاي شمال كه 8/1 ميليون هكتار وسعت دارند،?? گونه درختي و?? گونه درختچه اي وجود دارد.]]>
</TEXT>
</DOC>
<DOC>
<DOCID>HAM2-851103-089</DOCID>
<DOCNO>HAM2-851103-089</DOCNO>
<ORIGINALFILE>/1385/851103/world/_asib.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[يك روز در سالن تشريح پزشكي قانوني
سكوت در محضر خاموشان]]>
</TITLE>
<TEXT>
<IMAGE>/1385/851103/world/009336.jpg</IMAGE>
<![CDATA[
عكس: گلناز بهشتي
]]>
<IMAGE>/1385/851103/world/009339.jpg</IMAGE>
<![CDATA[
دكتر بشير ناز پرور رئيس سالن تشريح پزشكي قانوني
علي دلدار
ورود ممنوع! اين تابلويي است كه مانع ورودم به سالن تشريح مي شود، ورود به دنياي مردگان ممنوع. آن سوي در، دنياي مردگان و اين سو، دنياي پرهياهوي زنده هاست. آن سو، مردگان آن قدر آرام و راحت آرميده اند كه انگار دارند به زنده ها نيشخند مي زنند.
تابلوي ورود ممنوع را پشت سر مي گذارم، وارد راهرويي مي شوم كه انتهايش به سالن تشريح ختم مي شود؛ سالني بزرگ با ديوارهاي تا سقف كاشي  شده، تميز و تا دلتان بخواهد سكوت. قبل از ورود به سالن، سرك مي كشم تا از نظر روحي آمادگي حضور در آن جا را بيابم. سكوتي مطلق فضا را به تسخير خود درآورده، تخت هاي فلزي با فاصله هاي معين، اجساد را در آغوش گرفته اند. تصور مي كنم مرده ها داشتند با هم پچ پچ مي كردند و با آمدن من، ژست ساكت  بودن به خود گرفته و چشم هايشان را بسته اند.
ميان اجساد قدم مي زنم، پيرمردي با لباس منزل، انگار من را مي بيند، خودش را به خواب مي زند، به صورتش زل مي زنم ببينم پلك مي زند يا نه، اما با خوف اين كه نكند از جا بلند شود و يقه ام را بگيرد، از كنارش مي گذرم.
به گوشه اي از سالن مي روم تا همه را در يك نگاه ببينم، به آرامش شان حسودي ام مي شود، بدون غم آب و نان، آرام و راحت خوابيده اند. تمام قول  و قرارهاي خود را در دنيا فراموش كرده   و در آخرين ايستگاه زندگي در صف ورود به دنياي ديگر ايستاده اند. بعضي هايشان آه نداشتند كه با ناله سودا كنند و خانه  اجاره ايشان امروز و فردا بود كه بر سرشان خراب شود و برخي ديگر هم به فكر اضافه  كردن طبقات برجشان بودند، امضاء بعضي هايشان نيمي از شهر را جابه جا مي كرد و بعضي هايشان هم ارزش امضاء نداشتند، اما اينجا همه چيز به انتها رسيده، هر كه بودند، بودند و حالا به گرمي كنار هم خوابيده اند، براي اينها، اينجا آخر دنياست.
فاصله ميان مرده ها و زنده ها، آن قدر زياد به نظر مي آيد كه گويي سالهاست حضور در دنيا را فراموش كرده اند. دكتر بشير نازپرور رئيس تالار تشريح، فاصله اي بين مرگ و زندگي قائل نيست و مي گويد: هيچ فاصله اي بين مرگ و زندگي وجود ندارد. اين را وقتي درك مي كنيد كه جسد پيرمردي سالخورده را كنار نوزادي تازه  به دنيا آمده ببينيد. مرگ با آمدنش به هيچ چيز نگاه نمي كند و گاه آن قدر سريع مي آيد كه همه را غافلگير مي كند.
به جسد ديگري نزديك مي شوم، مردي حدود 30 ساله، انگار مي گويد: آه، اگه مرگ امان مي داد.
احساس مي كنم از چهره اجساد، مي توان به حالت روحي شان پي برد، اما دكتر نازپرور مخالف است و مي گويد: چهره افراد زنده، آينه تمام نماي درونشان است اما در مرده ها اين طور نيست، زيرا هيچ انقباضي در عضلات صورت شكل نمي گيرد و هيچ برداشتي نمي توان از چهره جسد داشت. من موردي داشتم كه پدري جسد فرزندش را تشخيص نداد و يا پسري كه مادر خود را نشناخته بود.
اكثر تخت هاي سالن پر هستند و جسدها به صورت افقي در صف منتظرند نوبتشان برسد. دقايقي بعد پزشكان قانوني مي آيند و هريك كار بر روي جسدي را آغاز مي كنند.
گروهي از مردم تشريح اجساد را برنمي تابند و احساس خوبي ندارند، اما تشريح، تنها راه روشن  شدن حقايق است. اين را دكتر نازپرور مي گويد و ادامه مي دهد: آمارها نشان مي دهد علت تشخيص مرگ هايي كه بدون كالبدشكافي انجام شود، 25 تا 30 درصد خطا دارند، بنابراين بايد با كالبدشكافي، علت مرگ را بيابيم و همه جاي دنيا هم به همين صورت انجام مي شود. هدف از كالبدشكافي، تعيين علت مرگ نسبت به تمام شبهات در مورد نحوه و علت آن است و بايد مشخص شود مرگ طبيعي بوده يا خودكشي و قتل، كه اين موارد بدون كالبدشكافي واقعاً ميسر نيست.
رئيس تالار تشريح مي افزايد: هر روز ميزبان 30 تا 35 جسد هستيم، تجربه پزشكان قانوني برخي اجساد را از كالبدشكافي معاف مي كند، چون از ظاهر آنها مي توانند علت مرگ را تشخيص دهند و در غير اين  صورت به كالبدشكافي متوسل مي شوند.
دست اندركاران اين شغل،  برخلاف ساير شغل ها، دوست ندارند سرشان شلوغ شود اما حوادثي مانند مسجد ارك و سانحه هواپيماي خبرنگاران، سرشان را شلوغ مي كند.
سراغ جسد ديگري مي روم انگار منتظر است به او هم سري بزنم، چنان پتو را روي خود كشيده كه انگار مي ترسد سرما بخورد. جلوتر مي روم و قسمتي از بدنش كه از پتو بيرون مانده را مي بينم،  با ديدن سوختگي شديد، از كنارش مي گذرم. به اين فكر مي كنم چه طور يك پزشك مي تواند ساعت ها بالاي سر اين جسد بايستد؟ بررسي همه اجساد سخت است، چون بايد علت مرگ مشخص شود و ساده  نگاه  كردن، باعث اشتباه جبران ناپذيري خواهد شد. اما جسدهايي كه به خاطر گذشت زمان، متعفن شده و يا جسدهاي سوخته، كار ما را سخت تر مي كنند و تشخيص نيز سخت تر مي شود. مواردي داشتيم كه جسد به خاطر گذشت زمان كرم گذاشته، اما ما به عنوان مرجع كارشناسي، آن را هم بررسي كرديم.
از تشريح اجساد مي پرسم: طبق نظر همه اديان، كالبدشكافي حرام است مگر اين كه حقي از كسي ضايع شود و ما هم تا حد امكان تلاش مي كنيم جسد باز نشود اما ممكن است باز نكردن جسد، علت مرگ را با ابهام روبه رو كند و خون مقتولي پايمال شده و يا سر بي گناهي، بالاي دار برود. طبق بخشنامه اي كه سال 82 از سوي وزارت بهداشت به بيمارستان ها ابلاغ شده، مي توانند براي بسياري از اجساد، گواهي فوت و جواز دفن صادر كنند اما شكايت ها از پزشكان و بيمارستان ها، آنها را مجبور كرده اجساد را به اينجا بفرستند.
مشغول ديدار با اجساد ديگر هستم كه ميهماني تازه وارد به جمع مان مي پيوندد؛ پسري چهارده ساله. روي تخت كه قرار مي گيرد به صورتش نگاه مي كنم، ابروهاي درهم  كشيده  و لبهاي جمع شده اش كه گويي به خاطر تحمل درد در آخرين لحظه  هاي حيات بوده، حالت خاصي به صورتش داده است. براي لحظاتي پلك هايم را روي هم مي گذارم و به ياد دخترم مي افتم كه شش سال پيش،  تنهايمان گذاشت و رفت. مليحه همين روزها تولد دوازده  سالگي اش را در دل مان جشن مي گيرد و شمع تولدش را خاموش مي كند.
جاي 14 ضربه چاقو در بدن پسرك ديده مي شود اما هيچ كدام علت تامه مرگ نيستند، كبودي جاي دست قاتل روي گردنش ديده مي شود. پزشك ابتدا از نظر فيزيكي تمام بدن را بررسي و با دقت تمام، شكم و قفسه سينه اش را باز مي كند تا همه قسمت هاي دروني بدن، نمايان  شود. خودم را جمع مي  كنم تا بتوانم اين صحنه ها را ببينم، دماي سالن هم آن قدر پايين هست كه بتوانم لرزش پاها و به هم  خوردن دندان هايم را تقصير سردي هوا بيندازم.با قطعاتي كه از بدن بيرون آورده مي شود، چه مي كنيد؟ براي دقت بيشتر در كار، آن قسمت توسط چرخ گوشت، چرخ مي شود تا سلول ها كاملاً با هم مخلوط شوند، بعد از فرآيندهاي پيچيده و دقيق آزمايشگاهي، عصاره آن گرفته شده و ميان سلول ها، دنبال علت مرگ مي گرديم.
با خود مي انديشم هرچند اين شغل شان است، اما كدام حقوق و انگيزه مادي مي تواند كسي را ترغيب به اين كار كند؟ نيم نگاهي به پزشك مي كنم كه چشمانش از فرط دقت، گرد شده و ابروهايش تا نزديك موهايش بالا رفته است. چشمان من هم دارد از حدقه بيرون مي زند و تمام تنم مي لرزد، يكي دوبار هم نزديك بود نقش زمين شوم. كار پزشك روي پسرك تمام مي شود، رويش را مي كشند و از سالن تشريح بيرون مي برند،  نبايد ديرش شود، عده اي بيرون منتظر و نگرانش هستند.
مي پرسم با ديدن اين همه جسد، قصي القلب نشده ايد؟ اتفاقاً خيلي هم رقيق القلب شده  و خيلي هم زود گريه مي كنم. نگاه ما به اجساد عاميانه نيست، ما به دنبال علت پايان زندگي هستيم، چون مي خواهيم اين علت ها را كمتر كنيم. ما هر روز با پايان زندگي چندين نفر سروكار داريم و تكرار اين مساله، باعث نازك دلي مان شده است.
پسرك با رفتن خود، هوش و حواس من را هم با خود مي برد، حال خوبي ندارم و همين باعث مي شود ناگهان احساس كنم يكي از جسدها سرش را برگرداند و تا من را ديد سر جايش خوابيد. مي پرسم ممكن است اينجا جسدي زنده شود؟ از سال 73 كه من اينجا هستم و نه  سالي كه رئيس تالار تشريح هستم، اتفاق نيفتاده ولي براي استاد ما مرحوم گودرزي چرا. جسدي كه از نظر فيزيكي متلاشي شده بود را آوردند و چون در پلاستيك پيچيده و شب را در سردخانه صبح كرده بود، جلوي دهانش عرق كرده و همين مساله از نگاه پزشكان دور نمانده بود. او را فوراً به بيمارستان منتقل كردند. مدتي بعد جواني با دسته گل نزد پزشكان آمد و گفت: من را نمي شناسيد؟ هماني هستم كه نزديك بود زنده  به گور شوم.
مي پرسم، ممكن است علت مرگ كسي را تشخيص ندهيد؟ كار ما امكان 5 تا 10درصد خطا دارد، نه به خاطر بي دقتي ما بلكه به دليل ضعف علم. گاهي شواهد پليس نشان مي دهد قتلي صورت گرفته ولي به خاطر تشخيص  ندادن علت مرگ، ما آن را طبيعي اعلام كنيم. در پزشكي قانوني مرگ از سه جنبه بررسي مي شود، مكانيزم مرگ، علت مرگ و نحوه مرگ و دغدغه اصلي ما، تعيين علت مرگ است و وقتي آن را تشخيص داديم، كارمان تمام مي شود. پرونده ها مانند پازل هستند كه ما به كمك پليس، قطعات آن را كنار هم مي گذاريم تا تصوير روشن و درستي از علت و نحوه مرگ پديدار شود.
ديگر طاقتم طاق شده، احساس مي كنم عنقريب است قالب تهي كنم. نگاهي به ساعت سالن مي كنم، هشت و نيم را نشان مي دهد. از فرط تعجب نزديك است شاخ دربياورم، فقط نيم ساعت گذشته؟ اما ساعت مچي ام، يازده و نيم را نشان مي دهد، انگار ساعت هم در سالن تشريح، به وقت آن دنيا مي گذرد، آرام و آهسته.
به اتاق دكتر نازپرور مي روم و مثل جسد روي صندلي مي افتم، چشمانم را مي بندم و سعي مي كنم آرامش از دست رفته ام را بيابم. از او مي خواهم خاطره تلخش را بازگو كند. سعي مي كنم خاطره  ها را در ذهن نگه ندارم چون نبايد به مسائل، احساسي نگاه كنم. ولي مرگ هاي دسته جمعي و تصادفاتي كه در آن همه اعضاء يك خانواده فوت مي كنند و آنها را كنار هم مي بينم تاثير بدي روي من مي گذارد. در قضيه مسجد ارك هم خاطره بسيار بدي دارم، مردي از يافتن همسرش در بين اجساد نااميد شده و از اين بابت خوشحال بود كه همسرش زنده است، اما وقتي اجساد ديگر را ديد، با جسد خواهرش مواجه شد و بعد از آن نيز جسد همسرش را يافت. آن صحنه مرا به شدت منقلب كرد.از تشخيص زمان مرگ مي پرسم: اصطلاحاً ما و جسد با هم صحبت مي كنيم، جسد با زبان خودش به ما مي گويد چه كسي هست، چند سال دارد و چه وقت و چرا مرده. اين پزشك قانوني است كه بايد گوش شنوا داشته باشد.
به صورت مهربان و صميمي دكتر نازپرور و موهاي گندمگونش خيره مي شوم و سؤالي در ذهنم نقش مي بندد كه دوست دارم جواب صادقانه اي بشنوم. با پرونده هاي سياسي و جنجال آفرين چه مي كنيد؟ ديد ما كاملاً تخصصي و كارشناسي است، بنابراين نگاه  سياسي، جايگاهي ندارد. ما آينده را نگاه مي كنيم. موارد جنجالي زيادي پيش مي آيد، اما حساسيت هاي پرونده را از خودمان دور مي كنيم، زيرا در غير اين صورت، نمي توانيم كارمان را انجام دهيم.
ميان صحبت ما كسي با صورتي اخم آلود و طلبكارانه وارد مي شود و منتظر امضاي نامه اش مي ماند. از نحوه برخورد خانواده ها مي پرسم، لبخند تلخي مي زند و مظلومانه مي گويد: خانواده ها وقتي سروكارشان به ما مي افتد، در وضعيت روحي مناسبي نيستند، به همين خاطر ناسزا هم شنيده ايم و حتي نزديك بوده كتك هم بخوريم ولي وقتي نتايج كالبدشكافي راز و رمز مرگ را روشن كرده، اينجا آمده اند و تشكر و معذرت خواهي كرده اند.
از ساختمان كه بيرون مي آيم، صف آمبولانس هايي را مي بينم كه مسافران خود را به مقصد رسانده اند و دستان زحمتكش كارگران ميانسال و گاه پيرمرد، آنها را به سالن تشريح منتقل مي كنند. پيرمرد ساده دل و مهرباني كه متوجه مي شود مشغول تهيه گزارش هستم، مي خواهد وضعيت معاش و دغدغه آب و نان و سختي و طاقت فرسا بودن كارشان را منعكس كنم. رسم امانت را رعايت مي كنم، هرچند كاركنان ساير قسمت ها هم حرف دلشان همين بود، از متخصصان آزمايشگاه گرفته تا نگهبان هاي ساختمان.
از كنار سالن انتظار كه عبور مي كنم، گريه و شيون مراجعه كنندگان، اغوايم مي كند. تازه به دنياي سكوت و آرامش مرده ها عادت كرده ام و كمتر تحمل شلوغي را دارم.]]>
</TEXT>
</DOC>
<DOC>
<DOCID>HAM2-851103-090</DOCID>
<DOCNO>HAM2-851103-090</DOCNO>
<ORIGINALFILE>/1385/851103/world/_asib.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجره
پزشكي قانوني در يك نگاه]]>
</TITLE>
<TEXT>
<![CDATA[گروه اجتماعي -بروشورها و بولتن هاي سازمان پزشكي قانوني نشان مي دهد، سالانه 000/850/1 پرونده به اين سازمان ارجاع مي شود كه فقط 5/3 درصد آن به سالن تشريح مربوط مي شود و 5/81 درصد اين پرونده ها مربوط به معاينات باليني و 15 درصد هم خدمات آزمايشگاهي را شامل مي شوند.
مدير روابط عمومي پزشكي قانوني مي گويد: آزمايشگاه پزشكي قانوني بسيار پيشرفته است، اما فقط در اختيار سالن تشريح نيست بلكه فعاليت هاي بسياري در آن انجام مي شود، مانند: آزمايش اعتياد به الكل و مواد مخدر، تعيين گروه هاي اصلي و فرعي خون، تعيين گروه خون از روي نمونه هاي لكه و مو، تعيين رابطه خويشاوندي از روي dna، بررسي موارد تجاوزهاي جنسي، تعيين بنيان لكه هاي مشكوك، آزمايش بارداري، بررسي نمونه هاي زيستي و غيرزيستي از نظر سموم و داروها، بررسي نمونه هاي زيستي از نظر آسيب شناسي و ده ها فعاليت  ديگر كه با زندگي روزمره مردم سروكار دارد. دكتر ميرهادي مي افزايد: فعاليت هاي تحقيقاتي وسيعي هم در اين سازمان انجام مي شود مانند تعيين ابوت كودك، معاينه اختصاصي زنان، بررسي نازايي زنان، از كارافتادگي، رشد جسماني و عقلاني، تعيين نقص عضو، معاينه اختصاصي مردان، بررسي و صدور مجوز سقط جنين، تعيين سن، صحت مزاج براي استخدام، تطبيق آلت جرم با نوع صدمه و ده ها موردي كه همه و همه جزو فعاليت هاي ساير معاونت هاي اين سازمان محسوب مي شوند.
آمار تولد و وفات
اين در شرايطي است كه براساس آخرين اطلاعات موجود، طي سال هاي 70 تا 84 نسبت آمار ازدواج به طلاق در استان تهران به طور ميانگين 5/6 بوده كه بيشترين نسبت اختلاف ميان اين دو مؤلفه مربوط به سال 72 با 39/9 و كمترين نسبت با 4/1 مربوط به سال 79 گزارش شده است.
بر اساس آمار اداره كل ثبت احوال استان تهران، به طور كلي در مدت زمان مذكور 2 ميليون و 616 هزار و 559 مورد تولد، تعداد 783 هزار و 218 مورد وفات، يك ميليون و 384 هزار و 277 مورد ازدواج و تعداد 216 هزار و 245 مورد طلاق در اين ادارات به ثبت رسيده است.
همچنين طي 15 سال گذشته، بيشترين ولادت مربوط به سال 70 با 209 هزار و 805 مورد و كمترين آن مربوط به سال 75 با 161 هزار و 947 مورد بوده است.در همين مدت، بيشترين وفات در سال 75 با 80 هزار و 32 مورد و كمترين وفات در سال 72 با 36 هزار و 490 مورد ثبت شده است.
همچنين براساس آمار ثبت وقايع حياتي استان تهران در 15 سال اخير، بيشترين طلاق هاي ثبت شده مربوط به سال 84 با 22 هزار و 492 مورد و در همين مدت كمترين طلاق در سال 72 با 8 هزار و 620 مورد به ثبت رسيده كه نشان دهنده كاهش اختلاف ميان ازدواج و طلاق و به همين نسبت افزايش طلاق در اين استان بوده است.
براساس اين گزارش، طي اين مدت، بيشترين ازدواج ها در سال 84 با 118 هزار و 552 و كمترين ازدواج در سال 71 با 75 هزار و 51 مورد به ثبت رسيده است.
علاوه بر اين آمارها نشان مي دهد طي سال هاي 71 تا 73 ميزان طلاق ها در مقايسه با سال 70 كاهش چشمگيري داشته و كمتر از 10 هزار مورد در سال بوده است، اما از سال 74 تا 84 اين ميزان همواره افزايش داشته است.]]>
</TEXT>
</DOC>
<DOC>
<DOCID>HAM2-851103-091</DOCID>
<DOCNO>HAM2-851103-091</DOCNO>
<ORIGINALFILE>/1385/851103/world/_asib.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)271]]>
</TITLE>
<TEXT>
<IMAGE>/1385/851103/world/009375.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851103-092</DOCID>
<DOCNO>HAM2-851103-092</DOCNO>
<ORIGINALFILE>/1385/851103/world/_econw.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ر
تشكيل شوراي عالي آب]]>
</TITLE>
<TEXT>
<IMAGE>/1385/851103/world/009372.jpg</IMAGE>
<![CDATA[
عكس: شهيد محمد كربلايي احمد
محمد علي توحيد
آب پيش نياز اصلي شكل گيري تمدن هاي بزرگ درگذشته بوده است كه با ايجاد آبادي و محصولات غذايي به توان بالا رفتن كشورها منجر مي شد. امروزه فناوري و توان علمي ملت ها براين حكم تاريخي غلبه كرده است ولي كمبود آب يك مانع جدي در راه توسعه كشورهاست. كشور ايران در محدوده جغرافيايي فعلي خود از ميزان محدودي منابع و ذخايرآبي برخوردار است و بايد براي اين ميزان آب برنامه ريزي كند و با بكار گيري توان علمي و نيروي انساني خويش براين چالش غلبه كند. البته امروزه حفظ منابع آب يك نياز بين المللي است. در زمينه كنترل اين دارايي و ثروت باارزش در ايران گام هاي مهمي در سال هاي اخير برداشته شده است ولي يك گره و معضل اساسي در اين بخش هنوز به درستي مورد توجه قرار نگرفته و آن برآورد كارشناسي ارزش اقتصادي آب در برنامه ريزي هاي كشور است. بايد دانست كه آب در آينده بيش از امروز ارزش اقتصادي دارد و خواهد داشت.براي آگاهي از برنامه ريزي هاي دولت در بخش آب كشور با معاون امور آب وزارت نيرو گفت وگو كرده ايم.
* بحث خصوصي سازي صنعت آب كشور در چه مرحله اي قرار دارد؟
- اين يك بحث حقوقي دارد و يك بحث اجرايي. در بحث حقوقي در اصل 44 قانون اساسي ذكر شده است سدهاي بزرگ و شبكه هاي بزرگ بايستي تحت اداره دولت باشد و در حقيقت در مورد سدها و شبكه هاي بزرگ تكليف در اصل 44 روشن شده است. در مقطعي در حدود 7، 6 سال پيش بحث اين بود كه مقياس بزرگ يعني چه؟ به طور مثال چه سد و شبكه اي را بزرگ مي گوييم؟
ما در استانداردهاي بين المللي تعريفي از سد و شبكه هاي بزرگ داريم ولي اين كه آيا اين استاندارد در اين مقياس براي قانونگذار هم ملاك باشد يا نباشد قابل بحث است. در موقع تدوين برنامه سوم در دوره قبل يك ماده آمده بود كه به وزارت نيرو اجازه داده مي شد كه مشاركت بخش خصوصي را در ساخت سدها و شبكه ها جلب نمايد. در آن مقطع اين ماده با مخالفت شوراي نگهبان مواجه شده بود. نه با اصل آن، بلكه عنوان مي كرد چون اين موضوع بلندمدت مي باشد در يك قانوني كه 5 سال بيشتر عمر ندارد نمي توان اين موضوع را مطرح كرد چون كسي كه براي مدت 50 تا 60 سال مي خواهد سرمايه گذاري نمايد، قانوني كه اعتبار آن 5 سال است نمي تواند تضميني  براي سرمايه گذاري در بخش آب باشد. به همين دليل در آن زمان مطرح شد كه مجلس اين ماده را پس بگيرد و وزارت نيرو بعد از بررسي به عنوان يك قانون دائمي به مجلس ارسال نمايد و مصوبه آن گرفته شود.
در سال 80 و 81 وزارت نيرو قانوني را به تصويب رسانيد و شوراي نگهبان نيز آن را تصويب كرد. بنابراين بايد گفت مقوله سدها و شبكه هاي بزرگ به نحوي در قالب اين قانون حل شد. قانونگذار اجازه داد در ارتباط با سدها و شبكه ها سرمايه گذاري شود و قوانيني را تصويب كرد. ولي اشكالي كه وجود دارد اين است كه قانوني كه تصويب شد آن جامعيت و پختگي لازم را ندارد تا يك سرمايه گذار كه سرمايه خود را كه مبلغ كمي نيست بين 30 تا 40 ميليارد تومان براي يك سد سرمايه گذاري نمايد و عملاً مي شود گفت قانوني كه در ارتباط با سرمايه گذاري بخش غيردولتي براي آب پيش بيني شده آن ظرفيت حقوقي لازم را براي اطمينان كافي و شرايط فراگير براي اين گونه سرمايه گذاري ها ندارد.
به همين دليل وزارت نيرو مشغول بازنگري اين قانون است و سعي خواهيم كرد براي سال آينده قانون سرمايه گذاري بخش غيردولتي در امور آب كشور در مورد سدها و شبكه ها را به مجلس برده و قانون جامع و مانعي را ايجاد كنيم.
در مورد بحث اجرايي و در ارتباط با ابلاغيه مقام معظم رهبري بخش آب هم شامل اين ابلاغيه بود. متني در مجمع تشخيص مصلحت نظام تهيه شده بود ولي بعداً وقتي ابلاغيه صادر شد، بخش آب از اين ابلاغيه حذف شد. ما مكاتبه اي را با دفتر مقام  معظم رهبري انجام داديم و خواهش كرديم بفرمايند چه شرايطي فراهم شده كه اين بخش در ابلاغيه حذف شده است ما منتظر هستيم كه از طريق دفتر رهبري در جريان قرار بگيريم بخش آب در ارتباط با بند ج چه وضعيتي پيدا مي كند.
* در حال حاضر بند ج شامل بحث آب نيز مي شود يا نه؟
- علي رغم آن كه آن قانون ارسال و تصويب شده است و حتي يك همايش سرمايه گذاري در بخش آب برگزار شده و حدود 13 طرح هم براي ارائه مطرح شده است و كميسيون ها و آيين نامه هاي مربوطه تهيه شده اما قدمي در اين ارتباط برداشته نشده است.
از بعد اجرائي، قانون آن ظرفيت حقوقي را ندارد و ديگر اين كه از بعد فرهنگي اعتقادي در اين ارتباط وجود دارد. به هر حال آب در فرهنگ ما شرايط خاص و ويژه اي دارد و سرمايه گذار زياد تمايلي در خصوص سرمايه گذاري در اين بخش ندارد و ديگر اين كه فكر مي كند در هر زماني قانوني مطرح شود و تصميم جديدي در مورد آب گرفته شود و يا در ارتباط با قيمت آب تصميماتي گرفته شود و البته وقتي به بحث انرژي مي رسيم يك چنين برداشتي وجود ندارد و ديگر اين كه اين بخش سرمايه گذاري بالايي را مي طلبد. در حال حاضر سدهاي متوسط ما بين 50 تا 30 ميليارد تومان مي باشد و سد و شبكه بين 70 تا 60 ميليارد تومان. سرمايه گذاري كه چنين سرمايه اي را در اختيار داشته باشد و بخواهد روي يك مقوله خاص سرمايه گذاري كند- در كنار آن فرهنگ و باوري كه ذكر شد- محدوديت هايي دارد و به همين دليل علي رغم آن كه در سال 82 بخش آب كشور 13 طرح را جهت سرمايه گذاري مطرح كرده هيچ كدام به صورت جدي اجرائي نشده است و امسال تمام تلاش ما اين است كه يكي از سدهايي را كه جهت مصرف شرب منطقه بخش پارس جنوبي است و تقريباً مصرف كننده مطمئني نيز مي باشد به صورت جدي پيگيري  كنيم و از بعد حقوقي نيز ظرفيت قابل قبولي ايجاد كنيم. ظرفيت حقوقي موجود راضي كننده نيست و از بعد فرهنگ و باور عمومي بايد اين نكته تاكيد شود كه آب نيز مانند برق و نفت يك كالا است و مي شود با اطمينان كامل سرمايه گذاري نمود. از لحاظ حجم اعتباري شايد نتوان سرمايه گذاري را پيدا كرد كه 100 درصد سرمايه گذاري را انجام دهد و ما بيشتر از موضع سرمايه گذاري به مشاركت سوق پيدا مي كنيم كه 50 درصد دولت و 50 درصد شخص حقوقي سرمايه گذاري نمايد.
* در خصوص نامه اي كه براي مقام معظم رهبري تهيه شده است آيا جوابي گرفته ايد؟
- خير
* بخش خصوصي فقط در دو طرحي كه فرموديد سرمايه گذاري مي كند؟
- دو طرح به صورت جدي مطرح است.
* با توجه به اين كه يك كشور نفت خيز هستيم به نفت بيشتر اهميت مي دهيم ولي گفته مي شود در آينده در جهان بحران آب وجود خواهد داشت و به تعبيري جنگ هاي آينده بر سر آب خواهد بود، متناسب با اين پيش بيني ها سياست هاي معقول و درستي در بخش آب نداريم، آيا پيش بيني و برنامه ريزي در اين مورد وجود دارد؟
- در كشور ما از بعد اقتصادي جايگاه آب با نفت يا بنزين متفاوت است. البته به شكلي و تا حدودي جايگاه آب نسبت به جايگاه نفت يا بهتر بگوييم بنزين روشن شده است. الآن بايد گفت يك ليتر بنزين حدود 80 تومان است در حالي كه يك ليتر آب در ظرف هاي بسته بندي 250 تومان عرضه مي شود. به اين ترتيب در حال حاضر قيمت آب بسته بندي حدود 3 برابر قيمت بنزين است و اين نشان  مي دهد كه كشور بايد به سمتي رود كه ارزشي مناسب براي سوختهاي فسيلي اتخاذ نمايد. با آن وجود در بخش آب با دو چالش اساسي روبه رو هستيم: 1- چالش طبيعي 2- چالش انسان ساز
ما كشوري هستيم كه 85 درصد از خاك ما در يك منطقه خشك و نيمه خشك قرار گرفته است و ميزان بارش 250 ميلي متر در سال است در مقابل متوسط 750 ميلي متر كه متوسط بارش دنيا است. ما يك درصد جمعيت دنيا را در اختيار داريم در صورتي كه سه دهم درصد منابع آب شيرين را در اختيار داريم بنابراين به طور بالقوه يك كشور كم آب هستيم.
اين ميزان كم آبي هم 10 درصد و 20 درصد نيست بلكه يك سوم نسبت به متوسط دنيا است. در عين حال همين بارش هاي محدود نيز از لحاظ زماني و مكاني تناسب ندارد. يعني 70 درصد بارش ها در 30 درصد خاك كشور مي بارد. يا از لحاظ زماني در 4 يا 5 ماه خاص اين بارش ها وجود دارد كه در هر دوره چند ساله درگير يك خشكسالي مي شويم و اين شرايط طبيعي كشور است.
در اين شرايط ما با يك چالش اساسي ديگر روبه رو هستيم و آن اين است كه از اين آب بسيار محدود با ارزش و كمياب هم تقريباً به بدترين وجه استفاده مي كنيم. در گزارش يك كارشناس بخش كشاورزي كه وزير كشاورزي ارائه داده است نيز به نحوي اين عنوان شده، از لحاظ ميزان آبي كه در حال حاضر در بخش كشاورزي مصرف مي شود، حدود 90 ميليون تن كالاي كشاورزي توليد مي شود در حالي كه با همين ميزان آب مي شود 240 ميليون تن توليد كرد. اين نشان مي دهد كه از آب موجود هم درست استفاده نمي كنيم. در بخش شرب نيز همين گونه است ما تقريباً در بهترين شرايط 20 تا 25 درصد از آب شرب را كه بسيار با ارزش و گران است تلف مي كنيم و اين چالش ربطي به طبيعت ندارد بلكه برمي گردد به سياست ها و برنامه ها و عملكردهاي ما. البته من به هيچ وجه قبول ندارم كه امروز در كشور بحران آب داريم. بحران آب يك تعريف علمي مشخص دارد ولي اين كه چند دهه ديگر به اين مرحله مي رسيم قابل پيش بيني است. براي اين كه بحران آب را در كشور به تاخير بياندازيم، بايد بتوانيم تمام آب هايي را كه قابل استحصال است مهار كنيم و تحت برنامه ريزي، كنترل و مديريت خود دربياوريم. امروز مي شود گفت از 130 ميليارد متر مكعب آب تجديد پذير براي حدود 100 ميليارد آن تحت برنامه ريزي و كنترل مديريت مي باشد و حدود 30 ميليارد متر مكعب تحت مديريت ما نيست و اين به آن مفهوم نيست كه اين 30 ميليارد به هدر مي رود بلكه تحت مديريت ما نيست در اين رابطه شايد نزديك به 60 درصد و يا 70 درصد مسير را طي كرده ايم. ما به دولت محترم اعلام كرديم كه اگر سالي 4 هزار ميليارد تومان در اختيار ما قرار دهند مي توانيم اين بحث را در ظرف يك دهه آينده تمام كنيم. اما در بخش مديريت تقاضا در آغاز كار هستيم. اشكال كار اين است كه به يك سري باور فرهنگي نياز است. در رابطه با استفاده بهينه و درست آب به يك فعاليت جمعي و برنامه ريزي شده نياز است كه بسيار وقت و انرژي مي خواهد و ديگر اين كه بر خلاف بحث اول كه بيشتر يك كار سازه اي است اينجا بيشتر يك كار فرهنگي و اجتماعي است و كار كردن با مردم و رساندن مردم به اين اعتقاد است. آنچه كه بيشتر از همه بحران آب را مي تواند به تاخير بياندازد اين است كه بتوان مقوله مديريت تقاضا را هرچه سريع تر انجام بدهيم. در اين زمينه نيز در حقيقت تشكيل شوراي عالي آب به عنوان بالاترين نهادي كه مي تواند اين فعاليت هاي فرابخشي را هماهنگ كند يك راه حل است.
]]>
<IMAGE>/1385/851103/world/009360.jpg</IMAGE>
<![CDATA[
در كنار تمام اين كارها، كارهايي نيز هست كه بايد انجام شود، برنامه ريزي هايي داريم تا بخشي از نياز شمال و شمال شرق كشور را از طريق واردات آب از طريق آب مازاد كه در كشورهاي همسايه وجود دارد تامين كنيم. ما ممكن است در جنوب غربي آب بسيار زيادي داشته باشيم ولي از بعد مسائل فني و اقتصادي امكان اين كه اين آب انتقال داده شود به شمال شرق وجود ندارد بنابراين به صرفه است كه در قسمت شمال شرق كه كم آب است از كشورهاي همسايه آب وارد شود و هزينه آن پرداخت شود و آب در جايي كه مازاد است صادر شود و بين اين دو يك تعادل برقرار شود. رياست جمهوري و وزير نيرو هم روي اين مقوله بسيار تاكيد دارند.
در كنار اين طرح ها طرح باروري ابرها هم هست كه در حدود يك ماهي است در كشور در حال اجراست و اثرات خوبي نيز داشته و ديگر اين كه مي توان اتلاف طبيعي آب را كاهش داد. به طور مثال تكنولوژي هاي تبخير روي درياچه ها را به حداقل رسانيد. اينها سياست هايي است كه در دستور كار است و اينها همه راه كارهايي است كه مي توان با هزينه هاي قابل قبول و با تكنولوژي هاي پيشرفته ما را ياري دهد كه بحران آب را به تاخير بياندازيم.
* با توجه به اين كه قرار بود 50 درصد بودجه به تكميل شبكه هاي آبياري و زهكشي برسد چه كارهايي انجام شده است؟
- آماري كه داريم در پايان برنامه چهارم حدود 700 هزار هكتار شبكه اصلي و نزديك به 2/1 ميليون هكتار شبكه فرعي پاياب سدها هستند كه ساخته نشده اند و به همان ميزان سرمايه گذاري كه روي ساخت سدها شده است و اهداف و برنامه هايي كه براي آنها پيش بيني شده است محقق نخواهد شد.
دو كار اساسي در اين ارتباط پيگيري شده است: 1 -  اين كه هيچ سدي را شروع نمي كنيم مگر اين كه شبكه آن هم شروع شود. 2- در ابتدا اعتبارات خود را به صورت مساوي براي سد و شبكه ها توزيع مي كنيم و از اين زمان به بعد فاصله بين سد و شبكه به وجود نمي آوريم و براي پركردن زمان ساخت شبكه هاي قبلي هم طرحي در هيأت دولت به تصويب رسيد كه 3 ميليارد دلار از صندوق ذخيره ارزي براي ساخت 500 هزار هكتار شبكه جديد علاوه بر برنامه هايي كه در حال حاضر وجود دارد اختصاص پيدا كرد و ما مشغول برگزاري مناقصه هستيم به خصوص در دشت خوزستان كه از اين محل استفاده كنيم. مفهوم اين قضيه آن است كه ظرفيت ساخت شبكه در كشور بايد حداقل 4 برابر وضعيت موجود باشد و اين يعني افزايش ظرفيت كارفرمايي، مشاورين و پيمانكاري و اينها در برنامه  مدوني به هيأت دولت ارائه شده است كه امكان چنين افزايش ظرفيتي در كشور وجود دارد.
.متن كامل مصاحبه را در همشهري آن لاين بخوانيد
www.hamshahrionline.ir]]>
</TEXT>
</DOC>
<DOC>
<DOCID>HAM2-851103-093</DOCID>
<DOCNO>HAM2-851103-093</DOCNO>
<ORIGINALFILE>/1385/851103/world/_econw.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاه امروز
بحران آب]]>
</TITLE>
<TEXT>
<![CDATA[گروه اقتصادي - مديريت، حفظ وصيانت از منابع آب در ايران كه منطقه اي خشك و با ميزان بارندگي سالانه كمتر از متوسط جهاني است تنها به سد سازي و بكارگيري سخت افزار و فناوري هاي موجود كه در دو دهه اخير در اين زمينه بسيار رشد كرده ايم محدود نمي شود.
دستيابي به اين هدف به برنامه ريزي مشخص نياز دارد كه اين برنامه نيز يك پيش نياز اساسي دارد و آن مشخص شدن جايگاه و ارزش اقتصادي آب در اين برنامه ريزي هاست. هر برنامه ريزي دراز مدت و كوتاه مدت در كشور بدون ارزيابي مشخص از ارزش واقعي يك واحد آب مورد نياز براي مصرف در بخش هاي مختلف اقتصادي و اجتماعي كشور ممكن نيست.
آب يك منبع تجديدناپذير است و هيچ جايگزيني ندارد و نه تنها بايد در مصرف آن همه معيارهاي بهينه براي حداكثر بهره برداري از آن را بكاربرد، بلكه بايد پس از مصرف براي بازگشت آن به چرخه مصرف برنامه ريزي كرد. علاوه براين نقش عمومي آب هرگونه برنامه ريزي در مورد آن را بدون يك اراده همگاني و همكاري بين بخشي غيرممكن مي كند. نقش آب در صنعت و كشاورزي غيرقابل چشم پوشي است. علاوه براين آب يك پديده اجتماعي است كه همه دولت ها موظف هستند تا آب شرب مورد نياز جوامع تحت مديريت خود را تامين كنند. بنابراين نقش عمومي برنامه ريزي براي آب را بدون همكاري بين  بخشي و همه دستگاه هاي مسئول غير ممكن مي كند.
وزارت نيرو بر تشكيل شوراي عالي آب به عنوان يك نهاد سياست گذاري و برنامه ريزي در بخش آب تاكيد مي كند و تشكيل آن را يك راه حل اساسي در اين زمينه مي داند. عضويت نمايندگان بخش هاي درگير در توليد و مصرف آب در اين شورا مي تواند به يك وحدت رويه در اين زمينه منجر شود و از ناهماهنگي و اتلاف سرمايه گذاري ها جلوگيري كند.
اين شورا علاوه براين در برنامه ريزي هاي فراگير و فرهنگ سازي در بخش آب كه يك ضرورت است نيز مي تواند موثرباشد. در هفته هاي پيش رو بودجه ساليانه كشور در مجلس شوراي اسلامي در حال بررسي است و نمايندگان مردم با توجه به اهميت آب در آينده اقتصاد ايران بايد علاوه بر توجه به مسئله تامين بودجه هاي لازم براي ايجاد تاسيسات مورد نياز براي حفظ و كنترل منابع آب كشور به شكل گيري نهادي مانند شوراي عالي آب در كشور نيز توجه كنند تا در هماهنگي و بهره برداري بهينه از امكانات موجود و برنامه ريزي براي آينده بكوشد و از بروز بحران آب پيشگيري شود. درصورت عدم برنامه ريزي و هدايت منابع و توان كارشناسي به بخش هاي مورد نياز وقوع بحران اجتناب ناپذيراست.
آب بيش از آنكه به برنامه ريزي هاي سخت افزاري نياز داشته باشد به برنامه ريزي هاي نرم افزاري و ارتقاي فرهنگ عمومي نياز دارد. بنابراين براي تغيير فرهنگ عمومي در اين زمينه به دليل دشواري تغيير در اين بخش بايد برنامه ريزي ها دقيق و هماهنگ باشد تا نتيجه  بخش باشد.]]>
</TEXT>
</DOC>
<DOC>
<DOCID>HAM2-851103-094</DOCID>
<DOCNO>HAM2-851103-094</DOCNO>
<ORIGINALFILE>/1385/851103/world/_idea.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[زمينه و زمانه بعثت]]>
</TITLE>
<TEXT>
<IMAGE>/1385/851103/world/009330.jpg</IMAGE>
<![CDATA[
استاد محمدرضا حكيمي
]]>
<IMAGE>/1385/851103/world/009327.jpg</IMAGE>
<![CDATA[
مقاله حاضر كه در آخرين شماره ماهنامه خردنامه همشهري(ويژه نامه پيامبر)منتشر شده شرح ماجراي بعثت است كه در آن نويسنده محترم سعي كرده با به تصوير كشيدن اوضاع داخلي شبه جزيره عربستان كه مملو از كشتار و غارتگري بود، اوضاع آشفته ايران، رم، فرانسه، اسپانيا، بريتانيا، مصر، هند و ژاپن، مسائل زنان و امتيازات طبقاتي را به بررسي بنشيند.
مقاله استاد حكيمي ياد آور اين نوشته آلبر ماله مورخ معروف فرانسوي است كه مي  گويد: پس از ظهور اسلام، مرتدان ملت پرست شرق، به روي مسلمانان آغوش گشودند و در زير لواي قرآن سعادتمند شدند.
سرزمين خشك عربستان، در سر راه آسيا و اروپا جاي داشت. كالاهاي هندوستان و چين را، از راه عربستان، با كشتي به مصر و غرب مي بردند. تنها يك ششم مردم عربستان شهرنشين بودند و ديگران چادرنشين و بيابانگرد. كار گروهي از آنان كشتار بود و غارت و همدمشان شتر و شمشير. يكي از شاعران جاهليت مي گويد: كار ما غارتگري است و هجوم به همسايه، و گاه اگر جز برادر خود كسي نيابيم، او را غارت مي كنيم.
دين اين قبايل بت پرستي بود. بت هايي به شكل انسان، حيوان و درخت(لات، عزي، هبل، بعل و..)مي ساختند و مي پرستيدند. گاه غار و چاه آب را نيز پرستش مي كردند. نه فقط بي هيچ قيد و شرطي، زنان بسيار مي گرفتند، بلكه زن در ميان آنان به صورت كالا خريد و فروش مي شد. دختر را ننگ مي دانستند و زنده به گور مي كردند. شعر و شاعري در ميان عرب رواج بسيار داشت و شاعران بسياري داشتند. ليكن شعرشان از مفاهيم با ارزش چنداني برخوردار نبود، مگر شمار اندكي از شاعراني كه داراي انديشه و تفكر بلند بودند. بخش عمده اي از اشعار عرب در تهييج به جنگ بود يا افتخار به كشتارها و غارت ها. منابع درآمد و اقتصاد اين قبايل - به جز درآمدهاي صحرايي- روابط بازرگاني محدودي بود كه با برخي از كشورهاي همسايه داشتند، و گاه از طريق يمن با خاور دور. در اين ميان خانه كعبه، مهم ترين وسيله امرار معاش گروهي از قبيله بود. اين خانه مورد احترام همه قبايل بود، هم به علت سابقه آن و هم اين كه در آن 300 يا 360 بت جاي داشت؛ هر بتي از آن قبيله اي و گروهي.
كشورهاي شناخته شده آن روز جهان نيز دچار نابساماني ها بودند. از جمله در ايران، مذاهب و اديان مختلف وجود داشت، و مردم زير فشار به سرمي بردند. حكام، آنان را بي دريغ مي كشتند. حرم سراهاي عريض و طويل، با تعداد بسياري زن -گاه تا سه هزار- فراهم مي ساختند. ميان مسيحيان و زردشتيان كشتارهاي فجيع رخ مي داد. موبدان -روحانيان زردشتي- بر دوش مردم سوار بودند و همدست با طبقه حاكم. تحصيل، انحصاري بود و هركسي حق نداشت درس بخواند و علم بياموزد. امتيازات پوچ طبقاتي به سختي رعايت مي شد. از همه پر فشارتر، همين تبعيضاتي بود كه بر پايه تقسيم بندي جامعه از نظر فاميل و خاندان قرار داشت. اين چنين بود روزگار...
در رم، فرانسه، اسپانيا، بريتانيا، مصر، هند، ژاپن، چين و... نيز مشكلات و مسائل بسياري براي انسان ها مطرح بود، كه شرح آنها در كتاب هاي تاريخ آن دوران جهان آمده است. بر همه اين مشكلات، بار مشكلات فكري نيز سنگيني مي كرد و اختلاف هاي عقيده اي -چنان كه ياد شد- به شدت تاثير بد خود را نشان مي داد. يهوديت، مسيحيت، بودايي گري، زردشتي گري و ديگر آيين هاي آن روزگاران و مذاهب متحجر، بار سنگيني بر زندگي بشر محسوب مي شد. در چنين روزگاري كه بشريت دچار سهمگين ترين بحران ها بود، و زندگي به صورت جهنمي در آمده بود از ستم، اختلاف، قتل، غارت، تجاوز، حق كشي، بي ايماني و سخيف انديشي، و جهان چون زورقي بي بادبان بر سر امواج خطرناك اقيانوس طوفاني تاريخ، از سويي به سويي مي افتاد، اگر از گردابي برون مي آمد، به گردابي ديگر فرو مي رفت، مردي در دل كوه هاي مكه، خدا را عبادت مي كرد و به سرنوشت تاريخ، انسانيت  و ارزش هاي والا مي انديشيد. محمد(ص)به آستانه چهل سالگي پا نهاده بود. در اين چهل سال، زندگي را از هر نظر آزموده بود: يتيم، داور قوم و امين. او كه چهل سال از عمر خويش را در زمان جاهليت و درميان قبايل متجاوز و بي فرهنگ گذرانيده بود و امين لقب يافته بود، اكنون خويشتن را در آستانه مسئوليتي شگرف مي ديد.
در اوقات نزديك بعثت، بيشتر اوقات از شهر و جنجال دور مي شد. هر سال يك ماه در كوه حرا به عبادت مي پرداخت. در آن ماه هر مستمندي نزد او مي رفت او را طعام مي داد. چون يك ماه سپري مي شد، پيش از اين كه به خانه خود بازگردد به كعبه مي رفت و طواف مي كرد. چون سال بعثت رسيد، محمد(ص)به كوه حرا رفت. به هنگام بعثت، جبرئيل نزد او آمد. محمد(ص)مي گويد:
من خفته بودم. جبرئيل نزد من آمد، گفت: بخوان؛ گفتم: خواندن نمي دانم. مرا سخت بفشرد، سپس رها كرد و گفت: بخوان. گفتم چه بخوانم؟ گفت: اقرا باسم ربك الذي خلق...؛ بخوان به نام پروردگارت كه آفريد. پس خواندم. او مرا واگذاشت. گويا در دل من كتابي نوشته شده بود. از غار بيرون آمدم. چون به وسط كوه رسيدم، آوازي از آسمان شنيدم كه مي گفت: اي محمد تو رسول خدايي و من جبرئيلم. سر به آسمان كردم، جبرئيل را در صورت مردي ديدم، كه دو گام خود در افق آسمان نهاده است و مي گويد: اي محمد تو رسول خدايي و من جبرئيلم. پس ايستادم و او را مي نگريستم. نه پيش مي رفتم و نه پس. چون روي خود را از او بر مي گرفتم و در آفاق آسمان مي نگريستم، در هيچ طرفي نگاه نمي كردم، جز آن كه او را همچنان مي ديدم...
هنگامي كه پيامبر اكرم(ص)، از كوه حرا بازگشت و پيامبري خود را اعلام كرد، نخست حضرت خديجه - همسر پيامبر- و علي بن ابيطالب- پسر عموي او- دعوت او را پذيرفتند و به اسلام گرويدند. تا سه سال دعوت پيامبر آشكارا نبود. سپس دعوت آشكارا آغاز شد. پيامبر با شعار قولوا لااله الا الله تفلحوا، بگوييد: لا اله الا الله(خدايي نيست جز خداي يگانه)تا رستگار شويد! مردم را به توحيد فراخواند و به يكتاپرستي دعوت نمود، و مذاهب گوناگون و جورواجور را منسوخ و باطل شده اعلام كرد. با تعليم و آموزش اصل ان اكرمكم عندالله اتقاكم ـ گرامي ترين و عزيزترين شما در نزد خداوند پرهيزگارترين شماست ـ از ميان مردم آن روز، انسان هايي آزاده و پاك و بزرگ و قهرمان تربيت كرد. قومي پراكنده و كينه توز و بي ايمان را به مردان و زناني فداكار و مومناني با اخلاص و مجاهد بدل ساخت. دين اسلام رو به گسترش نهاد و مردمان دسته دسته بدان مي گرويدند. بهره كشان آن روز عرب، حس كردند كه گسترش دين اسلام -ديني كه مردم را به حريت و آزادگي و تقوي و شكستن بندها- فرا مي خواند، از هر لحاظ به زيان آنها خواهد بود. از اين رو به اقدام هاي سخت عليه پيامبر دست زدند و به شكنجه دادن مومنان -يعني پيروان ياران پيامبر(مانند ياسر، سميه، عمار، خباب، صهيب، بلال و..)پرداختند. سرانجام كه پايداري مسلمانان را ديدند، به روي آنان شمشير كشيدند و جنگ هاي بدر و احد و احزاب و خندق و... را پيش آوردند. پيامبر كه رهبري همه جانبه بود و دينش تنها جنبه موعظه و اخلاق فردي نداشت، و با سستي و قبول تجاوز مخالف بود، نمي توانست قبول كند جماعتي به جرم اين كه مسلمان شده اند و خداي يكتا را مي پرستند طعمه شمشير ديگران شوند، از اين رو به مسلمانان رشيد فرمان دفاع داد. از اين جا بود كه حركت هاي نظامي اسلامي دوران حيات پيامبر - كه جنبه احقاق حق و دفاع داشت- آغاز شد.
پيامبر اكرم در اين راه مرارت هاي بسيار ديد. به طوري كه خود مي فرمود: هيچ پيامبري به اندازه من آزار نديد و رنج نكشيد. يهوديان مدينه خاكستر بر سرش مي ريختند. جوانان طايف سنگبارانش مي كردند. او با تبسم و گشاده رويي از آنان مي گذشت. همان يهودي كه بر سرش خاكستر ريخته بود، چون بيمار مي شد از حالش جست وجو مي كرد و به ديدنش مي رفت و براي آن جوانان كه به او سنگ مي زدند دعا مي كرد. در همان هنگام كه اساس بزرگ ترين امپراتوري هاي جهان را به لرزه در آورده بود، روي زمين مي نشست و سنگ بر شكم مي بست تا گرسنگي را حس نكند و بتواند مانند يك سرباز در جبهه دفاعي اسلام پيكار كند. پيامبر اكرم(ص)مساوات را اعلام كرد. با برقرار كردن محدوديت هاي عملي، اساس بردگي را متزلزل ساخت. زنان را ارزش بخشيد و شخصيت اجتماعي و حقوقي داد و از بي عفتي و دريدگي بر حذر داشت. امتيازات طبقاتي را برانداخت و فقيرترين مردم مدينه، بلكه آنان را كه به اصطلاح برده بودند، با بزرگ ترين شخصيت هاي آن روز حجاز در يك صف نشانيد. آموختن دانش را بر همه كس واجب كرد. دين اسلام در زمان حيات پيامبر اكرم(ص)تقريبا در تمام عربستان انتشار يافت. سپس مسلمانان مومن و مجاهد، اين دين را به ديگر جاهاي جهان و ديگر كشورها، ازجمله ايران آوردند. ما ايرانيان به بركت آن مجاهدان و سربازان خدا، دين اسلام را شناختيم و مسلمان گشتيم و با كتاب خدا(قرآن)آشنا شديم.
جامعه محمد(ص)نيز يك جامعه چند بعدي است. مدينه را با شهرهاي بنام تاريخ بسنجيد، تا ابعاد آن پديدار شود: آتن، اسپارت، اسكندريه، رم، هليوپوليس و بنارس. اينها همه شهرهايي هستند با يك دروازه. اما يثرب، مدينه محمد، شهري است با چند دروازه، از يكي، مرداني بيرون مي آيند كه گويي جز به قتال نمي انديشند، و از دروازه ديگر چهره هاي آرام، با دل مهربان كه پرتو عشق به خدا و به مردم، از آن ساطع است. با پيشاني هايي كه از ايمان و يقين موج مي زند. ياران محمد، مرداني بودند كه سازندگان بزرگ ترين حادثه تاريخ بشرند و ويران كنندگان بزرگ ترين امپراتوري هاي نظامي عالم. اينان را در صحنه جنگ ها از سربازان رومي و پارتي نمي توان بازشناخت و بر روي صفه، از راهبان هندي و ياران بودا و مسيح. آري انساني را كه اسلام مي سازد، پارساي شب است و شير روز و مذهبش، مذهب كتاب است و ترازو و آهن...]]>
</TEXT>
</DOC>
<DOC>
<DOCID>HAM2-851103-095</DOCID>
<DOCNO>HAM2-851103-095</DOCNO>
<ORIGINALFILE>/1385/851103/world/_idea.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهبه مناسبت درگذشت آيت الله محمد هادي معرفت
قرآنِ زندگي]]>
</TITLE>
<TEXT>
<IMAGE>/1385/851103/world/009333.jpg</IMAGE>
<![CDATA[
گروه انديشه- استاد شهيد مطهري، در توصيف برخي كاستي ها در قلمرو پژوهش در علوم ديني، به نكته اي اشاره كرده اند كه مي تواند طليعه يادداشتي باشد كه در پاسداشت منزلت علمي مرحوم آيت الله محمد هادي معرفت نگاشته مي شود. نقل به مضمون سخن ايشان اين است كه در روزگاري كه روش غالب درميان دانايان علوم ديني، پرداختن به فقه و اصول است، از علوم ديگر برآمده از دل فرهنگ و انديشه اسلامي غفلت مي  شود. منظور استاد شهيد در اين جا علوم ديگر قرآن و پژوهش هاي مربوط به آن است. در همان اشاره درست، شهيد مطهري به تعريض مي گويد شمار عالمان ديني كه فتأمل  هاي كفايه را چند لا و پهنا بلدند(كفايه الاصول نوشته آيت الله محمد كاظم خراساني، يكي از كتب رسمي علم اصول است كه طالبان علوم ديني آن را پيش از ورود به دروس خارج فقه و اصول مي  خوانند. خوب دانستن محتواي اين كتاب به نوعي نشانه عالم بودن طلبه است)كم نيست، اما نوبت به پژوهش هاي قرآني كه مي رسد، از اين همه دقت و صرف وقت خبري نيست. استاد مطهري البته در سخن فوق به وضع زمانه اشاره دارد و امروزه با وجود تلاش هاي مكتوب و غير مكتوب در حوزه قرآن شايد بتوان اين سخن شهيد مطهري را منحصر به همان تاريخ دانست، اما مرحوم آيت الله معرفت نيز دانش آموخته همين نظام حوزوي و مربوط به همان زماني است كه مطهري از آن سخن مي گويد. از اين نظر، بزرگاني چون استاد معرفت حق زمانه خود را به درستي گذارده اند و به قولي فرزندان زمانه خويش اند. آيت الله معرفت به دليل حضور در درس فرهيختگاني چون حكيم، خويي، حاج شيخ حسين حلي و امام خميني، از علوم رسمي حوزه هاي علوم ديني، به اندازه خود سهم برده بود، اما فرا رفتن او از وضع موجود در زمانه خود، زمينه ساز تأليف آثاري در موضوع قرآن و تاريخ تفسير شد كه امروزه دست كم از حيث تتبع تأثيري قاطع در پژوهش هاي قرآني در زمانه ما گذاشته است. تلاش  يكه و ستودني ايشان در پژوهش
التمهيد في علوم القرآن و التفسير والمفسرون في ثوبه القشيب دقيقا پاسخگويي به همان نياز هاي زمانه است. اين منظر آيت الله معرفت را به نوع ارتباط علم و قرآن براي پاسخ به پرسش هاي معرفت شناسانه سوق داده بود. ايشان مي گويد: معناي تبيان لكل شيء اين نيست كه در تمام مسائل علمي، جواب مشكلات را از قرآن استفاده كنيم، اگر اين برداشت را بكنيم قرآن را پايين آورده ايم، بلكه قرآن در مسائل هدايتي است كه راهكار ارائه مي كند... البته تراوشات علمي قرآن كريم انگيزه شد تا مسلمانان بروند و علوم را فرا بگيرند، لذا قرآن مجموعه اي از دانشمندان بزرگ را به وجود آورد و امروز نيز اگر دنيا رو به علم مي رود، از انگيزه هايي است كه قرآن به بشر داده است.]]>
</TEXT>
</DOC>
<DOC>
<DOCID>HAM2-851103-096</DOCID>
<DOCNO>HAM2-851103-096</DOCNO>
<ORIGINALFILE>/1385/851103/world/_musicw.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[درباره سمفوني پيامبر اعظم و رسول عشق و اميد
سمفوني راز و نياز]]>
</TITLE>
<TEXT>
<IMAGE>/1385/851103/world/009363.jpg</IMAGE>
<![CDATA[
عكس: محمد توكلي
]]>
<IMAGE>/1385/851103/world/009366.jpg</IMAGE>
<![CDATA[
چكناواريان و سيد مهدي شجاعي
سما بابايي
61 نوازنده از ارمنستان با همراهي سازهاي بادي، كوبه اي و زهي به رهبري لوريس چكناواريان و 36 نفر گروه كر به رهبري عليرضا شفقي نژاد در جشنواره امسال اثري را اجرا كردند كه به ياد ماندني ترين شب بيست و دومين جشنواره موسيقي فجر را رقم زد؛ برنامه اي كه قرار است در چند كشور ديگر دنيا نيز اجرا شود.
ژاله صادقيان و داريوش كاردان نيز گروه را همراهي كرده و بخش هاي كلامي در روي صحنه و در بين قطعات را كه توسط سيدمهدي شجاعي نوشته شده بود، خوانده و دكلمه كردند. سمفوني عشق و اميد را سيدمهدي شجاعي براساس سفارش وزارت فرهنگ و ارشاد اسلامي و به مناسبت سال پيامبر اعظم ص طراحي و نوشته است و رهبر اركستر، لوريس چكناواريان، مراحل مختلف تولد و مبعث پيامبر، فتح مكه، حجه الوداع، رحلت رسول اكرمص، عاشورا، زمان ظهور عيسي مسيح و حضرت مهدي موعود را با تلفيق موسيقي، نمايش و كلام روايت كرد.
اين سمفوني شامل قطعات هاله لويا ساخته هندل، آوه ماريا ساخته باخ - گونو، ديزيه و لاكريموزا از ساخته هاي موتزارت، تولد حضرت محمد ساخته چكناواريان سه قطعه محمد رسول الله از موريس ژار، پيوند حضرت علي و حضرت فاطمه، عيد غدير، رحلت پيامبرمحمد رسول الله، جنگ ها، عاشورا، پس از عاشورا با اسيران، دعا به درگاه خدا، در انتظار فرج از ساخته هاي چكناواريان و امام علي ساخته فرهاد فخرالديني به اجرا درآمد. رهبري گروه كر را نيز عليرضا شفقي نژاد برعهده داشت.
رهبري ويژه
لوريس چكناواريان تاكنون رهبري بسياري از آثار موسيقيدانان ايراني را برعهده گرفته و مدتي نيز به عنوان رهبر مهمان اركستر سمفونيك تهران فعاليت كرده است.
او تحصيلات موسيقي خود را از سال 1332 در هنرستان عالي موسيقي آغاز كرد و پس از آن در فرهنگستان موسيقي وين و دانشگاه ميشيگان به ادامه تحصيل پرداخت.
چكناواريان در سال 1351 به رهبري اركستر اپراي تهران منصوب شد و اپراي پرديس و پريسا، اپراي رستم و سهراب، باله سيمرغ، فوتوكاتا و فوگ براي اركستر زهي، كنسرتو پيانو و ساخت موسيقي براي فيلم هايي چون من ايران را دوست دارم(خسرو سينايي)، پرتو يك حماسه(منوچهر طياب)، تنگسير(امير نادري)، مناظر ايران(هوشنگ شفقي)و موسيقي سريال زندگي مسيح(نادر طالب زاده)و... و اجراهاي بي شماري با اركسترهاي معتبر جهان از جمله آثاري است كه او در اين سال ها خلق كرده است.
او سال هاست كه پاي ثابت جشنواره موسيقي فجر به عنوان مهمترين رويداد موسيقايي كشور است. اجراي موفق سوئيت ايراني ساخته حسن رياحي در شش قسمت در جشنواره سال گذشته را هنوز بسياري به ياد دارند و حالا او امسال رسول عشق و اميد را رهبري كرد، اگر ميزان محبوبيت و موفقيت يك اجراي خوب را براساس استقبال مخاطبان ارزيابي كنيم، اين اثر نمره بسيار قابل قبولي دريافت خواهد كرد.
چكناواريان با آنكه جزو اقليت هاي ديني است، اما خود را به شدت ايراني مي داند و مي گويد: من خيلي دلم مي خواست با برنامه اي خاص در سال پيامبر شركت كنم. مي خواستم از اين طريق احترام خود و اقليت ارامنه را به پيامبر اسلام ثابت كنم و بگويم كه چقدر به برادران و خواهران مسلمان ارادت دارم. با رهبري اين اثر خودم بهتر پيامبر بزرگ اسلام را شناخته ام و فكر مي كنم توانسته ام اين شخصيت بزرگوار را به هم كيشان خود و حتي مسلمانان هم بيشتر بشناسانم.
چكناواريان مي گويد كه اين قطعه تلاشي براي ايجاد گفت وگو ميان اديان مختلف است كه به انسان ها اين نكته را يادآوري مي كند كه ما همه يك خداي واحد داريم و تمام پيامبران انسان هاي شايسته خداوند هستند.
رسول عشق و اميد را اركستر سمفونيك ارمنستان با 61 نوازنده كه از بهترين نوازندگان ارمنستان هستند، اجرا كرد كه چكناواريان آنها را با وسواس از بين تعداد زيادي نوازنده ارمنستان انتخاب كرده است، چرا كه مي گويد، مي خواسته تا اجراي بسيار شسته و رفته اي از اين سمفوني را به روي صحنه ببرد:
زبان موسيقي، زبان مناسبي براي نزديكي مذاهب بزرگ و اديان الهي است و آهنگسازان و موسيقيدانان مي توانند در اين زمينه گام هاي مهمي بردارند. موسيقي زبان خداوند است و هيچ مذهبي بدون آن نمي تواند اوج بگيرد.
چكناواريان مي گويد پيامي كه از زبان پيامبر اسلام بازگو شده است، اين است كه ما همه انسان ها با هم برابريم و هيچ كدام بر ديگري ارجحيتي نداريم: من يك ايراني ام و از كودكي با پيامبر بزرگ و دين اسلام آشنا شدم. من اسلام را مي شناسم، اما اعضاي گروه فيلارمونيك ارمنستان شناخت كافي از اسلام نداشتند كه فكر مي كنم، آنها هم با اين برنامه و به واسطه شركت در اين اجرا با شخصيت پيامبر آشنا شدند. به هر روي سمفوني رسول عشق و اميد توانست به عنوان بياني تازه از زندگي حضرت مسيح و به دنيا آمدن او، تولد و به پيامبري مبعوث شدن حضرت محمدص، اشاعه فرهنگ اسلام از طريق امامان، روايت واقعه عاشورا و شرح دلاوري هاي امام حسينع و ياران اين حضرت و شرح زندگي ساير امامان و معصومان و همچنين ظهور منجي عالم بشريت حضرت مهدي و حضرت مسيح باشد و در اين ميان چكناواريان سهم بسيار بالايي دارد.
او همواره بر اين اعتقاد است كه حق مردم است كه هر چه را كه دوست دارند، انتخاب كنند و بنابراين بايد انتخاب را به عهده خود مردم گذاشت چون بيش از هر كسي اين افراد هستند كه تشخيص مي دهند كه در شرايط مخصوص به خود چه نوايي را بشنوند و در جشنواره موسيقي امسال تعدادي از مردم شنيدن اين قطعه را انتخاب كردند.
بزرگترين گروه كر
عليرضا شفقي نژاد از سال 1380 به عنوان رهبر اركستر گروه كر و آهنگساز استاد محمد نوري فعاليت مي كند و هم اكنون اين گروه با بيش از 70 نفر خواننده به عنوان بزرگترين گروه كر ايران مشغول فعاليت است و با آنكه از هيچ كمك دولتي بهره مند نيست، اما مدت متمادي اي است كه به فعاليت خود ادامه مي دهد و برنامه هاي متعددي را نيز اجرا كرده است.او نيز در اجراي قطعه رسول عشق و اميد با تعدادي از اعضاي گروه كر خود شركت داشت.
با آنكه اركستر از برترين نوازندگان اركستر سمفونيك ارمنستان بودند و در فاصله اندكي مانده به اجرا تصميم به حضور گروه كر نوري شد، اما اين گروه توانست در حد و اندازه آنان ظاهر شده و اجراي موفقي را از خود به نمايش بگذارد. شفقي نژاد معتقد است كه عقايد مذهبي در ايران همواره به عنوان يكي از اساسي ترين مسايل زندگي مردم مطرح بوده است كه نمودهاي بسياري را در هنرهاي گوناگون داشته است، به طور مثال موسيقي و تئاتر ايران به شدت از مذهب بهره برده اند، بنابراين در حال حاضر نيز بايد آثاري با اين محوريت خلق و اجرا شوند و تعامل بيشتري ميان اين دو پديد آيد. او البته اعتقاد دارد: ممكن است ذايقه موسيقايي مردم در حال حاضر كمتر به اجراي برنامه اي همراه با اركستر، كر و كلام عادت داشته است، اما اين اجرا در نوع خود، جذابيت بسياري داشت.
او همچنين اعتقاد دارد همكاري نوازندگان ايراني با نوازندگان خارجي مي تواند اثرات مثبت بسياري را در ارتقاي سطح كيفي موسيقي ايران به دنبال داشته باشد:
اين اتفاق البته در صورتي مي تواند مثمرثمر باشد كه نوازندگاني كه از كشورهاي ديگر به ايران مي آيند جزو نوازندگان طراز اول باشند. ضمن آنكه ورود اين نوازندگان به ايران بايد همراه با تشكيل مستمر كلاس هايي براي نوازندگان ايراني باشد كه بتوانند از دانش آنان استفاده كنند، در غير اين صورت تعاملي صورت نخواهد گرفت.]]>
</TEXT>
</DOC>
<DOC>
<DOCID>HAM2-851103-097</DOCID>
<DOCNO>HAM2-851103-097</DOCNO>
<ORIGINALFILE>/1385/851103/world/_musicw.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[سايه روشن
آثار موسيقايي با محوريت پيامبر]]>
</TITLE>
<TEXT>
<![CDATA[گروه ادب و هنرنامگذاري سال 1385 به نام پيامبر اعظمص در كنار تمام محسناتي كه داشت، باعث خلق چند اثر بزرگ موسيقايي با محوريت موضوع پيامبر اكرم ص شد كه هر كدام از آنان در نوع خود جزو برترين آثار موسيقايي كشور به حساب مي آيند.اين مسئله از منظر ديگري نيز قابل تأمل است و آن، اينكه ادامه اين جريان مي تواند باعث توجه بيشتر علما و شخصيت هاي مذهبي به موسيقي باشد و حتي به چالش هاي ديرين اين دو پديده پايان داده و باعث آشتي ميان آنها شود.علاوه بر رسول عشق و اميد، شاهين فرهت سمفوني پيامبر اعظمص را به مدت 42 دقيقه و در چهار قسمت براساس زندگي و سيره حضرت خاتم الانبيا به سفارش مركز موسيقي صدا و سيما طراحي و اجرا كرده است كه قرار است به زودي در سطح بين المللي نيز به اجرا درآيد.
مضمون شعر بخش سوم اين سمفوني، رسالت، خلقت، تعبد و بندگي است كه توسط ساعد باقري سروده شده است.اين سمفوني شامل چهار بخش است كه قسمت اول آن به شخصيت و آرمان پيامبر گرامي، قسمت دوم به مناجات و بخش سوم و چهارم آن به پيروزي آرمان هاي اسلام پرداخته است.اين اثر به زبان هاي انگليسي، فرانسه و ايتاليايي ترجمه شده است. فرهت مي گويد كه اين سمفوني جزو بهترين آثار او به حساب مي آيد: سمفوني پيامبر يازدهمين سمفوني من به حساب مي آيد كه از لحاظ نت نويسي بسيار قوي است و من آن را به عنوان اولين كارم به موزه نت اهدا خواهم كرد.
او همچنين مي گويد: قسمت نخست اين سمفوني در فرم سونات نوشته شده است. در واقع اين بخش تم اصلي قطعه شنيده مي شود و در ادامه نيز با بسط و گسترش آن روبه رو هستيم. قطعه دوم بسيار رازآميز است و به مناجات پيامبر مي پردازد. قسمت سوم و چهارم نيز تم پرشور دارند و تم چهارم يك فوگ است. در موومان سوم از دكلمه و شعر استفاده شده كه جنبه توصيفي دارند. شعر آن را ساعد باقري گفته است. اين موومان توسط يك خواننده تنور خوانده شده است، اما از آنجايي كه براي هر بخش آوازي يك ساز نيز در نظر گرفته شده، اين قطعه مي تواند بدون بخش آوازي نيز اجرا شود. قطعه پيامبر همچنين توسط اركستر فيلارمونيك اوكراين به رهبري ولاديمير سيرانكو اجرا و ضبط شده است، فرهت اما مي گويد: سمفوني پيامبر يك سمفوني توصيفي است كه روحيات و ويژگي هاي شخصيت پيامبر اسلام در آن وجود دارد و بخش مهمي از قطعه نيز به انديشه ها، آرزوها و مناجات ايشان مربوط است.
در بخش دوم راز و نياز پيامبر اسلام آمده و بخش سوم نيز يك بخش توصيفي است كه شامل افكار بلند و شخصيت پيامبر اسلام مي شود و قطعه چهارم با عنوان پيروزي نيز به موفقيت افكار الهي ايشان مربوط مي شود. علاوه بر آن، علي بكان آهنگساز، نيز مشغول نوشتن سمفوني ديگري درباره حضرت محمد است كه در چهار موومان و براساس استانداردهاي موسيقي كلاسيك نوشته مي شود.اين آهنگساز نوشتن تم هاي اصلي سمفوني را به اتمام رسانده است.]]>
</TEXT>
</DOC>
<DOC>
<DOCID>HAM2-851103-098</DOCID>
<DOCNO>HAM2-851103-098</DOCNO>
<ORIGINALFILE>/1385/851103/world/_mycity.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تهران از نظر جمعيتي به حد اشباع رسيده است
عبور از تمام خط قرمزها]]>
</TITLE>
<TEXT>
<IMAGE>/1385/851103/world/009369.jpg</IMAGE>
<![CDATA[
عكس:جواد گلزار
گروه شهري - هر شهر مدرني براي توسعه و افزايش جمعيت متناسب بايد داراي سه عامل خدمات، تناسب و ظرفيت باشد. يكي از مهمترين شرايط لازم براي توسعه شهرهاي امروزي موضوع خدمات و امكانات زيستي بهتر است؛ البته اين متناسب بودن شرايط زندگي در تمامي زواياي شهرهاي امروزي نيز داراي اهميت است، مهندس مشهودي، مدرس دانشگاه براي توضيح بيشتر مي گويد: از نظر طول و عرض، شهر تهران جزء شهرهاي كوتاه دنيا به حساب مي آيد كه طول و عرض جغرافيايي آن كمترين تناسب را دارد.
ظرفيت و گنجايش جمعيتي هر شهري به واسطه جغرافياي آن سقف واحدي دارد كه بايد رعايت شود، در حال حاضر تهران تمام خطوط قرمز جمعيتي خويش را شكسته است و از هر بعدي كه به آن بنگريم داراي انفجار و تراكم جمعيتي شديدي است. اين مسئله باعث شده كه انتقال و جابجايي تهران تنها راه حل نجات باشد.
وي كه در سيزدهمين نشست تخصصي مديريت دانش شهري با موضوع افزايش جمعيت تهران و بحران هاي مربوط به آن صحبت مي كرد، گفت: طبق آمارهاي رسمي در ماه گذشته روزي 120 نفر كشته شدند، از سوي ديگر عمر تهراني ها 5 سال كوتاه شده و 7 درصد زمان مفيد ملي در ترافيك تهران كشته مي شود. تهران داراي دو گسل بزرگ زلزله است كه بزرگترين فاجعه بشري را رقم خواهند زد و طبق آمار جديد هر دقيقه تنفس در تهران برابر 9 نخ سيگار كشيدن است. به اين مسايل، تخريب رواني و جمعيتي و بالا رفتن آمار جرم و جنايت و... را هم بيفزايد كه همه ناشي از انفجار و گذشتن تهران از تمام استانداردهاي شهري است. چنين كلاف پيچيده و در هم تنيده اي تمام راهكارها را ناكارآمد خواهد كرد.بسياري بر اين نظرند كه انتقال پايتخت بسيار هزينه بر است، اما به اعتقاد اين استاد دانشگاه هزينه سامان دادن تهران و اتلاف سرمايه در آن بسيار بيشتر از چنين كاري است. اين جابجايي پايتخت در ديگر كشورها چون هند، تركيه و كشمير هم اتفاق افتاده است.
البته نبايد فراموش كرد كه شهرداري ها در ايران آن چنان كه متصور مي شود داراي قدرت و اختيار نيستند، به عنوان نمونه در تهران 28 ارگان و نهاد در تصميم گيري و برنامه ريزي هاي شهر دخيلند، كه اين مسئله موضوع روند رسيدگي به مشكلات پايتخت را كند كرده است.
ماتوس جامعه شناس شهري براين اعتقاد بود كه افزايش جمعيت كره زمين به انفجار جمعيتي ختم خواهد شد، اما با توسعه دنياي مدرن ما شاهد افزايش بسيار جمعيت هستيم و هنوز چنين انفجاري به وقوع نپيوسته است، مسئله مهم در افزايش جمعيت و كنترل آن توجه به شرايط، مكان و زمان مورد نظر است. دكتر مسعود غني زاده، قائم مقام معاونت هماهنگي و برنامه ريزي شهرداري تهران مي گويد: در كشور ما بسياري از شهرها نيازمند توسعه جمعيتي اند و همه آنها داراي شرايط ويژه تهران نيستند، از سوي ديگر تمركز امنيتي و اقتصادي كه دو ركن اساسي توسعه شهري هستند در تهران و معدودي مراكز استاني انجام شده همين موضوع باعث شده جمعيت كشور به گونه اي سيل آسا روانه تهران و چند شهر معدود شوند.طبق نتايج آماري تنها30 درصد حومه نشينان مشهد از مشكل اقتصادي خود گله مند بودند و اين در حالي است كه نسبت به استاندارد شهري ايران 80 درصد آنها زير خط فقر زندگي مي كنند. از نظر او اين مسئله دقيقاً به امنيت(در تمامي زواياي خويش)و اقتصاد شهر مشهد باز مي گردد، يعني درآمد حومه نشينان در مشهد نسبت به روستا و شهر آنها بالاتر است نه اينكه در وضعيت مطلوبي قرار داشته باشند.
تنوع و خلاقيت
تنوع و اختلاف مهمترين ويژگي شهرهاي بزرگ و مدرن است و اين تنوع و مقايسه كردن ريشه اصلي خلاقيت، نوآوري و شكوفايي استعداد هاست.
دكتر نعمت الله فاضلي، استاد دانشگاه و عضو وابسته هيأت علمي مركز مطالعات شرق و آفريقاي دانشگاه لندن معتقد است: تهران نيازمند تبديل شدن به گفتماني ملي است چون اين شهر داراي ويژگي هاي منحصر به فردي است و لايه هاي هويتي متعددي دارد. زماني كه از تهران سخن مي گوييم، لازم است مشخص كنيم از كدام تهران مي خواهيم سخن بگوييم، تهران سياست، تهران جمعيتي(با اقوام مختلف)، تهران عشايري، تهران روستايي يا شهري، تهران شبانه يا روزانه و...
طبق گفته هاي اين استاد دانشگاه مهمترين مسئله در نرخ رشد جمعيت تهران مهاجرت است، تنها 500 هزار خارجي از تمام نقاط دنيا در اين شهر ساكنند و جداي از اين مسئله از تمام اقوام ايراني در اين شهر ساكن شدند و اين يعني تنوع زيستي فوق العاده . در كنار چنين تنوعي، مشاغل مختلف كه خاص شهرهاي مدرن است، باعث ايجاد تنوع زيستي بيشتري شده  است، اين مسئله باعث شده كه تكاپوي بسيار گرمي در تهران جاري شود و اگر مديريت و برنامه ريزي جمعيتي درستي نداشته باشيم چنين تنوعي باعث زدوخورد و فرسايش تدريجي خواهد شد، اما توجه دقيق و علمي بدين پتانسيل باعث فوران نوآوري و خلاقيت در تمام زمينه ها مي شود.
تنوع زيستي مهمترين ويژگي جمعيتي تمام شهرهاي مدرن است. به عنوان نمونه در اولين ساعت ورود به لندن متوجه تنوع و تفاوت  بسياري در معماري و چيدمان شهر مي شويم كه دقيقاً ريشه در تنوع زيستي آن دارد، تهران به دليل اقوام مختلف ايراني كه با ورود به آن سلايق و فرهنگ خويش را نيز وارد مي كنند يكي از بزرگترين شهرهاي چند رگه اي و پست مدرن جهان است كه پتانسيل انساني بزرگي را در خويش نهان دارد.
انسان ها مدام در حال مقايسه خويش با ديگرانند كه مهمترين محرك پيشرفت و توسعه است، تفاوت ها هميشه جذاب تر از شباهت ها هستند و ريشه تمامي خلاقيت ها و نوآوري ها در تفاوت و تنوع زيستي است. چنين تركيب مختلف جمعيتي تنها در شهرهاي بزرگ شكل مي گيرد، تمامي دانشمندان و هنرمندان بزرگ تاريخ بشري يا در كلان شهرها بزرگ شدند و يا دوره اي طولاني را در شهر سپري كردند، براي مثال حتي امروزه كساني كه براي نوشتن داستان و رماني به روستايي كوچك و آرام مي روند در نهايت به خوانندگان شهري چشم دوختند، كدام نويسنده و هنرمندي مورد استقبال روستائيان قرار گرفته و مخاطب وي بودند كه چنين شهرها و تركيب جمعيتي آنها را مذموم نشان مي دهند؟
به اعتقاد فاضلي در حال حاضر تهران داراي سه وجه است، يك تهران واقعي، دوم تهران مجازي و سوم تهران درك و فهم شده، در مطالعات ما تنها دو وجه تهران واقعي و تهران مجازي نمود پيدا كردند، مثل 37 هزار كارتون خواب در تهران و حومه آن و يا وجه مجازي كه از شهر، رسانه هايي چون راديو و تلويزيون ساختند و نشان مي دهند اما تهراني كه بسياري سنگ آن را به سينه مي زنند يعني تهران فهم و درك شده متاسفانه هنوز در هيچ جايي مورد مطالعه و بررسي قرار نگرفته است، بسياري براين تصور اند كه مشكل جمعيت تهران نان شب است، اما مي توانم قاطع ادعا كنم كه مشكل تهراني ها نان شب نيست و اگر بر اساس نظرسنجي ها جمعيت تهران بيشترين نارضايتي را در كشور دارند به دليل افزايش و تنوع در سطح زندگي آنهاست، يعني محرك اصلي خلاقيت و نوآوري.
در سرشماري سال 45 جمعيت تهران 2/3 ميليون نفر بوده كه در سال 85 به هشت ميليون جمعيت شب خواب تغيير كرده است و اين در حالي است كه روند افزايش جمعيتي ساكنان اصلي آن، در مقاطعي حتي منفي بوده است.
دكتر مجيد كوششي، عضو هيأت علمي دانشكده علوم اجتماعي دانشگاه تهران مي گويد: تهران از بعد از انقلاب رشد جمعيتي بسياري داشته و اين در حالي است كه به دليل بالا رفتن سن ازدواج تعداد خانوارها داراي رشد كندي بودند. يكي از دلايل اصلي كاهش تقاضاي مسكن همين مجرد ماندن جوان هاست، در صورت رفع مشكل ازدواج جوانان، مشكل دولت در بخش مسكن چندين برابر خواهد شد.
او با اشاره به رشد 1 درصدي جمعيت تهران گفت: اگر در تهران تنها خود تهراني ها ساكن بودند بي شك شاهد رشد منفي جمعيتي نيز بوديم اما مهاجرت سهمگين به اين شهر تركيب جمعيتي پيچيده اي را ساكن كرده است، 40 درصد افزايش جمعيت تهران ناشي از مهاجرت در سه دهه اخير است حتي اگر تمامي درهاي مهاجرت به تهران را ببنديم باز تا يكي دو دهه آينده شاهد رشد جمعيتي منفي در اين شهر نخواهيم بود. بخش بزرگي از مشكلات روزمره تهران ناشي از همين مهاجرت است، در حال حاضر در طول روز شاهد جمعيت بسيار بيشتري هستيم كه مشكلات را دوچندان مي كنند.
اين در حالي است كه اميد به زندگي در تهران از 65 سال، به 72 سال ارتقاء يافته است و تنها همين نكته كافي است تا علت افزايش شديد مهاجرت به تهران را متوجه شويم، ديگر شهرها و مراكز جمعيتي كشور هم نيازمند امكانات شهر تهران  اند تا از مهاجرت بي رويه و انفجار جمعيتي جلوگيري كنيم.]]>
</TEXT>
</DOC>
<DOC>
<DOCID>HAM2-851103-099</DOCID>
<DOCNO>HAM2-851103-099</DOCNO>
<ORIGINALFILE>/1385/851103/world/_mycity.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازيافت
خودروهاي فرسوده]]>
</TITLE>
<TEXT>
<![CDATA[كاميار فيلسوفي- خودرو مجموعه اي از فرآيندهاي ماشينكاري، قالبسازي، ريخته گري، تزريق پلاستيك، پرسكاري و عمليات توليدي و آميخته اي از چندين نوع فلز خاص و آلياژ و انواعي از پلاستيكها و لاستيك و شيشه و غيره است.
از اين فرآيندها و مجموعه مواد مختلف قطعاتي بوجود مي آيند كه با نكات صحيح طراحي و اجرا و ساخت مونتاژ آنها به يكديگر خودرو ساخته مي شود.
معمولاً قطعاتي كه در ساخت خودرو به كار مي رود داراي ضمانت بوده و پس از پايان دوره ضمانت در صورت بروز اشكال تعويض خواهند شد. قطعه نو جايگزين شده اما قطعه مستعمل بلاتكليف است.
زماني نه خيلي دور كه با كمبود لوازم يدكي دست به گريبان بوديم بيشتر اين قطعات مستعمل بازسازي شده و دوباره مورد استفاده قرار مي گرفت. اما امروز با پيشرفت صنعت و تا حدودي وفور مواد اوليه مردم بيشتر تمايل به استفاده از قطعات نو و اصلي دارند ولي چه برسر قطعات مستعمل خواهد آمد؟
اتومبيل مجموعه كاملي از قطعات مختلف است كه با گذر زمان اين قطعات فرسوده شده و نهايتاً منجر به فرسودگي اتومبيل خواهند شد. خودروي فرسوده يك منبع متراكم از انواع مواد اوليه است.امروزه در كشور ما كارخانجات فولاد به عنوان آهن قراضه از اين وسيله استفاده مي كنند. اما با كمي دقت و بررسي مي توان فهميد كه اين كار به مثابه دفن زباله هاي شهري است. از اين طريق تقريبا با يك تفكيك اوليه و بسيار جزئي خودرو ذوب شده و از آنجايي كه فلز آهن تقريبا بيشترين درجه حرارت ذوب را در اقلام موجود در خودرو دارد لذا مابقي اقلام از بين رفته و در حقيقت فقط از فلز آهن استفاده مي شود.
مس - سرب -چدن- آلومينيوم - بابيت - برنج - قلع - نقره و آهن همچنين پلي اتيلن دانسيته بالا - پلي اتيلن دانسيته پايين - پلي آميد - اولتر اميد - پي وي سي نرم - پي وي سي خشك - پلي يورتان و نايلون - پارچه - روغن سوخته - روغن هيدروليك - روغن ترمز - ضديخ - شيشه و لاستيك از جمله مواد اوليه اي هستند كه در صورت بازيافت خودرو مي توان به چرخه صنعت بازگرداند.
قطعات زيادي در خودرو وجود دارد كه با انجام عمليات ماشينكاري و حرارتي قابل استفاده در صنايع ديگر هستند. از آن جمله مي توان به استفاده از سوپاپ موتور در بسياري از صنوف كارگاهي يا پيچ هاي خودرو در انواع صنايع، ورقهاي بدنه به عنوان ماده اوليه و اشرسازي و غيره نام برد. عدم بازيافت يا نشر هر يك از اين اقلام به طبيعت نيز آلوده كننده محيط زيست خواهد بود.
در يك نگرش اقتصادي در صورتي كه بطور متوسط وزن هر اتومبيل را هزار كيلوگرم در نظر بگيريم و قيمت خريد ضايعات آهن هر كيلو هزار ريال مي توانيم قيمت متوسط خودروي فرسوده را حدود يك ميليون ريال برآورد نماييم. در صورتي كه بازيافت اين رقم را حداقل به پنج برابر ارتقاء خواهد داد.
راه اندازي واحدهاي بازيافت خودرو در مناطق كشور، امري است كه تا به امروز محقق نشده است. يك واحد بازيافت خودرو شامل خط توليدي است كه با استفاده از ابزارآلات مخصوص اقدام به جداسازي اقلام مختلف از يكديگر و تفكيك و نگهداري آنها در مكانهاي مخصوص نمايد.اين مجموعه عمليات باعث مي شود تا اقلام فرسوده به صورت يكدست و خالص انبار گرديده و آماده ارائه به صنايع مختلف و نيازمند آنها گردد.همچنين مي توان با راه اندازي واحدهاي جنبي مواد جدا شده را فرآيند نمود. به عنوان مثال ضايعات پلاستيكي را به گرانول تبديل نموده و در اختيار مصرف كننده گذاشت.راه اندازي اين نوع واحدها علاوه بر كمك به رفع آلودگي محيط زيست، سهم قابل توجهي در تامين مواد اوليه صنايع و كمك به جلوگيري از اتلاف مواد اوليه خواهد داشت. البته امروزه در كشور ما خودروهاي بالاي سي سال كار كرده فرسوده محسوب مي شوند. بالطبع كيفيت مواد تشكيل دهنده آنها به دليل كهنگي پايين تر خواهد بود در صورتي كه با اين روش و افزايش قيمت يك خودروي فرسوده مي توان عمر يك خودرو را كوتاهتر هم در نظر گرفت تا بدينوسيله مصرف كنندگان در زمانهاي زودتري بتوانند نسبت به تعويض خودروي خود اقدام كنند و اين اقدام علاوه بر كمك در كاهش سوخت و جلوگيري از آلودگي هوا توجيه اقتصادي نيز داشته و مفيد حال براي صاحب وسيله هم باشد.]]>
</TEXT>
</DOC>
<DOC>
<DOCID>HAM2-851103-100</DOCID>
<DOCNO>HAM2-851103-100</DOCNO>
<ORIGINALFILE>/1385/851103/world/_sciew.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[ماموريت هاي مهم فضايي سال 2007]]>
</TITLE>
<TEXT>
<![CDATA[نجوم: سال 2007 ميلادي با چندين ماموريت فضايي از طرف ناسا و اسا آغاز شد.
ماموريت سپيده دم
زمان پرتاب: ژوئن 2007
هدف: مدارگرد سياركي
]]>
<IMAGE>/1385/851103/world/009342.jpg</IMAGE>
<![CDATA[
سپيده دم بخشي از مجموعه ماموريت هاي ديسكاوري ناساست. اين فضاپيما به سوي دو سيارك سرس و وستا، دو تا از بزرگ ترين سيارك هاي منظومه شمسي، خواهد رفت. هر يك از اين دو سيارك، فرآيند تكاملي بسيار متفاوتي داشتند كه در چند ميليون سال اوليه پيدايش منظومه شمسي شكل گرفته است. سپيده دم با رصد هر دو آنها با ابزارهاي يكسان، در حقيقت به مطالعه و بررسي منظومه شمسي روزهاي آغازين مي پردازد و ويژگي هاي هر سيارك را نيز مورد بررسي قرار مي دهد. اين فضاپيما با خود تراشه اي حمل مي كند كه 360 هزار نفر نام خود را در آن ثبت كرده اند تا روي يكي از سيارك هاي منظومه شمسي بفرستند.
ماموريت ققنوس
زمان پرتاب: آگوست 2007
هدف: جستجوي آب در عرض هاي شمالي مريخ
]]>
<IMAGE>/1385/851103/world/009345.jpg</IMAGE>
<![CDATA[
ماموريت ققنوس اولين ماموريت از برنامه جديد ناسا براي فرستادن فضاپيماهاي كوچك و كم هزينه است. نام اين ماموريت به نام پرنده اي افسانه اي است كه پس از نابودي، حيات دوباره مي گيرد، به اين دليل انتخاب شده كه اين فضاپيما قرار است از سطح نشيني استفاده كند كه ماموريت شكست خورده mars surveyor lander قرار بود از آن استفاده كند. در ادامه جستجوي آب در مريخ، بهترين مكان براي بررسي، قطب ها هستند. ققنوس در بخش قطب شمال مريخ فرود خواهد آمد و در آنجا با بازوي روبوتيك خود لايه هاي يخ را تاعمق تقريبا نيم متر حفاري مي كند؛ اين لايه ها لايه هايي هستند كه به دليل تغييرات آب و هوايي فصلي ممكن است حاوي تركيبات آلي باشند كه براي شكل  گرفتن حيات ضروري اند. همچنين براي به روز كردن اطلاعات جوي و هواشناسي در مريخ، اين فضاپيما جو مريخ را تا ارتفاع 20كيلومتري مورد بررسي قرار خواهد داد.
ماموريت رصدخانه هرشل
زمان پرتاب: سال 2007
هدف: رصد در طول موج فروسرخ دور
]]>
<IMAGE>/1385/851103/world/009348.jpg</IMAGE>
<![CDATA[
رصدخانه هرشل يك تلسكوپ فضايي است كه كيهان را در طول موج فروسرخ دور رصد خواهد كرد. قرار است اين رصدخانه علاوه بر اجرام نزديك از نظر زمان و مكان، اطلاعات جديدي را از ستارگان و كهكشان هاي دوردست و اوليه عالم نيز به ما بدهد.
همچنين نگاه ويژه اي نيز بر منظومه شمسي خواهد داشت. طول موج فروسرخ دور، طول موجي است كه چشم هاي انسان قادر به ديدن آن نيست و براي اخترشناسان اهميت بسياري دارد، زيرا بخش زيادي از كيهان در اين طول موج تابش مي كند؛ مانند بخش هايي كه به دليل دماي بسيار كم نمي توانند در طول موج هاي مرئي يا پرتو x تابش كنند، اما در دمايي حتي كمتر از سردترين نقطه زمين، همچنان مي توانند در طول موج فروسرخ دور تابش كنند. اين ماموريت را سازمان فضايي اروپا(اسا)ترتيب داده و 10 كشور، از جمله آمريكا، در طراحي و ساخت اين رصدخانه همكاري داشته اند. انتظار مي رود اين تلسكوپ حداقل تا 3 سال داده هاي مناسبي براي ما بفرستد.
ماموريت پلانك
زمان پرتاب: سال 2007
هدف: نقشه برداري از تابش ريزموج زمينه كيهان
]]>
<IMAGE>/1385/851103/world/009351.jpg</IMAGE>
<![CDATA[
فضاپيماي پلانك ِ سازمان فضايي اروپا، در ادامه ماموريت هاي cobe و wmap، به مطالعه ساختار تابش ريزموج زمينه كيهان، كه بازمانده كيهان آغازين است، مي پردازد. اين فضاپيما از ساختارهاي بزرگ مقياس نقشه برداري خواهد كرد.
ماموريت برنامه ريزي شده پلانك، دوبار نقشه برداري كامل از آسمان طي 15 ماه است، اما انتظار مي رود تا 5سال قادر به گرفتن داده  باشد. داده هاي پلانك بر بسياري از موضوع هاي مطرح در اختر فيزيك و كيهان شناسي، مانند نظريه هاي كيهان اوليه و ساختار كيهان، تاثير خواهد گذاشت.
پلانك و هرشل در 3 ماه اول 2007 با يك موشك پرتاب خواهند شد. پس از پرتاب از هم جدا مي شوند و در دو مدار مختلف دور نقطه لاگرانژي 2 زمين- خورشيد قرار مي گيرند.]]>
</TEXT>
</DOC>
<DOC>
<DOCID>HAM2-851103-101</DOCID>
<DOCNO>HAM2-851103-101</DOCNO>
<ORIGINALFILE>/1385/851103/world/_sciew.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[به روز رساني مريخ نوردهاي روح و فرصت]]>
</TITLE>
<TEXT>
<IMAGE>/1385/851103/world/009357.jpg</IMAGE>
<![CDATA[
گروه علمي فرهنگي- دو مريخ نورد ناسا، روح و فرصت، با نزديك شدن به سومين سالگرد خود در مريخ، ترفندهاي جديدي را مي آموزند.
به نوشته سايت نجوم، يكي از اين مهارت هاي تازه اين است كه مريخ نورد از اين پس مي تواند تصاوير را تحليل كند و عوارض خاصي را در آنها تشخيص بدهد. اين نرم افزار فضاپيماي متفكر نام گذاري شده است.
تا به حال مريخ نورد روح، چندين عكس از گربادهاي غبار گرفته است و هر دو مريخ نورد از ابرها عكس برداري كرده اند. اين تصاوير از ميان تعداد بسيار زيادي عكس كه مريخ نوردها به زمين ارسال مي كردند غربال شده اند. جدا كردن عكس هاي مناسب از بين تعداد بسيار زيادي عكس، كار بسيار سخت و وقت گيري براي دانشمندان بود. اكنون، با نرم افزار جديدي كه روي مريخ نوردها قرار است نصب شود، اين مشكل برطرف خواهد شد. از اين پس خود مريخ نورد مي تواند گربادهاي غبار و نواحي كه ابر در آنها است را شناسايي كند و از آنها تصويربرداري كند. سپس از ميان تصاوير، آنهايي را كه مناسب هستند، براي زمين ارسال خواهد كرد. اين توانايي، بازدهي كار را بسيار بالا خواهد برد و دانشمندان مي توانند زمان بيشتري را به بررسي هاي علمي اختصاص بدهند.
مهارت جديد ديگر، كه به نام دنبال كردن بصري هدف شناخته مي شود، مريخ نورد را قادر مي سازد در تمام طول مسير، هدف خود را شناسايي كند. مريخ نورد در طول مسير تصور خود را از هدفش تغيير مي دهد. ممكن است هدف با نزديك شدن بزرگ تر ديده شود يا با تغيير زاويه شكلش تغيير كند، اما مريخ نورد هم چنان آن را باز خواهد شناخت. دنبال  كردن بصري هدف ممكن است با سومين مهارت، تشخيص راه مناسب با ابزار تماسي كه روي بازوي روبوتيك مريخ نورد نصب شده است، تركيب شود. اين تركيب توانايي را به نام برو و لمس كن به روح و فرصت خواهد داد. تاكنون هر زمان كه مريخ نورد به عارضه جديدي مي رسيد، اعضاي تيم در زمين بايد تصاويري كه از آن عارضه فرستاده بود را بررسي مي كردند تا تصميم بگيرند مريخ نورد در كدام محل مي تواند بازوي روبوتيك خود را براي آزمايش در روز بعد قرار دهد. پس از راه اندازي نرم افزار جديد، اعضاي تيم اين اختيار را به مريخ نورد خواهند داد كه محل مناسب را براي بررسي خود انتخاب كند و در همان روزي كه به هدف مي رسد بررسي خود را آغاز كند. همچنين اين نرم افزار به مريخ نورد كمك خواهد كرد با تهيه نقشه هاي بهتري از اطراف خود، مسير خود را بهتر انتخاب كند و از خطرات مسير بگريزد.
پيش از اين، مريخ نوردها فقط مي توانستند به يك قدم بعدي خود فكر كنند. اگر مريخ نورد قدمي برمي داشت و متوجه مانع يا خطري مي شد تنها كاري كه مي توانست بكند اين بود كه يك قدم به عقب بردارد و راه ديگري را انتخاب كند. اگر باز هم به مانع برمي خورد برمي گشت و يك راه ديگر... حتي گاهي مريخ نورد راه حلي پيدا نمي كرد. با نرم افزار جديد مريخ نورد، باهوش تر خواهد شد و خواهد توانست به چندين قدم جلوتر خود فكر كند و بهترين راه را در يك منطقه پرپيچ و خم پيدا كند. حتي مي تواند راه خود را در يك هزارتو پيدا كند!اين دو مريخ نورد موقعيت مناسبي را براي آزمايش كردن نرم افزارهاي گوناگون كه در مأموريت هاي آينده مريخ ممكن است به كار روند، فراهم كرده اند.]]>
</TEXT>
</DOC>
<DOC>
<DOCID>HAM2-851103-102</DOCID>
<DOCNO>HAM2-851103-102</DOCNO>
<ORIGINALFILE>/1385/851103/world/_sciew.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[كنترل مسير نور با بلور هاي فوتونيكي]]>
</TITLE>
<TEXT>
<![CDATA[گروه علمي فرهنگي- يكي از زمينه هاي كاربردي فناوري  نانو كه پيشرفت زيادي هم داشته، بحث بلور هاي فوتونيكي است. پيش بيني مي شود اين بلور ها با قابليت كنترل پراكندگي نور، جايگزين روش هايي ديگر در قطعاتي مثل ليزرهاي نمايشي، مدارها و رايانه هاي كوانتومي  شوند. اما فرآيند ساخت پيچيده آنها باعث عدم توسعه هر چه بيشتر اين بلور ها شده است.
لئون والدرينگ و تيم او از هلند اخيراً روش هاي جديدي براي كنترل اندازه، شكل و انعطاف پذيري شيميايي اُپال(شيشه هاي خاص)- يك نوع بلور فوتونيكي- در كوچكترين حد ممكن، ابداع كرده اند.
والدرينگ مي گويد: ماهيت كار ما در واقع ايجاد توانايي كنترل شكل نانوذرات مشخص درون اين شيشه هاي مصنوعي است. ما نانوحفره هايي را درون ذرات منفرد كلوييدي ايجاد كرديم و توانستيم موقعيت آنها را تغيير دهيم و همچنين قطر آنها را با دقت نانومتري تنظيم كنيم، در واقع ما موفق به ساخت نوعي از نانودانه ها شديم.
اين محققان از روشي با نام fib(focused ion beam milling)براي سوراخ كردن و ايجاد حفره هايي با عرض 80 نانومتر در تك كلوييدها روي شيشه هاي مصنوعي استفاده كردند. اين كلوييدهاي  منفرد، با شعاعي حدود 100 نانومتر توسط يك فرآيند خودآرايي از كره هاي كلوييدي دي اكسيد سيليكون ايجاد شده اند. در ساخت آنها، محققان اين حفره ها را براي مدت 5 تا 30 ثانيه آسياب كردند و متوجه تناسب زمان آسياب و اندازه حفرات شدند(زمان بيشتر آسياب حفره هاي بزرگتر را نتيجه مي دهد).]]>
</TEXT>
</DOC>
<DOC>
<DOCID>HAM2-851103-103</DOCID>
<DOCNO>HAM2-851103-103</DOCNO>
<ORIGINALFILE>/1385/851103/world/_sciew.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[خبر
شواليه خاموش خنك كننده اي براي پردازشگرهاي دوهسته اي]]>
</TITLE>
<TEXT>
<IMAGE>/1385/851103/world/009354.jpg</IMAGE>
<![CDATA[
گروه علمي فرهنگي- خنك كننده سي پي يو جديدي با نام silent knight(به معني شواليه خاموش)معرفي شده كه پره ها، پايه و ميله هاي انتقال حرارت آن صددرصد از جنس مس ساخته  شده است. مس رساناي حرارتي بسيار خوبي است كه استفاده از آن باعث شده كه حرارت به مقدار مؤثري در جديدترين پردازشگرهاي دوهسته اي كاهش يابد. سايلنت نايت به آرامي كار مي كند و طرحي منحصر به فرد با ديودهاي نوري آبي، باعث شده كه محيط داخلي كيس بسيار لوكس به نظر برسد.
سايلنت نايت، علاوه بر فن، يك خنك كننده كامل سي پي يو هم است. جنس مس، انتقال دهندگي مؤثر گرما، محدوده انتقال گرماي وسيع، طراحي سبك براي كاهش فشار بر مادربورد و شش لوله ايزوله براي انتقال گرما به پره ها، ويژگي هايي هستند كه موجب مي شوند دماي پردازشگر همواره براي اجراي سريع و محاسبات قابل اطمينان، به ميزان مناسب پايين باقي بماند.
سايلنت نايت، با سري پردازنده هاي core2 اينتل، سي پي يو پنتيوم d دوهسته اي و پردازنده پنتيوم 4 lga775 سازگار است. اين خنك كننده همين طور قابل نصب بر روي مادربوردهايي با سوكت پردازشگر 478 است كه سي پي يوهاي اي ام دي از قبيل am2/940/939/754 و اتلون 64-fx و sempron روي آن ها نصب مي شود. اين پردازشگرها جديدترين و قوي ترين سي پي يوهاي موجود در بازار هستند.
محافظ تنظيم فشار كه در داخل خنك كننده قرار دارد، جريان هواي ايجاد شده توسط فن led 9سانتي متري را به اطراف هدايت مي كند. زيرا اين هواي داغ براي اجراي عمليات پردازشگر و حتي كل سيستم خطرناك و بحراني است. اين طراحي منحصر به فرد دماي تنظيم كننده اندازه ولتاژ(vrm)را به طور مؤثر بين 10 تا 15 درجه سانتيگراد كم مي كند.]]>
</TEXT>
</DOC>
<DOC>
<DOCID>HAM2-851103-104</DOCID>
<DOCNO>HAM2-851103-104</DOCNO>
<ORIGINALFILE>/1385/851103/world/_siasatw.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاهي به انگيزه ها و اهداف مجلس هفتم در تجميع انتخابات مجلس و رياست جمهوري
انتخاب يا انتصاب؟]]>
</TITLE>
<TEXT>
<IMAGE>/1385/851103/world/009324.jpg</IMAGE>
<![CDATA[
عكس:جواد گلزار
گروه سياسي- كليات طرح تجميع انتخابات دوره هشتم مجلس با دوره دهم رياست جمهوري با 131راي موافق، 72راي مخالف و 5?راي ممتنع از 220نماينده حاضر در صحن علني، روز چهارشنبه 27دي ماه به تصويب رسيد. كليات طرح در حالي به تصويب رسيد كه اكثر حقوق دانان و حتي نمايندگان مجلس در مخالفت صريح آن با قانون اساسي شكي ندارند اما مجلس به آن راي مثبت مي دهد. حتي پيشنهاد عده اي براي افزايش دوره نمايندگي در مجلس آينده جهت كاهش مخالفت مصوبه با قانون اساسي با توجيه اين كه مردم در انتخابات مي دانند كه به نمايندگاني راي مي دهند كه بايد 5سال در مجلس باشند هم مقبول نمايندگان فعلي نمي افتد و آنها اصرار دارند كه حتما دوره خودشان افزايش يابد!
مطابق اصول63 و 114 قانون اساسي، دوره نمايندگي مجلس چهارسال است و همچنين فردي كه به عنوان رئيس جمهور برگزيده مي شود چهار سال مهلت خدمت به مردم را دارد و هر نوع تغيير در اين زمان، مستلزم بازنگري در قانون اساسي و سپس برگزاري رفراندوم تاييد آن از جانب مردم است.
اين اصرار باعث شد كه يك نماينده سابق مجلس شوراي اسلامي  بگويد: مصوبه اخير نمايندگان مجلس شوراي اسلامي  درباره تجميع انتخابات مجلس هشتم و رياست جمهوري دهم، نياز به اصلاح قانون اساسي و همه پرسي دارد.
اما ولي آذروش- نماينده فعلي مجلس- معتقد است: اهداف تجميع انتخابات ، صرفه جويي در هزينه هاي اقتصادي، اجتماعي، مشاركت گسترده مردم و استفاده از تمام امكانات كشور براي برگزاري انتخاباتي مطلوب است. وي با بيان اين كه محاسن تجيمع انتخابات بالاتر از معايب آن است، خاطرنشان كرد: طرح تجميع انتخابات مجلس و رياست جمهوري به خاطر افزايش دوره مجلس هفتم، خلاف قانون اساسي است اما افزايش دوره نمايندگي مجلس هفتم هيچ منفعتي براي نمايندگان ندارد و آنها دنبال منافع ملي و مصلحت كشور هستند.
به گفته وي اگر اين طرح به خاطر خلاف قانون اساسي بودن به شوراي نگهبان يا مجمع تشخيص مصلحت نظام نيز برود، موضوع به خاطر اهميتش وكارهاي كارشناسي كه در مجلس روي آن انجام شده، حل و تصويب مي شود. اگر هم تصويب نشود، نمايندگان ملت به تكليف خود عمل كرده و در راستاي آنچه به نفع كشور بوده، حركت كرده اند.
در برابر آذروش، قرباني- نماينده مردم قائنات در مجلس شوراي اسلامي- معتقد است: ايده تجميع كه به طور متوسط هر دو سال يك انتخابات داشته باشيم ايده خوبي است و نمايندگاني كه اين طرح را مطرح كرده اند نيز بر اساس اين ايده تصميم گيري كرده اند اما براي تحقق اين كار بايد انتخاباتي را كه خلاف قانون اساسي نيست با هم برگزار كنيم كه به نظر مي رسد تجميع انتخابات شوراها و خبرگان كه خلاف قانون اساسي نيست، پذيرفته شده است.
وي افزود: اين كه انتخابات مجلس و رياست جمهوري را كنار هم بگذاريم، بايد با كوتاه شدن عمر يكي از اين دو قوه همراه شود كه اين كار خلاف قانون اساسي است. ضمن اين كه ترديد وجود دارد كه اين قانون بتواند ادامه يابد، چرا كه ممكن است رئيس جمهور به هر دليلي كنار برود و فاصله، دوباره ايجاد شود.
قرباني با تاكيد بر اين كه اين  كار به مصلحت نيست، اظهار داشت: اين طرح خلاف قانون اساسي است و قطعا شوراي نگهبان نيز آن را رد مي كند؛ ضمن اين كه مصلحت نيست كه مجمع تشخيص مصلحت نظام نيز آن را تصويب كند. اين عضو هيات رئيسه مجلس، با اشاره به اين كه ممكن است شائبه منافع شخصي نمايندگان با تصويب اين طرح تقويت شود، تاكيد كرد: به صلاح مجلس هفتم نيست كه اين طرح را تصويب كند. اگر از سوي نمايندگان اصرار بر تصويب اين طرح باشد، حداقل بايد اين پيشنهاد كه انتخابات مجلس نهم و انتخابات رياست جمهوري يازدهم با هم برگزار شود به تصويب برسد. بيش از يك ماه پيش هم در يك نشست مطبوعاتي، دكتر عباسعلي كدخدايي - سخنگوي شوراي نگهبان- اين طرح را مغاير با قانون اساسي عنوان و تصريح كرد كه مجلس نمي تواند دوره عمر خود را كوتاه يا بلند كند؛ ضمن اين كه ما قطعا تجميع انتخابات دوره پنجم مجلس خبرگان را با انتخابات دوره يازدهم رياست جمهوري داريم و اگر بخواهيم انتخابات مجلس شوراي اسلامي را هم به آن اضافه كنيم، از لحاظ اجرايي و نظارتي با مشكل مواجه خواهيم شد.
كدخدايي درباره گفته برخي از نمايندگان مبني بر احتمال ارائه طرح به مجمع تشخيص مصلحت براي تصميم گيري گفت: بعيد است كه مصلحتي بر اين كار باشد و اعضاي مجمع تشخيص با اين تجميع موافقت كنند.
نامه نمايندگان به رهبري
در جلسه روز چهارشنبه 27دي ماه در آغاز بررسي اين طرح، علي احمدي- عضو كميسيون امنيت- درخواست مسكوت ماندن اين طرح به مدت 6ماه را مطرح كرد و گفت: ما با اصل تجميع مخالف نيستيم و آن را يك اقدام مبارك مي دانيم اما چند نكته قابل طرح است؛ براي تجميع انتخابات، روش هاي مختلفي داريم. بر اساس بند 8 اصل 110 قانون اساسي هنگامي  كه تكثر انتخابات معضل باشد، مقام معظم رهبري مي توانند موضوع را به مجمع تشخيص مصلحت به عنوان معضل معرفي كنند تا پس از بررسي، نتيجه به مقام معظم رهبري اعلام شود.
وي ادامه داد: در سال گذشته بيش از 140نماينده، نامه اي را به مقام معظم رهبري نوشتند كه اين موضوع مورد بررسي قرار گيرد. احمدي گفت: نكته ديگر اين بود كه بدون هزينه نقض قانون اساسي مي توان دو انتخابات را همزمان كرد كه شوراها و خبرگان را همزمان كرديم و شيوه سوم، همزماني با نقض قانون اساسي است كه همين همزماني مجلس و رياست جمهوري است. وي افزود: انتخاب شيوه سوم از حيث نقض اصول 63 و 114 قانون اساسي و هم به لحاظ تبعات اجتماعي آن در جامعه، پرهزينه ترين شيوه است. وي با بيان اين كه اين كار نيازمند كار كارشناسي بيشتري است، يادآور شد: براي همزماني انتخابات رياست جمهوري و مجلس، سه گزينه وجود دارد؛ يكي اين كه يك سال مدت دوره مجلس افزايش يابد. دوم اين كه 6ماه به مجلس اضافه و 6ماه از رياست جمهوري كم شود. گزينه سوم، يك سال كاهش دوره رياست جمهوري است كه اين گزينه ها نياز به كار كارشناسي در كميسيون تخصصي دارد.
در پاسخ احمدي، طلايي نيك- عضو كميسيون امنيت ملي- به عنوان مخالف مسكوت ماندن اين طرح، گفت: مطالب گفته شده توسط احمدي، دليلي است بر اين كه نبايد اين طرح مسكوت بماند و بايد تعيين تكليف شود. وي ادامه داد: استفاده از اختيار قانوني مجمع تشخيص مصلحت بهتر است يا تن دادن به بي نظمي  انتخاباتي و هزينه هاي گزاف، كاهش كيفيت انتخابات، معطل ماندن مسائل اجرايي و مسائل مردم در كشور؟
پيشنهاد مسكوت ماندن اين طرح به مدت 6ماه با 47راي موافق، 149راي مخالف و 5?راي ممتنع از 193راي ماخوذه از مجموع 210نماينده حاضر به تصويب نرسيد كه نشان از عزم جدي نمايندگان به افزايش دوره خود داشت.پس از آن به ناچار، مجلس وارد بحث در مورد كليات طرح شد.
درخواست افزايش دوره!
حسن كامران- نماينده اصفهان- مخالف كليات اين طرح بود و در بيان علت مخالفتش گفت: ما چكاره مردم هستيم كه 4سال را 5?سال كنيم؟ مردم به ما براي 4سال راي داده اند. بايد پاسخ دهيم بر چه اساس قانوني، انتخاب نمايندگان را انتصابي مي كنيم. كجاي دنيا گفته به دست خودمان مي توانيم 4سال را 5?سال كنيم؟ كامران گفت: با راي ندادن به اين طرح، آبروي مجلس را حفظ كنيد. هنگام سخنراني كامران- نماينده اصفهان- در مخالفت با طرح تجميع، نمايندگان، عدد 2 را كه نشانه مخالفت در راي گيري است با صداي بلند تكرار مي كردند.
حداد عادل- رئيس مجلس- در اين زمان ضمن دعوت از نمايندگان به گوش دادن به سخنان نماينده اصفهان، به طعنه گفت: بالاخره نمايندگان، خواستار افزايش دوره خود هستند.
كامران هم گفت: همه اين حرف ها نفساني و بر سر لحاف ملا است و اين زشت است كه دوره نمايندگي خود را يك سال اضافه كنيم. وي تاكيد كرد: اگر دوره نمايندگي 5?سال شود، اين به معناي انتصاب است و حال مي توانيد همين طور دو، دو بگوييد.
باهنر رياست جلسه آن روز را بر عهده داشت و در مخالفت با افزايش دوره نمايندگي هم صحبت كرد. او پيش از اين كه نوبت سخنراني اش برسد، با استفاده از اخطار قانون اساسي يكي از نمايندگان كه بحث ها را خلاف قانون اساسي مي دانست، گفت: گزارش كميسيون امنيت اين است كه دوره هشتم مجلس و دوره دهم رياست جمهوري همزمان باشد كه لازمه آن طولاني شدن زمان مجلس هشتم است، نه هفتم؛ بنابراين اخطار را وارد مي دانيم و آن را به راي مي گذاريم. اخطار قانون اساسي با 50راي موافق، 127راي مخالف و 11راي ممتنع به تصويب نرسيد؛ لذا بحث ها ادامه يافت. شاپور مرحبا- نماينده آستارا- نيز به عنوان موافق كليات اين طرح سخن گفت و يادآورشد: اين مجلس، مجلس جانبازان، آزادگان و رزمندگان است؛ اگر دوره آن را اضافه كنيم، براي خدمت گزاري است، نه براي ثروت و قدرت.
تفاهم ملي با دولت
محمدرضا باهنر بعد از مرحبا وقت گرفت و به عنوان مخالف كليات اين طرح گفت: هر آن چه مجلس تصميم بگيرد، قابل قبول است. در رابطه با پراكنده بودن انتخابات، اين بحث از اول مجلس هفتم آغاز شد و با دولت صحبت كرديم و به يك تفاهم ملي رسيده ايم كه 4انتخابات مشهور كشور در 2زمان و هر زمان 2انتخابات برگزار شود و هيچ كس روي اين كار ترديد ندارد و مقداري از كار تا الان انجام شده است. باهنر گفت: اين دفعه مجلس خبرگان براي 5/9سال انتخاب شدند و در 2دوره آينده، منطبق بر انتخابات مجلس مي شود و مجلس نهم با دوره پنجم خبرگان بر هم منطبق شد. نايب رئيس مجلس گفت: در انتخابات رياست جمهوري و شوراها مي توان بر اساس قانون عادي، مدت شوراها را كم يا اضافه كرد تا تجميع انتخابات حل شود. وي با بيان اين كه از دوره دوم(هرچند با نظر مجلس سوم)تصويب شد كه گروه شغلي نمايندگان پس از پايان نمايندگي شان حفظ شود اما رسانه ها نوشتند نمايندگان، مادام العمر حقوق مي گيرند. ده ها مرتبه گفته ايم كه حقوق نمايندگي مادام العمر نيست اما پاك كردن آن از ذهن مردم، كار سختي است. باهنر گفت: اين اقدام اگرچه از ديد خيرخواهي است اما اولا به نتيجه نخواهد رسيد، ثانيا افكار عمومي  و رسانه ها تحليل هاي متفاوتي بعضا عليه مجلس خواهند داشت.
سخنان و ادله نايب رئيس هم هيچ اثري نكرد. پس از اظهارات موافق و مخالف، پيشنهاد كفايت مذاكرات شد كه با 175راي موافق، 18راي مخالف و 3راي ممتنع به تصويب نرسيد. از آنجا كه يكي از دلايل طرح تجميع انتخابات مجلس و رياست جمهوري، همسوشدن مجلس و دولت از نظر سياسي و ديدگاه هاي آنها براي اداره كشور عنوان شد، نماينده دولت بخشي از اظهاراتش را به اين موضوع اختصاص داد و گفت: طراحان، گزينه اي را انتخاب كرده اند كه داراي مشكلات فراواني است. اين طرح قطعا با قانون اساسي مخالف است و حداقل با 5 اصل از اصول قانون اساسي مخالفت صريح دارد. شايد شايسته مجلس هفتم نباشد اگر تشخيص دهند طرحي مخالف صريح چند اصل است و به آن راي دهند.
وي با بيان اين كه گفته مي شود با اين كار همسويي دولت و مجلس ايجاد مي شود، گفت: آيا اين همسويي به صلاح است يا نيست؟ با چه استدلالي اين همسويي اتفاق خواهد افتاد و هيچ تضميني وجود ندارد.]]>
</TEXT>
</DOC>
<DOC>
<DOCID>HAM2-851103-105</DOCID>
<DOCNO>HAM2-851103-105</DOCNO>
<ORIGINALFILE>/1385/851103/world/_siasatw.htm</ORIGINALFILE>
<ISSUE>سه شنبه 3 بهمن 1385</ISSUE>
<DATE calender="Western">2007-01-23</DATE>
<DATE calender="Persian">1385/11/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه
مخالفت حقوقدانان]]>
</TITLE>
<TEXT>
<IMAGE>/1385/851103/world/009321.jpg</IMAGE>
<![CDATA[
 گروه سياسي - برخي حقوقدانان تاكيد مي كنند كه مجلس شوراي اسلامي حق دخالت در اصول قانون اساسي را ندارد و نمايندگان بدون اجازه موكلان شان نمي توانند مدت وكالت را افزايش دهند.
ابراهيم امنيي- حقوقدان و يك عضو هيات رئيسه مجلس ششم- با بيان اين كه مغايرت طرح تجميع انتخابات با اصول قانون اساسي بسيار روشن و آشكار است، ابراز عقيده كرد كه اين جاي تعجب است؛ وقتي برخي نمايندگان در رابطه با منافع خود تصميم گيري مي كنند، اصول قانون اساسي و سوگندشان را گاه فراموش مي كنند.
دكتر حبيب زاده- مدرس دانشگاه- نيز سلب اعتماد مردم از حكومت را از جمله تبعات تصويب نهايي طرح تجميع انتخابات مجلس و رياست جمهوري دانسته و مي گويد: هيچ گونه معضلي در عدم همزماني بين انتخابات رياست جمهوري و مجلس وجود ندارد و چه بسا بهترين روش همين باشد كه اختلاف زماني وجود داشته باشد؛ چون اگر اكثريتي در مجلس حاكم شد و به لحاظ كاركرد مثبت نبود، مردم بتوانند تصميم بگيرند و رئيس جمهوري انتخاب كنند كه كاركرد مثبتي دارد. از نظر اين استاد دانشگاه، تجميع فقط در بعضي مسائل مالي مثبت است كه آن هم بهتر است در جاهاي ديگر صرفه جويي شود.
و اما تاجرنيا- يكي از نمايندگان سابق مجلس- هم در مورد اصرار مجلس هفتم براي تصويب اين طرح مي گويد:
عده اي كه كم هم نيستند مي خواهند بعد از ردّ اين مصوبه توسط شوراي نگهبان، آن را به مجمع ببرند و با توجه به فضاي مجمع، براي رسيدن به تجميع انتخابات، دوره فعلي رياست جمهوري را كوتاه كنند تا هم بيشتر هزينه  ندهند و هم به نوعي تجميع انتخابات صورت گرفته باشد.
140 نماينده هم در نامه اي به مقام معظم رهبري خواستار بررسي مصلحت تجميع انتخابات در مجمع تشخيص شده اند و اميدوارند كه كار از اين طريق عملي شود.]]>
</TEXT>
</DOC>
</HAMSHAHRI2>

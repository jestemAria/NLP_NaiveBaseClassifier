<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851112-001</DOCID>
<DOCNO>HAM2-851112-001</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بيست و پنجمين جشنواره بين المللي فيلم فجر امروز افتتاح مي شود
آغاز رقابت سينماگران براي دريافت 34 سيمرغ بلورين]]>
</TITLE>
<TEXT>
<IMAGE>/1385/851112/news/012657.jpg</IMAGE>
<IMAGE>/1385/851112/news/012525.jpg</IMAGE>
<![CDATA[
گروه ادب و هنر- مراسم افتتاحيه بيست وپنجمين جشنواره بين المللي فيلم فجر امروز با آيين پاسداشت حماسه  عظيم عاشورا و با حضور هنرمندان سينماي كشور آغاز مي شود.
به دليل تقارن دهه فجر با ايام عزاداري ماه محرم، هنرمندان با هدف تكريم و تعظيم حماسه  عاشورا، امروز در تالار وحدت گردهم
مي آيند و با زبان و شيوه اي شايسته، حماسه  عظيم عاشورا و ياد شهداي كربلا را پاس مي دارند.
در اين مراسم با نمايش چند كليپ، سينماگران از تأثير واقعه  عظيم كربلا بر فرهنگ و هنر ايراني سخن مي گويند. اجراي سه قطعه  نمايشي درباره  حوادث عاشورا، نوشته و كار محمد رحمانيان و نمايشي از عزاداري مردم جنوب كشور از ديگر برنامه هاي مراسم افتتاحيه است.
همچنين در اين مراسم به مناسبت سال پيامبركليپ ويژه اي با عنوان گفت وگو با گنبد خضراء ساخته  رضا ميركريمي به نمايش در مي آيد. اين مراسم ساعت 18 و 30 دقيقه در تالار وحدت تهران آغاز مي شود.
15فيلم در روز اول
فردا يعني در اولين روز نمايش فيلم ها15،فيلم سينه سرخ، خون بازي، تك درخت ها، مصائب دوشيزه، اتوبوس شب، پا برهنه در بهشت، ميناي شهر خاموش، آدم، آفتاب بر همه يكسان مي تابد، مثل يك قصه، قفل ساز، باز هم سيب داري، سبيل مردونه، گوشواره و پارك وي به روي پرده مي رود.
در اين روز همچنين 6 فيلم در سينماي رسانه هاي جمعي جشنواره(فلسطين)به روي پرده مي رود. در سالن شماره يك سينما فلسطين به ترتيب فيلم هاي پابرهنه در بهشت ساخته بهرام توكلي ساعت 15و سي دقيقه، ميناي شهر خاموش ساخته اميرشهاب رضويان ساعت 18 و خاك سرد ساخته رضا سبحاني ساعت 20 نمايش داده مي شود. نشست هاي پرسش و پاسخ اين آثار نيز بلافاصله بعد از نمايش فيلم در همين سالن برگزار مي شود.
در سالن شماره 2 سينما فلسطين نيز فيلم هاي پل تفاهم صربستان از بخش نمايش هاي ويژه(فيلم هاي مستند)ساعت 19 و شبكه تلويزيوني از كشور تركيه از بخش جشنواره جشنواره ها ساعت 21 به روي پرده مي رود. در سالن شماره 3 نيز فيلم سرزمين گمشده ساخته وحيد موساييان از بخش چشم واقعيت ساعت 20 و سي دقيقه به نمايش در مي آيد.روابط عمومي جشنواره اعلام كرده جدول نهايي نمايش فيلم ها هم اكنون آماده است، اما از صبح جمعه در سينماهاي نمايش دهنده  فيلم هاي جشنواره منتشر مي شود.
نمايش مستندهاي فرش ايراني
نكوداشت علي نصيريان و يداله صمدي نيز در روز 15 بهمن برگزار خواهد شد. اولين نمايش مستندهاي فرش ايراني كه مجموعه اي شامل 15 فيلم مستند در رابطه با فرش ايراني ساخته 15 كارگردان مطرح سينماي ايران است نيز در همين روز در تالار وحدت به نمايش درمي آيد. اين فيلم به تهيه كنندگي رضا ميركريمي و به سفارش مركز ملي فرش ايران توليد شده است. دست آفريني هديه به دوست از مجيد مجيدي، قالي سخنگو از بهرام بيضايي، درخت زندگي ساخته عباس كيارستمي، فرشه و فرش از داريوش مهرجويي، مشترك مورد نظر در دسترس نيست از رخشان بني  اعتماد، فرش، اسب تركمن ساخته خسرو سينايي، خاطره، خاطره... ساخته رضا مير كريمي، فرش عشايري ساخته بهروز افخمي، شازده كوچولو از نورالدين زرين كلك، فرش و زندگي ساخته بهمن فرمان آرا، فروشي نيست از سيف الله داد، فرمايش آقا سيد رضا از مجتبي راعي، گره گشا ساخته جعفر پناهي، فرش زمين از كمال تبريزي و كپي برابر اصل ساخته محمد رضا هنرمند فيلم هاي 15 كارگردان در باره فرش ايراني است.
61كشور در 16بخش مختلف
امسال 61 كشور در 16 بخش رقابتي و غير رقابتي و نيز در بازار فيلم جشنواره فجر شركت كرده اند . در مجموع در اين رويداد بيش از 240 فيلم بلند سينمايي، كوتاه و مستند از كشورهاي مختلف روي پرده مي رود كه از اين ميان، 51 فيلم بلند ايراني، 115 فيلم بلند خارجي، 15 فيلم كوتاه خارجي، 19 فيلم كوتاه ايراني، 11 مستند بلند خارجي و دو مستند نيمه بلند، 11مستند بلند ايراني و 23 مستند كوتاه خواهند بود.
كشورهاي نروژ، انگلستان، صربستان، اسپانيا، تايلند، فرانسه، آمريكا، ايتاليا، آلمان، هلند، هند، لهستان، سوئيس، ژاپن، برزيل، كره، آرژانتين، عراق، مصر، يونان، فلسطين، قطر، سوئد، مراكش، كوبا، دانمارك، يمن، عربستان سعودي، جمهوري چك، مالزي، قطر، بوليوي، اسلووني، ازبكستان، مكزيك، ليتواني و آفريقاي جنوبي كشورهاي حاضر در بيست و پنجمين دوره جشنواره بين المللي فجر هستند.
بخش هاي مسابقه سينماي ايران با 26 فيلم بلند سينمايي در بخش مسابقه و سه فيلم در بخش خارج از مسابقه، بخش مسابقه بين الملل با 22 فيلم سينمايي، مسابقه سينماي آسيا با 15 فيلم،مسابقه سينماي معناگرا با 16 فيلم، مسابقه فيلم هاي مستند با 11 مستند بلند و 23 مستند كوتاه، مسابقه فيلم هاي كوتاه ايراني با 19 فيلم كوتاه، مسابقه فيلم هاي كوتاه خارجي با 19 فيلم و مسابقه فيلم هاي اول با 17 فيلم بخش هاي رقابتي جشنواره امسال را تشكيل مي دهند كه در مجموع اين بخش ها 34 سيمرغ بلورين به برگزيدگان اهدا مي شود. بخش بزرگداشت ماريو مونيچلي با 13 فيلم،جشنواره جشنواره ها با 16 فيلم، نمايش هاي ويژه مستند با 13 فيلم، نمايش هاي ويژه آثار روز با 13 فيلم، سينما و هنرهاي ديگر با 15 فيلم، فيلمسازان نام آور و صدسالگي با 10 فيلم، داد و ستد كلام و تصوير با 10 فيلم و سينماي پايداري با 10 فيلم بخش هاي غير رقابتي جشنواره بيست و پنجم خواهد بود.
19سينما ميزبان جشنواره اي ها
19سالن سينما شامل سينماهاي عصر جديد 13،2،، آفريقا، استقلال، سپيده، آستارا، فرهنگ، سروش، صحرا، جمهوري،پايتخت، اريكه ايرانيان، فردوسي، فلسطين، موزه سينما و مجموعه فرهنگي آسمان امسال ميزبان اين رويداد هنري هستند.در حاشيه جشنواره نيز دهمين بازار فيلم و برنامه هاي تلويزيوني ايران در مركز آفرينش هاي هنري كانون پرورش فكري كودكان و نوجوانان از 15 تا 19 بهمن برپا مي شود. در اين بازار 220 ميهمان خارجي از تهيه كنندگان، پخش كنندگان و خريداران فيلم به همراه نمايندگان جشنواره هاي مهم بين المللي از 47 كشور جهان در بيش از50 غرفه خارجي و 30 غرفه ايراني آثار خود را عرضه مي كنند. در شهر شيراز نيز كه به طور هم زمان ميزبان جشنواره فيلم فجر است بيست فيلم ايراني و 4 فيلم خارجي ايستگاه بهشت، سنگ كاغذ قيچي،مثل يك قصه،فرش ايراني،آخرين ملكه زمين، خون بازي، روز برمي آيد، پابرهنه در بهشت،پارك وي، اتوبوس شب،پاداش سكوت، مخمصه،قفل ساز،رئيس،سنتوري،اقليما، اخراجي ها، دست هاي خالي، قاعده بازي، كينه، پنهان، امپراتريس، نفرين گل طلايي و باد در مرغزارها مي وزد به نمايش در مي آيد.
آخرين اخبار
عليرضا رضاداد اعلام كرده تا كنون بيش از دو سوم فيلمها آماده نمايش شده است. طبق گفته دبير جشنواره تعداد فيلمها در هر دو گروه نمايشي بخش مسابقه، 14 فيلم است، كه در هر شرايطي اگر هركدام از فيلمها نرسد، فيلم جايگزين وجود دارد. از ميان فيلمهاي جشنواره دو فيلم روز سوم و رييس به دليل اينكه همچنان مراحل آماده سازي را طي مي كنند، آماده نشده است و برنامه  نمايش آنها براي روزهاي 15 و 16 بهمن ماه به بعد و روزهاي پاياني جشنواره تنظيم شده است.]]>
</TEXT>
</DOC>
<DOC>
<DOCID>HAM2-851112-002</DOCID>
<DOCNO>HAM2-851112-002</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نامزدهاي كتاب سال ادبيات داستاني معرفي شدند]]>
</TITLE>
<TEXT>
<![CDATA[گروه ادب و هنر- حبيب  احمدزاده، اميرحسن چهلتن، هوشنگ مرادي كرماني و احمد بيگدلي، نامزد دريافت بيست و چهارمين دوره جايزه كتاب سال جمهوري اسلامي ايران هستند.
كتاب هاي راه يافته به مرحله نهايي اين جايزه، عبارتند از: شطرنج با ماشين قيامت(احمدزاده)، سپيده دم ايراني(چهلتن)، شما كه غريبه نيستيد(مرادي كرماني)و اندكي سايه(بيگدلي). اما شنيده ها حاكي است كه برگزيده نهايي كتاب سال امسال، رمان اندكي سايه، نخستين كتاب احمد بيگدلي است.
شايان ذكر است هر چهار كتاب راه يافته به مرحله نهايي كتاب سال امسال، رمان هستند و از مجموعه داستان، خبري نيست. اين در حالي است كه به اعتقاد همه كارشناسان و فعالان عرصه ادبيات داستاني ايران، جايگاه داستان كوتاه ايراني اكنون، جايگاه رفيعي است و در مقايسه با سطح رمان ايراني، اين گونه ادبي، به مراتب به افق هاي روشن تري دست يافته است.
مراسم نهايي كتاب سال جمهوري اسلامي ايران، 16 بهمن ماه برگزار مي شود؛ محل برگزاري اين مراسم نيز هر سال تالار وحدت بوده است، اما امسال به علت همزماني با برنامه هاي ديگر، ممكن است به محل ديگري منتقل شود.]]>
</TEXT>
</DOC>
<DOC>
<DOCID>HAM2-851112-003</DOCID>
<DOCNO>HAM2-851112-003</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بر ديوار نگارخانه ها]]>
</TITLE>
<TEXT>
<![CDATA[نگارخانه سوره: نمايشگاه آثار هنرمندان حوزه هنري با عنوان آينه هاي سرخ تا 19 بهمن‎/ ميدان انقلاب جنب سينما بهمن/تلفن: 66418823.
نگارخانه هفت ثمر: نمايشگاه عكس پرويز نبوي‎/ تا 18 بهمن‎/ عباس آباد‎/ كوه نور كوچه پنجم شماره 25.
گالري سيحون: نمايشگاه حميده صادقيه و مجيد ابريشمي تا 19 بهمن/خيابان چهارم پلاك 30/ تلفن:88711305.
نگارخانه الهه: نمايشگاه فرخنده مرعشي‎/ تا 19 بهمن‎/ آفريقا گلفام پلاك 47 /تلفن: 22054128.
نگارخانه والي: نمايشگاه نقاشي گروهي‎/ تا 16 بهمن‎/ ونك خيابان خدامي پلاك 86/ تلفن: 88043687.
گالري ضرابي: نمايشگاه نقاشي لادن نصيري و بهاره ناژفر‎/ 20 تا 25 بهمن‎/ پاسداران بوستان 2 شهيد عراقي گلزار غربي پلاك 61/ تلفن: 22309054.]]>
</TEXT>
</DOC>
<DOC>
<DOCID>HAM2-851112-004</DOCID>
<DOCNO>HAM2-851112-004</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[مرور آثار هنرمند ايراني مقيم آلمان: با نمايش تازه ترين آثار نقاشي هنرمند ايراني مقيم آلمان، فيگورهاي 6 ساله  مسعود سعدالدين در تهران مرور مي شوند. اين نمايشگاه كه از روز شنبه، 14بهمن  ماه جاري، برپا خواهد شد، حاصل 30 سال فعاليت حرفه اي سعدالدين در آلمان و ايران است كه با ارائه  25 تابلو فيگوراتيو، روند كاري اين هنرمند معاصر در سال هاي 2000 تا 2006 را به نمايش  مي گذارد.
مرور آثار آنجلوپلوس: آثار فيلمساز صاحب سبك يوناني در سري برنامه هاي نمايش فيلم(زمستان 85)كانون فيلم و انديشه جهاد دانشگاهي دانشگاه تهران به نمايش درمي آيد. اين سري برنامه كه شامل آثار فيلمسازاني چون جيم جارموش، مايكل مان، ريدلي اسكات و برادران كوئن نيز مي باشد تا بيست و دوم اسفند ادامه خواهد داشت.
سناتور در شبكه2: فيلم سينمايي سناتور به كارگرداني مهدي صباغ زاده فردا از شبكه 2 پخش مي شود. فرامرز قريبيان، بيژن امكانيان و عنايت بخشي بازيگران اين فيلم هستند.
سفرهاي بين المللي رستم و سهراب: رسول نجفيان از احتمال اجراي عمومي نمايش رستم و سهراب در يكي از تالارهاي رودكي يا سالن اصلي تئاتر شهر در سال آينده خبر داد. نجفيان گفت: با توجه به دعوت هاي متعددي كه از اين نمايش براي فستيوال هاي بين المللي شده است، قصد داريم تا قبل از آغاز اين سفرها اجراي عمومي در تهران داشته باشيم. تاكنون با تالارهاي رودكي و سالن اصلي تئاتر شهر رايزني هايي داشته ايم، ولي هنوز زمان دقيق و سالن قطعي اين اجرا در سال 86 مشخص نيست.
راز كوكب در شبكه تهران: فيلم سينمايي راز كوكب به كارگرداني كاظم معصومي فردا ساعت 13:30 از شبكه تهران روي آنتن مي رود.]]>
</TEXT>
</DOC>
<DOC>
<DOCID>HAM2-851112-005</DOCID>
<DOCNO>HAM2-851112-005</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آيدين آغداشلو:
نقاشي قهوه خانه اي ميراثي گرانبهاست]]>
</TITLE>
<TEXT>
<IMAGE>/1385/851112/news/012522.jpg</IMAGE>
<![CDATA[
گروه ادب و هنر آيدين آغداشلو، نقاش معاصر، در كارگاه آموزشي كه در فرهنگسراي بانو برگزار شده بود درباره نقاشي قهوه خانه اي گفت: مسلما جهاني كه اين نوع نقاشي در آن شكل مي گيرد جهاني هدفمند است. نقاشي قهوه خانه اي يا خيالي سازي از ديرباز با اعتبار و قدمت پيوند خورده است و هميشه سعي در حفظ ارتباطات بامخاطب داشته است. گرچه برخي به اشتباه اين هنر را ابتدايي مي خوانند اما اين هنر در جايگاه ارزنده اي قرار دارد.
در اين نشست كه با همكاري علمي پژوهشي اين فرهنگستان و سازمان فرهنگي هنري شهرداري تهران برگزار شد، احمد خليلي، يكي از پيشكسوتان بازمانده نقاشي قهوه خانه اي، در مقابل چشم حضار به نقاشي پرداخت و آغداشلو از اين نوع نقاشي به عنوان ميراثي گرانبها ياد كرد.
آغداشلو گفت: نقاش قهوه خانه اي سفارشي كار مي كرده است كه البته اين مسئله نقصي به شمار نمي رفته بلكه يكي از قوانين اين هنر بوده است با اين حال نمي توان پيام مستتر در آثار قهوه خانه اي را ناديده گرفت. اين پيام در ابعاد گوناگون به شكل تدريجي به مخاطب انتقال داده مي شده است.
او شبيه سازي، پرسپكتيو داخل نقاشي، خلق چهره آرماني و استفاده از رنگ روغن را ويژگي هاي اصلي اين هنر خواند و وقوع آن را دليل پيدايش مبحث نقاشي براي مردم دانست.
آغداشلو گفت: نقاشيهاي قهوه خانه اي در قالب هاي مذهبي با عناوين ادبي و حماسي- مذهبي(كه همان پرده هاي عاشورايي است)و حماسه هاي ملي خلاصه مي شوند.
او سعي هنرمند را در جست و جوي چهره كامل آرماني ستود و شباهت چهرها در پرده هاي مختلف و تحت عناوين معصومين مختلف را نه تنها ضعيف قلمداد نكرد، بلكه آن را دستاورد جست و جوي هنرمند خواند كه عيناً در ساير اجزاي تصوير نيز تكرار شده است.
همايش نقالي به مناسبت
پيروزي انقلاب در دهه فجر
به مناسبت فرارسيدن بيست و هشتمين سالگرد پيروزي انقلاب اسلامي در ايران نقالي هايي با اين موضوع در ايام دهه فجر برگزار مي شود.
محمدرضا عطايي فر دبير اجرايي همايش با اعلام اين خبر در حاشيه برگزاري همايش نقالي افزود: با فرارسيدن ايام مبارك دهه فجر برگزاري همايش سنتي آييني نقالي ازسوي معاونت فرهنگي ميراث فرهنگي صنايع دستي و گردشگري با هنر نمايي بيش از ده نقال و دانش آموختگان مكتب نقالي به مدت ده روز در برخي از ميدان هاي اصلي شهر تهران از جمله ميادين تجريش، ولي عصر، 15 خرداد، امام حسين(ع)، شهدا و انقلاب به هنر نمايي براي عموم شهروندان خواهند پرداخت.
وي هدف از برگزاري همايش سنتي آييني نقالي را بازخواني وقايع انقلاب براي نسل جوان و نو جوان و همچنين عموم مردم دانست.
همايش نقالي انقلاب تا فجر از 12 تا 22 بهمن برگزار مي شود.]]>
</TEXT>
</DOC>
<DOC>
<DOCID>HAM2-851112-006</DOCID>
<DOCNO>HAM2-851112-006</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كتاب پاپ، در چند ساعت ناياب شد]]>
</TITLE>
<TEXT>
<![CDATA[مهر: تنها در چند ساعت تمام 250 هزار نسخه كتاب جديد درباره پاپ ژان پل دوم فقيد در زادگاه او، لهستان، فروخته شد.
حدود 95 درصد جمعيت 38ميليون نفري لهستان كاتوليك رمي هستند و براي بسياري از آنها ژان پل دوم هم مايه افتخار بود و هم يك شخصيت مذهبي محبوب و نماد عشق و احترام. كتاب خاطرات استانيسلاو ژيويش، منشي شخصي پاپ، نخستين بارهفته پيش در ايتاليا تحت عنوان يك عمر با كارول منتشر شد. اين كتاب در لهستان با عنوان گواهي منتشر شده است.
اين كتاب خاطرات 230صفحه اي، حاصل گفت وگوي جان فرانكو اسويدركوشي، نويسنده كاتوليك با ژيويش است. ژيويش در كتاب خاطرات خود وقايع زندگي پاپ را بيان كرده است، از جمله بيماري شديد در سال 2000 كه او را تا مرز كناره گيري از پست خود پيش برد، واكنش پاپ نسبت به حادثه 11سپتامبر 2001 و اينكه چه طور در دهه 80 از دست محافظان خود گريخت و با نام جعلي به اسكي رفت.]]>
</TEXT>
</DOC>
<DOC>
<DOCID>HAM2-851112-007</DOCID>
<DOCNO>HAM2-851112-007</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اعلام برندگان جوايز انجمن بازيگران آمريكا]]>
</TITLE>
<TEXT>
<IMAGE>/1385/851112/news/012528.jpg</IMAGE>
<![CDATA[
مهر: فارست ويتاكر، هلن ميرن، ادي مورفي و جنيفر هادسن جوايز انجمن بازيگران آمريكا را از آن خود كردند و جايزه بهترين گروه بازيگري نيز به بازيگران فيلم خانم كوچولوي سان شاين رسيد.
در مراسمي كه در تالار شراين لس آنجلس برگزار شد، فيلم مستقل و كم هزينه خانم كوچولوي سان شاين كه يكي از بخت هاي اسكار بهترين فيلم امسال است، توانست جايزه بهترين گروه بازيگري را به خود اختصاص دهد.
در ميان اعضاي آكادمي، بازيگران بيشترين تعداد را دارند، به همين دليل آراي آنها مي تواند تا حد زيادي سرنوشت اسكار بهترين فيلم را نيز تعيين كند. از چهار برنده قبلي جايزه بهترين گروه بازيگري انجمن بازيگران آمريكا، سه فيلم اسكار بهترين فيلم آن سال را هم از آن خود كردند. آخرين بار سال گذشته بود كه جايزه انجمن به گروه بازيگران فيلم تصادف رسيد و اين فيلم با پشت سر گذاشتن كوهستان بروكبك برنده اسكار بهترين فيلم هم شد. در اين بخش بابل، بابي، مردگان و دختران رويايي هم نامزد بودند.
در همين حال، همان طور كه پيش بيني مي شد، فارست ويتاكر(آخرين پادشاه اسكاتلند)و هلن ميرن(ملكه)جوايز انجمن بازيگران آمريكا را هم دريافت كردند تا يك گام ديگر خود را به جوايز اسكار نزديك ببينند. در بخش بهترين بازيگر مرد، فورست ويتاكر با لئوناردو دي كاپريو، رايان گازلينگ، پيتر اوتول و ويل اسميت رقابت داشت. هلن ميرن نه تنها براي فيلم ملكه برنده جايزه بهترين بازيگر زن شد، بلكه در بخش تلويزيون هم براي بازي در مجموعه تلويزيوني اليزابت اول شبكه اچ بي او جايزه بهترين بازيگر زن يك فيلم تلويزيوني يا مجموعه تلويزيوني را با خود به خانه برد.]]>
</TEXT>
</DOC>
<DOC>
<DOCID>HAM2-851112-008</DOCID>
<DOCNO>HAM2-851112-008</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[سيدني شلدون درگذشت]]>
</TITLE>
<TEXT>
<![CDATA[مهر: سيدني شلدون نويسنده سرشناس و صاحب رمان هايي چون دنيا به آخر مي رسد و خاطرات نيمه شب صبح روز گذشته در سن 89 سالگي درگذشت.
علت مرگ اين نويسنده شهير كه هيچ گاه اسمش از فهرست پرفروش  ترين نويسنده  هاي دنيا جا نمي ماند، ذات الريه اعلام شده است.شلدون كه بيشترين شهرت خود را از رمان  هايش به دست آورده بود، به عنوان نمايشنامه  نويس و فيلمنامه  نويس هم شناخته مي شد. اغلب رمان دوستان نام اين نويسنده را از طريق كتب خاطرات نيمه شب، صورت هاي عريان، اگر فردا بيايد و خط خون شناخته اند.]]>
</TEXT>
</DOC>
<DOC>
<DOCID>HAM2-851112-009</DOCID>
<DOCNO>HAM2-851112-009</DOCNO>
<ORIGINALFILE>/1385/851112/news/_adabh.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[گويا بازگشت را انتخاب كرد]]>
</TITLE>
<TEXT>
<![CDATA[مهر: 5 روز پس از آنكه مشخص شد بازگشت پدرو آلمودوار در فهرست نامزدهاي اسكار بهترين فيلم غيرانگليسي زبان جايي ندارد، جايزه بهترين فيلم معادل اسپانيايي اسكار از آن اين فيلم شد.
بازگشت جوايز بهترين فيلم، بهترين كارگردان(آلمودوار)، بازيگر زن(پنه لوپه كروز)، موسيقي(آلبرتو ايگلسياس)و بازيگر زن نقش مكمل(كارمن مورا)را از آن خود كرد. شايد جوايز اين دوره بتواند به نوعي باعث آشتي معروفترين فيلمساز اسپانيا و آكادمي فيلم اين كشور شود.
سال 2005 پس از آنكه آموزش بد آلمودوار نتوانست هيچيك از جوايز گويا آن سال را با خود به خانه ببرد، او از عضويت در آكادمي كناره گيري كرد. آلمودوار حتي در مراسم امسال هم حضور نداشت. اما پنه لوپه كروز و آگوستين آلمودوار، تهيه كننده و برادر آلمودوار در مراسم شركت داشتند و به جاي او جوايز بهترين فيلم و كارگردان را گرفتند.اما برنده بزرگ جوايز گويا امسال هزارتوي پن گيلرمو دل تورو بود كه برنده هفت جايزه از جمله بهترين فيلمنامه غيراقتباسي(دل تورو)، فيلمبرداري( گيلرمو ناوارو)و چهره پردازي(ديويد مارتي و مونتسه ريب)شد.
آبي تيره تقريباً سياه ساخته دانيل سانچز هم با دريافت سه جايزه گويا از جمله بهترين فيلم اول، يكي ديگر از فيلم هاي موفق اين جوايز بود. در بخش بهترين بازيگر، خوان ديه گو براي بازي در نقش يك بازيگر روان رنجور و خودبين در فيلم حق وتو من ساخته ويكتور گارسيا لئون، برنده جايزه شد.
ديگر برنده هاي بخش هاي مهم جوايز گويا عبارتند از: بهترين فيلمنامه اقتباسي: لوئيز آركارازو- سالوادور، بهترين فيلم اروپايي: ملكه ـ استفن فريرز، بهترين فيلم اسپانيايي زبان خارجي: داستان - الخاندرو دوريا(آرژانتين)، بهترين بازيگر مرد نقش مكمل: آنتونيو دلا توره- آبي تيره تقريبا سياه، بهترين بازيگر مرد تازه كار: كوئيم گوتيرز - آبي تيره تقريبا سياه، بهترين بازيگر زن تازه كار: ايوانا باكرو- هزارتوي پن، بهترين انيميشن: the hairy tooth fairy- خوان پابلو بوسكارني، بهترين طراحي هنري: بنجامين فرناندز- آلاتريست، بهترين جلوه هاي ويژه: هزارتوي پن   و بهترين تدوين: برنات ويلاپلانا- هزارتوي پن.]]>
</TEXT>
</DOC>
<DOC>
<DOCID>HAM2-851112-010</DOCID>
<DOCNO>HAM2-851112-010</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851112/news/012627.jpg</IMAGE>
<![CDATA[
عكس: گتي ايمجز‎/ وانياراچيا
بسياري از ماهيگيران سريلانكايي هنوز هم به شيوه سنتي به ماهيگيري مي پردازند و جانشان را به خطر مي اندازند. ديروز كشورهايي كه كمك هاي مالي به سريلانكا اعطا مي كنند از دولت اين كشور خواستند با ببرهاي تاميل بر سر تقسيم قدرت به تفاهم برسند. در جريان جنگ داخلي اين كشور بيش از 60 هزار نفر جان خود را از دست داده اند.]]>
</TEXT>
</DOC>
<DOC>
<DOCID>HAM2-851112-011</DOCID>
<DOCNO>HAM2-851112-011</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[سفر هاي گران قيمت
درحالي كه تبليغات برنامه هاي مربوط به سفر هاي ارزان قيمت همچنان ادامه دارد از گوشه و كنار كشور خبر مي رسد مهمانپذيرهاي برخي استان ها، خود را براي بالا بردن اجاره اتاق آماده مي كنند. در اين ميان استان فارس پيش قدم شده و به گفته احمد استاد ديهمي، دبير اتحاديه مهمانپذيران، قيمت اتاق ژهاي 130 مهمانپذير استان فارس، از نوروز 86، افزايش مي ژيابد، چرا كه حدود 2 سال است مهمانپذيرهاي اين استان، هيچ ژگونه تغيير قيمتي نداشته ژاند و با توجه به افزايش قيمت ژهاي اقلام مورد نياز هتل ژها و ديگر مشكلات عديده ژاي كه اين مراكز اقامتي با آن مواجه هستند، افزايش قيمت ضروري است. در طول فصل ژهاي سال به جز زمستان، حدود 30 درصد از اين مهمانپذيرها اشغالند. اين ميزان در زمستان به پايين ترين ميزان خود در طول سال مي ژرسد.
صف شير
گويا يكي از كارخانه ها ي توليد شير يارانه اي كرج از چرخه توليد يارانه اي خارج شده و اين موضوع صف خريداران را طولاني تر كرده است. قيمت هر ليتر شير آزاد در بازار آزاد فرديس كرج به??هزار ريال رسيده است. در اين منطقه?? هزار نفري مدتي است شير يارانه اي توزيع نمي شود. ساكنان مناطقي همچون فرديس، حصارك و حصارك بالا از قطعي شير يارانه اي طي يك ماه گذشته، سخن به ميان مي آورند و از استمرار اين وضعيت ابراز نگراني كردند. اهالي مناطق اوج، عظيميه، برغان، رجايي شهر و مهرشهر كرج نيز وضعيت توزيع شير يارانه اي در اين مناطق را نابسامان و ميزان آن  را ناكافي مي دانند. روزانه??? تن شير يارانه اي در كرج توزيع مي شود كه با توجه به كثرت جمعيت، اين ميزان جابگوي نياز منطقه نيست. در حال حاضر جمعيت شهر كرج بيش از يك ميليون و??? هزار نفر است و نياز اين شهر به شير يارانه اي روزانه به بيش از??? تن مي  رسد. هرساله با آغاز فصل زمستان مصرف شير افزايش مي يابد و صف هاي طولاني جلوي مراكز توزيع شير يارانه اي تشكيل مي شود. خريداران در صورت مشاهده هرگونه تخلف در توزيع شير مي توانند موارد را از طريق شماره تلفن??? اطلاع دهند تا با متخلفان برخورد قانوني شود.
نرخ كرايه تاكسي
نرخ كرايه تاكسي هاي تلفني در داخل شهرستان مرزي آستارا در شمال گيلان??درصد افزايش يافت. به گفته مسئول امور تاكسيراني در شهرداري آستارا، با تصويب شوراي شهر آستارا نرخ كرايه حمل مسافر توسط تاكسي تلفني 3 هزار و??? ريال اعلام شد. اين افزايش قيمت با بررسي هاي كارشناسي صورت گرفته است و در سطح اين شهر در حال اجراست. اين ميزان افزايش با توجه به ثابت ماندن قيمت اين خدمت در 2 سال گذشته انجام شده است. البته كرايه تاكسي هاي شهري افزايش نيافته و رانندگان بايد با همان قيمت قبلي مسافران را جابجا كنند. در اين شهر به ترتيب??? تاكسي شهري و??? دستگاه تاكسي تلفني فعاليت دارند.
تغييرات مخابراتي
كد بين شهري و پيش شماره تلفن مشتركين مركز مخابرات قيامدشت در منطقه پاكدشت ورامين از 0292 به 021 تغيير يافته و پيش شماره هاي مشتركين اين مركز از 343و 344 به 3358 و 3359 تبديل شد. عمليات هاي كابل برگردان مشابهي نيز در چند مركز مخابراتي آغاز شد كه با اجراي  آن ها ارتباط تلفني مشتركين در مركز مخابرات يزدان پناه با پيش شماره هاي 4480 تا 4484، در مركز مخابرات بعثت پيش شماره هاي 5505 تا 5509، 5530 تا 5533، در مركز مخابرات شهيد قندي پيش شماره هاي 5515، 5516، 5557، 5580، 5581، 5560 تا 5563 و 5589 در مركز مخابرات صالح طبري پيش شماره هاي 4463 تا 4467 و در مركز مخابرات شيخ فضل الله نوري با پيش شماره هاي 8803 تا 8806، 8861، 8860، 8821 با اختلال همراه است.]]>
</TEXT>
</DOC>
<DOC>
<DOCID>HAM2-851112-012</DOCID>
<DOCNO>HAM2-851112-012</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851112/news/012648.jpg</IMAGE>
<![CDATA[
ثبات در بازار خودرو
با داغ  تر شدن بحث چگونگي قيمت گذاري خودرو و پس از مصوبه دولت مبني بر واگذاري قيمت گذاري خودرو هاي وارداتي به وزارت بازرگاني، برخي فعالان بازار خودرو احتمال آزادسازي قيمت خودرو را نيز مطرح مي كنند كه در پي آن كاهش قيمت ها در اين بازار حتمي  است.
احمد نعمت ژبخش دبير انجمن خودروسازان مي گويد: تغيير رويه كنوني قيمت ژگذاري خودرو به عهده شوراي اقتصاد است و انتخاب شيوه قيمت گذاري مربوط به سال هايي است كه ميزان توليد پايين بود. اما در حال حاضر كه تيراژ به يك ميليون دستگاه در سال افزايش يافته و واردات خودرو نيز آزاد شده است، قيمت خودرو مي تواند به سمت آزادسازي پيش برود. در جدول قيمت هاي كف بازار خودرو نيز جداي از افزايش 100هزار توماني قيمت وانت پيكان، تغيير عمده ديگري روي نداده است.]]>
</TEXT>
</DOC>
<DOC>
<DOCID>HAM2-851112-013</DOCID>
<DOCNO>HAM2-851112-013</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[چشم انتظار
سيد مهدي شجاعيخون مي خورد زتنگي جا حرف آشنا از بس دلم ز معني بيگانه پر شده است]]>
</TITLE>
<TEXT>
<![CDATA[در جاده پرپيچ و تابي كه نامش زندگي است، عده اي راه را بسته اند و زمين بازي ساخته اند و در اين زمين، تني چند را مشغول بازي ساخته اند و طايفه اي كثير را مشغول ديدن اين بازي. هم  اينان و هم بازي كنان و هم تماشاچيان، گاهي جاده را به نگاهي مرور مي كنند، نگاهي كه نه از نوع بادا كه از جنس مبادا است. نگاهي كه نه انتظار و آرزوي آمدن، كه تمناي نيامدن در آن موج مي زند.
در كنار جاده پرپيچ و تابي كه نامش زندگي است، عده اي دل به دامپروري سپرده اند. پوست تختي انداخته اند و مريداني را با رمل و اصطرلاب به قلاب كشيده اند يا به طمع تعليف مدام، يا عز و جاه و مقام به سوي دام، هدايت كرده اند.
اينان نه چشم انتظار، كه دل نگران ظهورند و در تلاش كه ديده هاي منتظر مردم را از سمت و سوي جاده بگردانند و معطوف خود كنند.
در جاده پرپيچ و تابي كه نامش زندگي است، عده اي سخت مشغول بحث هاي علمي و فلسفي اند. با مهجورترين كلمات و پيچيده ترين عبارات و گنگ ترين براهين و استدلالات، بحث مي كنند كه: زندگي همانند جاده است؛ جاده اي كه بي آغاز و فرجام نيست. ابتدا و انتها دارد و مسافري دارد كه قطعاً آمدني است. مسافري كه با آمدنش به جاده هويت مي بخشد و مبدأ و مقصدش را معنا مي كند.
اينان بيشتر از ديگران با معنا و مفهوم انتظار محشورند اما با هر چيز كه مباحث ارجمند شان را تحت الشعاع قرار دهد، در ستيزند و آن را مصدع اوقات مي شمرند، حتي اگر آن چيز، ظهور مسافر موعود باشد.
نه... انتظار اين نيست و اين انتظار نيست.
smshojaee.persiablog,com]]>
</TEXT>
</DOC>
<DOC>
<DOCID>HAM2-851112-014</DOCID>
<DOCNO>HAM2-851112-014</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظر شما]]>
</TITLE>
<TEXT>
<IMAGE>/1385/851112/news/012624.jpg</IMAGE>
<![CDATA[
نذورات در ماه محرم
پژوهشگران مركز مطالعات و تحقيقات رسانه اي همشهري درتاريخ 4 تا 8 بهمن سال جاري اقدام به نظرسنجي تلفني درباره نذري دادن در ماه محرم كردند.
در اين نظرسنجي به طور تصادفي با 1204 نفر از مردم تهران تماس گرفته شد. نتايج اين نظرسنجي نشان
مي دهد كه 41% پاسخگويان در روز عاشورا، 28% در روزهاي قبل از تاسوعا، 25 % در روز تاسوعا و
6 % در روزهاي سوم و هفتم محرم نذري مي دهند. 38% از پاسخگويان حدودا 5 سال، 38% بين 5 تا 20 سال، و 24% ايشان بيش از 20 سال است كه به اين نذر عمل مي كنند. از ميان پاسخگوياني كه هر محرم نذر مشخصي را ادا مي كنند 30 % قيمه، 25% پول، 14% گوسفند، 11% زرشك پلو با مرغ، 11% حليم و 9% شربت نذري مي دهند. آن چه پاسخگويان در مورد شيوه اداي نذرشان ذكر كرده اند در نمودار نشان داده شده است. اين نظرسنجي ها ادامه دارد. ممكن است در روزهاي آينده، پژوهشگران مركز مطالعات و تحقيقات رسانه اي همشهري، با تلفن شما هم تماس بگيرند.]]>
</TEXT>
</DOC>
<DOC>
<DOCID>HAM2-851112-015</DOCID>
<DOCNO>HAM2-851112-015</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازتاب]]>
</TITLE>
<TEXT>
<![CDATA[درپي چاپ يادداشتي به قلم علي اكبر اشعري معاون رئيس جمهوري و رئيس سازمان اسناد و كتابخانه ملي در صفحه آخر روزنامه مورخ 26 دي ماه 1385، با عنوان پيامدهاي يك تيتر غلط، خبرگزاري ميراث فرهنگي، توضيحاتي را به دفتر روزنامه ارسال كرده است:
پيامدهاي برداشت غلط از يك تيتر
جناب آقاي اشعري معاون رئيس جمهوري و رئيس سازمان اسناد و كتابخانه ملي در يادداشت كوتاهي كه در صفحه آخر همشهري مورخ 26/دي‎/1385 خبر تاريخ
23 دي ماه 85 در خبرگزاري ميراث فرهنگي، به نقل از ايشان درباره موزه يادمان خاتمي در مجموعه سعدآباد منتشر شده بود را مورد انتقاد قرار داده اند.
ايشان در يادداشت خود با عنوان پيامدهاي يك تيتر غلط آورده اند: متأسفانه به دليل انتخاب يك تيتر غلط از سوي خبرگزاري مذكور و ابتركردن همين تيتر توسط يكي از روزنامه ها اين شائبه به وجود آمده است كه سازمان اسناد و كتابخانه ملي قصد انصراف از اداره يادمان را دارد. در حالي كه قطعا نظر من اين نبوده است بلكه معتقدم رياست محترم سازمان ميراث فرهنگي و گردشگري نبايد اجازه دهد با انتشار چنين اخباري افكار عمومي و كارگزاران نظام، نگران اختلافي باشند كه اساسا وجود خارجي ندارد و بايد بدون ايجادنگراني عمومي اين گونه برداشت هاي متفاوت در مراجع حل و فصل شوند.
اينكه چه عاملي موجب شده تا ايشان به جاي ارسال توضيحاتشان به اين خبرگزاري در رسانه ديگري رفع شائبه كنند، جاي سئوال دارد، اما به هر حال از آن جا كه ايشان فقط به تيتر مطالب ايراد گرفته اند و ظاهرا متن آنر ا پذيرفته اند. لذا توضيحات زير جهت رفع ابهامات يادداشت مذكور در روزنامه همشهري ضروري به نظر مي رسد.
تيتري كه ايشان غلط قلمداد كرده ا ند، دقيقا مطابق گفته شخص آقاي اشعري است كه فرموده  اند: مهمترين مشكلي كه وجود دارد، مشكل ساختمان است. محتوي اين موزه براساس قانون در اختيار و تملك سازمان اسناد ملي است. اگر رئيس محترم جمهور و هيأت دولت تشخيص دهند كه ساختمان بايد در اختيار سازمان ميراث فرهنگي و گردشگري قرار گيرد مشكلي وجود ندارد. علي رغم هزينه هاي زيادي كه براي راه اندازي موزه شده است و من در گفتگو با آقاي رحيم مشايي به آن ها اشاره كردم اصراري به ماندن در سعدآباد وجود ندارد. همه اشياء و ساختمانها متعلق به مردم است و در هر ساختماني مي تواند به نمايش درآيد. اداره يادمانهاي رياست جمهوري در صورتي كه هيأت دولت مكاني را براي جايگزيني آن به ما پيشنهاد كند، ساختمان را تخليه مي كند.
ملاحظه مي فرماييد كه ايشان تأكيد كرده اند كه اصراري به ماندن در سعدآباد وجود ندارد. تيتر مطلب هم اين بود كه اصراري به ماندن يادمان خاتمي در سعدآباد نداريم حال مشخص نيست كه آقاي اشعري كه خود روزگاري معاون مطبوعاتي وزارت فرهنگ و ارشاد اسلامي بودند غلط بودن تيتر را بر چه مبنايي عنوان داشته اند.
نكته ديگر اين كه آقاي اشعري دوباره گفته هاي خود را درباره موزه يادمان در خبرگزاري دانشجويان ايران(ايسنا)تكرار كرده اند و تنها تيتر مطلب ايشان با تيتري كه در اين خبرگزاري انتخاب شده طبيعتا متفاوت است. آن چه قابل ذكر است اين كه جناب اشعري به عنوان يك شخصيت فرهنگي مطبوعاتي همواره مورد احترام جامعه خبري بوده و هستند و چنين برداشتي از يك تيتر حرفه اي را مي توان صرفا به حساب تفاوت سلايق گذارد.]]>
</TEXT>
</DOC>
<DOC>
<DOCID>HAM2-851112-016</DOCID>
<DOCNO>HAM2-851112-016</DOCNO>
<ORIGINALFILE>/1385/851112/news/_akhar.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/14]]>
</TITLE>
<TEXT>
<![CDATA[نخستين رئيس شوراي انقلاب
حضرت امام خميني ره كدام يك از شخصيت هاي زير را به عنوان نخستين رئيس شوراي انقلاب انتخاب كردند؟
a)مرحوم آيت  الله طالقاني c)آيت الله هاشمي رفسنجاني
b )شهيد آيت الله مطهريd)شهيد آيت الله دكتر بهشتي
خوانندگان بايد يكي از گزينه هاي a، b، c، d را حداكثر تا ساعت 16 امروز به شماره 3000251 و دارندگان تلفن هاي تاليا و ايرانسل به شماره 9165-202-0912 اس ام اس كنند.
اسامي و نام پدر برندگان مسابقه شماره 13: تهران؛ رزيتا عصار زاده، محمد رضا‎/ پدرام رفيعي، اردشير‎/ علي حجتي سعيدي، محمد جواد /قدير ناظريه، محمد اسماعيل‎/ امير موحد، مهدي‎/ اراك؛ مهدي جوهري، غلام عباس‎/ تبريز؛داود حسن زاده، صمد‎/ اصفهان؛ مجيد تكميلي، رضا‎/ رشت؛ماني پوريا، سيد مرتضي‎/ مشهد؛ مهدي لامع، فريدون.
پاسخ صحيح مسابقه شماره 13 گزينه a بود.]]>
</TEXT>
</DOC>
<DOC>
<DOCID>HAM2-851112-017</DOCID>
<DOCNO>HAM2-851112-017</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[در 100 روز گذشته
سهامداران 80 شركت به سود رسيدند]]>
</TITLE>
<TEXT>
<IMAGE>/1385/851112/news/012504.jpg</IMAGE>
<![CDATA[
گروه بورس- سهامداران 80شركت فعال در بورس تهران در طول 100 روز سپري شده از نيمه دوم سال 85، از سرمايه گذاري در بازار سهام، سود به دست آورده اند.
در اين دوره به جز قند شيروان كه ارزش سهامش در بازاري كم عمق 442 درصد رشد كرده، بالاترين سود نصيب سهامداران بانك اقتصاد نوين شده است. در نيمه دوم سال جاري، 188نفر براي خريد نيم ميليون سهم قند شيروان 2/3 ميليارد ريال پرداخته اند كه اين ارقام حتي در مقياس هاي بورس تهران نيز اندك به حساب مي آيد.
طبق آمار دريافتي در طول 100 روز گذشته، يك هزار و 600 نفر در صف خريد 52ميليون سهم بانك اقتصاد نوين ايستادند. ارزش كل داد  و ستدهاي انجام شده بر سهام اين بانك در اين مدت به 157 ميليارد ريال رسيده است.
پس از بانك اقتصاد نوين مس باهنر با توجه به صعود 138درصدي ارزش سهامش در طول 100 روز اخير، سومين سهام پرسود بورس تهران لقب گرفته است. از مهرماه امسال به اين سو 2هزار و 300 نفر براي خريد 2/16 ميليون سهم مس باهنر 5/73 ميليارد ريال از نقدينگي شان را پرداخته اند.
نكته جالب توجه در جدول سهام پرسود بورس در 100روز گذشته آنكه در بين 7 سهم اول در جمع شركت هاي سود آور بورس به جز بانك اقتصاد نوين نام يك بانك ديگر نيز ديده مي شود. در اين مدت قيمت سهام بانك كارآفرين هم 88درصد رشد كرده است.
50 درصدي ها
براساس اين آمار، در 100روز سپري شده از پاييز و زمستان جاري، ارزش سهام 15 شركت بورس تهران رشدهاي فراتر از 50 درصد را تجربه كرده است.
ضمن اينكه سهامداران 30شركت بورس هم شاهد رشد 20 درصدي ارزش دارايي هايشان بوده اند. از طرف ديگر تعداد شركت هايي كه ارزش سهام آنها بيش از 10درصد افزايش يافته نيز به 50 شركت مي رسد.
سهام پرطرفدار
عنوان پرطرفدارترين سهام بورس در 100 روز گذشته به يك بانك اختصاص يافته، سهام بانك پارسيان در اين مدت توجه 18 هزار متقاضي سرمايه گذاري را به خود جلب كرده است. اين تعداد سرمايه گذار، در 100 روز اخير، در مجموع 432 ميليون سهم بانك پارسيان را به ارزش 613 ميليارد ريال به سبد دارايي هايشان افزوده اند. اما از طرف ديگر آمار موجود نشان مي دهد، توجه سهامداران بزرگ بورس و انجام داد و ستدهاي عمده، موجب شده بيشترين حجم نقدينگي بازار به سوي سهام شركت هاي بين المللي ساختمان، چادرملو و پتروشيمي خارك سرازير شود. ارزش كل مبادلات انجام شده برسهام اين 3شركت به مرز 6 هزار ميليارد ريال نزديك شده است.
عملكرد
در طول 100 روز گذشته سهام 260 شركت پذيرفته شده در بورس تهران بين متقاضيان سرمايه گذاري دست به دست شده است. در اين ميان 260 هزار نفر در صف خريد 4/4 ميليارد برگه سهم عرضه شده در بورس ايستاده اند. ارزش كل مبادلات انجام شده در بورس اوراق بهادار ظرف 100 روز اخير معادل 20 هزار ميليارد ريال تخمين زده مي شود.]]>
</TEXT>
</DOC>
<DOC>
<DOCID>HAM2-851112-018</DOCID>
<DOCNO>HAM2-851112-018</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام روش عرضه سهام شركت مس
آخرين اطلاعات سهام شركت مس در آستانه عرضه در بورس منتشر شد]]>
</TITLE>
<TEXT>
<IMAGE>/1385/851112/news/012531.jpg</IMAGE>
<![CDATA[
گروه بورس- مسئولان سازمان خصوصي سازي در آستانه عرضه سهام شركت مس، تأكيد كردند قيمت اين سهام بر پايه عرضه و تقاضاي بازار، تعيين مي شود.
قرار است 5 درصد سهام شركت مس روز يكشنبه، 15 بهمن ماه، در تالارهاي بورس تهران عرضه شود. اسماعيل غلامي، معاون سازمان خصوصي سازي در اين باره به ايسنا گفت: بعد از جلسه اي كه در روز شنبه(14 بهمن ماه)تشكيل مي شود، روز يك شنبه نماد فملي سهام شركت ملي مس كه جزو اولين شركت هاي مشمول صدر اصل 44 قانون اساسي براي واگذاري است در بورس باز مي شود. وي خاطرنشان كرد: بر اساس قوانين خصوصي سازي و بورس اوراق بهادار، قيمت اوليه سهام ملي مس از طريق مكانيزم عرضه و تقاضا مشخص خواهد شد.
غلامي ادامه داد: روال اين مكانيزم به اين صورت است كه خريداران درخواست هاي خود را با مبالغ مورد نظر ارائه مي دهند و سپس از بالاترين قيمت، عرضه سهام آغاز مي شود.
معاون امور سهام سازمان خصوصي سازي در ادامه به عرضه سهام فولاد مباركه پس از عرضه سهام مس در بورس اشاره كرد و افزود: يكسري كسري اطلاعات وجود دارد كه پس از تكميل آن مشكلي نبوده و اين سهم وارد بورس خواهد شد.
غلامي  با اشاره به اين كه جلسه عرضه سهام ايرالكو به زودي برگزار مي شود، گفت: احتمالا بر روي قيمت سهام اين شركت نيز بررسي صورت خواهد گرفت؛ ايرالكو جزو شركت هاي صدر اصل 44 قانون اساسي است كه اميدواريم تا پيش از پايان سال آن را در بورس عرضه كنيم. وي درباره وضعيت معامله عمده هپكو گفت: بعد از ابطال معامله هپكو، آگهي عرضه 7/60 درصد از سهام اين شركت منتشر شده كه ظرف چند روز آينده سهام اين شركت براي دومين مرتبه در بورس عرضه خواهد شد. معاون امور آماده سازي سهام و شركت هاي دولتي سازمان خصوصي سازي درباره سهام شركت هپكو و اين كه با قيمت 350 تومان آگهي شده است، گفت: پس از انتشار آگهي اين سهام دوباره در بورس عرضه خواهد شد تا خريدار آن مشخص شود.
آخرين اطلاعات شركت مس
از طرف ديگر در آستانه عرضه سهام شركت ملي صنايع مس ايران، سازمان بورس و اوراق بهادار آخرين گزارش هاي مالي اين شركت را منتشر كرد. اين شركت همچنين با صدور اطلاعيه اي در دي ماه آخرين وضعيت خود را در خصوص افزايش سرمايه و تعديل پيش بيني درآمد به اطلاع سازمان بورس رسانده بود.
براساس آخرين اطلاعيه شركت مس سرمايه اين شركت در سال جاري از 370 ميليارد تومان به 578 ميليارد تومان افزايش يافته و به اين ترتيب اين شركت در حال حاضر بزرگترين شركت بورس به لحاظ ميزان سرمايه محسوب مي شود. اين شركت در گزارش خود پيش بيني درآمد هر سهم خود را براي سال جاري 922 ريال اعلام كرده است.
موضوع فعاليت شركت
موضوع فعاليت شركت مس اكتشاف، استخراج و بهره برداري از معادن مس ايران، توليد محصولات پرعيار شده سنگ مس و فلز مس، توزيع و فروش محصولات پرعيار شده مس اعم از داخلي و خارجي، مشاركت و جلب مشاركت در طرح هاي سرمايه گذاري مربوط به صنايع مس است. بهره برداري از كارخانه هاي شركت مس از سال 62 آغاز شده و در حال حاضر ظرفيت اسمي معادن اين شركت معادل 8/26 ميليون تن سنگ سولفيدي مس در سال ارزيابي مي شود. همچنين ظرفيت ذوب و ريخته گري آن 225 هزار تن و ظرفيت واحد تغليظ نيز 690 هزار تن كنسانتره مس و موليبدن در سال برآورد شده است. در حال حاضر سازمان توسعه و نوسازي معادن و صنايع معدني ايران(ايميدرو)با دارا بودن 100 درصد سهام اين شركت مالك اصلي شركت ملي صنايع مس ايران تلقي مي شود.
پروژه هاي شركت
در حال حاضر شركت ملي مس پروژه هاي مختلفي را در دست انجام دارد كه برخي از اين پروژه ها عبارتند از: طرح مس سونگون، طرح مس ميدوك، طرح توسعه موليبدن، طرح كارخانه ذوب مس خاتون آباد، پروژه طرح توسعه سد رسوب گير، پروژه بيوليچينگ و طرح توسعه معدن اين شركت. براساس آخرين گزارش شركت مس به بورس طرح سونگون اهر(فازيك)با سرمايه گذاري به مبلغ 5 هزار و 53 ميليارد ريال در آبان ماه امسال تكميل شده و تا انتهاي سال به بهره برداري مي رسد. همچنين شركت، پروژه  كارخانه اسيد سولفوريك سرچشمه كرمان با برآورد سرمايه گذاري 520 ميليارد ريال را در دست اجرا دارد و اين طرح در سال 86 به بهره برداري مي رسد.
سرمايه گذاري ها
شركت ملي  صنايع مس ايران در حال حاضر در حدود 5 درصد از سهام شركت ملي سرب و روي ايران و 33 درصد از سهام شركت  سهامي ميناكان را در اختيار دارد. همچنين ساير دارايي هاي شركت در نزد حساب ارزي بانك مركزي و سپرده هاي بلند مدت بانكي اين شركت تا پايان سال گذشته معادل 43 ميليارد و 130 ميليون ريال برآورد شده است.]]>
</TEXT>
</DOC>
<DOC>
<DOCID>HAM2-851112-019</DOCID>
<DOCNO>HAM2-851112-019</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[36 ميليون سهم در تالارهاي مبادلات جابه جا شد]]>
</TITLE>
<TEXT>
<![CDATA[گروه بورس - در معاملات روز گذشته بورس تهران 36 ميليون سهام داد و ستد شد.
بر اساس اين گزارش، سهامداران بورس تهران در معاملات ديروز 36 ميليون و 814 هزار سهم را به ارزش 118 هزار ميليون ريال خريداري كردند كه از اين ميزان بانك پارسيان بيشترين ميزان حجم معاملات را از آن خود كرد. ديرو 295 سهامدار تعداد 3 ميليون سهم بانك پارسيان را به ارزش 34 هزار ميليون ريال خريداري كردند و اين بانك بار ديگر به لحاظ تعداد خريداران و حجم معاملات در صدر بورس ايستاد.
پس از بانك پارسيان سيمان صوفيان در رده دوم جدول بورس به لحاظ حجم معاملات ايستاد. ديروز فقط 2 نفر 9 ميليون سهم سيمان صوفيان را خريداري كردند. اين دو شركت در مجموع بيشترين ميزان معاملات روز گذشته را از آن خود كردند.
اين گزارش حاكي است، شركت سرمايه گذاري توسعه معادن و فلزات نيز در معاملات ديروز با 73 خريدار پس از بانك پارسيان در رده جدول پرطرفدارهاي بورس ايستاد. اين تعداد سهامدار 900 هزار سهم اين شركت را داد و ستد كردند. تراكتورسازي ايران سايپا و ايران خودرو از ديگر شركت هاي پرطرفدار ديروز بودند.
بالانشين ها
معاملات روز گذشته بورس تهران در حالي رقم خورد كه شركت گسترش صنايع و خدمات كشاورزي ايران با 98/1 درصد افزايش، بيشترين ميزان افزايش قيمت را از آن خود كرد. قيمت هر سهم اين شركت اكنون به 4165 ريال رسيده است.
فولاد كاويان، سرمايه گذاري توسعه معادن و فلزات و سيمان اروميه از ديگر شركت هاي پراقبال در بازار روز گذشته بودند و پس از شركت گسترش صنايع و خدمات كشاورزي در رده هاي بعدي ايستادند.
ته جدولي ها
از طرف ديگر شركت هاي توليد فروموليبدن كرمان، شير پاستوريزه پگاه خراسان و قند هگمتان و سرمايه گذاري پارس توشه از شركت هايي بودند كه با بيشترين كاهش قيمت مواجه شدند و در ته جدول معاملات بورس قرار گرفتند.]]>
</TEXT>
</DOC>
<DOC>
<DOCID>HAM2-851112-020</DOCID>
<DOCNO>HAM2-851112-020</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صعود دوباره شاخص]]>
</TITLE>
<TEXT>
<![CDATA[گروه بورس- نمودار شاخص كل بورس تهران پس از دو هفته نزول روز گذشته بار ديگر روند صعودي به خود گرفت.
براساس اين گزارش، شاخص كل بورس تهران كه پس از تعطيلات ايام محرم به كار خود ادامه مي داد در معاملات ديروز با دو واحد افزايش به 9 هزار و 986 رسيد. ديروز شاخص هاي بازده بازار، صنعت و واسطه گري هاي مالي نيز با افزايش به كار خود پايان دادند و هر كدام به ترتيب 7، 5/1 و 8 واحد رشد كردند. براساس اين گزارش در مبادلات ديروز شركت سرمايه گذاري توسعه معادن و فلزات بر خلاف روزهاي گذشته بيشترين نقش را صعود شاخص داشت. اين شركت درطول يك ماه گذشته همواره از عاملان نزول شاخص بود در حالي كه افزايش ارزش سهام اين شركت منجر به صعود 2 واحدي شاخص كل بورس تهران شد.
پس از سرمايه گذاري معادن و فلزات بار ديگر بانك پارسيان با يك واحد تأثير مثبت بر شاخص در جايگاه دوم ايستاد. سايپا، ايران خودرو، سيمان اروميه و ملي سرب و روي از ديگر شركت هاي تأثيرگذار در صعود شاخص بودند. اين گزارش حاكيست، ديروز بانك كارآفرين و هپكو دو شركتي بودند كه در مجموع يك واحد شاخص بورس را كاهش دادند. شركت هاي سرمايه گذاري ساختمان ايران، توس گستر و كيميدارو از ديگر شركت هايي بودند كه منجر به نزول شاخص شدند.]]>
</TEXT>
</DOC>
<DOC>
<DOCID>HAM2-851112-021</DOCID>
<DOCNO>HAM2-851112-021</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
وقايع اتفاقيهدر هفته دوم بهمن]]>
</TITLE>
<TEXT>
<![CDATA[شنبه 7 بهمن:سازمان بورس در اين روز رسما عمليات اجرايي بازار را به شركت بورس واگذار كرد. با اين وصف سازمان بورس روز شنبه هفتم بهمن ماه آخرين روز عمليات اجرايي خود در بازار سرمايه را با افت 9/16 واحدي شاخص كل سپري كرد. واگذاري عمليات اجرايي بازار به شركت بورس از آن جهت بااهميت است كه با اين اتفاق به نظر مي رسد كه در مورد نحوه ادامه سياست حجم مبنا، درصد نوسان و... تحولات بزرگي در بورس رخ دهد. در بازار شنيده مي شد كه شركت بورس قرار است از روز يكشنبه با همان كادر قبلي عمليات بازار را اداره كند. در گروه واسطه گري مالي نيز، نزديك به يك ميليون سهم بانك پارسيان با 7 ريال افزايش قيمت مورد معامله قرار گرفت. در اين گروه همچنين نماد سرمايه گذاري ساختمان ايران و سرمايه گذاري توس گستر پس از برگزاري مجمع عمومي عادي سالانه و با توجه به ارائه آخرين اطلاعات مبني بر پيش بيني درآمد هر سهم باز شد. ساختمان ايران در اين روز معامله  نزديك به يك ميليون سهمي را شاهد بود و 288 ريال از قيمت اين نماد طي معاملات مزبور كاسته شد. 300 هزار برگه سهم سرمايه گذاري توس گستر نيز پس از بازگشايي نماد با 36 ريال كاهش قيمت مورد معامله قرار گرفت. اين شركت پس از تقسيم سود پايين تر از حد انتظار در مجمع، ريزش قيمتي را شاهد بود. همچنين در گروه واسطه گري مالي تنها 2 هزار سهم بانك اقتصاد نوين مورد معامله قرار گرفت. سايپا آذين نيز با خبرهايي از تعديل مثبت سود همراه بود. سايپا آذين چندي پيش مواد اوليه اي را شامل فوم به قيمت زير يك دلار خريداري كرده و اكنون بهاي اين مواد به نزديك 6 دلار رسيده است. همين افزايش بي سابقه قيمت مواد اوليه، دليل افزايش 91 درصدي سود شركت در 9 ماه عنوان مي شود. در مجموع ظرف اين روز سهام 126 شركت مورد معامله قرار گرفت كه در پي اين داد و ستدها، ارزش معاملات به بيش از 29 ميليارد ريال رسيد.
يكشنبه 8 بهمن: بازار سهام، يك روز قبل از تاسوعاي حسيني برخلاف انتظار، شاهد ايجاد تعادلي نسبي بود. به اعتقاد تحليل گران دليل ايجاد اين تعادل، سفر برخي از مقامات عالي رتبه روسيه به ايران بود.
در گروه واسطه گري مالي در يك اقدام غيرمنتظره چند تن از سهامداران اصلي بانك پارسيان(احتمالاً زير مجموعه هاي ايران خودرو)اقدام به عرضه بيش از 20ميليون سهم اين شركت كردند. با اين عرضه سنگين، نماد پارسيان همچنان داراي صف خريد بسيار سنگين است. بانك پارسيان از نظر مسئولان بورس ناجي بازار در روزهاي نامطلوب به شمار مي رود. اين شركت در پي معامله بيش از 20ميليون سهمي 31ريال افزايش قيمت داد. در روز يكشنبه همچنين 09/1 درصد از سهام بانك پارسيان به صورت بلوكي توسط نفت طاهرين عرضه و با قيمت 1802 ريال خريداري شد.
در همين گروه ملي سرب و روي معامله 517 هزار سهمي را شاهد بود. از جمله خريداران سرب و روي در روز جاري مي توان به سرمايه گذاري توسعه صنعتي اشاره كرد. در بازار شايعه شده كه با واگذاري ملي سرب و روي به كالسيمين، شركت كالسيمين ديگر روي توليد نخواهد كرد و به دليل سودبالاي توليد نيكل فعاليت خود را برروي توليد اين محصول متمركز خواهد كرد. بر اين اساس ملي سرب و روي به قوي ترين شركت توليد روي در مجموعه توسعه معادن روي تبديل خواهد شد.
در اين روز فارسيت دورود هم مجمع عادي ساليانه برگزار و در آن 44تومان به ازاي هر سهم سود تقسيم كرد. در مجموع ارزش معاملات روز يكشنبه به بيش از 221 ميليارد ريال رسيد كه نتيجه معامله سهام 118شركت بورس بود.
چهارشنبه 11 بهمن: در آخرين روز هفته نيمه تعطيل بهمن ماه، مهمترين اتفاق بازار سرمايه، عرضه سنگين بانك پارسيان و منفي شدن سهم پس از چند روز يكه تازي در بازار منفي بود. از ابتداي ساعت شروع معاملات، عرضه پي درپي سهام بانك پارسيان با پرشدن مجدد صف خريد سهم همراه بود. در مجموع بيش از 20 ميليون سهم بانك پارسيان مورد دادوستد قرار گرفت. حدود 33 ميليارد ريال از حجم معاملات 115 ميلياردريالي بورس اوراق بهادار در اين روز متعلق به همين شركت بوده است. همچنين شركتهاي تراكتورسازي و سرمايه گذاري معادن و فلزات نيز از ديگر شركتهاي مورد توجه بازار در روز چهارشنبه بودند. حجم بالاي معاملات بر روي سهام بزرگ بازار، رشد بيش از 2 واحدي شاخص كل را سبب شد كه تاثير شركت هاي سرمايه گذاري معادن و فلزات، سايپا، بانك پارسيان، سيمان اروميه و ايران خودرو در اين رشد بيش از بقيه بود.
iratahlil.com]]>
</TEXT>
</DOC>
<DOC>
<DOCID>HAM2-851112-022</DOCID>
<DOCNO>HAM2-851112-022</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[مبادلات 5 ميليارد دلاري در بازار سهام تهران]]>
</TITLE>
<TEXT>
<IMAGE>/1385/851112/news/012537.jpg</IMAGE>
<![CDATA[
گروه بورس- ارزش كل دادوستدهاي انجام شده در بورس تهران، طي سال 2006 ميلادي به مرز 5 ميليارد دلار رسيد.
به گزارش فدراسيون بين المللي بورس هاي اوراق بهادار، در طول سال گذشته ميلادي در مجموع 9/4 ميليارد دلار سرمايه گذاري در بورس تهران انجام گرفت، كه اين رقم نسبت به عملكرد سال 2005 ميلادي 38 درصد كاهش داشته است. طبق اين گزارش، دسامبر 2006(آذر و دي 85)پررونق ترين دوره بورس در طول سال گذشته ميلادي به حساب مي آيد. در اين ماه ارزش كل داد و ستدها در بورس اوراق بهادار تهران به 928 ميليون دلار رسيد.
نمايش جهاني
طبق آمار فدراسيون بين المللي بورس هاي اوراق بهادار، بازارهاي سهام در كل جهان ظرف ماه هاي اخير روزهاي پررونقي را پشت سر گذاشته اند. براساس اين گزارش در نوامبر 2006 ميلادي ارزش كل سرمايه گذاري هاي انجام شده در 50 بورس بزرگ جهان به رقم بي سابقه 6 هزار و 400 ميليارد دلار رسيده است.
اين گزارش حاكي است: طبق روال معمول در طول سال 2006 ميلادي بيشترين حجم نقدينگي در بازار سرمايه جهان به سوي خيابان وال استريت در نيويورك سرازير شده است. دو بورس معتبر فعال در نيويورك در مجموع طي سال گذشته ميلادي 33 هزار ميليارد دلار از سرمايه  هاي جهاني را به خود جذب كرده اند. در اين ميان ارزش كل داد و ستدهاي بورس نيويورك به 22 هزار ميليارد دلار نزديك شده و ارزش داد و ستد ها در بورس نزدك از مرز 11 هزار و 800 ميليارد دلار گذشته است.
اروپا و آسيا
اما دومين قطب جذب سرمايه ها در طول سال 2002 ميلادي بورس لندن بوده است، در اين سال 7 هزار و 500 ميليارد دلار مبادله اوراق بهادار در بورس لندن انجام گرفته است. پس از آن توكيو رتبه سوم جهان را به خود اختصاص داده، ارزش كل مبادلات بورس توكيو در سال 2006 ميلادي از مرز 5 هزار و 800 ميليارد دلار گذشته است.
يورونكست نيز در اين سال 3 هزار و800 ميليارد دلار از نقدينگي فعال در بازار سرمايه جهان را جذب كرده و رتبه پنجم جهان را در اختيار گرفته است.]]>
</TEXT>
</DOC>
<DOC>
<DOCID>HAM2-851112-023</DOCID>
<DOCNO>HAM2-851112-023</DOCNO>
<ORIGINALFILE>/1385/851112/news/_bourse.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[حضور دو باره سهام معادن در جدول تقاضا]]>
</TITLE>
<TEXT>
<IMAGE>/1385/851112/news/012534.jpg</IMAGE>
<![CDATA[
گروه بورس- در مبادلات روز گذشته بازارسهام بار ديگر دو شركت معدني ملي سرب و روي و سرمايه گذاري توسعه معادن و فلزات به جدول تقاضاي بورس پيوستند.
براساس اين گزارش، در حالي كه سهامداران در طول هفته هاي گذشته براي فروش سهام شركت سرمايه گذاري توسعه معادن و فلزات صف بسته بودند در دادوستدهاي ديروز 80 تقاضا براي خريد سهام اين شركت به ثبت رسيد. ملي سرب و روي ايران نيز در معاملات ديروز مورد توجه سهامداران قرارگرفت.
اين گزارش حاكيست، در معاملات ديروز از حجم تقاضا براي خريد سهام بانك پارسيان با توجه به عرضه 5/1 درصدي سهام اين شركت در روز يكشنبه كاسته شد و همچنان بر روي 10 ميليون سهم باقي ماند. از طرف ديگر صف هاي خريد سهام شركت نورد و لوله اهواز تداوم يافت و سهامداران براي خريد 5/1 ميليون سهم اين شركت 150 دستور خريد پر كردند.
بازارگرداني سهام بر روي شركت هاي خودروسازي نيز ادامه يافت و بازارگردانان سعي در كنترل قيمت سهام ايران خودرو، سايپا و ايران خودرو ديزل داشتند.
برپايه اين گزارش، ديروز بار ديگر سهامداران براي فروش سهام خود در شركت توسعه معادن روي صف بستند به طوري كه 3 هزار تقاضا براي فروش 16 ميليون سهم اين شركت در كارگزاري ها به ثبت رسيد. صف هاي فروش سنگ آهن گل گهر، باما، كالسيمين و فرآوري مواد معدني نيز همچنان سنگين بود. اين گزارش حاكيست، ديروز همچنين نماد معاملاتي شركت ذغال سنگ نگين طبس پس از افزايش سرمايه و اعلام پيش بيني درآمد هر سهم باز شد.]]>
</TEXT>
</DOC>
<DOC>
<DOCID>HAM2-851112-024</DOCID>
<DOCNO>HAM2-851112-024</DOCNO>
<ORIGINALFILE>/1385/851112/news/_cinema.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[به بهانه بزرگداشت يداله صمدي در جشنواره فيلم فجر
دلبسته سينماي ملي هستم
الهام اناري عكس: مهدي بيات]]>
</TITLE>
<TEXT>
<IMAGE>/1385/851112/news/012516.jpg</IMAGE>
<![CDATA[
يداله صمدي از كارگردان هاي صاحب سبك سينماي ايران است كه در آثارش مولفه هاي ارزشمندي چون توجه به فرهنگ منطقه اي، همسويي با نگاه ملي، توجه به فرهنگ بومي و آداب و رسوم اقوام به چشم مي خورد. يداله صمدي متولد سال 1321مراغه است و فعاليت سينمايي اش را به عنوان دستيار كارگردان در سال 1350آغاز كرد و نخستين فيلم بلند سينمايي اش را با نام مردي كه زياد مي دانست در سال 1362 ساخت.اين كارگردان تاكنون فيلم هايي چون اتوبوس، ساوالان، دونفر و نصفي، معجزه خنده، دمرل، ساراي و شهر آشوب را ساخته است.
صمدي سال ها به عنوان رييس كانون كارگردانان سينماي ايران و مدير عامل خانه سينما فعاليت كرده است.امسال در بيست و پنجمين جشنواره فيلم فجر نكوداشت اين كارگردان برگزار مي شود.
***
* شما فعاليت در سينما را از ابتداي جواني و به عنوان دستيار كارگردان آغاز كرديد. اين علاقه به سينما از چه زماني شروع شد؟ از دوران كودكي در مراغه يا سالهاي بعد؟
- قصه اي از دوران نوجواني ام نوشته بودم به نصرت كريمي دادم، به قول خود ايشان مايه اش را داشتم و تصوير را مي شناختم. لذا لطف كردند و مرا به عنوان يكي از دستيارانشان پذيرفتند و از آن پس دستيار ثابت ايشان بودم و هم زمان يك فيلم كوتاه 8ميلي متري ساختم با كارگرداناني چون مرتضي علوي، نادر ابراهيمي، محمد عقيلي، حسين زندباف، حبيب كاوش و حسن هدايت كاركردم و سرانجام در سال 1363يعني بعد از 13سال دستياري اولين فيلم سينمايي ام مردي كه زياد مي دانست را ساختم و در سومين جشنواره فيلم فجر جايزه بهترين كارگرداني را براي همين فيلم دريافت كردم.
* با توجه به اين كه اولين تجربه هاي تان در فضاي سينماي دهه پنجاه گذشت، سينماي فارسي آن دوران چه آموزه هايي براي يك جوان علاقمند داشت و از بين كارگردان هايي كه با آنها كار كرديد از كدامشان بيشتر آموختيد؟
- من همه گونه فيلم مي ديدم اما مشتري دائمي و پرو پا قرص فيلم هاي فاخر آن دوران بودم. از جمله فيلم هاي مهرجويي و كيميائي. متاسفانه فيلم هاي رايج آن زمان و به قول معروف فيلمفارسي تاثيرات مخربي بر رفتار جوان ها داشت.
* اولين ساخته بلند سينمايي شما مصادف است با آغاز مديريت گروه انوار بهشتي در سينما؛ تيمي كه معتقد بود براي پي ريزي سينماي نوين ايران بايد نسل تازه اي از فيلم سازان را به ميدان آورد. يكي از اين فيلم سازان شما بوديد با فيلم "مردي كه زياد مي دانست" كه در سومين جشنواره فجر براي شما جايزه بهترين كارگرداني را هم به همراه داشت. چه شد كه اين فيلم را ساختيد؟
- من بدون اغراق دستيار خيلي خوبي بودم. در سالهاي اخير دستياري ام، دوستانم اعتقاد داشتند كه مي توانم فيلم بسازم تا اينكه در آخرين فيلمي كه به عنوان دستيار انجام وظيفه مي كردم(آتش در زمستان)، حسن هدايت فيلم نامه اي را به من پيشنهاد داد كه با كمك مرحوم بهرام ري پور و آقاي جمال اميد نوشته بودند به نام مردي كه زياد مي دانست. قبل از اين فيلم نامه، طرح ها و فيلم نامه هاي زيادي مطالعه كرده بودم اما اين يكي خيلي خاص بود و ديدم دوستش دارم و با كمك تعاوني فيلم سازي همراه فيلم را توليد كرديم.
* اقتباس از فيلم رنه كلر و انطباق آن با شرايط روز اجتماعي، ويژگي بارز مردي كه زياد مي دانست است، در نگارش فيلم نامه آن كه حاصل كار گروهي شما با آقايان اميد، ري پور و هدايت بود، بگوييد.
- باور كنيد بعد از اكران فيلم در نقدها خواندم رنه كلر نيز فيلمي با اين مضمون ساخته است و در آن شخصيت اصلي يك خبرنگار است و از اين بابت از آقاي هدايت گله كردم و ايشان گفت تشابه چنداني به آن فيلم ندارد. هنوز هم فيلم رنه كلر را نديده ام.
* اتوبوس را مي توان يكي از اولين نمونه هاي موفق سينماي مبتني بر فرهنگ بومي دانست. جداي از ارزش هاي غير قابل انكار فيلم كه جايزه ويژه هيات داوران چهارمين جشنواره فجر را هم به همراه داشت، بالاخره فيلم نامه اتوبوس را چه كسي نوشت؟محمود دولت آبادي، بهرام بيضايي يا داريوش فرهنگ؟ چون همه مدعي نوشتن اتوبوس بودند.
- بنياد مستضعفان اروميه، فيلم نامه  داريوش فرهنگ را از آقاي هوشنگ نوراللهي خريده بود و بعد از اتمام فيلم برداري پيغامي از سوي استاد بيضايي به من رسيد مبني بر اين كه كتاب پرونده قديمي پيرآباد را بخوانم. بلافاصله كتاب را تهيه كردم و خواندم و به استاد بيضايي پيغام دادم كه دير آمدي اي نگار سرمست و اي كاش قبل از شروع كار خوانده بودم. البته تمام قصه ايشان و داريوش فرهنگ در كوير مي گذشت و من فيلم را در آذربايجان ساختم و با كلي تغييرات و در تيتراژ هم ذكر كردم براساس فيلم نامه اي از داريوش فرهنگ. بعد ها پيغامي هم از استاد محمود دولت آبادي دريافت كردم اما همه اينها دير هنگام بودند و فيلم ساخته شده بود و پس از تحقيقات ديگر كشف كردم كه عزيز نسين نويسنده ترك نيز قصه اي دارد به نام اتول دعوا !
* اوج پيشرفت تكنيكي شما در مقام كارگردان را مي توان فيلم ايستگاه دانست. با توجه به توفيق شما در خلق تعليق و سوسپانس چرا سينماي ايستگاه را ادامه نداديد؟
- آقاي فخرالدين انوار معاونت وزير وقت در روز روشن به من و به ايستگاه ظلم كردند. چرا كه انتظار داشتند من سينماي كمدي را ادامه بدهم. به ايستگاه درجه كيفي ب دادند و در يكي از سخنراني هايشان نيز با شهامت اعلام كردند ايستگاه الف بود، ب دادم. چرا كه فيلم شيكي شده و فرنگي است! فيلم را مطرح نكردند و به هيچ جشنواره داخلي و خارجي نفرستادند و به اين صورت تنبيهم كردند اما در عوض مورد توجه منتقدين و مطبوعات قرار گرفت و اين تشويق مرا بس!
* در ساوالان به ريشه هاي خود بازگشتيد. به فرهنگ و فولكلور آذري كه البته متاثر ازكوروساوا هم بوديد.از اين تجربه تان بگوييد.
- حسن هدايت، جمال اميد و مرحوم بهرام ري پور يك شوخي با كوروساوا كردند و هفت سامورايي و حاصلش شد ماجراهاي قريه دانا باش كه من تغييرش دادم به ساوالان و خودم نوشتم و اين شد كه تفنگچي ها، دزدان و مهاجمان را از روستا بيرون كنند اما خودشان سوار زندگي روستاييان بشوند و... شد ساوالان.
* رويكرد به كمدي شهري بعد از فيلم ساوالان به چه دليل رخ داد؟ آيا آپارتمان شماره 13 به علت شكست تجاري ساوالان مقابل دوربين رفت؟
- ساوالان يك تهيه كننده خصوصي داشت، صاحب كوره آجرپزي و بنگاه خريد و فروش كاميون و تريلي! هيچ سنخيت و ارتباط فرهنگي نداشتيم و حتي يك روز هم گفت: كارگردان ارزان تر هم بود اما من سراغ تو آمدم! تصميم گرفتم فيلم بعدي را به هر زحمتي شده با وام و قرض و...خودم با كمك گروه فيلم سازي همراه تهيه كنم و... شد آپارتمان شماره 13. ضمن اينكه ساوالان پول زيادي را به جيب تهيه كننده اش سرازير كرد.
* آپارتمان شماره 13 جايزه بهترين فيلم نامه و فيلم را از جشنواره نهم فجر گرفت كه با توجه به فيلم هاي حاضر در آن جشنواره اتفاق جالب توجهي بود. بعد از اين فيلم ديگر شاهد توفيق آثار شما در جشنواره نبوديم. خودتان دليل اين امر را چه مي دانيد؟
- به نظرم گردانندگان جشنواره خسته شدند! يا جريان فيلم سازي شكل تازه اي گرفت و شايد در جشنواره هاي بعدي فيلم هاي بهتري براي ارائه به خارج از ايران بودند كه فيلم هاي من و تعدادي از فيلم سازان ديگر در حاشيه ماندند. روزي خواهد رسيد كه فيلم هاي من جزو بدنه سينماي ملي ياد خواهند شد!
* دو نفر و نصفي و معجزه خنده در تداوم گرايشتان به سينماي كمدي ساخته شدند كه دومي البته به نوعي، كمدي سياه بود. اين رويكرد طنز در آثارتان ريشه در روحيات شما دارد؟
- دو نفر و نصفي را كه مي دانم چون فيلم مفرحي بود تحويل نگرفتند در حالي كه مردم خيلي دوستش داشتند و فروش خوبي هم داشت- اما معجزه خنده گمان مي كنم(البته اميدوارم اشتباه كرده باشم)چون محصول حوزه هنري بود و معمولا اين سازمان ها و ارگان ها با هم اختلاف سليقه و مساله دارند و كارهاي همديگر را رد مي كنند، فداي اين اختلافات شد و ما هم اين وسط تماشاگر مغبون! حوزه هنري سينماها ي معجزه خنده را تقديم كرد به نمايش فيلم آدم برفي. آقاي ميرباقري هم عشق آباد را از روي معجزه خنده نوشت و قبل از آن به روي صحنه برد.
* چرا در سال ها يي كه كمدي سازي جريان اصلي سينماي ايران شد، فيلم كمدي نساختيد؟
- لطفا شما يك فيلم كمدي ارزشمند آن سالها را نام ببريد تا من مغبون شوم ضمن اينكه بعد از معجزه خنده به دلايلي كه ذكر كردم مايوس شدم.
* دمرل و ساراي در راستاي ساوالان از علاقه شما به پرداختن به سينماي بومي خبر مي دهد. منتها اين فيلم ها زياد مورد توجه منتقدان قرار نگرفت. به نظرتان اين كه اين فيلم ها توفيق لازم را كسب نكردند چه دلايلي داشت؟
- لطفا چند منتقد را نام ببريد كه علاقمند سينماي فولكلوريك و بومي باشند. اغلب منتقدان با سينماي قومي و بومي بيگانه اند. چرا كه بسياري از ايشان، آذري، كرد، لر، بلوچ و يا... نيستند. چنانكه تماشاگران اين گونه فيلم ها نيز اندك هستند.
* مدتي ترجيح داديد به جاي فيلم سازي به فعاليت هاي صنفي بپردازيد. از دوره مديريت شما بر خانه سينما به عنوان دوره اي موفق ياد مي شود. ولي حالا كه به گذشته نگاه مي كنيد، احساس نمي كنيد كه بهتر بود در آن سالها فيلم مي ساختيد و از سينما دور نمي مانديد؟
- من گول تعريف و تمجيدهاي عده اي از همكاران را خوردم و هيچ گاه آنها را نمي بخشم. آنها بودند كه با تردستي مرا به گرداب مسئوليت فرستادند و خود به تماشا ايستادند. در دوره مديريتم تلاش كردم كه دوست و مدير خوبي براي پرسنل و اعضاي خانه سينما باشم و به دور از سياسي كاري فعاليت صنفي كنم اما گويي ديگران سياستمدار مي خواستند و نه دوست همراه. بله. به قول شما مي توانستم فيلم هم بسازم اما متاسفانه از سينما دور ماندم.
* بانوي من را برخي منتقدين كوشش يداله صمدي براي تطبيق با شرايط روز سينماي ايران تعبير كردند. با اين تعريف موافقيد و اصلا بانوي من را فيلم موفقي مي دانيد؟
- بانوي من را دوست ندارم و اين فيلم بد، حاصل حضور مهرداد فخيمي به عنوان مدير فيلمبرداري و همسرشان شهرزاد مهدوي به عنوان مدير توليد است كه در كنار هم، ويرانگر اين محصول هستند. از بابت معرفي و پيشنهادشان به تهيه كننده، از ناصر شفق معذرت مي خواهم. قراربود اين فيلم يك كار آبرومند باشد، نه همسو با جريان روز سينما.
* فيلمي بوده كه آرزوي ساختنش را داشته باشيد و تا الان امكانش پيش نيامده باشد؟
- فيلم مجموعه كوراوغلي، پسران حماسه اي آذربايجان، زندگي نامه استاد شهريار كه به دست آقاي كمال تبريزي سپرده شد.]]>
</TEXT>
</DOC>
<DOC>
<DOCID>HAM2-851112-025</DOCID>
<DOCNO>HAM2-851112-025</DOCNO>
<ORIGINALFILE>/1385/851112/news/_cinema.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
راوي داستان هاي شرقي]]>
</TITLE>
<TEXT>
<![CDATA[گروه ادب وهنر- در ميان فيلمسازاني كه در سال هاي پس از انقلاب به سينما آمدند يدالله صمدي چند ويژگي را در آثارش لحاظ كرد كه او را از هم نسلانش متمايز مي نمود.
مهم ترين ويژگي آثار صمدي، پرداختن او به داستان هاي اصيل بومي بود. او به عنوان كارگرداني آذري زبان، كوشيد تا به روايت داستان هايي بپردازد كه در فرهنگ و سنن آذربايجان جايگاه ويژه اي داشت. او در فيلم هايي چون ساوالان و ساراي به عنوان فيلمسازي علاقه مند به فرهنگ آذربايجان، آثاري متفاوت با جريان روز سينما ساخت. اين در حالي است كه صمدي در ديگر ساخته هايش نشان داد كه در ژانرهاي ديگر سينما هم متبحر است. كمدي هاي شهري چون آپارتمان شماره 13 و دو نفر و نصفي   صمدي را در مقام يكي از سينماگران موفق ژانر كمدي مطرح كرد. ضمن اين كه او با فيلم ايستگاه نشان داد به عنوان تكنسين، مهارت فني قابل توجهي در روايت داستان هاي پر تعليق دارد؛ فيلمي كه به لحاظ ساختار سينمايي مي توان آن را بهترين كار صمدي تاكنون دانست.
او فعاليت سينمايي خود را از دهه پنجاه به عنوان دستيار كارگردان آغاز كرد.
با پيروزي انقلاب اسلامي، صمدي به فعاليت خود به عنوان دستيار كارگردان ادامه داد. وي سال 60 با حسين زندباف براي ساخت فيلم دست شيطان همكاري كرد. اين اثر بر اساس فيلمنامه اي از نادر ابراهيمي ساخته شده بود و مضموني اجتماعي و سمبليك داشت. همكاري با حبيب الله كاوش براي ساخت فيلم دادشاه در سال 62 حضور بعدي وي را تشكيل مي دهد. اين فيلم بر اساس نوشته اي مشترك از ابراهيم معتمدي نژاد و هادي سيف ساخته شد و فيلمي در ژانر تاريخي حادثه اي بود.
صمدي را مي توان از فيلمسازان بومي ساز و در عين حال موفق در عرصه جشنواره هاي داخلي معرفي كرد. چون تقريباً تمام يازده فيلم وي در جشنواره فيلم فجر حضور داشته اند و بيشتر آنها با چند جايزه يا حداقل چند عنوان نامزدي دريافت جايزه جشنواره هاي داخلي را به پايان برده اند. اين كارگردان نخستين ساخته سينمايي خود را سال 63 با توليد فيلم مردي كه زياد مي دانست ارائه كرد.
اين فيلم كه بر اساس متني از حسن هدايت و جمال اميد ساخته شده بود، داستان يك كارمند جوان به نام صمدي را بيان مي كند كه از زندگي سخت خود ناراضي است. او با پيرمرد سياهپوشي ملاقات مي كند و اين مرد با شرط گام برداشتن در راه صواب، قول موفقيت مالي را به صمدي مي دهد. پيرمرد روزنامه روزهاي آينده را در اختيار اين كارمند جوان مي گذارد. اين اثر جايزه بهترين كارگرداني سومين جشنواره فيلم فجر را براي صمدي به همراه آورد.
صمدي سال 1364 فيلم سينمايي اتوبوس را بر اساس فيلمنامه اي از داريوش فرهنگ جلو دوربين برد. اين فيلم از فانتزي خاصي برخوردار بود و نزاع دو گروه از روستاييان در خريد و بكارگيري اتوبوس را به تصوير مي كشيد. اين اثر با حضور بازيگران شناخته شده آن دوره سينماي ايران به تصوير درآمد و فروش خوبي داشت. اين فيلم از چهارمين دوره برگزاري جشنواره فيلم فجر جوايز بهترين بازيگر نقش اول مرد(هادي اسلامي)و تدوين را به دست آورد و به عنوان انتخاب ويژه هيأت داوران معرفي شد.
اين فيلمساز دو سال بعد، يعني سال 66 اثر سينمايي ايستگاه را بر اساس متني از شاهين يزداني و محمد نگهداري به تصوير كشيد. اين فيلم نامزد تدوين فيلمبرداري و طراحي صحنه از ششمين جشنواره فيلم فجر شد. وي سال 68 فيلم ساوالان را ساخت كه بر اساس متني از خودش به تصوير درآمد. صمدي سال 69 با ساخت فيلم سينمايي آپارتمان شماره 13 فعاليت در ژانر كمدي را تجربه مي كند. اين فيلم بر اساس متني از حسن قلي زاده و عليرضا خمسه ساخته شد و تهيه كنندگي فيلم نيز به عهده كارگردان بود. داستان فيلم درباره ماشاالله ايرانمنش است كه از كرمان راهي تهران مي شود تا ارث پدري اش كه يك آپارتمان است را به منظور سامان دادن به زندگي اش بفروشد. اين اثر در نهمين جشنواره فيلم فجر جايزه بهترين فيلمنامه و فيلم را به دست مي آورد و نامزد دريافت جوايز نقش دوم مرد، صدابرداري، تدوين، كارگرداني، موسيقي متن، فيلمبرداري و صحنه آرايي مي شود.فيلم سينمايي دو نفر و نصفي سال 70 و بر اساس متني از كارگردان ساخته مي شود و عنوان نامزد دريافت جايزه نقش دوم مرد از جشنواره دهم فيلم فجر را به دست مي آورد. فيلم دمرل سال 72 كه جوايز بهترين صداگذاري و چهره پردازي را از دوازدهمين جشنواره فيلم فجر به دست آورد، ساخته هاي بعدي صمدي را تشكيل مي دهد.اين فيلمساز سال 75 فيلم سينمايي معجزه خنده را تهيه و كارگرداني مي كند كه بر اساس متن اوليه فريدون حسن پور و عليرضا خمسه ساخته شد. داستان فيلم درباره دكتر اشكوري روانشناس با تخصص خنده درماني است. او يك گروه نمايشي را براي اجراي اثري خنده دار به بيمارستان دعوت مي كند.
صمدي به شيوه فيلمسازي خود در سال هاي بعد نيز ادامه مي دهد. توليد فيلم ساراي در سال 76 كه بر اساس متني از صمدي و محمدباقر جعفري زاد ساخته شد، يك داستان قديمي و محلي منطقه آذربايجان را روايت مي كند. اين فيلم نامزد دريافت جايزه بهترين چهره پردازي از دومين جشن خانه سينما مي شود. فيلم بانوي من در سال 81 ديگر ساخته صمدي است. اين فيلم جايزه نقش دوم مرد از هفتمين جشن خانه سينما را به دست مي آورد.
صمدي در آخرين فعاليت كارگرداني خود فيلم سينمايي شهرآشوب را مي سازد. اين فيلم كه مضموني تاريخي دارد، روايت زندگي پرفراز و نشيب غياث الدين جمشيد كاشاني، رياضيدان و منجم مشهور ايراني و معين الدين كاشاني، يار و همكار ديرينه اوست.
يدالله صمدي سال ها به عنوان رئيس كانون كارگردانان و مديرعامل خانه سينما فعاليت كرده است. وي در حال حاضر عضو هيأت انتخاب بخش مسابقه فيلم هاي ايراني جشنواره فجر است. وي مدتي قبل پروانه ساخت فيلم سينمايي پدر آن ديگري را دريافت كرد كه فيلمنامه آن اقتباسي از كتابي به همين نام، نوشته پرينوش صنيعي است.
صاحبنظران يدالله صمدي را از كارگردان هاي صاحب سبك سينماي ايران مي دانند كه در آثارش مولفه هاي ارزشمندي همچون توجه به فرهنگ منطقه اي، همسويي با نگاه ملي، توجه به فرهنگ بومي و آداب و رسوم اقوام در كنار مهارت تكنيكي ديده مي شود.]]>
</TEXT>
</DOC>
<DOC>
<DOCID>HAM2-851112-026</DOCID>
<DOCNO>HAM2-851112-026</DOCNO>
<ORIGINALFILE>/1385/851112/news/_cinema.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به فيلم طبيعت بيجان به بهانه پخش از شبكه چهار
نمايش هنرمندانه ملال]]>
</TITLE>
<TEXT>
<IMAGE>/1385/851112/news/012519.jpg</IMAGE>
<![CDATA[
گروه ادب و هنر- طبيعت بيجان بعد از موفقيت فيلم يك اتفاق ساده مقابل دوربين رفت. سهراب شهيدثالث كه حالا از او به عنوان پايه گذار سينماي واقع نماي ايران ياد مي شود، يك اتفاق ساده را با دشواري هاي بسيار كارگرداني كرد. او از جمله فيلمسازاني بود كه تحصيلكرده اروپا در رشته سينما بود و كارش را با ساخت آثار مستند آغاز كرد. يك اتفاق ساده هم در واقع با بودجه يك فيلم مستند مقابل دوربين رفت و شهيد ثالث به علت كمبود نگاتيو مجبور بود هر صحنه را صرفاً با يك برداشت ضبط كند. رويكرد متفاوت شهيد ثالث به سينما، در ابتدا با واكنش هاي منفي مواجه شد ولي موفقيت يك اتفاق ساده در جشنواره هاي جهاني مسير او را براي ساخت فيلم هاي بعدي هموار كرد.
شهيدثالث در سال 1353، طبيعت بيجان را با شرايطي بسيار مطلوب تر از يك اتفاق ساده مقابل دوربين برد. هر چند اين بار هم او فيلم را در فضاي واقعي و با حضور نابازيگران كارگرداني كرد. اين نشان مي داد كه نوع رويكرد شهيد ثالث به سينمايي كه از جنس زندگي باشد، نه به دلايل اقتصادي مثل كمبود بودجه كه به واسطه نوع نگاه فيلمساز به سينما و زندگي انتخاب شده است.
ريتم كندي كه ويژگي بارز آثار شهيد ثالث است، كاملاً با حال و هوا و فضاي حاكم به آثار اين كارگردان همخواني دارد. در طبيعت بيجان هدف نهايي شهيدثالث، نمايش ملال زندگي است كه اين كار با پرداختي هنرمندانه صورت گرفته است.
روايت زندگي يك زوج سالخورده در منطقه اي دور افتاده، همخوان با ريتم زندگي بدون اتفاق و حادثه آنها، كند است. مهم ترين اتفاق فيلم، اعلام حكم بازنشستگي سوزنبان پير و جايگزيني يك جوان به جاي اوست. به جز اين، بايد به فصل به يادماندني سوزن نخ كردن پيرزن اشاره كرد كه به واقع جانمايه اي از كليت فيلم را نيز مي توان در آن مشاهده نمود. جايي كه پيرزن چند بار مي كوشد سوزن را نخ كند ولي موفق به اين كار نمي شود. شهيدثالث در اين جا زمان سينمايي را با زمان واقعي منطبق مي كند. مي گويند در زمان اكران عمومي فيلم، تماشاگران در لحظه اي كه پيرزن سرانجام موفق به نخ كردن سوزن مي شود، دست مي زدند!
در طبيعت بيجان همه چيز بي روح و ساكن است. اما تنوع بصري عجيبي كه شهيدثالث با انتخاب نماهاي متعدد از زواياي مختلف، بازي هاي بسيار خوب و رنگ غالب صحنه و لباس بازيگران در فيلم به وجود مي آورد، ذهن بيننده را اغنا مي كند. در اين بين استفاده از سكوت مرموزي كه در فيلم وجود دارد، بيش از هر آهنگ و نواي ديگر با ساختار اثر هماهنگ مي شود. تنها صدايي كه سكوت را به هم مي زند، حركت قطار از روي ريل است كه با هياهوي بسيار رد مي شود و سوزنبان را ناديده مي گيرد.
در اين فيلم شخصيت ها به گونه اي طراحي مي شوند كه بيننده نسبت به اين افراد احساس نوعي همدردي دارد و اين مسئله باعث مي شود شخصيت هاي داستان با آنكه از فضاي شهري و روز جامعه بسيار دور هستند، در اطراف ما و آشنا به نظر برسند. اين نكته در داستان نوعي حركت و علاقه مندي به تماشا را به وجود مي آورد. نكته ديگر ارايه سير داستان ساده به گونه اي است كه بيننده براي فهميدن سرنوشت اين شخصيت ها حاضر به تماشاي كل فيلم مي شود. ديگر اينكه هر چند ريتم قصه به طور كلي بسيار كند است، اما يكدستي و رواني خاصي دارد و به هيچ وجه ذهن را آزار نمي دهد.
اين فيلم يك ويژگي ديگر هم دارد كه چندان قابل تعريف نيست. صميميت واژه اي است كه معمولاً براي نزديكي و به دل نشستن پديده يا فردي استفاده مي شود و بازتاب خوشايندي دارد. اما اين فيلم با آنكه تلخ و آزارنده است، اما صميميت عجيبي در آن موج مي زند كه بيننده را مسحور مي كند و امكان قطع تماشاي فيلم را از او مي گيرد. مهمتر اين كه، فيلم پس از اتمام، مخاطب را رها نمي كند و بيننده را به سمت شناخت چنين افراد فراموش شده اي سوق مي دهد و به نوعي حس نوعدوستي آنها را تحريك مي كند.]]>
</TEXT>
</DOC>
<DOC>
<DOCID>HAM2-851112-027</DOCID>
<DOCNO>HAM2-851112-027</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[به بهانه توليد جديدترين آنتي بيوتيك تزريقي در ايران
سفالوسپورين،ببر خفته، اژدهاي پنهان
دكتر بابك هوشمند]]>
</TITLE>
<TEXT>
<IMAGE>/1385/851112/news/012579.jpg</IMAGE>
<![CDATA[
نيروي مقاومت
قديمي ها مي گويند فلفل نبين چه ريزه... اين ضرب المثل در مورد باكتري ها كاملاً مصداق دارد. برخلاف تصور عمومي، باكتريها زياد هم كم هوش نيستند و با گذشت زمان توانسته اند راههايي براي مقابله با آنتي بيوتيك ها پيدا كنند. معرفي سفالوسپورين ها به عنوان يك اسلحه مرگبار عليه باكتريها موجب شد تا بسياري از باكتريها در ابتدا غافلگير شوند و بسياري از آنها يا كشته شده يا عقب نشيني كنند، اما ستاد فرماندهي باكتريها يعني همان كروموزوم و ژنتيك آنها در نهايت موفق شد تا چندين راه براي مقابله با سفالوسپورين ها پيدا كند. يكي از اين راهها جلوگيري از ورود و نفوذ آنتي بيوتيك به داخل باكتري با ايجاد تغييراتي در ساختمان خارجي باكتري است. راه ديگر ترشح يك سري آنزيم ها توسط باكتريها است كه قادر است تا ساختمان آنتي بيوتيك را دگرگون كرده و از اثرات آن جلوگيري كند. غير از اينها، برخي از باكتريها ياد گرفته اند تا با تغيير ساختمان داخلي شان محل اثر آنتي بيوتيك را تغيير داده و بدين ترتيب موجب بي اثر شدن آنتي بيوتيك شوند.
بدون ترديد مصرف بي رويه آنتي  بيوتيك ها يكي از مهمترين عواملي است كه موجب شده است تا باكتريها راههاي مقابله با آن را پيدا كنند. اگر ديديد كه مصرف آنتي بيوتيك تجويز شده توسط پزشك برخلاف دفعات قبل تأثير چنداني در شما نكرد، شايد يكي از علل آن بروز مقاومت در باكتري مهاجم بوده باشد.
هفته گذشته، خبر توليد جديدترين آنتي ژبيوتيك تزريقي در كشور كه تنها سفالوسپورين نسل چهارم موجود در ايران به شمار مي ژرود، منتشر شد. اين آنتي بيوتيك اكسي ژپيم نام دارد و به صورت ويال ژهاي تزريقي 500 ميلي گرمي، 1 و 2 گرمي به توليد رسيده است.
اين دارو تنها سفالوسپورين نسل چهارم مورد تأييد fda(سازمان غذا و داروي آمريكا)براي درمان كودكان دو ماه به بالا و همچنين تنها آنتي بيوتيك مورد تأييد اين سازمان براي درمان تك دارويي و تجربي بيماران نوتروپنيك تب دار شناخته شده است. مديرعامل شركت سازنده اين دارو مي گويد، اكسي ژپيم ايراني، از كيفيتي معادل با مشابه خارجي خود برخوردار و در مقايسه با آن 50 درصد ارزان تر است و توليد اين دارو سالانه حداقل سه ميليون يورو صرفه جويي ارزي در كشور به همراه دارد.اما اگر مي خواهيد بدانيد توليد اين دارو در كشور چه قدر اهميت دارد و اساساً سفالوسپورين ها چه جور آنتي بيوتيك هايي هستند و چه طور نسل  اندر نسل در جنگ با باكتري ها به كمك انسان ها آمده اند، اين مقاله به پرسش هاي شما پاسخ مي دهد.
***
در طول تاريخ همواره يك جنگ دائمي بين علم و عفونت وجود داشته است. از يك طرف دانشمندان سعي كرده اند تا با معرفي آنتي بيوتيك هاي جديدتر و قوي تر همانند يك بمب اتمي به سرزمين ميكروب ها حمله كنند و از سوي ديگر ميكروب ها همواره به كمك هوش بالقوه شان سعي در فرار از اين حملات و يا ايجاد سپرهايي عليه آنها كرده اند.
پس از موفقيت اوليه پني سيلين در نابودي انواع عفونت ها، ميكروب ها كم كم راه هاي مقاوم شدن در برابر آن را ياد گرفتند. اين بود كه دانشمندان به فكر ابداع دسته ديگري از آنتي بيوتيك ها افتادند كه از پني سيلين ها قوي تر بوده و بتواند با قدرت بيشتري ميكروب ها را مورد حمله قرار دهد و بدين ترتيب بود كه سفالوسپورين ها به دنياي پزشكي معرفي شدند.
شما حتماً نام بسياري از داروهاي اين خانواده مثل سفالكسين يا سفترياكسون يا سفيكسيم را شنيده ايد. آنها همانند يك ببر خفته بسياري از ميكروب ها را كه به پني سيلين و خيلي از آنتي بيوتيك هاي ديگر مقاوم هستند از بين مي برند. خوشبختانه امروزه بسياري از سفالوسپورين هاي مهم با كيفيت عالي در كشور توليد شده و نياز به مصرف ارز و خريد گران از كشورهاي خارجي را از بين برده اند.
از كجا آمده اند؟
براي آگاهي از داستان سفالوسپورين ها بايد كمي به عقب برگرديم. ماجرا از آنجا آغاز شد كه الكساندر فلمينگ در سال 1928 به طور تصادفي موفق شد داروي پني سيلين را كشف كند. وي كه مشغول كار بر روي گونه اي از باكتريها بود، متوجه شد مقداري كپك پني سيلين كه به طور اتفاقي بر روي باكتريها قرار گرفته بود، توانسته باكتريها را از بين ببرد. اين كشف چندين سال بعد جايزه نوبل را براي فلمينگ به همراه داشت و موجب شد تا دريچه جديد و وسيعي به سوي يك علم نو يعني عالم آنتي  بيوتيك باز شود. پني سيلين در خلال جنگ جهاني دوم كاري درحد معجزه انجام داد و زندگي ميليون ها تن را كه ممكن بود در اثر يك عفونت ساده جان خود را از دست دهند نجات داد. واقعاً معلوم نيست كه تلفات جنگ جهاني دوم در صورت عدم كشف پني سيلين به چه حد مي رسيد.
اما با گذشت زمان دانشمندان كم كم متوجه شدند برخي عفونت ها ديگر مثل سابق به پني سيلين ها جواب نمي دهند. در ادامه، بررسي هاي دانشمندان نشان داد باكتريها توانسته اند تغييراتي در ساختمان خود يا پني سيلين ايجاد و از اثرات آن فرار كنند. به  همين دليل پژوهشگران به فكر پيدا كردن آنتي بيوتيك هاي جديدتر و مؤثرتر افتادند.
پس از اتمام جنگ جهاني دوم و در سال 1948، يك دانشمند ايتاليايي به نام جوزپه بروتزو(1976-1895)كه استاد بهداشت در دانشگاه پزشكي كالياري بود، وقتي به منظور ريشه كني مالاريا به ساردني ايتاليا رفت به مورد جديدي برخورد كرد. وي متوجه شد قارچي به نام سفالوسپورين اكرمونيوم كه آن را از يكي از مجراهاي فاضلاب ساردني جدا كرده بود، مي تواند موادي را توليد كند كه عليه باكتري مولد حصبه و نيز عامل بيماري تب مالت مؤثر باشد. دكتر بروتزو بلافاصله دريافت كه كشف خيلي مهمي كرده اما به دليل كمبود امكانات و حمايت هاي مالي نتوانست تحقيقات جامع تري در اين زمينه انجام دهد. به همين دليل هم، پس از چاپ نتايج تحقيقاتش در مجله بهداشت دانشگاه كالياري نمونة قارچ را براي بررسي هاي بيشتر به آزمايشگاه پاتولوژي دانشگاه آكسفورد فرستاد.
در اين آزمايشگاه دانشمندان برجسته اي همچون سر ويليام دان و دكتر ادوارد آبراهام كه قبلاً تحقيقات زيادي در زمينه پني سيلين كرده بودند فعاليت مي كردند و امكانات وسيعي داشتند. در آكسفورد حدود 5 سال طول كشيد تا دانشمندان بتوانند محتويات نمونة دكتر بروتزو را خالص سازي كنند. آنها پس از انجام اين كار ماده به دست آمده را سفالوسپورين - c ناميدند.
سفالوسپورين c ماده اي بود كه به راحتي عليه باكتري هايي كه به پني سيلين مقاوم شده بودند عمل مي كرد. بنابراين يك كشف بزرگ صورت گرفته بود و خانوادة پرجمعيت سفالوسپورين ها كم كم جاي خود را در علم پزشكي و داروسازي باز كردند.
چگونه عمل مي كند؟
طرز عمل سفالوسپورين ها از هرچه فكر كنيد ساده تر است. در واقع انواع آنتي بيوتيك هاي مختلف با شيوه هاي گوناگوني باكتري ها را مورد حمله قرار مي دهند. برخي از آنتي بيوتيك ها از رشد باكتري جلوگيري مي كنند در حالي كه ساير آنتي بيوتيك ها موجب كشته شدن و مرگ باكتريها مي شوند. سفالوسپورين ها جزو آن دسته از آنتي بيوتيك ها هستند كه با كشتن باكتريها به مقابله با آنها مي پردازند.
آنها همانند پني سيلين ها از ساخته شدن ديواره سلولي باكتريها كه از جنس قند و پروتئين است جلوگيري كرده و بدين ترتيب موجب مرگ باكتريها مي شوند. حفظ يكنواختي ديواره سلولي در همه حال براي باكتريها حياتي است و اختلال در ساخت آن موجب نابودي باكتري مي شود.
سفالوسپورين ها، از پدر بزرگ تا نتيجه
كشف سفالوسپورين ها پيشگيري و درمان بسياري از عفونت ها را راحت تر كرده است. اگر - خداي نكرده - در طول عمر خود مجبور به انجام عمل جراحي شده  باشيد، حتماً ديده ايد كه بسياري از جراحان دوست دارند تا قبل و بعد از انجام عمل هاي جراحي خاص از سفالوسپورين ها براي جلوگيري از عفونت استفاده كنند. علاوه بر اين، بسياري از عفونت هاي ناجور نظير مننژيت، عفونت هاي پوستي، بسياري از انواع ذات الريه ها و عفونت هاي ادراري تناسلي كه شايد به خيلي از آنتي بيوتيك ها جواب ندهند به راحتي توسط سفالوسپورين ها درمان مي شوند.
با توجه به تعداد نسبتاً زياد سفالوسپورين ها، دانشمندان به فكر ابداع مبنايي براي طبقه بندي آنها افتادند و پس از انجام تحقيقات فراوان، راه آن را پيدا كردند. آنها سفالوسپورين ها را با توجه به طيف عملكردشان به 4 نسل طبقه بندي كردند و رنگ آميزي گرم را مبناي طبقه بندي خود قرار دادند.
رنگ آميزي گرم روشي آزمايشگاهي است كه كار تشخيص و طبقه بندي انواع ميكرب ها را براي متخصصين راحت تر كرده است. بر اساس رنگ آميزي گرم كه مراحل خاص خودش را دارد، باكتريها به دو دسته گرم مثبت و گرم منفي تقسيم مي شوند. در رنگ آميزي گرم، آن دسته از باكتريها كه رنگ آبي به خود مي گيرند به نام باكتريهاي گرم مثبت و آنها كه رنگ قرمز صورتي به خود مي گيرند به عنوان باكتريهاي گرم منفي شناخته مي شوند. اين نوع تقسيم بندي كمك زيادي به دانشمندان در طبقه بندي باكتريها كرده است.
بر اين اساس، باكتريهايي نظير استافيلوكوك و استرپتوكوك(عامل بسياري از بيماريهاي پوستي تنفسي)و عامل بيماري كزاز در گروه گرم مثبت ها و بسياري از عوامل ايجاد كننده عفونت هاي ادراري تناسلي، مننژيت و باكتريهايي كه به طور طبيعي در روده وجود دارند در گروه گرم منفي ها قرار مي گيرند.
دانشمندان به نوعي از اين تكنولوژي براي طبقه بندي آنتي بيوتيك هاي سفالوسپورين استفاده كرده اند. در طبقه بندي آنها، آنتي بيوتيك هاي نسل اول آنهايي هستند كه بيشتر بر عفونت هاي گرم مثبت مؤثرند و اثر كمي بر گرم منفي ها دارند، اما هرچه به سمت نسل چهارم مي رويم، اثرات آنها بر گرم منفي ها بيشتر و بر گرم مثبت ها كمتر مي شود.]]>
</TEXT>
</DOC>
<DOC>
<DOCID>HAM2-851112-028</DOCID>
<DOCNO>HAM2-851112-028</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[هرچه مي كشيم، از استرس نيست!
دكتر بابك زماني]]>
</TITLE>
<TEXT>
<IMAGE>/1385/851112/news/012582.jpg</IMAGE>
<![CDATA[
- آقاي دكتر سال گذشته مشكلات زيادي داشت. ورشكست شد چند ميليون تومان سرش كلاه گذاشتند.
- خوب چه مشكلي پيدا كردند؟
- فشار استرس روي اعصابش تأثير گذاشته...
- يعني چي؟
- خوب اعصابش ناراحت شده، مرض اعصاب گرفته.
- يعني در حال حاضر چه مشكلي داره؟
- راه رفتنش كند شده، فراموشي پيدا كرده، ادرارش را كنترل نمي كنه...
بيمار مبتلا به هيدروسفالي يا افزايش ميزان مايع مغزي است؟
***
- آقاي دكتر، همه اينها از وقتي شروع شد كه ازدواج كردم. اين شوهر و اين خانواده شوهر پدر من را درآوردند...
- يعني چي شده؟
- چي مي خواهيد بشه؟ سوءظن كه داره عصباني و بداخلاق كه هست...
- منظورم اينه كه شما الآن چه مشكلي داريد؟
_ عصبي ام، سردرد دارم، سرم گيج مي ره...
- ديگه؟
- بعضي وقت ها براي چند ثانيه به جايي خيره مي شم و ديگه هيچي نمي فهمم.
بيمار مبتلا به اپي لپسيصرع- لوب تامپورال است.
***
- آقاي دكتر من خودم روش كار مي كنم. من خودم روان شناسي بلدم. مي گم بايد اراده ات را قوي كني. خودت بايد استرست را كم كني تا مشكلاتت حل بشه. همه اينها از استرس و از عصبانيت زياده.
بيمار مبتلا به ام اس است و قادر به حركت پاها نيست.
***
استرس شرايطي است كه در آن، سيستم خودكار بدن در جهت تحريك و تهييج به كار مي افتد. ترشح مونوآمين ها افزايش مي يابد و در نتيجه باعث افزايش ضربانات قلب، افزايش فشار خون و تعريق فراوان مي شود. البته اين تغييرات روي سيستم قلب و عروق تأثير منفي دارد و به علاوه افزايش اين مواد در خون باعث حساسيت بيشتر گيرنده هاي حسي و افزايش درد در هر بيماري اي مي شود. اما سواي اين واقعيات علمي انكارناپذير، استرس در عمل معاني و كاربردهاي ديگري هم دارد!
قبل از هر چيز، استرس شده توجيه گر تمامي امراض؛ ابزاري در دست طبيب كه وقتي از علتي درمي ماند بدان دست مي يازد. پاسخي است كه طبيب در جواب سؤال از چيه؟ اذهان ساده طلب در آستين خود آماده دارد؟ گويي علت ساير پديده هاي جهان وجود به پاسخ قطعي رسيده، كه حالا بيمار از تو در يك كلام مي پرسد از چيه؟ آن هم در مورد بيماري اي كه هنوز معلوم نيست چيست و تازه وقتي معلوم شد هم حداكثر نامي است كه ما به يك سري پديده ها داده ايم.
سكته از قند است، قند از كم كاري لوزالمعده است، كم كاري لوزالمعده از چيست؟ نمي دانيم! خونريزي مغزي از فشار خون است، فشارخون از چيست؟ نمي دانيم! وقتي كه جواب هاي بيشتر ابهامات بيشتري مي آفرينند و از چيه؟ را كه حتي در بطن خود اشاره فقط به يك چيز دارد، جواب نمي دهند، استرس راه حلي دلگشاست و البته مدرن!
... وقتي كه پيچيدگي جهان وجود كه تن انسان يكي از پيچيده ترين ابعاد آن است، با تمامي ابهامات آن، امكان به تصور درآمدن ندارد، توجيهات ساده اي چون استرس يا نوع غذا جاي خود را باز مي كنند! پس اين تنها پزشكان نيستند كه به اين توجيه ساده دست مي يازند، بلكه تصورات پزشكي زمانه چنين اقتضا مي كند و خريدار دارد!
واقعيت اين است كه در بسياري از بيماري ها استرس اساساً هيچ نقشي ندارد و در بسياري ديگر تنها يك نقش غيراختصاصي در برابر عوامل ديگر دارد. تأكيد بر استرس به عنوان يك عامل بيماري زا علل ديگري نيز دارد و آن رسانه ها هستند. جنبه هاي دراماتيك ارتباط استرس و بيماري هميشه براي نويسندگان و تهيه كنندگان يك اثر داستاني، به خصوص آنها كه مخاطب عام و ميليوني دارند، شبيه سينما و تلويزيون فريبنده بوده است. نمايش پرهيجان چنين ارتباطي كه قطعاً يا غيرواقعي و يا اغراق آميز است بر ذهنيت عمومي و تصورات عمومي درباره بيماري ها تأثير مي گذارد و آن را شكل مي دهد.
وقتي كه نويسندگان و برنامه سازان از ايجاد كشش و هيجان با ابزارهاي منطقي داستاني كه برگرفته از واقعيت زندگي هستند درمي مانند، حادثه را به بيماري پيوند مي زنند و تأثير و تأثر را برعهده مرگ يا مرضي مي گذارند كه بر اثر ناملايمتي استرس زا پديد آمده. اين يعني كاربرد دراماتيك استرس! و از آنجا كه جنبه هاي دراماتيك زندگي ما كم نيستند، اين كابرد دراماتيك بسيار دست مي دهد. مثل وقتي كه در بحث از منطق كم مي آوريم و غش مي كنيم، يا وقتي كه در برابر برخي مشكلات تصور مي كنيم ديگر بايد سكته كنيم و اين تصور برگرفته از عموم بر عموم مؤثر مي افتد.
اما استرس كاربرد ديگري هم دارد: كاربرد به عنوان حلال مشكلات عاطفي! اگر دوستي يا عزيزي پدري يا مادري از دردي مي نالد و شما مايليد كمكي كرده باشيد و همدردي اي، به خصوص اگر وقت كافي هم براي عيادت و همدردي نداشته ايد، مي توانيد از معلومات علمي خود كمك بگيريد و توصيه كنيد عزيزم بايد استرست را كم كني! هزار بار گفتم راهش فقط كم كردن كار و استرسه!
اما چرا اين تلقي عمومي و دراماتيك از استرس آن قدر علمي و مدرن و مقبول به نظر مي رسد؟
در دوران پيشامدرن، توجيه بيماري ها عمدتاً به واسطه عوامل دروني بدن صورت مي گرفت؛ عواملي كه به هيچ رو خارج از مقدرات جهان وجود نبودند. با پيدايش مدرنيسم و روشنگري، اين مركز ثقل توجيه بيماري ها به بيرون بدن منتقل گرديد. جايي كه نه تنها از دسترس اخلاط چهارگانه به دور بود بلكه در فراچنگ اراده انسان قرار داشت. جايي كه كاملاً قابل شناخت است و مي توان بر روند آن تأثير قاطع برجا گذاشت!
اما در بسياري از موارد اين استرس، استرس كاري است. بسياري از مردم بر اين عقيده اند كه استرس كار آنان، سر و كله زدن با ارباب رجوع، چك و سفته، سر و كله زدن با رؤساي سخت گير، مسئوليت زياد، ساعات كار طولاني و... آنها را بيمار كرده است.
البته بايد گفت در برخي موارد كار يا عدم رعايت بهداشت كار باعث بيماري مي شود، اما در اكثريت موارد اين عقيده نادرست يا حداقل اغراق آميز است. بايد دانست كه اساساً كار، فعلي است كه با استرس آميخته است و آن فعلي كه با استرس همراه نيست و انسان را خسته نمي كند تفريح نام دارد. واقعيت اين است كه همين كار با استرس هاي فراوانش، نسبت به بيكاري براي سلامت بهتر است. مقايسه كساني تا سال هاي پاياني عمر همچنان شاغلند مثل پزشكان، روحانيون و تجار با كساني كه در سنين ميانه به معناي واقعي كلمه بازنشسته مي شوند، نشان مي دهد كه گروه اول از سلامت جسمي و روحي بيشتري برخوردارند. واقعيت اين است كه مبارزه براي شرايط كار بهتر ضروري است، اما اين موضوع مربوط مي شود به كيفيت حيات  بخش قابل توجهي از مردم و نه مربوط به بحث سلامت و بيماري.
در خاتمه بياييد بپذيريم يا فرض كنيم كه استرس هم باعث بيماري مي شود. استرس اگر هم اثر داشته باشد، با توجه به تنوع بيماري ها بايد يك عامل غيراختصاصي باشد. بهتر نيست به عامل اختصاصي هر بيماري بپردازيم؟]]>
</TEXT>
</DOC>
<DOC>
<DOCID>HAM2-851112-029</DOCID>
<DOCNO>HAM2-851112-029</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند
دندان صاف شده اعتماد به نفس نمي دهد]]>
</TITLE>
<TEXT>
<IMAGE>/1385/851112/news/012588.jpg</IMAGE>
<![CDATA[
گروه سلامت- اگر فكر كرده ايد فرزند كمرو و منزوي تان، با فرستادن به مطب ارتودنسي و سيم بستن به دندان هايش درمان مي شود، كمي تامل كنيد.
محققان دانشگاه منچستر در انگلستان مي گويند اين كار نتوانسته براي بچه هاي ولزي مؤثر باشد و احساس اعتماد به نفس و شادي برايشان به همراه داشته باشد. ممكن است اين بچه ها حالا كه دندان هاي مرتبي دارند، بتوانند با خيال راحت تري بخندند، اما اين باعث نشود آنها واقعاً بيشتر بخندند. در اين تحقيق، 300 كودك ارتودنسي شده، به مدت 20 سال پيگيري شدند تا بعد از اين مدت از آنها بپرسند آيا از قيافه جديدشان احساس رضايت مي كنند و آيا اين كار باعث بهتر شدن وضع روحي آنها شده يا نه، كه مجموع جواب هاي آنها نشان مي داد اين اتفاق نيفتاده است.
خبرگزاري رويترز گزارش داده اين يافته ها سبب شده كارشناسان توصيه كنند اگر دندان هاي فرزندتان مشكل جدي ندارد و نامرتبي آن تهديدي براي پوسيدگي محسوب نمي شود، دست از سر بچه بيچاره برداريد و مجبورش نكنيد ارتودنسي كند.
منيزيم استخوان را محكم مي كند
گروه سلامت-  آنقدر تحقيق مي كنند تا بالاخره همه رازهاي مبارزه با پوكي استخوان زنان را كشف كنند. يكي از جديدترين اين تحقيق ها، كه كار محققان دانشگاه ييل آمريكاست، راه تازه اي براي استحكام استخوان ها پيشنهاد داده است، اين كه به آنها مكمل منيزيم داده شود.
خبرگزاري رويترز اين مطالعه را چنين گزارش كرده كه محققان 44 دختر 8 تا 11 ساله را انتخاب كردند و به يك گروه روزي 300 ميلي گرم منيزيم دادند و به گروه ديگر يك دارونما، يعني يك چيز بي اثر. بررسي وضعيت تراكم استخواني دو گروه، بعد از يك سال، نشان داد وضع آنها كه منيزيم استفاده كرده بودند، اندكي بهتر از گروه ديگر است.
البته خود اين محققان، با آن كه مقاله شان در نشريه آندوكرينولوژي و متابوليسم چاپ شده، مي گويند هنوز براي نتيجه گيري نهايي زود است و براي اين كه بتوانيم اين توصيه را به همه دختران نوجوان بكنيم، بايد تحقيقات بيشتري انجام شود.
مطالعه آنها نشان داده منيزيم به صورت مكمل دارويي عوارض مهمي نداشته، به غير از مواردي از اسهال كه با كم كردن دوز دارو رفع شده، اما تا قبل از انجام تحقيقات تكميلي، مي توان از منابع غذايي اين ماده معدني استفاده كرد. اين منابع عبارتند از: بادام، كره بادام زميني، صدف هاي خوراكي و سبزيجات با برگ سبز.
چه ورزش، چه رژيم
لاغرتان مي كند
]]>
<IMAGE>/1385/851112/news/012585.jpg</IMAGE>
<![CDATA[
گروه سلامت- بعضي از كساني كه اضافه وزن دارند، بهانه ورزش را مي گيرند، بعضي ها هم ترجيح مي دهند با رژيم حساب شده وزنشان را پايين بياورند. هر كدام هم براي خودشان دليل هايي دارند. به تازگي خبرگزاري رويترز خبري را گزارش كرده از محققان دانشگاه لوئيزياناي آمريكا كه گفته اند اين دو تا هيچ فرقي باهم ندارند. كالري، كالري است؛ چه كم وارد بدن شود و چه بيشتر سوزانده شود، باعث كم كردن وزن شما مي شود.
آنها دو گروه از افراد را باهم مقايسه كردند كه يك گروه 25 درصد از كالري غذايشان را كم كرده بودند و گروه ديگر نصف اين مقدار كالري را با ورزش سوزانده بودند و نصف ديگر را با رژيم محدود كرده بودند. هر دو گروه به يك اندازه وزن كم كرده بودند و ميزان چربي متوسط بدن هر دو گروه هم به يك اندازه كم شده بود.
اين مطالعه كه در نشريه آندوكرينولوژي و متابوليسم چاپ شده يك نتيجه ديگر هم داشته و آن اين كه كاهش وزن، از هر راهي كه به دست آمده باشد، احتمالاً طول عمر انسان را زياد مي كند. در هر دو گروهي كه در اين مطالعه وزنشان را كم كرده بودند، برخي شاخص هاي پيري پايين آمده بود، يعني روند پير شدن كندتر شده بود. شاخص هايي مثل دماي مركزي بدن و انسولين خون.]]>
</TEXT>
</DOC>
<DOC>
<DOCID>HAM2-851112-030</DOCID>
<DOCNO>HAM2-851112-030</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[برخورد سفالوسپوريني از نوع اول]]>
</TITLE>
<TEXT>
<![CDATA[سفالوسپورين هاي نسل اول، بر روي باكتريهاي گرم مثبت(همانند استافيلوكوك و استرپتوكوك)به ويژه برخي از آنها كه مقاوم به پني سيلين هستند مؤثرند. البته آنها فعاليت مختصري هم عليه برخي باكتريهاي گرم منفي و بي هوازي دارند.
سفالوسپورين هاي نسل اول آنهايي هستند كه غالباً با پيشوند ceph شروع مي شوند و خوشبختانه بسياري از آنها در نظام داروسازي ما وجود داشته و توسط كارخانه هاي داخلي ساخته مي شوند.
از اين دسته آنتي بيوتيك ها در حال حاضر داروهاي معروفي همچون سفالكسين، سفازولين، سفالوتين در ايران توليد مي شوند. آنتي بيوتيك هاي سفالوسپورين نسل اول عليه بسياري از عفونت هاي پوستي، استخواني، ريوي و بسياري عفونت هاي ديگر مؤثر هستند.]]>
</TEXT>
</DOC>
<DOC>
<DOCID>HAM2-851112-031</DOCID>
<DOCNO>HAM2-851112-031</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[برخورد سفالوسپوريني از نوع دوم]]>
</TITLE>
<TEXT>
<![CDATA[نسل دوم سفالوسپورين ها فعاليت بيشتري عليه باكتريهاي گرم منفي دارند ولي در مقابل فعاليت آنها عليه گرم مثبت ها كاهش يافته است.
بسياري از انواع ذات الريه ها، برخي سينوزيت ها، عفونت هاي شكمي و عفونت هاي خوني توسط نسل دوم سفالوسپورين ها درمان مي شوند. از اين دسته آنتي بيوتيك ها در حال حاضر داروهاي مهمي نظير سفوروكسيم، در ايران توليد مي شوند.]]>
</TEXT>
</DOC>
<DOC>
<DOCID>HAM2-851112-032</DOCID>
<DOCNO>HAM2-851112-032</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[برخورد سفالوسپوريني از نوع سوم]]>
</TITLE>
<TEXT>
<![CDATA[نسل سوم سفالوسپورين ها داروهايي قوي  هستند. آنها داراي يك طيف وسيع با فعاليت افزايش يافته عليه بسياري از باكتريهاي گرم منفي و برخي گرم مثبت ها هستند.
بسياري از عفونت ها نظير عفونت هاي بيمارستاني، عفونت خون و عفونت هاي دستگاه ادراري تناسلي مقاوم به چند دارو توسط اين آنتي بيوتيك ها كنترل مي شوند. از طرف ديگر، نفوذپذيري خوب آنها به داخل مغز باعث شده است تا به عنوان يك درمان مؤثر عليه بسياري از انواع مننژيت مد نظر پزشكان قرار گيرند.
پزشكان بيشتر داروهاي اين دسته را به عنوان يك سلاح سري عليه عفونت هاي شديد نگه مي دارند. از اين دسته آنتي بيوتيك ها در حال حاضر داروهايي نظير سفتري اكسون، سفيكسيم، سفوتاكسيم، سفتازيديم و سفتي زوكيسم در ايران توليد مي شوند.]]>
</TEXT>
</DOC>
<DOC>
<DOCID>HAM2-851112-033</DOCID>
<DOCNO>HAM2-851112-033</DOCNO>
<ORIGINALFILE>/1385/851112/news/_diet.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[برخورد سفالوسپوريني از نوع چهارم]]>
</TITLE>
<TEXT>
<![CDATA[اما نسل چهارم سفالوسپورين ها آخرين و جديدترين نسل هستند. يك فرق مهم نسل چهارم سفالوسپورين ها با 3 نسل ديگر، دارا بودن يك طيف فعاليتي وسيع عليه باكتري هاي گرم مثبت(همانند نسل اول)علاوه بر فعاليت قوي آن عليه باكتري هاي گرم منفي است.
بسياري از داروهاي نسل چهارم نفوذ مغزي خوبي دارند و مي توانند عليه مننژيت مؤثر باشند. دانشمندان غالباً داروهاي نسل چهارم را براي عفونت هاي خيلي شديد كه به ساير درمانها جواب نداده اند نگه  مي دارند.
ساخت و توليد سفالوسپورين هاي نسل چهارم كار بسيار سختي است و كشورهاي كمي در دنيا تكنولوژي ساخت آن را دارند، اما متخصصين داخلي موفق شده اند آن را در كشور توليد كنند.]]>
</TEXT>
</DOC>
<DOC>
<DOCID>HAM2-851112-034</DOCID>
<DOCNO>HAM2-851112-034</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بليت موزه هاي كشور دهه فجر نيم بها مي شود]]>
</TITLE>
<TEXT>
<![CDATA[گروه اجتماعي- همزمان با آغاز دهه فجر انقلاب اسلامي بليت موزه ها و كاخ موزه ها و مجموعه هاي فرهنگي و تاريخي سراسر كشور نيم بها مي شود.
مديركل روابط  عمومي سازمان ميراث فرهنگي، صنايع دستي و گردشگري استان تهران با اعلام اين خبر، ويژه برنامه هاي اين استان به مناسبت سالگرد پيروزي انقلاب اسلامي را تشريح كرد.
محمدرضا مهرانديش با اشاره به اين كه در تهران و سراسر كشور بيش از 300 برنامه فرهنگي از سوي سازمان ميراث فرهنگي، صنايع دستي و گردشگري برگزار مي شود اظهار داشت: برگزاري يادواره ها و سوگواره هاي فرهنگي، همايش ها، نمايشگاه هاي متعدد هنري، مسابقات ورزشي، افتتاح موزه هاي تازه تأسيس و مجتمع هاي تفريحي و گردشگري، اجراي مراسم تعزيه و نمايش هاي آييني متعدد ويژه دهه فجر از جمله برنامه هاي تدارك  ديده شده به مناسبت اين ايام است كه در تمامي آنها تأثير و جلوه هاي فرهنگ عاشورا و نهضت حسيني بر انقلاب اسلامي ايران لحاظ شده است.]]>
</TEXT>
</DOC>
<DOC>
<DOCID>HAM2-851112-035</DOCID>
<DOCNO>HAM2-851112-035</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[از سوي شوراي عالي رفاه اعلام شد
سهميه نهادها براي پرداخت تسهيلات قرض الحسنه به مستأجران كم درآمد]]>
</TITLE>
<TEXT>
<![CDATA[ايسنا: مديركل دبيرخانه شوراي عالي رفاه گفت: سهميه نهاد هاي مختلف براي پرداخت تسهيلات قرض الحسنه به مستاجران  كم درآمد از سوي شوراي عالي رفاه تعيين شد.
سيد عبدالله عمادي با بيان اين كه در طول يك سال گذشته شوراي عالي رفاه 2 مصوبه را بدون تشكيل جلسه به امضاي رئيس جمهوري و اعضاي شورا رسانده است، گفت: از جمله اين مصوبات به ساز و كار اجرايي بند و تبصره 15 قانون بودجه سال 85 است كه بر اين اساس 30 درصد از يارانه كالاهاي اساسي در اختيار اقشار آسيب پذير قرار گرفت و در شوراي عالي رفاه مقرر شد كه 5/7 ميليون نفر از مددجويان كميته امداد امام خميني(ره)و 5/1 ميليون نفر از نيازمندان تحت پوشش سازمان بهزيستي از اين يارانه برخوردار شوند.
وي يادآور شد: همچنين سهميه نهادهاي مشمول آيين نامه نحوه پرداخت تسهيلات قرض الحسنه به مستأجران كم درآمد در شوراي عالي رفاه، اخيراً، بدون تشكيل جلسه بدليل اضطراري بودن، به امضاي رئيس جمهوري و اعضاي شورا رسيد كه بر اساس آن، سهميه هر يك از دستگاه ها از جمله سازمان بهزيستي، كميته امداد، صندوق هاي بازنشستگي و بيمه اي، بنياد شهيد و امور ايثارگران و بنياد مسكن از 80 ميليارد تومان تسهيلات قرض الحسنه مسكن تعيين شد.
مديركل دبيرخانه شوراي عالي رفاه از تشكيل كارگروه ويژه معلولان زير مجموعه شوراي عالي رفاه و تأمين اجتماعي خبر داد و گفت: در پي ديدار سازمان هاي غيردولتي مرتبط با امور معلولان با مسئولان سازمان بهزيستي و رياست جمهوري در روز جهاني معلولان مقرر شد اين كارگروه به صورت ويژه اجراي مصوبات مربوط به معلولان را پيگيري مي  كند.
وي افزود: كار گروه ويژه معلولان متشكل از معاونت توانبخشي و پيشگيري سازمان بهزيستي، اساتيد دانشگاهي و سه سازمان غيردولتي مرتبط با معلولان تاكنون جلساتي را برگزار كرده است و حدود 20 پيشنهاد مربوط به معلولان در جهت اجراي قانون جامع حمايت از حقوق معلولان تهيه شده است تا در جلسه شوراي عالي رفاه طرح شود.
به گفته عمادي مناسب سازي معابر و اماكن عمومي،  توانمندسازي معلولان و پرداختن به امور حمايتي آنها از جمله اولويت هاي امور معلولان است.
وي گفت: با توجه به اين كه بر اساس قانون نظام جامع رفاه و تأمين اجتماعي، خط فقر بر اساس منابع و مصارف هر سال، در سال بعد از آن تعيين شود؛ از جمله مواردي كه در انتظار بررسي در شوراي عالي رفاه قرار دارد، بررسي خط فقر در سال 84 است.
به گفته وي همچنين بر اساس تبصره ماده 16 قانون ساختار نظام جامع رفاه و تأمين اجتماعي، شوراهاي راهبردي و تخصصي بايد زير مجموعه شوراي عالي رفاه تشكيل شود كه بر اين اساس پيشنهاد تشكيل سه شوراي راهبردي در امور حمايتي، بيمه اي و امدادي ارائه شد تا مسايل به صورت كارشناسي بررسي شود.]]>
</TEXT>
</DOC>
<DOC>
<DOCID>HAM2-851112-036</DOCID>
<DOCNO>HAM2-851112-036</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مدير مشمولان ستاد كل نيروهاي مسلح اعلام كرد
تعويق اعزام مشمولان ديپلم متولد نيمه دوم هر سال تحصيلي]]>
</TITLE>
<TEXT>
<![CDATA[گروه اجتماعي- مديرمشمولان ستاد كل نيروهاي مسلح تسهيلات ويژه مشمولين ديپلم متولدين نيمه دوم هر سال تحصيلي را اعلام كرد.
به گزارش معاونت فرهنگي ستاد كل نيروهاي مسلح، سردار موسي كمالي گفت: با عنايت به اين كه بر اساس ضوابط آموزشي كشور، متولدين نيمه دوم هر سال با يك سال تأخير وارد مدرسه شده و يك سال ديرتر موفق به اخذ ديپلم مي شوند، لذا قبل از اعزام به خدمت سربازي يك بار حق شركت در آزمون ورودي دانشگاه ها و مؤسسات آموزش عالي كشور را دارند كه اين تفاوت بين متولدين نيمه اول و دوم سال مشكلاتي را براي جوانان و خانواده هاي آنان ايجاد كرده است.
وي گفت: به منظور رفع اين مشكل و مساعدت به جوانان و خانواده هاي آنها، ستاد كل نيروهاي مسلح از محضر مقام معظم رهبري و فرماندهي كل قوا استدعا كرد اعزام مشمولين ديپلم متولد نيمه دوم هر سال به مدت 6 تا 8 ماه به تعويق افتاده و بعد از اعلام نتايج آزمون ورودي دانشگاه ها و موسسات آموزش عالي كشور در سال بعد،  جهت انجام خدمت سربازي اعزام شوند كه موضوع،مورد موافقت و تصويب معظم له قرار گرفت.
مدير مشمولان ستاد كل نيروهاي مسلح افزود: در راستاي اجراي اين مصوبه معظم له، اعزام مشمولين متولد نيمه دوم هر سال از جمله متولدين سال 66 به سال بعد و پس از اعلام نتايج آزمون ورودي دانشگاه ها و مؤسسات آموزش عالي كشور و از مهرماه صورت خواهد گرفت.
وي در پايان گفت: همچنين مشموليني كه به خدمت اعزام شده اند نيز در صورت تمايل  مي توانند جهت برخورداري از اين تسهيلات از خدمت ترخيص شوند.]]>
</TEXT>
</DOC>
<DOC>
<DOCID>HAM2-851112-037</DOCID>
<DOCNO>HAM2-851112-037</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در 9 ماهه سال جاري
حوادث غيرمترقبه 11 هزار ميليارد ريال خسارت وارد كرد]]>
</TITLE>
<TEXT>
<IMAGE>/1385/851112/news/012555.jpg</IMAGE>
<![CDATA[
گروه اجتماعي - در 9 ماهه سال جاري، 11 هزار و 473 ميليارد و 119 ميليون ريال خسارت ناشي از حوادث غيرمترقبه به كشور وارد شد.
ستاد حوادث و سوانح غيرمترقبه كشور اعلام كرد: در سال جاري، بيشترين ميزان خسارات ناشي از حوادث و سوانح غيرمترقبه، به استان گلستان وارد شده است. بر اساس اين گزارش، ميزان خسارات وارده به استان گلستان چهار هزار و 20 ميليارد ريال برآورد شده است كه به دليل وقوع حوادث غيرمترقبه به تأسيسات زيربنايي، اماكن مسكوني و تجاري و منابع كشاورزي و دامي اين استان خساراتي وارد شد.
همچنين مهم ژترين حوادث استان گلستان در ماه ژهاي فروردين ژ و ارديبهشت ژ اتفاق افتاده است. در 9 ماهه امسال استان چهارمحال و بختياري كمترين ميزان خسارت را از ناحيه حوادث غيرمترقبه متحمل شده است.
حوادث غيرمترقبه در سال جاري، 22 ميليارد ريال خسارت به اين استان وارد كرده است.]]>
</TEXT>
</DOC>
<DOC>
<DOCID>HAM2-851112-038</DOCID>
<DOCNO>HAM2-851112-038</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حمل سلاح سرددر بين جوانان افزايش يافته است]]>
</TITLE>
<TEXT>
<IMAGE>/1385/851112/news/012561.jpg</IMAGE>
<![CDATA[
مهر: دستگاه هاي قضائي و امنيتي كشور بايد تدابيري بينديشند تا مانع فروش و حمل سلاح سرد، توسط افراد به ويژه جوانان شوند.
دكتر مجيد ابهري، متخصص علوم رفتاري و آسيب شناس اجتماعي گفت: بر اساس آمار اعلام شده از سوي نيروي انتظامي، 1760 مورد قتل در 10 ماهه اول امسال رخ داده است كه 45 درصد اين قتل ها با چاقو و سلاح سرد بوده است.
وي تصريح كرد: حمل سلاح سرد توسط برخي از افراد به ويژه جوانان، انگيزه رفتاري و روحي آنان را براي ارتكاب به اعمال خلاف در زمان عصبانيت افزايش مي دهد و اين در حالي است كه نوجوانان امروز مي توانند به آساني سلاح سرد و به خصوص چاقو را از گوشه و كنار خيابان ها خريداري كنند.ابهري گفت: عدم برخورد با حمل كنندگان سلاح سرد، باعث شده كه دارندگان اين سلاح ها با كوچك ترين فشار عصبي از آن استفاده نموده و موجبات ايجاد جراحات سنگين و نقص عضو و حتي قتل را نيز به وجود آورند.
وي معتقد است: تدوين قوانين بازدارنده و مانع شدن از خريد و فروش و تشديد مجازات حمل كنندگان و كاربران اين گونه سلاح ها مي تواند تا حدودي از آثار مخرب سلاح سرد در جامعه بكاهد.وي اظهار داشت: دستگاه هاي امنيتي و قضائي بايد با اقدامات لازم مانع فروش سلاح هاي سرد در جامعه شوند و از آمار رو به افزايش قتل هاي صورت گرفته با سلاح سرد جلوگيري كنند.]]>
</TEXT>
</DOC>
<DOC>
<DOCID>HAM2-851112-039</DOCID>
<DOCNO>HAM2-851112-039</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[واگذاري امور حمايتي از بهزيستي به كميته امداد، مددجويان را دچار مشكل مي  كند]]>
</TITLE>
<TEXT>
<![CDATA[مهر: رئيس دانشگاه علوم بهزيستي و توانبخشي گفت: بايد تمامي خدمات مربوط به پرداخت مستمري، توانبخشي، توانمندسازي و... دريك سازمان حمايتي انجام شود و ارائه خدمات در نظام هاي اجتماعي و حمايتي را نمي توان از يكديگر تفكيك كرد.
محمد جغتايي درخصوص واگذاري امور حمايتي بهزيستي به كميته امداد با اشاره به اينكه واگذاري امور حمايتي از بهزيستي به كميته امداد مبنا و اصول علمي ندارد افزود: چنانچه امور حمايتي از بهزيستي به كميته امداد منتقل شود مددجويان تحت پوشش، معلولان، سالمندان و زنان سرپرست خانوار در دريافت خدمات دچار مشكل مي شوند.
رئيس دانشگاه علوم بهزيستي و توانبخشي گفت: توانمندسازي يك بعدي نيست و امور مستمري، مشاوره هاي آموزشي، شغلي، توانبخشي و... در بخش حمايتي قرار دارد، اين امور به يكديگر وابسته و مرتبط هستند به همين دليل نبايد ميان ارائه اين خدمات به افراد نيازمند تحت پوشش نهاد حمايتي فاصله ايجاد كرد و امور حمايتي و توانبخشي بايد همانند گذشته توسط بهزيستي انجام شود.وي با اشاره به اينكه پرداخت مستمري نيز بخشي از كار توانبخشي است، ادامه داد: نياز مالي مددجويان را بايد متوليان بخش توانبخشي تشخيص دهند و نمي شود دستگاهي پول به مددجويان دهد و دستگاه ديگري نياز توانبخشي آنها را برطرف كند، بنابراين بايد ارائه خدمات به اين افراد يكپارچه شود و جداسازي آنها به هيچ وجه درست نبوده و با هيچ سازوكار علمي نيز هماهنگ نيست.
رئيس دانشگاه علوم بهزيستي و توانبخشي تأكيد كرد: نظام جامع رفاه و تامين اجتماعي در بخش هاي بيمه اي، حمايتي و حوادث غير مترقبه و امدادي تشكيل شده است. در كشورهاي ديگر بخش هاي حمايتي و بيمه اي با يكديگر ارتباط مستقيم دارند، اما در كشور ما اينگونه نيست و رابطه اي ميان اين بخشها وجود ندارد.جغتايي خاطرنشان كرد: در دنيا نظامي موفق است كه در آن بخش حمايتي كوچك و بخش بيمه اي گسترده باشد اما در ايران برعكس است و بدليل اينكه نظام بيمه اي ساختار درستي ندارد بخش حمايتي هر روز گسترده تر مي شود و اين امر به هيچ وجه مطلوب نيست.وي اظهار داشت: سازمان تامين اجتماعي به عنوان متولي امور بيمه بايد اقشار مختلف جامعه مانند زنان خانه دار، كشاورزان و... را بيمه كند درصورتيكه اين افراد تحت پوشش هيچ بيمه اي نيستند و پس از ازكارافتادگي مشكلات فراواني گريبان گير آنها مي شود.وي گفت: مشكل اصلي كه باعث شده بخش حمايتي گسترده شود و كار نظام بيمه اي را نيز انجام دهد، قوي نبودن بخش بيمه اي نظام جامع رفاه و تامين اجتماعي است و اساس اقدامات حمايتي در كشور نگهداري و پرداخت مستمري به افراد نيازمند نيست بلكه بايد با توانمندسازي افراد آنها را وارد چرخه بيمه اي كشور كند.]]>
</TEXT>
</DOC>
<DOC>
<DOCID>HAM2-851112-040</DOCID>
<DOCNO>HAM2-851112-040</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[800هزار بازنشسته 150 هزار تومان حقوق مي گيرند]]>
</TITLE>
<TEXT>
<![CDATA[مهر: رئيس كانون بازنشستگان و مستمري بگيران سازمان تامين اجتماعي گفت: 800هزار نفر از يك ميليون و 250 هزار بازنشسته تامين اجتماعي 150 هزار تومان حقوق مي گيرند و اين ميزان كفاف حتي 10 روز زندگي آنان را نيز نمي دهد.
علي اكبر خبازها گفت: اغلب آنان براي تامين نيازهاي اساسي خود با مشكلات عديده اي مواجه هستند.
وي تصريح كرد: نرخ تورم هر ساله افزايش پيدا مي كند اما افزايش حقوق بازنشستگان تامين اجتماعي مورد توجه مسئولان قرار نمي گيرد و بازنشسته تامين اجتماعي مجبور است با 150 هزار تومان زندگي را سپري كند.
خبازها گفت: فقط 20 درصد بازنشستگان سازمان تامين اجتماعي بالاي 200 هزار تومان حقوق دريافت مي كنند.
وي اظهار داشت: بازنشستگان سازمان تامين اجتماعي علاوه بر اينكه مشمول افزايش حقوق به 200 هزار تومان نشده اند از حداقل تسهيلات رفاهي نيز محروم هستند.رئيس كانون بازنشستگان و مستمري بگيران سازمان تامين اجتماعي گفت: تعداد بسياري در سنين جواني و در راستاي قوانين جديد از كار منفصل و با حقوق بالاي 500 هزار تومان بازنشسته مي شوند اما بازنشسته اي كه بين 35 سال در جامعه خدمت كرده است بايد با حقوق ناچيز زندگي خود را سپري كند.]]>
</TEXT>
</DOC>
<DOC>
<DOCID>HAM2-851112-041</DOCID>
<DOCNO>HAM2-851112-041</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دبيركل ستاد مبارزه با مواد مخدر:
مراكز بازپروري زنان معتاد راه اندازي مي شود]]>
</TITLE>
<TEXT>
<IMAGE>/1385/851112/news/012552.jpg</IMAGE>
<![CDATA[
گروه اجتماعي- دبيركل ستاد مبارزه با مواد مخدر گفت: ايجاد مراكز بازپروري ويژه معتادان زن در اولويت ژهاي برنامه ژهاي ستاد مبارزه با مواد مخدر قرار دارد.
به گزارش پايگاه اطلاع رساني ستاد مبارزه با مواد مخدر، فداحسين مالكي، دبيركل ستاد مبارزه با مواد مخدر، گفت: امسال يك بخش مشاوره ژاي در ستاد مبارزه با مواد مخدر در حوزه زنان معتاد تشكيل شده كه امور مربوط به معتادان زن را پيگيري مي ژكند.
وي افزود: در حال حاضر در برخي استان ژها كه در حوزه اعتياد زنان با مشكل مواجه هستند، مراكز بازپروري ويژه زنان معتاد تشكيل شده است.
مالكي خاطرنشان كرد: در حال حاضر در مشهد مركز بازپروري و درمان ويژه زنان معتاد راه ژاندازي شده و اين برنامه به صورت جدي در دستور كار قرار دارد.
وي در خصوص اجراي مرحله دوم طرح جمع ژآوري معتادان پرخطر توسط نيروي انتظامي گفت: براي اجراي مرحله دوم، منتظر اعلام وزارت بهداشت و بهزيستي در خصوص اجراي مرحله اول طرح درمان معتادان پرخطر هستيم.
دبيركل ستاد مبارزه با مواد مخدر يادآور شد: به دليل برخي مشكلات موجود در زمينه عدم اختصاص به موقع اعتبارات، برخي ناهماهنگي ژها و... موجب بروز مسائلي در مرحله اول شده بود كه در حال حاضر اين مشكلات به حداقل رسيده است.
برگزاري همايش يك روزه اعتياد در اسفند
سعيد براتي ژسده، مديركل دفتر كاهش اعتياد بهزيستي، گفت: همايش يك روزه اعتياد با هدف شناساندن خدمات درماني اعتياد بهزيستي اسفندماه برگزار مي ژشود. به گزارش ايلنا وي افزود: در همايش مذكور، كارشناس حوزه پزشكي، روانشناسي، مددكاري، بازپروري و غيره شركت مي ژكنند.
به گفته براتي، پايش برنامه ژهاي كاهش اعتياد سازمان بهزيستي، آگاه ژسازي و اطلاع ژرساني در اين زمينه از ديگر اهداف برگزاري همايش مذكور است.
مديركل دفتر كاهش اعتياد بهزيستي تصريح كرد: استانداردسازي خدمات به معتادان، خانواده ژها و چالش ژهاي پيش  ژروي سازمان بهزيستي از اهداف ديگري است كه براي برگزاري همايش در نظر گرفته ژايم]]>
</TEXT>
</DOC>
<DOC>
<DOCID>HAM2-851112-042</DOCID>
<DOCNO>HAM2-851112-042</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بودجه 151 ميليارد توماني بيمه اجتماعي روستاييان]]>
</TITLE>
<TEXT>
<![CDATA[مهر: عضو كميسيون اجتماعي مجلس شوراي اسلامي گفت: در لايحه بودجه سال آينده، 151 ميليارد تومان اعتبار براي بيمه اجتماعي روستاييان پيش بيني شده كه اين ميزان نسبت به سال گذشته 9 ميليارد تومان كاهش يافته است.
موسي الرضا ثروتي گفت: در سال گذشته بودجه بيمه اجتماعي روستاييان و عشاير 160 ميليارد تومان بود كه اين ميزان در سال 86 به 151 ميليارد تومان كاهش يافته است.وي در خصوص نحوه پرداخت حق بيمه از سوي روستاييان گفت: روستاييان در هر ماه 5 هزار تومان بابت حق بيمه پرداخت مي كنند و دولت نيز مكلف است 10 هزار تومان آن را پرداخت كند بنابراين روستاييان با پرداخت مبلغي اندك مي توانند تا پايان عمر از خدمات بيمه اجتماعي بهره مند شوند، اما متأسفانه روستاييان از تحت پوشش قرار گرفتن در اين بيمه استقبال چنداني نكرده اند.
اين نماينده مجلس افزود: اغلب روستاييان از خدمات و تسهيلات بيمه اجتماعي بي اطلاع هستند و اين امر باعث شده تا اغلب آنان تمايلي براي تحت پوشش قرار گرفتن بيمه اجتماعي نداشته باشند. وي افزود: به طور حتم براي تحت پوشش قرار دادن 23 ميليون روستايي بيش از 150 ميليارد تومان اعتبار نياز است.]]>
</TEXT>
</DOC>
<DOC>
<DOCID>HAM2-851112-043</DOCID>
<DOCNO>HAM2-851112-043</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[پارك ملي لار را حفظ كنيم
پارك ملي لار با مساحتي بيش از 30 هزار هكتار گنجينه ارزشمندي از گياهان و درختان بومي ايران و مجموعه اي كم نظير از حيوانات وحشي و گونه هاي ناياب پرندگان است كه به دليل بر هم خوردن اكوسيستم زيست محيطي تهران بزرگ به اين پارك پناهنده شده اند. نبايد اين پارك به هر دليل در معرض راهسازي و تخريب قرار بگيرد. زيرا دو نيم شدن پارك بر اثر جاده سازي به نابودي كامل آن در درازمدت منجر خواهد شد.
محمد مستعد بروجرد
شرايط دشوار بانكي
شرايطي كه مسئولان اجراي طرح تعويض خودروهاي فرسوده اعلام كرده اند با شرايطي كه بانك ملت براي اين قبيل متقاضيان اعلام كرده، مغايرت دارد. دارا بودن ضامن از ميان كارمندان بانك(از سوي ديگر وجود بخشنامه بانك مبني بر ممنوعيت ضمانت كاركنان براي متقاضيان وام!)از آن جمله است.اميدواريم در اين شرايط تجديدنظر به عمل آيد.
امير شايسته تهران
تاخير در پرداخت حق الزحمه
@ تابستان سال گذشته به عنوان پيمانكار، پروژه اي را در ناحيه2 كرمانشاه به انجام رساندم، اما هنوز حق الزحمه خود را دريافت نكرده ام. تاخير در اين قبيل پرداخت ها بدون ذكر دليل موجب بي اعتمادي مي شود.
ايرج همتي كرمانشاه
حمل و نقل عمومي، اولويت اول
اختصاص هزينه و تامين نيازهاي شبكه حمل و نقل عمومي شهر تهران براي كاهش بار ترافيك و آلودگي هوا، از اولويت هاي بسيار مهم كلانشهر تهران است كه بايد در صدر برنامه هاي شهرداري قرار بگيرد.
اسماعيل اكرمي تهران
پيشنهاد به برنامه سازان تلويزيون
ساخت فيلم ها و سريال هاي سيماي جمهوري اسلامي ايران با بهره گيري از فرهنگ اقوام و گويش هاي متنوع و زيباي سرزمين ما به ويژه در مناطقي مثل آذربايجان، گيلان، سيستان و بلوچستان، كردستان و... موجب تحكيم علائق ملي و آشنايي بيشتر نسل امروز با اين گوناگوني و غناي فرهنگي مي شود كه اميد است مورد توجه مسئولان و برنامه سازان سيما قرار بگيرد.
م.ت- زاهدان
تخلفات موتورسواران
از پليس و راهنمايي و رانندگي تهران تقاضا مي كنم كه موتورسواران را ملزم به رعايت قوانين و مقررات راهنمايي و رانندگي كنند و موتورسواران متخلف همانند رانندگان خودروها ملزم به پرداخت جريمه باشند تا شاهد تخلفات روزافزون آنها نباشيم.
س- بديعي
تقاضا از دادگاه
از يك سال پيش گروهي از ساكنان روستاي يان چشمه از توابع شهركرد با شوراي روستا، مسائل حقوقي پيدا كرده ايم و متوقع هستيم دادگاه بن شهركرد به اين مسئله رسيدگي نمايد.
سوراني و جمعي از اهالي روستاي يان چشمه شهركرد
پيشنهاد به بيمارستان سوانح
@ بيمارستان سوانح سوختگي از مراكز مهم و معتبر درماني مورد نياز مردم است، با توجه به مشكلي كه در اين بيمارستان با آن روبه رو بودم، سر بسته پيشنهاد مي كنم كه معاينه بيماران و تجويز دارو، قرباني اختلاف ديدگاه ها و سلايق بعضي از پزشكان نشود.
مهدي رضايي تهران
كميابي دارو
داروي بتامتازون- مورد نياز مبتلايان به بيماري هاي خاص- مدتي است كمياب شده، در حالي كه وزارت بهداشت خبر از واردات اين دارو داده است. لازم است براي رفع كمبود اين دارو و نياز بيماران اقدام شود.
م. محبي- تهران
اراضي كشاورزي و آينده
آيا در آينده به اراضي كشاورزي، باغ هاي چاي و شاليزارهاي گيلان و مازندران نياز نداريم كه اين گونه دستخوش قطعه بندي و خريد و فروش شبكه هاي دلالي زمين شده اند؟ حداقل در رودسر مي توان اين فعاليت هاي زيانبار را ديد.
احمد كلايه دربندي- رودسر
دختران درسخوان را تشويق كنيم
دختران كشور ما به خاطر تلاش براي تحصيل علم و دستيابي به رتبه هاي بالاتر دانشگاهي و تحصيلات عاليه، بايد تشويق شوند، نه آن كه تاوان عقب ماندگي درسي بعضي از پسران را بدهند. لطفاً براي حفظ توازن شمار دانشجويان دختر و پسر، راه حل هاي بهتري كه دربرگيرنده تشويق بيشتر پسرها به پشتكار و تلاش بيشتر در تحصيلات دانشگاهي باشد، به كار گرفته شود، نه آن كه دختران با استعداد و باهوش ميهن ما، از تحصيلات دانشگاهي محروم بمانند. البته تجديد نظر در برخي رشته هاي درسي كه شامل فعاليت هاي سنگين مثل مهندسي معدن و... است، براي دختران، قابل مطالعه است.
فرشته انصاري- شيراز
گره هاي ترافيكي در ميدان رسالت
ميدان رسالت به علت طرح هاي عمراني مدت هاست مسدود است. خيابان شهيد مدني نيز در تقاطع مسيل باختر نيز مدتي است مسدود شده. طرح ترافيكي خيابان گلبرگ غربي نيز كه براي حل مشكل مسدود بودن آنها داده شده بسيار ناكارآمد است. ضمن تشكر از شهرداري تهران براي طرح هاي گسترده عمراني در اين منطقه، پيشنهاد مي كنم به طريق ممكن، مشكل رفت و آمد خودروها در معابر فوق حداقل به طور نسبي برطرف گردد.
حميد بابايي- شرق تهران
براي كاهش حوادث رانندگي
آزاد راه قم، يكي از حادثه خيزترين ها معابر كشور است. اين بر عهده كارشناسان وزارت راه است كه با بررسي هاي دقيق كارشناسي و اقدامات لازم، خطر حوادث رانندگي در اين آزاد راه را كاهش دهند.
ثريا رمضاني- قم
عمليات نيمه كاره
@ ميدان اصلي فاز 2 شهر جديد انديشه بعد از 2 سال هنوز به صورت نيمه كاره رها شده كه باعث وقوع حوادث رانندگي و زيان هاي جدي شده است. اميد است هرچه سريع تر اين مشكل برطرف شود.
صديق لو- شهر جديد انديشه
فاضلاب شهرهاي جديد
@ اقدامات لازم براي ساماندهي فاضلاب شهرهاي جديد از جمله شهر جديد هشتگرد در شرايطي كه هنوز بر تعداد ساختمان ها و جمعيت اين شهرها اضافه نشده، ضروري است تا در آينده شاهد بروز مشكلات پيش بيني نشده در اين شهرها نباشيم.
خسرو زارع زاده- هشتگرد
خدمات گران و انحصاري
@ در منطقه شرق شهر تهران كه تحت پوشش واحد مخابرات(شهري)قرار دارد، تنها يك شركت به صورت انحصاري خدمات(adsl)را ارايه مي دهد كه اين جوابگوي متقاضيان نيست؛ به ويژه كه خدمات ارايه شده در مقايسه با ديگر مناطق گران تر است.
امين نوري زاد- تهران
چالوس و مشكل تردد خودروها
افزايش تعداد خودروها و سفرهاي درون شهري در شهر چالوس كه از بافت قديمي برخوردار است، مشكلاتي ايجاد كرده. به نظر مي رسد زمان توسعه معابر اين شهر با در نظر گرفتن ملاحظات معماري و زيست محيطي شهر چالوس، فرارسيده است.
نجار كلايي- چالوس
انتظار 5 ماهه براي تحويل كاميون
از طريق يكي از شركت هاي ليزينگ، كاميون كمپرسي خريداري كرده ام، پس از 4 ماه هنوز، خودرو را به من تحويل نداده اند. نظارت بر نحوه فعاليت و انجام تعهدات اين شركت ها بر عهده كدام دستگاه است؟
رزمي- اصفهان
اختلاف سطح در بزرگراه
در بخشي از بزرگراه صدر به علت انجام آسفالت جديد، اختلاف سطح ايجاد شده كه گاهي باعث تصادف خودروها مي شود. ضمن تشكر از شهرداري، در صورت امكان به طريق فني اين اختلاف سطح برطرف شود.
علي اصغر روزبهاني- تهران
گراني ميوه و مشكلات ساختاري اقتصاد
به دليل مشكلات ساختاري در اقتصاد ايران به ويژه در بخش معاملات و عرضه محصولات كشاورزي از جمله ميوه و تره بار، حل گراني برخي از اقلام از جمله گوجه فرنگي و سيب زميني نياز به رفع اين مشكلات ساختاري دارد، در غير اين صورت واردات محصول و شكستن قيمت ها، همواره به صورت يك مسكن عمل خواهد كرد و سير صعودي قيمت ها، ادامه خواهد يافت. با حضور در ماه هاي پاياني سال بايد در اين مورد، راهكارهاي اساسي به اجرا درآيد.
ارسلان- الف- رشت
دست انداز در سراشيبي
در سراشيبي پل روگذر بزرگراه آزادگان- خيابان شهيد رجايي به علت وجود ناهمواري و دست اندازهاي متعدد، رفت و آمد خودروها به سختي انجام مي شود.
عسگري- تهران
تشكر و يادآوري
ضمن قدرداني از تلاش ماموران راهنمايي و رانندگي، پيشنهاد مي كنم، هنگام جريمه خودروهاي متخلف، به گونه اي عمل شود كه با متوقف ساختن خودرو متخلف، راهبندان و ترافيك سنگين به وجود نيايد.
ن.ايزدي- كرج
سؤال درباره خودروي جديد
در سند خودروهاي رواي سري اول كه با مارك rdx توليد و تحويل شده، علامت rdi زده شده است، در صورتي كه خريداران بهاي رواي جديد را پرداخت كرده اند. آيا تغيير علامت براي خريد و فروش اين نوع خودرو در آينده ايجاد مشكل نمي كند؟
محمود كاظمي- قزوين
فاقد روشنايي است
تاكنون 3 بار از طرف شهروندان در ستون با مردم يادآوري شده است كه فضاي سبز واقع در خيابان 64 غربي يوسف آباد- روبه روي پژوهشگاه وزارت علوم فاقد روشنايي است و همين مسأله باعث حضور برخي افراد خلافكار در اين مكان مي شود.
كلهر- تهران
مسأله مشترك ساختمان هاي جديد
در بيشتر ساختمان هاي قديمي كه نوسازي مي شوند، خروجي لوله بخاري يا لوله مربوط به شوفاژخانه، بدون كلاهك در پشت بام ها رها مي گردد. اين بي توجهي موجب اتلاف انرژي و نفوذ آب برف و باران و تخريب زودهنگام ساختمان مي شود. پيشنهاد مي شود سازمان بهينه سازي سوخت و سازمان ملي  بهره وري از طريق رسانه هاي گروهي با اطلاع رساني دقيق، مردم را نسبت به رعايت اين قبيل نكات ايمني آگاه كند.
امير الهياري- تهران
كاهش آب هاي زيرزميني رفسنجان
كاهش شديد منابع زيرزميني آب در رفسنجان يك خطر جدي است كه ظاهراً به دليل حفر بي رويه چاه در دو دهه اخير بروز كرده است. اميد است براي تقويت سفره هاي زيرزميني آب در دشت رفسنجان چاره جويي شود.
ع. حسيني- رفسنجان
مسأله پاركينگ آژانس ها
بعد از چهارراه تفرش در مهرآباد جنوبي، 3 آژانس تاكسي در كنار هم فعاليت مي كنند و چون هيچ كدام از اين آژانس ها پاركينگ اختصاصي ندارند، اتومبيل هاي خود را به صورت مورب در خيابان پارك مي كنند و اين امر موجب مسدود شدن خيابان و ايجاد مشكل براي تردد عابرين پياده مي شود. با توجه به نياز شهروندان و افزايش شديد آژانس ها، لازم است تعريف جديدي براي ضوابط و شرايط فعاليت آنها ارايه شود تا باعث بحراني تر شدن ترافيك شهر تهران نشوند.
محمد كريمي نسب- تهران
بازنشستگي با چه سني؟
به همان نسبت كه بازنشستگي كاركنان با 30 سال خدمت براي جايگزيني نيروهاي جوان و جويندگان كار ضروري است، بايد از بازنشستگي زودهنگام كساني كه در سنين 40 تا 45 سالگي قرار دارند و داراي مهارت شغلي اند جلوگيري شود. اين كار به سود كشور و منافع ملي است.
رضا بختياري- شهرري]]>
</TEXT>
</DOC>
<DOC>
<DOCID>HAM2-851112-044</DOCID>
<DOCNO>HAM2-851112-044</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اجراي طرح آمارگيري از كارگاه هاي خدمات مددكاري و مهدهاي كودك]]>
</TITLE>
<TEXT>
<IMAGE>/1385/851112/news/012558.jpg</IMAGE>
<![CDATA[
گروه اجتماعي- طرح آمارگيري از كارگاه ژهاي خدمات مددكاري اجتماعي و مهدهاي كودك در كل كشور اجرا مي ژشود.
به گزارش روابط عمومي مركز آمار ايران اين طرح از 14 بهمن ژ به مدت 20 روز توسط مركز آمار ايران و با همكاري سازمان مديريت و برنامه ژريزي استان ژها به صورت نمونه ژگيري و تمام شماري انجام مي شود.جامعه آماري اين طرح شامل خدمات مددكاري اجتماعي خصوصي به صورت با تامين جا(شبانه ژروزي)و بدون تامين جا(روزانه)و مهدهاي كودك خصوصي است. اين طرح با مراجعه به يك هزار و 133 مهد كودك به عنوان نمونه ژهاي انتخابي و 181 كارگاه خدمات مددكاري اجتماعي با تامين جا و تعداد 944 كارگاه مددكاري اجتماعي بدون تامين جا و با هدف برآورد ارزش مصارف واسطه، ارزش افزوده و تشكيل سرمايه به منظور تهيه حساب ژهاي ملي در جهت برنامه ژريزي ژهاي كلان اقتصادي اجرا خواهد شد. گفتني است؛ اين طرح 2 سال يك بار انجام شده و بر اساس نتايج اجراي اين طرح در سال 83، تعداد كل كاركنان در اين بخش برابر 26 هزار و 895 نفر بوده است.]]>
</TEXT>
</DOC>
<DOC>
<DOCID>HAM2-851112-045</DOCID>
<DOCNO>HAM2-851112-045</DOCNO>
<ORIGINALFILE>/1385/851112/news/_ejtem.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پرداخت تسهيلات ارزان قيمت مسكن و ازدواج به كارگران تأمين اجتماعي]]>
</TITLE>
<TEXT>
<![CDATA[ايسنا: با موافقت دولت و با تصويب مجلس شوراي اسلامي، سازمان تأمين اجتماعي به كارگران و مستمري بگيران سازمان،تسهيلات ارزان قيمت مسكن و ازدواج مي پردازد.
براساس بند م تبصره 14 لايحه بودجه سال 86 كل كشور و در صورت تصويب مجلس شوراي اسلامي، سازمان تأمين اجتماعي اجازه خواهد يافت در سال آينده براي ارايه تسهيلات ارزان قيمت ساخت مسكن، وديعه مسكن، ازدواج دانشجويان و جوانان و هزينه مربوط به خدمات مشاوره اي در زمينه بهداشت رواني، فردي و اجتماعي، مبلغ 500 ميليارد ريال را از محل درآمد و ذخاير خود با تصويب شوراي عالي سازمان تأمين اجتماعي به كارگران و مستمري بگيران و شركت هاي تعاوني مسكن كارگران مشمول و متقاضيان ايجاد مراكز توانبخشي، مهد كودك و شبانه روزي بخش كارگري، بيمارستان هاي آموزشي و مراكز بهداشتي - درماني وزارت بهداشت، درمان و آموزش پزشكي و بيمارستان هاي آموزشي دانشگاه هاي غيردولتي پرداخت كند.
اصل اين تسهيلات و سود حاصل شده كه از طريق بانك رفاه كارگران پرداخت خواهد شد، از هر نوع كسور بانكي و مالياتي معاف بوده و به صورت كامل به سازمان تأمين اجتماعي در تاريخ سررسيد بازمي گردد.
به موجب همين بند، خانواده هاي معظم شهدا، ايثارگران، آزادگان و جانبازان بيمه شده تأمين اجتماعي در استفاده از تسهيلات يادشده از اولويت ويژه برخوردار خواهند بود.
براساس بند ن تبصره يادشده، در اجراي قانون اصلاح قانون تحويل خودروي مناسب به جانبازان انقلاب اسلامي و جنگ تحميلي به بنياد شهيد و امور ايثارگران اجازه داده مي شود براي تأمين خودروي مناسب از منابع بانكي، اعتبارات مورد نياز را دريافت كند و دولت نيز موظف است بازپرداخت اصل و سود تسهيلات دريافتي را تضمين و در قالب بودجه سنواتي اين بنياد، منظور كند.]]>
</TEXT>
</DOC>
<DOC>
<DOCID>HAM2-851112-046</DOCID>
<DOCNO>HAM2-851112-046</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[استقبال رسانه هاي روسي از پيشنهاد تشكيل اوپك گازي]]>
</TITLE>
<TEXT>
<IMAGE>/1385/851112/news/012642.jpg</IMAGE>
<![CDATA[
گروه اقتصادي- طرح تشكيل اوپك گاز از سوي مقام معظم رهبري در ديدار اخير ايگور ايوانف رئيس شوراي امنيت ملي روسيه با ايشان عموماً با استقبال رسانه هاي گروهي روسي مواجه شد.
برخي از رسانه هاي روسي اين ايده را گامي  براي بهره برداري اقتصادي و پيشبرد همكاري هاي استراتژيك ميان ايران و روسيه قلمداد كرده و برخي آن را اقدامي سياسي براي تحت فشار قراردادن آمريكا دانسته اند.
روزنامه نزاويسيمايا گازتا با چاپ تصويري از ديدار ايگور ايوانف با حضرت آيت الله خامنه اي در صفحه نخست نوشت: در صورت تحقق اين پيشنهاد، كارتل گازي قدرتمندتر و انسجام يافته تر از سازمان اوپك خواهد بود. اين روزنامه در گزارشي با عنوان كارتل عليه اروپا افزود: تهران، مسكو را به ايجاد اوپك گازي سوق مي دهد.
اين روزنامه روسي نوشت: به رغم اين كه اين پيشنهاد تا حدي براي تأثيرگذاري سياسي صورت گرفته و اين ايده در آينده نزديك قابل تحقق نيست ولي مطرح شدن مكرر آن در سطح عالي حاكي از آن است كه كشورهاي صادركننده گاز سرانجام آن را به تحقق خواهند رساند.
راسيسكايا گازتا ارگان دولت روسيه نيز در گزارشي با عنوان اوپك گازي نوشت: ايده تشكيل اوپك گازي بر اساس قرار داشتن نيمي  از ذخاير گاز جهان در دو كشور شكل گرفته است. روزنامه كامرسانت نيزدر گزارشي در صفحه اول خود با عنوان آيت الله خامنه اي روسيه را به ايجاد اوپك گازي دعوت مي كند نوشت: ايده تشكيل اوپك گازي حمايت غيرمنتظره اي كسب كرد.
كامرسانت در ادامه نوشت: ايران و روسيه تا سال???? در زمينه صادرات گاز با يكديگر رقابت نخواهند داشت و در اين مدت كارتل گازي مي تواند به عنوان ائتلافي براي اهداف سياسي تشكيل شود.
اين روزنامه افزود: روسيه از طرح امكان ايجاد كارتل گازي مي تواند در آينده به عنوان ابزار اعمال فشار به اروپا براي حل و فصل مسايل گازي بين دوطرف استفاده كند. درهمين حال رئيس شوراي امنيت ملي روسيه نيز تأكيد كرد، تشكيل اوپك گاز موجب حفظ منافع كشورهاي توليدكننده گاز خواهد شد.
خبرگزاري آسوشيتدپرس در گزارشي به نقل از ايگور ايوانف افزود: مقام هاي ايراني در سفر اخير من به تهران پيشنهادات تأسيس سازمان اوپك گازي را مطرح كردند. اگرچه تحقق اين پيشنهاد در آينده نزديك امكان پذير نيست اما كشورهاي توليدكننده گاز بايد در زمينه اتخاذ سياستهاي توليد و اكتشاف گاز طبيعي، هماهنگي هاي بيشتري داشته باشند.
اوپك گازي براي سامان بخشيدن به بازار گاز ضروري است
فريدون بركشلي كارشناس ارشد انرژي نيز تشكيل اوپك گازي را براي سامان بخشيدن به بازار گاز طبيعي ضروري دانست. وي افزود: در زمان حاضر مجمع جهاني گاز وجود دارد كه در آن كشورهاي توليد و صادركننده گاز به تبادل آمار و اطلاعات در خصوص بازار گاز مي پردازند. وي در گفت و گو با اشاره به اينكه اگر اين مجمع خوب اداره شود و به سمت ايجاد دبيرخانه پيش رود، مي تواند زمينه ساز تشكيل اوپك گازي شود، افزود: قيمت گاز موضوعي اساسي براي كشورهاي صادركننده گاز است، به طوري كه روسيه به عنوان يك بازيگر مهم در بازار گاز دنيا از مقوله قيمتهاي گاز ناراضي است.
بركشلي در ادامه افزود: قرن بيست و يكم، قرن گاز است و در اين زمان بايد اهميت اين حامل انرژي، برجسته شود.
بركشلي در پايان تصريح كرد،با پيدايش نظم نوين انرژي كه گازطبيعي درآن نقش محوري خواهد داشت، بازار گاز از بعد قيمت به اصلاحات و بازسازي نياز دارد و اوپك گازي مي تواند در سرعت بخشيدن به اين امر به ويژه قيمت گذاري گاز و نظم بخشيدن به بازار گاز ، موثر باشد.]]>
</TEXT>
</DOC>
<DOC>
<DOCID>HAM2-851112-047</DOCID>
<DOCNO>HAM2-851112-047</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد ايران در آينه رسانه هاي خارجيبي توجهي به فشارهاي آمريكا]]>
</TITLE>
<TEXT>
<![CDATA[مقامات آمريكايي اعلام كرده اند كه قرارداد رويال داچ شل و رپسول با ايران را كه شامل سرمايه گذاري چندين ميليارد دلاري آن دو در ايران مي شود، بر اساس قوانين مرتبط با تحريم ايران، مورد بررسي قرار خواهند داد. با اين حال، شل و شريك تجاري اش در اين قرارداد، رپسول، اعلام كرده اند كه موافقت نامه خدمات بالادستي فازهاي 13 و 14 ميدان گازي پارس جنوبي را با ايران منعقد ساخته اند. در شرايطي كه ايران تحت فشارهاي آمريكا به علت برنامه هسته اي قرار دارد، شل و رپسول يكي از مهمترين قراردادهاي سرمايه گذاري را در ايران انجام خواهند داد. در حالي كه نهاد قانونگذاري آمريكا به دولت اين كشور اجازه داده عليه شركت هاي غيردولتي كه در بخش انرژي ايران سرمايه گذاري مي كنند، اقدامات محدودكننده انجام دهد، در عمل تاكنون آمريكا از اعمال تحريم عليه چنين شركت هايي خودداري كرده است، چرا كه واشنگتن همواره از اين كه به علت تحت فشار قرار دادن شركت هاي خارجي وارد منازعات تجاري فرامنطقه اي شود و متحدان خود را بيش از اين آزرده سازد، اجتناب كرده است. از اين رو است كه تاكنون تحت قانون تحريم ايران و ليبي(ايلسا)و همچنين قانون موسوم به حمايت از آزادي در ايران، هيچ شركتي مشمول تحريم هاي آمريكا قرار نگرفته است و همين سابقه، موجب شده شركت شل با وجود تشديد تهديدات آمريكا عليه ايران، خبر از سرمايه گذاري كلان در ايران بدهد.
بر اساس قانون تحريم ايران و ليبي موسوم به ايلسا كه در سال 1995 از سوي واشنگتن وضع شد، هر شركت خارجي كه بيش از 20 ميليون دلار در يك سال در بخش انرژي ايران سرمايه گذاري كند، مشمول تحريم هاي دولت  آمريكا قرار خواهد گرفت. با اين وجود، بر اساس تحقيقات كنگره آمريكا در شرايط واقعي تاكنون هيچ شركتي تحت اين قانون مورد تحريم هاي آمريكا قرار نگرفته است. قرارداد مقدماتي سرمايه گذاري چند ميليارد دلاري شل و رپسول براي توسعه دو فاز از ميدان گازي پارس جنوبي ايران شنبه اين هفته امضا شد. شركت شل روز دوشنبه خبر امضاي اين قرارداد را كه بزرگترين قرارداد گازي يك عضو اوپك محسوب مي شود، تأييد كرد. شل همچنين اعلام كرد كه تا زمان انعقاد قرارداد نهايي براي توسعه فازهاي 13 و 14 پارس جنوبي ايران هنوز يك سال زمان باقي مانده است.
پارس جنوبي به عنوان بزرگترين ميدان گازي ايران تاكنون بيش از 15 ميليارد دلار سرمايه گذاري خارجي جذب كرده است و درآمد ايران از اين ميدان مي تواند به سالانه 11 ميليارد دلار در طي 30 سال برسد. در حالي كه شل و شركايش هنوز در حال ارزيابي ميزان سرمايه گذاري در فازهاي 13 و 14 پارس جنوبي هستند، ايران خبر از امكان افزايش سرمايه گذاري در اين پروژه تا 10 ميليارد دلار داده است. ايران داراي دومين ذخاير بزرگ گاز طبيعي جهان پس از روسيه است و فازهاي 13 و 14 پارس جنوبي داراي حدود 28 ميليارد فوت مكعب ذخاير گاز طبيعي هستند كه براي تامين سه ماه كل تقاضاي گاز جهاني كافي خواهد بود.
در همين حال، آمريكا تحريم ها و فشارهاي خود عليه ايران و مؤسسات ايراني را افزايش داده و كشورهاي اروپايي را نيز ترغيب به پيروي از اقدامات خود كرده است. قرارداد فوق با ايران، براي شركت شل از لحاظ اقتصادي از اهميت بسياري برخوردار است، چرا كه شل با از دست دادن پروژه عظيم ساخالين روسيه تحت فشار كرملين و همچنين ناكامي در كسب پروژه هاي عظيم نفت و گاز در چند سال گذشته، با بهترين گزينه براي سرمايه گذاري در ايران روبه رو شد و قرارداد چند ميليارد دلاري توسعه فازهاي 13 و 14 پارس جنوبي و ساخت پايانه توليد گاز مايع در ايران به اندازه كافي براي شل جالب توجه بود. اين در حالي است كه شركت بريتيش پتروليوم، رقيب شل، پيش از اين از عدم تمايل خود به سرمايه گذاري در ايران به علت شرايط سياسي و بين المللي پيرامون اين كشور خبر داده بود.
فادل گيت تحليلگر مسائل نفت در نيويورك درباره قرارداد فوق معتقد است:شل در انجام اين سرمايه گذاري در ايران اقدام درستي انجام داده است و اين قرارداد براي شركت شل بسيار مثبت است و اين شركت انگليسي- هلندي با قرارداد اخير با ايران، عملاً فشارهاي دولت بوش را ناديده گرفته است، چرا كه مي داند دوره دولت بوش رو به اتمام است و با تغيير دولت در آمريكا،  مطمئناً بسياري از مسائل تغيير خواهد كرد.
فايننشال تايمز‎/ 30 ژانويه]]>
</TEXT>
</DOC>
<DOC>
<DOCID>HAM2-851112-048</DOCID>
<DOCNO>HAM2-851112-048</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در آستانه سال جديد و تا ارديبهشت ماه آينده
سود بازرگاني واردات پرتقال ،  نارنگي و سيب صفر شد]]>
</TITLE>
<TEXT>
<IMAGE>/1385/851112/news/012645.jpg</IMAGE>
<![CDATA[
گروه اقتصادي- كميسيون ماده يك دولت سود بازرگاني واردات پرتقال، نارنگي و  سيب براي تنظيم بازار ميوه شب عيد تا پايان ارديبهشت ماه آينده را به صفر كاهش داد.اين اقدام كه سال گذشته نيز اجرا شد با هدف كنترل بازار و كاهش قيمت ميوه در روزهاي آغاز سال نو انجام گرفته است. همزمان با فرارسيدن سال نو تقاضا در بازار ميوه افزايش مي يابد و در صورت عدم بكارگيري اهرمهاي كنترلي از جمله واردات و يا ذخيره سازي ميوه، قيمت ها به نحو چشمگيري افزايش خواهد يافت.
دبيرخانه شوراي اطلاع رساني دولت درگزارشي كه منتشركرده است، اعلام كرد وزراي عضو كميسيون ماده 1 آيين نامه اجرايي قانون مقررات صادرات و واردات به استناد اصل يكصد و سي و هشتم قانون اساسي جمهوري اسلامي ايران و با رعايت تصويب نامه شماره 25338/ت24794 هـ مورخ 29/5/80 تصويب كرد: سود بازرگاني پرتقال، نارنگي و سيب، براي محموله هايي كه از تاريخ پانزدهم بهمن ماه هر سال تا پايان ارديبهشت سال بعد وارد يكي از گمركات كشور شوند صفر تعيين مي شود
اين تصويب نامه در تاريخ 8/11/1385 به تأييد رياست جمهوري رسيده و از سوي دكتر داودي به وزارت خانه هاي بازرگاني،  امور اقتصادي و دارايي،  جهاد كشاورزي و صنايع ابلاغ شده است.]]>
</TEXT>
</DOC>
<DOC>
<DOCID>HAM2-851112-049</DOCID>
<DOCNO>HAM2-851112-049</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[قيمت نفت ديروز كاهش يافت]]>
</TITLE>
<TEXT>
<![CDATA[گروه اقتصادي- قيمت نفت به دليل پيش بيني افزايش دخاير تجاري آمريكا ديروز كاهش يافت.
كاهش قيمت نفت درحالي رخ مي دهد كه سازمان كشورهاي نفت اوپك از روز سه شنبه توليد نفت را پانصد هزاربشكه كاهش داده اند.
براساس گزارش خبرگزاري آسوشيتد پرس ديروز هربشكه نفت خام سبك آمريكا 33 سنت كاهش يافت و 64/56 دلار و نفت برنت درياي شمال نيز با 41 سنت كاهش 98/55 دلار داد و ستد شد. روز سه شنبه به دليل پيش بيني شدت گرفتن سرما در شمال آمريكا و تأثير كاهش توليد اعضاي اوپك قيمت نفت حدود سه دلار افزايش يافت و بيش از 57 دلار نيز دادوستد شد.]]>
</TEXT>
</DOC>
<DOC>
<DOCID>HAM2-851112-050</DOCID>
<DOCNO>HAM2-851112-050</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
ضرورت هاي تثبيت عوارض ساخت و ساز
دكتر پيروز حناچي]]>
</TITLE>
<TEXT>
<![CDATA[در نظام مالي شهرداري يك عارضه كلي حاكم است كه تبعات تعيين عوارض ساخت و ساز يكي از آنهاست. معمولا بخش عمده اي از بودجه شهرداري تهران به شكل مستقيم و غير مستقيم به ساخت و ساز شهري در بخش مسكن وابسته است. هر چند نظام مديريت شهري در دوره حاضر با ايجاد فضاي سرمايه گذاري و راه اندازي پروژه هاي سرمايه گذاري در حال بهبود اين وضعيت است، اما در كوتاه مدت اين اقدامات نمي تواند جوابگو باشد.
از سوي ديگر فروش مازاد تراكم،بخشي از بودجه شهرداري را تشكيل مي دهد. اين در حالي است كه(در آخرين طرح جامع تهران)متوسط تراكم بخش هاي مسكوني تهران در برخي نقاط 120 درصد و در برخي ديگر 180 برآورد شده بود. وقتي كه مجوز ساخت يك واحد 5طبقه و يا مجوز ساخت يك واحد 7 طبقه اي هم اكنون اجازه ساخت 2 واحد در زير زمين داده مي شود به پلاك هاي مسكوني داده مي شود، اين خود به معناي بيش از 2 برابر شدن تراكم بخش هاي مسكوني است كه مي تواند ظرفيت جمعيت پذيري تهران راتا 2 برابر بالا ببرد.از سوي ديگر معناي واقعي فروش تراكم به لحاظ اقتصاد شهري اين است كه هر متر مربع تراكم معادل يك متر مربع زمين است. حال اگر اين وضعيت ادامه يابد بايد انتظار بدتر شدن شرايط را داشته باشيم.
در اين شرايط مشكلي براي شهر بوجود خواهد آمد به اين معني كه مثلا كسي ساختماني 5 طبقه مي سازد و سرمايه اش را ظرف 2 سال 100 درصد(قدري كمتر يا بيشتر بسته به ركود يا افزايش قيمت مسكن )در اين بازار تضمين مي كند، تمام ارزش افزوده اين اقدام متعلق به خود اين فرد نيست، بلكه بخش عمده اي از آن به نظام مديريت شهري بايد تخصيص يابد.
در اين ميان اگر قرار است ساخت و سازي صورت گيرد و ارزش افزوده اي ايجاد شود بايد سهم نظام مديريت شهري با ارزش واقعي اخذ شود،  چرا كه با عدم اجراي اين امر ارزش افزوده حاصل شده تنها به جيب سازندگان سرازير خواهد شد نه شهروندان.
حال اين سؤال مطرح مي شود كه اگر واحدهاي مسكوني ساخته نشود نياز مردم تأمين نخواهد شد و اگر افزايش نرخ عوارض ساخت و ساز نيز در حد نرخ تورم محقق شود، بهاي مسكن بنا به نظر عده اي بالا خواهد رفت. در اين شرايط تنها راه حلي كه به نظر مي رسد آن است كه از يك سو ميزان ساخت مسكن براي اقشار كم درآمد بايد افزايش يابد و از سوي ديگر اگر قرار است عوارض ساخت و ساز افزايش نيابد، اين اقدام فقط مشمول واحدهاي ساخته شده و در حال ساخت براي اقشار كم در آمد شود. به اين ترتيب سود حاصله نصيب اقشار كم درآمد خواهد شد. اين در حالي است كه مصوبه اخير شوراي شهر به شكل فعلي تاثير چنداني نيز بر كاهش بهاي مسكن نخواهد گذاشت.
*معاون سابق وزير مسكن]]>
</TEXT>
</DOC>
<DOC>
<DOCID>HAM2-851112-051</DOCID>
<DOCNO>HAM2-851112-051</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نظام دامپروري كشور ساماندهي مي شود]]>
</TITLE>
<TEXT>
<![CDATA[گروه اقتصادي: در شرايطي كه لايحه  نظام جامع دامپروري به عنوان يك طرح هشتاد و پنج ماده اي از چندي پيش به اعضاي كميسيون كشاورزي ارائه شده است و علي رغم آن كه دست اندركاران اميدوار بودند پيش از ارائه لايحه بودجه سال آينده كار بررسي اين لايحه به اتمام برسد، هنوز روند رسيدگي به لايحه فوق ادامه دارد.
يك عضو كميسيون كشاورزي مجلس درباره اين لايحه گفت: بر اساس اين لايحه از اين پس كل نظام دامپروري كشور اعم از برنامه هاي مربوط به توليد، تنظيم ارائه و اعطاي مجوزها و چگونگي سرمايه گذاري مردم در بخش هاي دامپروري، دام و طيور عملاً ساماندهي خواهد شد. به گفته عباس رجايي، با اجرايي شدن اين لايحه از اين پس مردم مي توانند با آگاهي از شرايط حاكم، به سرمايه گذاري در اين بخش بپردازند و به اين ترتيب بخش هايي كه ضعيف تر هستند نيز رشد پيدا خواهند كرد.]]>
</TEXT>
</DOC>
<DOC>
<DOCID>HAM2-851112-052</DOCID>
<DOCNO>HAM2-851112-052</DOCNO>
<ORIGINALFILE>/1385/851112/news/_eqtes.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در مراكز پستي سراسر كشورآغاز مي شود
ثبت نام سيم كارت   تلفن همراه دولتي از امروز]]>
</TITLE>
<TEXT>
<![CDATA[گروه اقتصادي- متقاضيان ثبت نام سيم كارت هاي دولتي و اعتباري دولتي از امروز در سراسر كشور با مراجعه به مراكز پستي و دفاتر خدمات ارتباطي براي پيش خريد سيم كارت اقدام كنند.
شركت ارتباطات سيار اعلام كرده است: وجه ثبت نام سيم كارت هاي دولتي تلفن همراه اين شركت، در 2 مرحله دريافت مي شود؛ در مرحله اول و هنگام ثبت نام 150 هزار تومان دريافت شده و 138 هزار تومان باقي مانده، هنگام واگذاري، از متقاضي دريافت مي شود.
همچنين ثبت نام سيم كارت هاي دولتي اعتباري كه هزينه آن پيش از استفاده پرداخت مي شود نيز از سوي شركت ارتباطات سيار از امروزآغاز مي شود.]]>
</TEXT>
</DOC>
<DOC>
<DOCID>HAM2-851112-053</DOCID>
<DOCNO>HAM2-851112-053</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[با شهادت 10مأمور پليس و نيروهاي محلي خاتمه يافت
جدال خونين با قاچاقچيان در ارتفاعات سميرم
در جريان درگيري قاچاقچيان و پليس، يكي از اشرار با شليك  به سوي مردم، 5 نفر از اهالي را به شهادت رساند]]>
</TITLE>
<TEXT>
<![CDATA[گروه حوادث- در درگيري مسلحانه ماموران نيروي انتظامي سميرم و قاچاقچيان مواد مخدر، 10 نفر از ماموران پليس و مردم اين شهرستان شهيد و 4 قاچاقچي بين المللي مواد مخدر به هلاكت رسيدند.
در اين درگيري كه از شب تاسوعا آغاز شده و 18 ساعت به طول انجاميد، ماموران موفق شدند 1500 كيلو گرم مواد مخدر و مقداري سلاح و مهمات از قاچاقچيان كشف كنند.
شامگاه دوشنبه گذشته، همزمان با تاسوعاي حسيني، ماموران پليس سميرم در محور حنا- آباده سرگرم گشت زني و بازرسي خودروهاي عبوري بودند كه به يك دستگاه وانت مزدا مظنون شدند. پس از آنكه ماموران به اين خودرو دستور ايست دادند، راننده وانت به سرعت خود افزوده و اقدام به فرار كرد و به اين ترتيب تعقيب و گريز آغاز شد. هنگامي كه مأموران در تعقيب خودروي مزدا بودند، سرنشينان اين خودرو به سوي ماموران آتش گشودند كه بر اثر آن، فرمانده پاسگاه 11 سميرم به شهادت رسيد.
از آنجا كه احتمال مي رفت سرنشينان اين خودرو از اشرار و قاچاقچيان باشند، ماجرا به ديگر واحدهاي گشتي گزارش شد و دقايقي بعد قاچاقچيان كه پليس در تعقيب آنها بود در روستايي در نزديكي سميرم خودروي خود را رها كرده و با استفاده از تاريكي شب و با گروگان گرفتن تعدادي از ماموران به سوي يك مرغداري در ارتفاعات صعب العبور و پوشيده از برف منطقه گريختند.
مردم منطقه كه با شنيدن صداي شليك گلوله ها و حضور خودروها و آمبولانسها از ماجرا مطلع شده بودند، به كمك ماموران پليس شتافتند. در حالي كه تيم  هاي ديگر پليس نيز وارد ماجرا شده و مرغداري را محاصره كرده بودند، روز بعد با روشن شدن هوا و همزمان با روز عاشورا، قاچاقچيان به سوي ماموران و مردم آتش گشودند و به اين ترتيب درگيري مسلحانه خونين آغاز شد.
با گذشت 18 ساعت از آغاز درگيري در حالي كه 6 نفر از مردم محلي و 4 مامور به شهادت رسيده و 13 نفر مجروح شده بودند، ماموران توانستند 4 قاچاقچي مخدر را به هلاكت برسانند. با هلاكت قاچاقچيان، در بازرسي خودروي به جا مانده ازآنها 1500 كيلو مواد مخدر و تعدادي سلاح و مهمات كشف شد.
به گفته فرمانده انتظامي سميرم، قاچاقچيان از منطقه سيستان و بلوچستان بوده اند اما هويتشان هنوز به طور قطعي مشخص نشده است. از سوي ديگر، جانشين فرمانده نيروي انتظامي نيز با تاكيد بر كشته شدن تمامي اشرار در اين حادثه گفت: علي رغم تأكيد مأموران امنيتي، مردم بعد از اطلاع از حادثه به محل آمدند كه يكي از اشرار كه هنوز زنده بود 5 نفر از مردم را در اين صحنه به شهادت رساند. وي از انجام تحقيقات گسترده براي پيگيري علل حادثه و جزئيات آن خبر داد.
سه روز عزاي عمومي
به دنبال شهادت 10 نفر از ماموران و مردم سميرم در درگيري با اشرار مسلح، از سوي فرماندار اصفهان سه روز در اين منطقه عزاي عمومي اعلام شد.
همچنين استاندار اصفهان طي پيامي خطاب به مردم شهرستان سميرم، از خانواده جانباختگان اين حادثه دلجويي واز مردم منطقه قدرداني كرد.]]>
</TEXT>
</DOC>
<DOC>
<DOCID>HAM2-851112-054</DOCID>
<DOCNO>HAM2-851112-054</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[عمو و برادر زاده باند سرقت تشكيل داده بودند]]>
</TITLE>
<TEXT>
<IMAGE>/1385/851112/news/012609.jpg</IMAGE>
<IMAGE>/1385/851112/news/012612.jpg</IMAGE>
<![CDATA[
گروه حوادث - اعضاي باندي كه با جعل عنوان مامور مبارزه با مواد مخدر به سرقت هاي ميليوني در كرج دست زده اند، پس از دستگيري در بازجويي هاي اوليه مدعي شدند تا كنون نقشه 20 سرقت را طراحي و اجرا كرده اند.
صبح ششم آبان  ماه گذشته، يك قاضي بازنشسته دادگستري به مركز پليس در خيابان عظيميه رفت و مدعي شد دقايقي قبل2 سرنشين خودرو پيكاني با ربودن چند ميليون تومان چك مسافرتي وي متواري شده اند.
اين مرد در توضيح ماجرا گفت: ساعتي قبل زماني كه بعد از گرفتن7 ميليون تومان چك مسافرتي از يكي از شعب بانك، قصد سوار شدن به خودرو پژويم را داشتم، ناگهان پيكان سفيد رنگي مقابلم توقف كرد. لحظاتي بعد 2 سرنشين خودرو كه خود را مأمور مبارزه با مواد مخدر معرفي مي كردند، به من گفتند بايدخودروم را مورد بازرسي قرار دهند.
من كه به حركات آنها مشكوك شده بودم از آنها خواستم كارت شناسايي شان را نشان دهند، آنها نيز بعد از نشان دادن كارت شناسايي، خودروم را مورد بازرسي قرار داده و سپس اقدام به بازرسي بدني ام كردند.
در اين هنگام يكي از آنها كه مرد حدوداً 50 ساله اي بود، از خودرو پياده شده و به بهانه بازرسي بدني7 ميليون تومان  چك مسافرتي اي را كه همراهم بود از جيبم خارج كرده و به سرعت سوار بر خودروشان متواري شدند. بعد از رفتن اين دو مرد بود كه متوجه شدم آنها سارق هستند، ولي تلاشم براي پيدا كردن آنها بي نتيجه ماند.
شكايت هاي مشابه در اداره آگاهي
با طرح اين شكايت، تيمي از كارآگاهان اداره مبارزه با سرقت پليس آگاهي كرج به سرپرستي سرهنگ محمد عيوضي مامور پيگيري پرونده شدند. با شروع بررسي ها در حالي كه در همان نخستين بررسي ها مشخص شده بود شكايت هاي مشابه متعددي از سارقان مامورنما به اداره پليس ارجاع شده است، يكي از شاكيان با اعلام شماره پلاك خودرو پيكان، سرنخ مهمي را در اختيار پليس قرار داد.
سارقان خانوادگي
با اين سرنخ وقتي كه در تحقيقات پليسي، رد پيكان سرقتي در جلوي خانه يك پيرمرد در حصارك پيدا شد، ماموران به سراغ صاحبخانه رفتند كه در بازجويي از وي مشخص شد خودروي پارك شده متعلق به نوه پيرمردي به نام وحيد است كه هر شب آن را به بهانه اينكه پاركينگ ندارد در جلوي خانه آنها پارك مي كند.
با اعترافات وحيد، وي و همدستانش در خانه اي در حيدر آباد دستگير شدند.در جريان بازجويي ها از سارق جوان و همدستانش، وي با اعتراف به اينكه سرقت ها را با همدستي عمويش انجام مي داده است. به همراه ساير اعضاي باند به 20 فقره سرقت تحت عنوان مامور پليس و سرقت 4 دستگاه خودرو سواري اعتراف كردند.
سرهنگ حجت الله مفاخري- رئيس اداره آگاهي كرج- روز گذشته با اعلام خبر دستگيري اعضاي اين باند گفت: هم اكنون تلاش براي دستگيري سركرده فراري باند در حالي ادامه دارد كه بازپرس پوراحمدي از كساني كه در مناطق مركزي كرج به اين روش مورد سرقت قرار گرفته اند خواسته است جهت مواجهه حضوري به اداره آگاهي كرج مراجعه كنند.]]>
</TEXT>
</DOC>
<DOC>
<DOCID>HAM2-851112-055</DOCID>
<DOCNO>HAM2-851112-055</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[30 سرقت در 55 روز آزادي]]>
</TITLE>
<TEXT>
<IMAGE>/1385/851112/news/012606.jpg</IMAGE>
<![CDATA[
گروه حوادث- كيف قاپ حرفه اي كه در مدت 55 روز آزادي از زندان به 30 فقره كيف قاپي دست زده بود، بار ديگر راهي زندان شد.
سرهنگ حسين خوئيني معاون آگاهي پايتخت، روز گذشته در توضيح خبر دستگيري اين كيف قاپ حرفه اي گفت: اين سارق جوان،به محض آزادي از زندان بار ديگر با استفاده از 2 موتورسيكلت پولسار مشكي وهونداي قرمزرنگ درسطح تهران اقدام به كيف قاپي مي كرد.
وي افزود: در بازجويي از اين متهم مشخص شد وي 25 آبان ماه، بعد از گذراندن دوره حبس خود به اتهام كيف قاپي آزاد شده ولي به جاي اينكه زندان درس عبرتي برايش شده باشد، بار ديگر با استفاده از موتورسيكلت هاي پرشتاب درمحدوده خيابانهاي آزادي، بلوار كشاورز، جمهوري، ميدان امام خميني (ره)،كارگر،شهرري و... اقدام به كيف قاپي مي كرد كه با رديابي هاي كارآگاهان اداره 18 آگاهي پايتخت دستگير شد.
برپايه اين گزارش، متهم بعد از دستگيري منكر سرقت بود، ولي وقتي در بررسي هاي پليسي مقدار زيادي از اموال مسروقه پيدا شد، چاره اي جز اعتراف براي وي باقي نماند و او به 30 فقره سرقت در مدت 55 روز اعتراف كرد. روز گذشته سرهنگ خوئيني از شهرونداني كه در اين مدت در اين مناطق از آنها سرقت شده است، خواست با مراجعه به اداره 18آگاهي وي را شناسايي كنند.]]>
</TEXT>
</DOC>
<DOC>
<DOCID>HAM2-851112-056</DOCID>
<DOCNO>HAM2-851112-056</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري ربايندگان نماينده سابق مجلس]]>
</TITLE>
<TEXT>
<![CDATA[گروه حوادث- 3 آدم ربا كه با تهديد اسلحه يكي از نمايندگان سابق مجلس را از تهران ربوده و به دماوند انتقال داده بودند، در عمليات هماهنگ كارآگاهان اداره يكم آگاهي پايتخت در 2 شهر آمل و قصرشيرين بازداشت شدند.
قاضي رضا جعفري، معاون دادسراي جنايي تهران روزگذشته با تاييد اين خبرگفت: چندي پيش كارآگاهان اداره يكم اداره آگاهي پايتخت، در برابر شكايت مردي قرار گرفتند كه مدعي بود 3 مردناشناس با تهديد اسلحه وي را به قصد اخاذي ميليوني از تهران ربوده و به دماوند انتقال داده اند. شاكي در توضيح چگونگي ربوده شدنش به كارگاهان گفت: مردان مسلح بعد از ربودنم شروع به تهديد كرده و30 ميليون تومان درقبال آزادي ام درخواست كردند؛ در حالي كه تهديدهاي آنها بسيار جدي بود، با ترفندي آنها را راضي كردم براي تهيه مبلغ درخواستي شان مرا آزاد كنند.
آنها بعد از پذيرفتن اين موضوع، مرا تهديد كردند اگر مبلغ درخواستي آنها را تهيه نكنم دوباره مرا ربوده و اين بار به قتل مي رسانند. بدين ترتيب مرا سوار خودرو كرده و در ميدان7 تير تهران از خودرو پياده كرده و متواري شدند. معاون دادسراي جنايي پايتخت در ادامه گفت: با طرح اين شكايت، كارآگاهان پليس تحقيقات تخصصي خود را براي رديابي مخفيگاه 3 رباينده مسلح آغاز كرده و موفق به شناسايي محل اختفاي يكي از مردان مسلح در شهرستان آ مل شدند. با شناسايي اين عضو باند كه مي توانست اطلاعات مهمي را در اختيار پليس قرار دهد، تيمي از كارآگاهان پليس با هماهنگي رياست اداره يكم به اين شهرستان رفته و در عملياتي پليسي، وي را دستگير كردند. برپايه اين گزارش، وقتي اين متهم در بازجويي ها با اعتراف به  آدم ربايي، مخفيگاه دو همدست ديگر خود را در قصر شيرين لو داد ماموران با محاصره مخفيگاه، آنها را نيز دستگير كردند.
به گفته قاضي جعفري، روز گذشته هماهنگي هاي لازم براي انتقال متهمان به تهران و بازجويي از آنها صورت گرفت تا بدين ترتيب انگيزه اصلي مردان مسلح از ربودن اين نماينده اسبق مجلس مشخص شود.]]>
</TEXT>
</DOC>
<DOC>
<DOCID>HAM2-851112-057</DOCID>
<DOCNO>HAM2-851112-057</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اخاذي از اتباع تركمنستاني]]>
</TITLE>
<TEXT>
<![CDATA[پليس: ماموران پليس تركيه كه در مرز بازرگان اقدام به اخاذي از اتباع تركمنستاني كرده بودند،با حضور پليس ايران مجبور به پس دادن مبلغ مذكور شدند.
به گزارش پايگاه اطلاع رساني پليس، ساعت 8 و 30 دقيقه روز سه شنبه 5 تبعه تركمنستاني هنگام ورود به ايران به ماموران دفتر كنترل گذرنامه گفتند ماموران پليس تركيه از هر كدام از آنها 50 دلار آمريكا و جمعاً 250 دلار اخاذي كرده اند. با ادعاهاي اتباع تركمنستاني موضوع تحت بررسي قرار گرفت و هنگامي كه درستي اظهارات آنها مشخص شد، ماموران پليس تركيه در حضور نمايندگان رياست جمهوري و پرسنل قرنطينه انساني ضمن عذر خواهي از اتباع تركمنستاني خصوصا از زني كه يكي از ماموران از وي تقاضاي غير قانوني كرده بود، مبلغ اخاذي شده را به آنها برگرداندند.]]>
</TEXT>
</DOC>
<DOC>
<DOCID>HAM2-851112-058</DOCID>
<DOCNO>HAM2-851112-058</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري سارق توپي زن]]>
</TITLE>
<TEXT>
<![CDATA[گروه حوادث - سارق 20 ساله خانه هاي جنوب غرب تهران كه با روش توپي زني اقدام به سرقت مي كرد، در بازجويي هاي اوليه پليسي به 30 فقره سرقت اعتراف كرد.
دستگيري اين جوان سارق هنگامي در دستور كار پليس قرار گرفت كه كارآگاهان اداره 17 پليس آگاهي در بررسي پرونده هاي سرقت از منازل مناطق جنوبي تهران به سارق سابقه داري به نام عزت الله رسيدند.
بررسي هاي پليسي نشان مي داد، متهم كه جوان 20 ساله اي است از يك سال قبل بعد از آزادي از زندان به سرقت از منازل روي آورده است.
سرهنگ داوود سلطاني معاون اداره آگاهي پايتخت روز گذشته با اعلام اين خبرگفت: اين متهم كه اوايل سال 85 از زندان آزاد شده، تاكنون به 30 فقره سرقت از منازل در سه راه آذري، مهرآباد جنوبي، سي متري جي، بريانك و... اعتراف كرده است.
برپايه اين گزارش با اعتراف اين متهم، شناسايي شاكيان وي آغاز شده و تاكنون تعدادي از آنان نيز شناسايي و شكايت آنان تحت بررسي قرار گرفته است.
معاون مبارزه با سرقت پليس آگاهي پايتخت، ازكساني كه از اوايل امسال در مناطق اعلام شده منازلشان به روش توپي زني سرقت شده است درخواست كرد با شماره 51055389 تماس گرفته وكارآگاهان اداره 17را در جريان قراردهند.]]>
</TEXT>
</DOC>
<DOC>
<DOCID>HAM2-851112-059</DOCID>
<DOCNO>HAM2-851112-059</DOCNO>
<ORIGINALFILE>/1385/851112/news/_havad.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[رسيدگي ويژه به5 پرونده  سي دي هاي مستهجن]]>
</TITLE>
<TEXT>
<![CDATA[گروه حوادث- پرونده 5 تجاوز به عنف و انتشار سي دي مستهجن، تاكنون به دادگاه كيفري استان تهران ارسال شده كه درحال رسيدگي است.
محمد علي ابراهيم خاني، سرپرست دادگاه هاي تجديد نظر و كيفري استان تهران صبح ديروز با اعلام اين خبر گفت: در حال حاضر تحقيقات مقدماتي بر روي اين 5 پرونده در شعبات 76، 72، 71 در حال رسيدگي است كه 10 متهم و 5 شاكي دارد كه يكي از پرونده ها مراحل مقدماتي اش طي شده است كه به زودي پس از محاكمه، راي آن از سوي قضات شعبه 76 دادگاه كيفري استان تهران صادر مي شود.
ابراهيم خاني در پاسخ به پرسشي در خصوص تاثير درخواست اعدام دادستان تهران براي تعدادي از متهمان اين پرونده ها گفت: در اين باره با دادستان صحبت كردم كه وي اعلام كرد به عنوان يك شهروند و از ديدگاه خصوصي خودم تقاضاي اعدام كردم. ابراهيم خاني در خصوص زمان صدور حكم اين 5 پرونده گفت: سعي مي كنيم با توجه به حساسيت پرونده ها به صورت فوق العاده به آنها رسيدگي و تا پايان اسفند نتيجه را اعلام كنيم.]]>
</TEXT>
</DOC>
<DOC>
<DOCID>HAM2-851112-060</DOCID>
<DOCNO>HAM2-851112-060</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ا
فضاپيماهاي دوقلو در راه خورشيد]]>
</TITLE>
<TEXT>
<IMAGE>/1385/851112/news/012549.jpg</IMAGE>
<![CDATA[
گروه دانش- فضاپيماي استريو(stereo)گردش هايي دور ماه انجام داد تا براي رفتن به سوي خورشيد و مطالعه آن آماده شود.
به گزارش انجمن اختروش، ماهواره دو قلوي استريو كه به وسيله مركز پروازهاي فضايي گدارد در ناسا كنترل مي شود، يك سري مانورهاي پيچيده را در مدارش انجام داد تا در مدار اصلي خود قرار گيرد. اين فضاپيما اولين تصاوير سه بعدي خورشيد را تا فروردين سال آتي تهيه خواهد كرد. فضاپيما و نحوه قرار گيري در مانورهاي مداري اش به دور ماه به وسيله مهندسان دانشگاه جانز هاپكينز و در آزمايشگاه فيزيك كاربردي(apl)اين دانشگاه طراحي شده است. رون دنيسن، مدير پروژه استريو در اين آزمايشگاه مي گويد: اين اولين پروژه اي است كه از گرانش ماه براي هدايت دو سفينه كه با يك راكت پرتاب شده اند استفاده مي كند. در اولين هفته هاي پرتاب، مهندسان apl هر دو فضاپيما را از 4 مدار بسيار بيضوي دور زمين هدايت كردند تا به كمك گرانش ماه بتوانند در مدار اصلي خود قرار گيرند. در 15 دسامبر 2006 رصدگر a از 7340 كيلومتري سطح ماه عبور كرد تا از مدار زمين خارج شود و در مداري جلوتر از زمين قرار گيرد.
رصدگر b نيز با عبور از 11776 كيلومتري سطح ماه سرعت مداري اش افزايش يافت و در هفته گذشته با عبور از 8818 كيلومتري از سطح ماه در مداري پشت زمين قرار گرفت.
دو رصدگر استريو به همان نحوي كه دو چشم ما با فاصله كمي كه از هم دارند مي توانند اختلاف زاويه ديد عمقي را به وجود آورند، تصاوير شبه آينه اي اين دو سفينه به آنها اين امكان را مي دهد تا بتوانند تصاوير سه بعدي و اندازه گيري هاي ذرات از خورشيد را تهيه كنند.
در ابتداي دسامبر هنگام بررسي هاي سفينه پس از پرتاب، دانشمندان توانستند منظره نزديكي از فعاليت هاي شديد خورشيدي را به كمك اولين عكس هايي كه رصد گر a مي فرستاد مشاهده كنند. هر سفينه استريو بيش از 10 وسيله مختلف حمل مي كند. هنگامي كه اطلاعات آن با داده هاي رصدخانه ها تركيب شود به دانشمندان اجازه خواهد داد تا تشكيل و خارج شدن انرژي مغناطيسي از خورشيد و مدار شراره هاي خورشيد كه در ميدان زمين قرار مي گيرند را در حالت سه بعدي بررسي كنند. استريو سومين كاوش گر برنامه زمين- خورشيد ناسا است.]]>
</TEXT>
</DOC>
<DOC>
<DOCID>HAM2-851112-061</DOCID>
<DOCNO>HAM2-851112-061</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دوربين اصلي هابل از كارافتاد]]>
</TITLE>
<TEXT>
<IMAGE>/1385/851112/news/012543.jpg</IMAGE>
<![CDATA[
آسوشيتدپرس: سازمان هوانوردي و فضايي آمريكا(ناسا)اعلام كرد اصلي ترين دوربين تلسكوپ فضايي هابل در مدار كره زمين از كار افتاده است. هرچند هابل مجهز به ابزارهاي تصويربرداري متعددي است اما دوربين از كارافتاده به نام دوربين اي سي اس با ارزش ترين ابزار علمي هابل محسوب مي شود. محققان ناسا اعلام كرده اند ممكن است در آينده بتوانند حداكثر تا يك سوم توانايي تصويربرداري دوربين اي سي اس اين تلسكوپ را مجدداً فعال كنند.
مشكل اخير درحالي براي هابل به وجود آمده است كه ناسا پيش از اين سال 2008 را براي ارسال يك شاتل به منظور تعمير و ارتقاي اين تلسكوپ 16 ساله ارزشمند، تعيين كرده بود. به گفته ماريو ليويو منجم مؤسسه علوم تلسكوپهاي فضايي كه اداره تلسكوپ هابل را بر عهده دارد، مشاهدات فضايي همچنان با استفاده از ساير دوربين هاي هابل دنبال خواهد شد اما از كار افتادن دوربين اي سي اس ضربه بزرگي به تحقيقات فضايي است زيرا اين ابزار علمي تاكنون اطلاعات بسيار ارزشمندي را در اختيار دانشمندان قرار داده است.
ناسا اعلام كرد دوربين اي سي اس تلسكوپ هابل كه در يك سال گذشته چندين بار دچار مشكل شده بود، اين بار احتمالاً به دليل از كارافتادن منبع تغذيه آن خاموش شده است. دوربين اي سي اس در مارس سال 2002 و در خلال يك مأموريت تعميراتي توسط خدمه يكي از شاتلهاي ناسا روي هابل نصب شده بود. اين دوربين در طول فعاليت خود امكان تصويربرداري از شكل گيري برخي از نخستين كهكشانهاي جهان را فراهم كرد.
تلسكوپ هابل روز 24آوريل سال 1990 در مدار كره زمين قرار گرفت و از آن زمان بيش از 700 هزار عكس باارزش از بيش از 22 هزار جسم آسماني گرفته و به زمين ارسال كرده است. ستاره شناسان به كمك هابل موفق شدند بسياري از معماهاي بزرگ علم نجوم را حل كنند، عمر جهان به كمك اين تلسكوپ بين?? تا?? ميليارد سال تخمين زده شد، نظريه انفجار بزرگ(بيگ بنگ)به كمك مشاهدات هابل مورد تاييد قرار گرفت، نخستين شواهد نظري از وجود سياه چاله ها با اين ابزار نجومي فراهم گشت و در آخرين مطالعات اين تلسكوپ شواهد جديدي از وجود انرژي ناشناخته اي به نام انرژي تاريك كه سبب گسترش مداوم ابعاد جهان مي شود، به دست آمد و به علاوه اين تلسكوپ تاكنون موفق به كشف سيارات زيادي شده كه در بيرون از منظومه شمسي دور ستارگاني بزرگتر از ستاره خورشيد مي چرخند.]]>
</TEXT>
</DOC>
<DOC>
<DOCID>HAM2-851112-062</DOCID>
<DOCNO>HAM2-851112-062</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[نخستين سرويس پك ويستا در نيمه دوم سال]]>
</TITLE>
<TEXT>
<![CDATA[گروه دانش- با آنكه هنوز فروش ويستا آغاز نشده است اما مايكروسافت در حال تدارك ديدن نخستين به روزرساني اصلي براي سيستم عامل جديدش است. اين موضوع طبق نامه اي كه شركت مايكروسافت هفته گذشته براي كاربران تجاري خود فرستاده است، اعلام شد.
در اين نامه كه مايكروسافت براي كاربران تجاري مايكروسافت كه به عضويت اين شركت درآمده اند فرستاده است، آمده كه سرويس پك يك(sp1)ويندوز ويستا، يك سرويس پك استاندارد خواهد بود كه شامل به روزرساني امنيتي، تعميرات عالي و همينطور محدود شدن در ديگر تغييرات متمركز بر بهبود كيفيت است.
در اين نامه گفته شده است كه مايكروسافت خواستار بازخورد سرويس پك يك ويستا مطابق با برنامه اعضا است تا به آنها براي آماده كردن ارائه آن در نيمه دوم سال 2007 كمك كنند.]]>
</TEXT>
</DOC>
<DOC>
<DOCID>HAM2-851112-063</DOCID>
<DOCNO>HAM2-851112-063</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[آخرين مصوبات شوراي گسترش آموزش عالي
گروه اجتماعي- آخرين مصوبات شوراي گسترش آموزش عالي اعلام شد.
براين اساس، شوراي گسترش آموزش عالي با يك بار پذيرش دانشجو براي دوره دكتري در رشته هاي محيط زيست ـ گرايش آلودگي محيط زيست در دانشگاه تربيت مدرس، مشاوره در دانشگاه شهيد چمران(اهواز)، بيماري شناسي گياهي و بيوتكنولوژي دامپزشكي در دانشگاه فردوسي(مشهد)،  مهندسي عمران سازه دانشگاه مازندران،  فيزيك گرايش هاي حالت جامد،  اتم مولكولي، هسته و ذرات بنيادي در دانشگاه يزد و فيزيك گرايش هسته اي، علوم اقتصادي و روانشناسي دانشگاه پيام نور ـ مركز تهران - موافقت كرد.
همچنين در مقطع كارشناسي ارشد ايجاد رشته عكاسي در دانشگاه تهران، مهندسي مكانيك ـ طراحي كاربردي دانشگاه اروميه، مهندسي فناوري اطلاعات(به صورت مجازي)دانشگاه تربيت مدرس، هوش ماشين و رباتيك دانشگاه كردستان،  مهندسي مكانيك ـ تبديل انرژي دانشگاه صنعتي شيراز،  رياضي كاربردي دانشگاه بيرجند و  مهندسي هوافضا گرايش مهندسي فضايي دانشگاه شهيد بهشتي به صورت يك بار پذيرش دانشجو به تصويب شورا رسيد. در همين مقطع شورا با ايجاد رشته هاي تربيت بدني گرايش هاي فيزيولوژي ورزشي، مديريت ورزشي و توانبخشي ورزشي در دانشگاه اصفهان،مهندسي عمران گرايش سازه دانشگاه كردستان،  شيمي گرايش شيمي فيزيك دانشگاه صنعتي شاهرود،جغرافياي طبيعي با دو گرايش اقليم شناسي و برنامه ريزي محيطي دانشگاه پيام نور(مركز اصفهان)،  شيمي گرايش هاي شيمي تجزيه و شيمي فيزيك دانشگاه پيام نور ـ مركز سيرجان و زمين شناسي گرايش چينه شناسي و فسيل شناسي دانشگاه پيام نور ـ مركز بيرجند نيز به صورت يك بار پذيرش دانشجو موافقت كرد. در مقطع كارشناسي ايجاد رشته هاي مهندسي برق قدرت دانشگاه شهركرد، مهندسي كامپيوترـ نرم افزار(آموزش الكترونيكي)دانشگاه صنعتي اصفهان، زبان و ادبيات فارسي مجتمع آموزش عالي گلستان،  مهندسي دريانوردي و مديريت بازرگاني با سه گرايش كشتيراني، گمركي و مناطق ويژه دانشگاه علوم و فنون دريايي خرمشهر، مهندسي كشاورزي ـ اقتصاد كشاورزي دانشگاه سيستان و بلوچستان ـ سراوان، مهندسي فضاي سبز و مهندسي كشاورزي علوم خاك دانشگاه زابل و حقوق دانشگاه كردستان به صورت يك بار پذيرش دانشجو به تصويب شورا رسيد. 
اعلام نتايج ارزيابي حرفه اي دوره هاي
كارداني علمي كاربردي
گروه اجتماعي- نتايج دومين مرحله ارزيابي حرفه اي دوره هاي كارداني علمي- كاربردي پودماني دانشگاه جامع علمي- كاربردي اعلام شد.
فهرست اسامي پذيرفته شدگان روي پايگاه  الكترونيكي سازمان سنجش آموزش كشور به نشاني www.sagesh.org قرار دارد. افرادي كه نامشان در اين فهرست وجود ندارد مي توانند در استان ها حداكثر تا 18 بهمن به واحدهاي استاني و در استان تهران و استان قزوين حداكتر تا 16 بهمن به واحد پاسخگويي سازمان مركزي دانشگاه جامع علمي- كاربردي مراجعه كنند.
اعلام زمان برگزاري آزمون حافظان قرآن مجيد
گروه اجتماعي- آزمون حافظان كل قرآن مجيد همزمان با آزمون كارشناسي ارشد سال 1386، اسفند برگزار مي شود.
به گزارش روابط عمومي سازمان سنجش داوطلبان حافظ كل قرآن مجيد كه همزمان با ثبت نام آزمون كارشناسي ارشد در رشته علوم قرآن و حديث
(كد 1111 )ثبت نام كرده اند بايد در آزمون كارشناسي ارشد سال 1386 كه 9 تا 12 اسفند برگزار خواهد شركت كنند.
آغاز به كارسامانه مديريت اطلاعات پژوهش
و فناوري كشور
مهر: با توجه به اينكه تاكنون منابع اطلاع رساني از قبيل كتاب، نشريه و منابع اطلاع رساني اينترنتي دانشگاه ها به طور مشخصي ساماندهي نشده است، نظام منابع اطلاع رساني دانشگاه ها توسط دفتر پشتيباني معاونت پژوهشي وزارت علوم در دست طراحي است.
سيد اميد فاطمي مدير كل پشتيباني و خدمات پژوهشي وزارت علوم افزود: در اين راستا كميته راهبري جهت شناسايي وضعيت موجود تشكيل شده است و پيش بيني مي شود پياده سازي اين نظام يك سال به طول بيانجامد.
وي اظهار داشت: همچنين سيستم مديريت اطلاعات پژوهش و فناوري كشور نيز كه در شوراي عالي علوم، تحقيقات و فناوري با حضور رياست جمهوري به تصويب رسيده، آغاز بكار كرده است.
فاطمي اضافه كرد: اين سامانه از بانك اطلاعات به عنوان بخش اصلي كه اطلاعات در آن ذخيره مي شود و ورودي و خروجي اطلاعات تشكيل شده است. وي گفت: در حال حاضر دانشگاه تهران، دانشگاه علوم پزشكي تهران، وزارت بهداشت درمان و آموزش پزشكي، وزارت دفاع، دانشگاه آزاد اسلامي و سازمان اسناد و مدارك علمي كشور كه مي توانند اطلاعات علمي و پژوهشي خوبي را در اختيار وزارت علوم قرار دهند به عنوان پايلوت انتخاب و مراحل اوليه پروژه با اين 6 مركز آغاز شده است.
شكل گيري اتحاديه
انجمن هاي علمي دانشجويي فيزيك
مهر: نخستين نشست تخصصي انجمن هاي علمي دانشجويي رشته فيزيك دانشگاه ها و موسسات آموزش عالي با رويكرد شكل گيري اتحاديه اين انجمن ها اسفند 85 در دانشگاه اصفهان برگزار مي شود.
افشين متقي مدير دفتر انجمن هاي علمي دانشجويي وزارت علوم با بيان اين مطلب افزود: پيش نويس اساسنامه اتحاديه انجمن هاي علمي دانشجويي رشته فيزيك توسط هيأت موسس اين اتحاديه تدوين شده و به دانشگاه ها ارسال شده است تا انجمن هاي علمي دانشجويي اين رشته در دانشگاه ها نظرات اصلاحي و پيشنهادي خود را ارائه كنند.
بازنگري آيين نامه
پذيرش قهرمانان ملي در دانشگاه هاي دولتي
ايسنا: مدير كل تربيت بدني وزارت علوم، تحقيقات و فناوري گفت: در ادامه طرح پذيرش قهرمانان ملي به عنوان دانشجو در دانشگاه هاي كشور، امسال 75 قهرمان ملي جهت ادامه تحصيل در دانشگاه هاي دولتي پذيرش شدند.
مهدي طالب پور در كميسيون پذيرش قهرمانان، با بيان اينكه سال گذشته حدود 96 ورزشكار ملي و امسال نيز حدود 75 ورزشكار در دانشگاه ها پذيرش شدند، افزود: از اين تعداد 60 نفر در مقطع كارشناسي، 13 نفر در مقطع كارشناسي ارشد و دو نفر در دوره كارداني وارد دانشگاه شده اند.
وي با بيان اينكه آيين نامه پذيرش قهرمانان ملي در دانشگاه هاي دولتي در بخش بانوان بازنگري مي شود، اظهار كرد: با توجه به شرايط مدال آوري، جذب بانوان در دانشگاه ها با قوانين موجود سخت است، به همين دليل معيارهاي جهاني، المپيك و آسيايي را تعديل كرده تا در آينده شاهد افزايش پذيرش بانوان در دانشگاه هاي دولتي شويم.
آغاز ثبت نام آزمون كارشناسي ارشد
رشته هاي گروه پزشكي از 22 بهمن
مهر: ثبت نام آزمون كارشناسي ارشد رشته هاي علوم پايه پزشكي و بهداشت از 22 بهمن ماه آغاز مي شود و تا 15 اسفند ماه جاري ادامه دارد.
ثبت نام رشته هاي كارشناسي ارشد علوم پايه پزشكي و بهداشت از طريق دفاتر پستي سراسر كشور انجام مي شود.اين آزمون تير ماه سال 1386 در بيش از 20 مركز دانشگاهي برگزار خواهد شد.
اعلام جزييات آزمون كارشناسي ارشد86
ايسنا: معاون سازمان سنجش آموزش كشور با اعلام جزييات آزمون كارشناسي ارشد 86 گفت: كارت ورود به جلسه آزمون كارشناسي ارشد دانشگاه ها طي روزهاي هفتم و هشتم اسفند ماه توزيع مي شود.
حسين توكلي با اشاره به برگزاري آزمون كارشناسي ارشد طي روزهاي 9، 10، 11 و 12 اسفندماه جاري،  اظهار كرد: آزمون امسال بدون تغيير و همانند سال هاي گذشته برگزار مي شود. وي گفت: در اين آزمون 485 هزار و 439 نفر فرم تقاضانامه ثبت نام را تكميل كرده اند كه 236 هزار و 788 نفر زن و 248 هزار و 651 نفر مرد هستند. معاون سازمان سنجش با بيان اينكه تعدادي از داوطلبان به جز انتخاب رشته اول، رشته دوم يا شناور را نيز انتخاب كرده اند، تصريح كرد: از 485 هزار داوطلب اصلي، 45 هزار و 462 نفر نيز علاقه مندي خود براي انتخاب رشته دوم را اعلام كرده اند.]]>
</TEXT>
</DOC>
<DOC>
<DOCID>HAM2-851112-064</DOCID>
<DOCNO>HAM2-851112-064</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[خوشه هاي ستاره اي پنهان]]>
</TITLE>
<TEXT>
<IMAGE>/1385/851112/news/012540.jpg</IMAGE>
<![CDATA[
نجوم: اخترشناسان انبوهي از خوشه هاي ستاره اي را پيدا كردند كه در فاصله بيش از يك ميليارد سال نوري از ما قرار دارند.
جيسون كاليرايي، از اعضاي گروه تحقيقاتي از دانشگاه كاليفرنيا در سانتاكروز(ucsc)در مورد اين كشف مي گويد: نوري كه در حال حاضر از اين ستاره  ها ثبت مي كنيم يك ميليارد سال قبل، از آن ها جدا شده  است. اين نور سفر طولاني داشته است و ما بايد ارزش آن را بدانيم. چون اطلاعات و سرنخ هايي از مراحل تكامل خوشه ها دارد.
كاليرايي به همراه هاروي ريچر از دانشگاه بريتيش كلمبيا در كانادا اين مطالعات را هدايت كرده اند. اين مطالعات از بررسي خوشه gc6397 در كهكشان راه شيري به دست آمده  است. اين خوشه ها خانه بسياري از ستاره ها هستند؛ خانه   اي كه با جمعيتي حدود صدهزار ستاره در فاصله 85000سال نوري از ما قرار دارد. اين تصاوير با استفاده از تلسكوپ فضايي هابل به دست آمده  است. اين عكس بسيار دقيق و با وضوح بالا تهيه شده است و از بهترين عكس هاي اپتيكي از اجرام اعماق آسمان به شمار مي رود.
همچنين در اين تصوير كهكشان هاي بيضوي كه هركدام شامل هزاران خوشه كروي هستند، آشكار شدند. هركدام از اين خوشه هاي ستاره اي صدها هزار ستاره دارند اما خيلي دورتر از آن هستند كه نور آنها قابل تفكيك باشد. هيچ كدام از اين ستاره ها به صورت نقطه جدا در تصوير هابل نمايان نشدند. مثلاً درخشندگي ظاهري يك ستاره بزرگ در gc6397 ده ميليون بار بيشتر از يكي از آن خوشه هاي دوردست است.
كاليري و ريچر مراحل طيف سنجي را به وسيله رصد خانه جميني در شيلي انجام مي دهند. آنها با استفاده از اين ابزار، ميزان انتقال به سرخ كهكشان هاي بيضوي را اندازه مي گيرند. چون اين كهكشان ها ميزبان خوشه هاي كروي كشف  شده هستند؛ با استفاده از آنها مي توانند، فاصله اين خوشه ها را تعيين كنند. مطالعات قبلي محققان ديگر از خوشه هاي كهكشان هاي مجاور نشان داده  است كه خوشه هاي كروي نقش بسيار مهمي در تشكيل و تكامل كهكشان ها دارند.]]>
</TEXT>
</DOC>
<DOC>
<DOCID>HAM2-851112-065</DOCID>
<DOCNO>HAM2-851112-065</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[براي رقابت با مايكروسافت
pdf به عنوان استاندارد بين المللي عرضه مي شود]]>
</TITLE>
<TEXT>
<![CDATA[ايسنا: آدوبي سيستم قصد دارد فرمت pdf را به عنوان بخشي از رقابت عليه مايكروسافت و ويستا به ثبت سازمان بين المللي استانداردسازي برساند.
فايل هاي pdf به دليل ويژگي نمايش اطلاعاتي در حالت چاپ شدني به استاندارد غيررسمي در سراسر دنيا تبديل شده اند و آدوبي قصد دارد با اين كار مانع به كارگيري فرمت رقيب خودژ xps مايكروسافت شود. پيش بيني مي شود روند ثبت فرمت pdf سه سال طول بكشد اما آدوبي اين خبر را براي اطمينان بخشي به دولت ها و شركت هاي به كاربرنده pdf و جلوگيري از شكست در برابر فرمت xps مايكروسافت داده  است كه عرضه آن با سيستم عامل ويندوز ويستا و برنامه هاي مكمل آفيس 2007 آغاز خواهد شد.
مايكروسافت اعلام كرده كه فرمت xps را براي پايان دادن به سلطه طولاني مدت فرمت pdf آدوبي، عرضه مي كند.]]>
</TEXT>
</DOC>
<DOC>
<DOCID>HAM2-851112-066</DOCID>
<DOCNO>HAM2-851112-066</DOCNO>
<ORIGINALFILE>/1385/851112/news/_informatic.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش و پرورش]]>
</TITLE>
<TEXT>
<![CDATA[برنامه هاي درسي دانش آموزان استثنايي
ترمي واحدي مي شود
مهر: برنامه هاي درسي دانش آموزان استثنايي دوره راهنمايي از سال تحصيلي آينده علاوه بر نظام عادي براي علاقه مندان به شكل ترمي واحدي(راهنمايي پيش حرفه اي و متوسطه حرفه اي)ارائه مي شود.
مجيد قدمي رئيس سازمان آموزش و پرورش استثنايي كشور با اعلام اين مطلب درباره ضرورت تغيير در برنامه هاي درسي وزارت آموزش و پرورش افزود: تفاوت هاي دانش آموزان استثنايي در يادگيري و نظام نمره دهي عادي درصد مردودي اين نوع افراد را درپايه راهنمايي بالامي برد. وي خاطر نشان كرد: بنابراين با تغيير ذكر شده دانش آموزان فرصت بيشتري براي جبران ضعف هاي درسي در اختيار داشته و از ميزان مردودي آنها كاسته مي شود. قدمي نظام آموزشي ذكرشده را در مرحله نهايي عنوان كرد و ادامه داد: با اجراي اين طرح دانش آموزان استثنايي در شرايط ايده آل مدرك ديپلم خود را دريافت مي كنند.
چاپ400 هزار نسخه كتاب درسي
مدارس تاجيكستان در ايران
گروه اجتماعي- وزراي آموزش و پرورش ايران و تاجيكستان با امضاي يادداشت تفاهمي نسبت به چاپ 400هزار نسخه كتاب درسي مدارس تاجيكستان در ايران توافق كردند. به گزارش روابط عمومي وزارت آموزش و پرورش، اين يادداشت تفاهم در سفر اخير وزير آموزش و پرورش ايران به تاجيكستان، در 19ماده بين وزراي آموزش و پرورش دو كشور به امضا رسيد.
افزايش ظرفيت پذيرش دوره هاي كارشناسي
دانشگاه جامع علمي- كاربردي
گروه اجتماعي- ظرفيت پذيرش دوره هاي كارشناسي پيوسته و ناپيوسته دانشگاه جامع علمي- كاربردي در سال جاري 100 درصد افزايش يافت.
به گزارش روابط عمومي دانشگاه جامع علمي كاربردي، عبدالله افشار معاون آموزشي اين دانشگاه با اعلام اين مطلب افزود: براي اولين بار در طول سال هاي فعاليت دانشگاه ظرفيت پذيرش دوره هاي كارشناسي معادل 20 درصد ظرفيت دوره هاي كارداني بوده و در اين دوره از پذيرش، تعداد كد رشته محل هاي دوره هاي كارشناسي دانشگاه جامع علمي- كاربردي نسبت به سال گذشته 66 درصد افزايش يافته است.
برگزاري مسابقات قرآني فجر در دانشگاه تربيت معلم
ايسنا: مسابقات قرآني فجر به مناسبت فرا رسيدن دهه مبارك فجر از سوي مركز فعاليت هاي قرآني دانشجويان معاونت فرهنگي جهاد دانشگاهي واحد تربيت معلم و با همكاري ستاد گراميداشت دهه فجر انقلاب اسلامي، هفته آينده در دانشگاه تربيت معلم برگزار مي شود.
مسابقات قرآني فجر با هدف گسترش فرهنگ غني قرآني، بسط و گسترش فرهنگ نشاط معنوي و ديني و مشاركت دانشگاهيان و دانشجويان در امور قرآني، در دو رشته حفظ و قرائت و در بين دانشجويان، استادان و اعضاي هيات علمي،  كاركنان، خانواده و دانش آموزان كاركنان دانشگاه و بخش ويژه خردسالان در دانشگاه تربيت معلم و در دو حوزه تهران و كرج برگزار مي شود.
دانش آموزان تهراني دستيابي
به فناوري صلح آميز هسته اي را جشن مي گيرند
ايرنا: جشن دستيابي به فناوري صلح آميز هسته اي 16 بهمن ماه جاري با حضور هزاران دانش آموز تهراني در ميادين اصلي شهر تهران برگزار مي شود.
به گزارش پايگاه اطلاع رساني وزارت آموزش و پرورش، اين جشن با تشكيل زنجيره انساني در حمايت از پيشرفت هاي علمي دانشمندان ايراني در عرصه فناوري هسته اي توسط دانش آموزان در سه ميدان اصلي در مناطق غرب، مركز و شرق تهران برگزار مي شود.]]>
</TEXT>
</DOC>
<DOC>
<DOCID>HAM2-851112-067</DOCID>
<DOCNO>HAM2-851112-067</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[براساس مصوبه دولت
فرهنگيان سال آينده با كسري حقوق پايان سال مواجه نخواهند شد]]>
</TITLE>
<TEXT>
<IMAGE>/1385/851112/news/012603.jpg</IMAGE>
<![CDATA[
گروه اجتماعي- براساس مصوبه دولت، حقوق كاركنان آموزش و پرورش از سال آينده توسط وزارت اقتصاد و دارايي پرداخت مي شود.
معاون برنامه ريزي و توسعه مديريت آموزش  و پرورش با اعلام اين خبر گفت: بر اساس مصوبه دولت مبني بر پرداخت احكام حقوقي توسط وزارت اقتصاد و دارايي، آموزش و پرورش ديگر كسري و افزوده بر بودجه مصوب نخواهد داشت.
محمدرضا محدث خراساني با تاكيد بر اين كه 95 درصد بودجه آموزش و پرورش صرف پرداخت به كاركنان اين وزارتخانه مي شود اظهار كرد: تنها 5 درصد بودجه وزارت آموزش و پرورش اختصاص به كيفيت بخشي نظام آموزش و پرورش دارد.
وي با اشاره به مصوبه جديد دولت افزود: بر اساس مصوبه هيات دولت پرداخت حقوق و مزاياي كاركنان همه دستگاه هاي دولتي بر اساس آنچه در احكام، يعني حكم حقوقي وجود دارد، توسط وزارت اقتصاد و دارايي انجام خواهد شد.
محدث خاطر نشان كرد:يكي از معدود دستگاه هايي كه از اين موضوع استقبال كرد وزارت آموزش و پرورش بود. زيرا با اجرايي شدن مصوبه دولت و تصميم صحيح مجلس بسياري از مشكلات چند ساله، حل خواهد شد.
معاون برنامه ريزي و توسعه مديريت آموزش  و پرورش گفت: اين در حالي است كه سابق بر اين معمولا سازمان مديريت و برنامه ريزي، مبلغي را به طور علي الحساب در اختيار قرار مي داد و در نهايت دستگاهي چون آموزش و پرورش آخر سال با يك يا دو ماه كسري حقوق مواجه مي شد؛ كه امسال نيز حدود يك هزار ميليارد تومان از اين محل كسري بودجه دارد.
وي اين اقدام دولت را حركت عادلانه اي خواند و تاكيد كرد: از اين طريق، مزاياي خارج از حكم،  تحت عنوان اجتناب  پذيرها كه در ماده 40 قانون تلفيق بودجه و ماده 41 قانون استخدام كشوري آمده است، با رفع مشكل پرداخت حقوق نيز در آموزش و پرورش محقق خواهد شد.
محدث خراساني افزود: در حال حاضر حدود يك ميليون و 100 هزار نيروي رسمي، 53 هزار نيروي حق التدريس و بيش از 100 هزار نيروي قرار دادي در وزارت آموزش  و پرورش شاغل اند. با اين وجود، كاركنان حق التدريسي هنوز حكمي دريافت نكرده اند و به علت كمبود نيرو سالهاست كه در خدمت آموزش  و پرورش هستند. وي خاطر نشان كرد: البته بخشي از اين تعداد، يعني حدود 40 هزار نفر، در سال 83 استخدام شدند؛ اما تعدادي از آنها هم، در فصل اول، حق التدريس دريافت مي كنند و حكم ندارند، لذا اين نگراني آموزش و پرورش به دولت اعلام شده است كه اميدواريم حل شود
به گفته وي بودجه پيشنهادي وزارت آموزش  و پرورش در سال 86 با توافق سازمان مديريت و برنامه ريزي، 8 هزار ميليارد تومان است كه دولت پيشنهاد بودجه را به طور جمعي در اختيار استانها گذاشته كه رقم آن 8 هزار و 900 ميليارد تومان بوده و بودجه آموزش و پرورش نيز در آن ديده شده است.
وي تصريح كرد: چنانچه بودجه اجتناب ناپذيرها نيز كه تحت عنوان كمكهاي دولت است، عادلانه بين دستگاه ها توزيع شود، بخشي از مشكلات مرتفع خواهد شد.
محدث خراساني تاكيد كرد: اگر 5 درصد بودجه آموزش  و پرورش كه صرف كيفيت بخشي اين دستگاه مي شود نيز بدرستي از سوي مجلس ديده شود، قطعا برنامه هاي وسيع و مؤثرتري در حوزه كيفيت بخشي اجرايي خواهد شد.]]>
</TEXT>
</DOC>
<DOC>
<DOCID>HAM2-851112-068</DOCID>
<DOCNO>HAM2-851112-068</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[معاون پارلماني وزارت علوم:
طرح كنكور هفته آينده نهايي مي شود]]>
</TITLE>
<TEXT>
<![CDATA[ايسنا: طرح ساماندهي نظام پذيرش دانشجو ديروز با حضور نمايندگان وزارتخانه هاي علوم و آموزش و پرورش و اعضاي كميسيون آموزش و تحقيقات مجلس شوراي اسلامي مورد بحث و بررسي قرار گرفت. دكتر محمد حسيني، معاون پارلماني وزارت علوم، تحقيقات و فناوري در اين باره گفت: از آنجا كه قرار بود نقطه نظرات وزارت علوم در خصوص طرح كنكور مجلس مطرح و بررسي شود جلسه اي در اين رابطه با كميسيون آموزش و تحقيقات مجلس برگزار شد و در اين رابطه بحث و بررسي لازم صورت گرفت. وي با بيان اينكه هنوز به جمع بندي نهايي نرسيده ايم، گفت: در صورت رسيدن به جمع بندي نهايي،  طرح كنكور در هفته آينده جهت ارايه در صحن علني مجلس نهايي خواهد شد. دكتر حسيني با بيان اينكه طي اين جلسه اشكالات و ايرادات طرح كنكور در مجلس مطرح و بررسي شد، گفت: بيشتر اشكالات در خصوص زمان حذف كنكور، تشريحي بودن سئوالات و ضرورت ارايه اختيار به كميته ساماندهي نظام پذيرش دانشجو است.]]>
</TEXT>
</DOC>
<DOC>
<DOCID>HAM2-851112-069</DOCID>
<DOCNO>HAM2-851112-069</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يادمان استاد فيضي كاشاني]]>
</TITLE>
<TEXT>
<![CDATA[كاشان- خبرنگار همشهري: يادمان استاد فيضي كاشاني با حضور شاعران، اديبان و فرهيختگان و خانواده استاد در خانه هنرمندان كاشان برگزار شد.
استاد زبان و ادبيات فارسي تهران در اين آيين، استاد فيضي را از والاترين شخصيت هاي برجسته زبان و ادبيات فارسي ذكر كرد و گفت: وجود اين گونه شخصيت ها مايه سربلندي و حفظ هويت فرهنگي زبان فارسي است.]]>
</TEXT>
</DOC>
<DOC>
<DOCID>HAM2-851112-070</DOCID>
<DOCNO>HAM2-851112-070</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سيد مهدي شجاعي:
خرافات نبايد مبنا و معيار آثار عاشورايي باشد]]>
</TITLE>
<TEXT>
<![CDATA[ايسنا : آخرين نشست پژوهشي همايش آيين هاي عاشورايي با حضور سيدمهدي شجاعي و مجيد سرسنگي برگزار شد.
در آغاز اين نشست كه ديروز در تالار كوچك تئاتر شهر برگزار شد، سيد مهدي شجاعي نويسنده به تشريح رابطه ميان تئاتر و حادثه عاشورا پرداخت و گفت: تفاوت عاشورا با ديگر حوادث اين است كه عاشورا ابعاد و لايه هاي گوناگوني دارد كه مي توان به آنها پرداخت و از اين جهت يك معجزه است. وي ادامه داد: عاشورا، ظرفيت فراواني براي دراماتيزه شدن دارد و هنرمندان هيچ منتي ندارند، اگر به اين حادثه مي پردازند چون اين رويداد، ابعاد بسيار متفاوتي دارد.
در ادامه اين نشست، مجيد سرسنگي پژوهشگر تئاتر گفت: بعد از انقلاب، تئاتر ديني به طور جدي مورد بحث بوده و هميشه به حد و مرزها و مؤلفه هاي آن پرداخته ايم. وي يكي از بزرگترين مشكلات تئاتر ديني را عدم كار پژوهشي در اين عرصه دانست و گفت: در كنار كارهاي عملي كه انجام داده ايم به مباحث نظري نپرداخته ايم.
در ادامه شجاعي با تشريح تفاوت پژوهش در قيام عاشورا با ديگر وقايع تاريخي گفت: هنگام پژوهش در زمينه عاشورا نمي توان مانع تاثيرات اين قيام بر پژوهشگر شد، در حالي كه در ديگر پژوهش ها الزاما چنين تاثيرپذيري به وجود نمي آيد. به اعتقاد وي، اصلي ترين و ابتدايي ترين گام براي كار در زمينه عاشورا، پژوهش هاي درست است به طوري كه اثري كه منبعث از عاشوراست، بر مبناي يك خرافه يا تحريف تاريخي، شكل نگرفته باشد. وي در ادامه بر لزوم مشخص  شدن معيارهاي پژوهشي تاكيد كرد و گفت: اشخاص و وقايع عاشورا را با توجه به ابعاد شخصيتي شان بايد بشناسيم، نه اينكه خرافات را مبنا و معيار كارخود قرار دهيم. شجاعي درعين حال خاطرنشان كرد: به معرفت كامل اشخاص قدسي دست نمي يابيم اما با پژوهش مي توانيم نبايدها و خط  قرمزها را مشخص كنيم تا از افتادن در ورطه پرتگاه در امان بمانيم.
وي در پايان متذكر شد: هنگام روايت واقعه اي همانند عاشورا نخست  بايد مشخص كنيم كه كجا، نعل به نعل تاريخ را روايت كرده ايم و كجا به تحليل آن واقعه پرداخته ايم تا مخاطب از ابتدا بداند موضوع را از ديدگاه هنرمند، مي بيند.
مجيد سرسنگي نيز گفت: اشخاص قدسي، علاوه بر بعد قدس بودن خود، وجود تاريخي داشته اند و هنگام پرداختن به آنها، بايد متوجه باشيم به دليل همراهي اين افراد با فرهنگ اعتقادي كلي جامعه ما، فرهنگ فرا دست - اعتقادات كلي جامعه - را نمي توانيم قرباني فرهنگ فرودست - خلق اثر هنري كنيم و اين يكي از موانع توليد آثار هنر ديني است.]]>
</TEXT>
</DOC>
<DOC>
<DOCID>HAM2-851112-071</DOCID>
<DOCNO>HAM2-851112-071</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نمايش لباس هاي ايراني در ايتاليا]]>
</TITLE>
<TEXT>
<![CDATA[گروه اجتماعي- همزمان با دهه مبارك فجر لباس هاي اقوام و طوايف ايراني در شهر رم پايتخت ايتاليا به نمايش گذاشته مي شود.
در اين نمايشگاه 70 دست لباس زيباي ايراني با طرح ها و رنگ هاي متنوع به همت رايزني فرهنگي جمهوري اسلامي ايران در ايتاليا و همكاري اداره كل فرهنگ و ارشاد اسلامي استان تهران در معرض ديد قرار مي گيرد.
نمايش لباس هاي ياد شده كه حاكي از پوشش مناسب اقوام و طوايف ايراني و اسلامي دارد، مي تواند گامي مؤثر در شناخت جوامع اروپايي از آداب و رسوم ايرانيان محسوب شود.
اداره كل فرهنگ و ارشاد اسلامي استان تهران در صدد است تا با مساعدت ساير رايزنان فرهنگي جمهوري اسلامي ايران در اروپا نسبت به نمايش لباس هاي ايراني اقدام كند.]]>
</TEXT>
</DOC>
<DOC>
<DOCID>HAM2-851112-072</DOCID>
<DOCNO>HAM2-851112-072</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مركز آموزش هنرهاي سنتي كاشان آماده بهره برداري شد]]>
</TITLE>
<TEXT>
<![CDATA[كاشان- خبرنگار همشهري: مركز آموزش صنايع دستي و هنرهاي سنتي در كاشان آماده بهره برداري شد.معاون ميراث فرهنگي، صنايع دستي و گردشگري منطقه كاشان و آران و بيدگل، هدف از راه اندازي اين مركز را آماده سازي بستر مناسب براي اشتغال جوانان و نوجوانان و حفظ، اشاعه و ترويج صنايع و هنرهاي بومي و سنتي اين منطقه عنوان كرد و گفت: در راستاي سياست ها و برنامه هاي اشتغالزايي و كارآفريني دولت و با همكاري معاونت صنايع دستي استان اصفهان اين مركز در كاشان راه اندازي مي شود.سرمديان افزود: خانه تاريخي بارفروش در خيابان امام خميني كاشان براي اين منظور در نظر گرفته  شده و استادان مجرب در رشته هاي مينياتور، تذهيب، چاپ، طراحي سنتي، منبت، معرق، قلمزني، فلزكاري، گليم بافي، نساجي سنتي، رودوزي پارچه و سفالگري، به صورت رايگان هنرجويان را آموزش مي دهند.]]>
</TEXT>
</DOC>
<DOC>
<DOCID>HAM2-851112-073</DOCID>
<DOCNO>HAM2-851112-073</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بررسي تشكيل شوراي عالي مديريت بحران در مجلس]]>
</TITLE>
<TEXT>
<![CDATA[مهر: مدير كل ستاد حوادث غير مترقبه استان تهران گفت: تصويب لايحه تشكيل سازمان مديريت بحران كشور، موجبات نظارت عالي بر عملكرد دستگاه هاي اجرايي پس از بروز بحران و سازماندهي موثر تمامي دستگاه هاي اجرايي را در امور مرتبط فراهم مي سازد.
محمود باقري، افزود: با توجه به سياست هاي كلي نظام و موارد تنفيذ شده از سوي رهبر معظم انقلاب به منظور دستيابي به هماهنگي همه دستگاه هاي اجرايي در خصوص مديريت بحران و اعمال مديريت واحد همراه با نظارت عالي و موثر با بهره گيري از تجارب گذشته در مديريت حوادث بالاخص حوادث و بلاياي طبيعي در كشور، تشكيل سازمان مديريت بحران در كشورامري ضروري است.
وي يادآور شد: لايحه تشكيل سازمان مديريت بحران كشور توسط دولت به مجلس شوراي اسلامي ارائه شده كه اين لايحه پس از بررسي و تصويب توسط كميسيون اجتماعي در آينده اي نزديك در صحن علني مجلس شوراي اسلامي مطرح خواهد شد.
مدير كل ستاد حوادث غيرمترقبه استان تهران از نكات مثبت تشكيل سازمان مديريت بحران را بررسي و مطالعه در خصوص بحران ها و بلاياي طبيعي جهت افزايش سطح ايمني و كاهش خطرپذيري با دستيابي به شناخت مؤثر از حوادث و بلايا برشمرد و افزود: علاوه بر اين، تشكيل اين سازمان مي تواند گام مؤثري در جهت ايجاد وحدت رويه بين كليه مسئولان و ارگان هاي ذيربط و حذف اقدامات موازي دستگاه هاي اجرايي باشد.
باقري ادامه داد: همچنين در راستاي تشكيل سازمان مديريت بحران كليه اقدامات با توجه به 4 اصل پيشگيري، آمادگي، مقابله و بازسازي و بازتواني همسو شده و تاثير بسزايي بر افزايش آمادگي دستگاه هاي ستادي و اجرايي، نظارت و مديريت يكسان و متمركز و اصلح چرخه تخصيص منابع بودجه و اعتبارات و يكسان سازي آن خواهد داشت.
به گفته وي، شوراي عالي مديريت بحران با حضور رئيس جمهور به عنوان رئيس شوراي عالي و عضويت تعدادي از وزراي كليدي كابينه، نوابين مجلس شوراي اسلامي و قوه قضائيه مي تواند در همسوشدن خدمات در زمان بروز بحران كمك شاياني داشته باشد.
مديركل ستاد حوادث غير مترقبه استان تهران همچنين يادآور شد: در استان ها نيز استانداران و از شهرستان ها فرمانداران رياست شوراي هماهنگي را به عهده داشته كه اين امر موجب افزايش تعاملات و قدرت اجرايي در راستاي عمل به 4 اصل مديريت بحران خواهد بود.]]>
</TEXT>
</DOC>
<DOC>
<DOCID>HAM2-851112-074</DOCID>
<DOCNO>HAM2-851112-074</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ورزش در دقيقه 90
شماره 23 براي زياد شعبو مهاجم تيم ملي سوريه به پرسپوليس پيوست]]>
</TITLE>
<TEXT>
<IMAGE>/1385/851112/news/012600.jpg</IMAGE>
<![CDATA[
همشهري ورزشي- با توجه به جدايي مهرداد اولادي در پايان نيم فصل اول دنيزلي اعلام كرد به مهاجم جديدي نياز دارد و زياد شعبو، مهاجم باشگاه الجيش سوريه جهت برطرف كردن ضعف هاي خط حمله پرسپوليس به اين تيم تهراني پيوست. زياد شعبو متولد سال 1979 است 45 بار در تركيب تيم ملي سوريه قرار داشته و 12 گل براي اين تيم به ثمر رسانده است. وي در پرسپوليس پيراهن شماره 23 را بر تن خواهد كرد. شعبو پس از ورود به تهران و عقد قرارداد نهايي با باشگاه پرسپوليس اظهار داشت: از آمدن به ايران خوشحالم چون فكر مي كنم ايران و مردم اين كشور از نظر فرهنگي و مذهبي شباهت بسياري به هموطنانم دارند. همچنين سال ها است كه پرسپوليس را به خوبي مي شناسم و خوشحالم كه مي توانم پيراهن اين تيم پرطرفدار را بر تن كنم.
مهاجم سوري پرسپوليس در خصوص فوتبال ايران گفت: من فوتبال ايران را خيلي خوب مي شناسم و جالب ترين نكته براي من حضور تماشاگران زياد در بازي هاي ليگ اين كشور است. مهاجم ملي پوش سوريه افزود: تخصص من بازي در خط حمله است و اميدوارم در پرسپوليس روند گلزني خودم در باشگاه الجيش و تيم ملي سوريه را ادامه بدهم اما اگر مربي تيم بخواهد، مي توانم در خط مياني هم بازي كنم. شعبو در خصوص انگيزه اش براي پيوستن به پرسپوليس گفت: انگيزه من به هيچ وجه مالي نبوده، تنها اميدوارم در اين تيم موفق شوم و انتظارات مربيان و هوادارانش را برآورده كنم. البته پيش از آمدن به ايران با سرمربي تيم ملي سوريه مشورت كردم. مهاجم جديد پرسپوليس كه تا 21 روز نمي تواند براي اين تيم بازي كند در اين خصوص گفت: متاسفم كه نمي توانم 3 هفته در تركيب قرار بگيرم اما از روز پنج شنبه در تمرينات حاضر مي شوم و اميدوارم زودتر با بازيكنان تيم هماهنگ شوم. مي خواهم نمايش خوبي در ليگ برتر داشته باشم.
اسامي بازيكنان تيم اميد اعلام شد
مهر: تيم اميد كشورمان اردويي 2 روزه را در كمپ تيم هاي ملي برگزار خواهد كرد.
29 بازيكن دعوت شده به اين اردو روز شنبه 14/11/85 ساعت 10 صبح بايد خود را به كادر فني معرفي كنند. بازيكنان تيم اميد روزهاي شنبه و يكشنبه 13 و 14 بهمن ماه در اردو به سر مي برند و چهار جلسه تمريني را در اين دو روز(دو نوبت صبح و بعدازظهر)پشت سر خواهند گذاشت. اسامي دعوت  شدگان بدين شرح است: سوشا مكاني، حنيف عمران زاده، ابراهيم كريمي، علي حمودي، ميلاد نوري، ميلاد ميرترابي، نادر احمدي، ميلاد ميداودي، مهرداد اولادي، مهرداد پولادي، حسين ماهيني، محسن فروزان، عليرضا حقيقي، مهدي چمن آرا، ايمان گل عليزاده، رضا نظيف كار، حامد شيري، عادل كلاه كج، اميد روانخواه، عليرضا اميني، شهرام گودرزي، احسان خرسندي، محسن حميدي، اسماعيل نظري، محمد پروين، رضا طاهري، محمد غلامين، سعيد چاه جويي و امين منوچهر.
جدايي خطيبي از شارجه
همشهري ورزشي- رسول خطيبي، مهاجم ايراني تيم شارجه امارات در آستانه جدايي از اين تيم قرار دارد. وي در اين مورد اظهار داشت: من با سرمربي برزيلي تيم مشكل دارم و با ادامه اين روند ديگر نمي خواهم در شارجه بمانم. او پس از هر باخت تقصير را به گردن من و مسعود شجاعي مي اندازد. به همين دليل نمي خواهم به حضورم در اين تيم ادامه دهم. خطيبي تاكيد كرد: در حال حاضر دو پيشنهاد خوب دارم و در خصوص جدايي ام از شارجه با مسئولان اين باشگاه جلسه دارم. آنها حق و حقوق بازيكنان را به موقع نمي دهند و به معناي واقعي حرفه اي نيستند. با اين شرايط مي خواهم از اين تيم جدا شوم. از بين اين دو پيشنهاد، يك پيشنهاد از امارات دارم و يك تيم ديگر هم خواهان جذب من است كه البته اين تيم ايراني نيست. به زودي وضعيتم مشخص خواهد شد.]]>
</TEXT>
</DOC>
<DOC>
<DOCID>HAM2-851112-075</DOCID>
<DOCNO>HAM2-851112-075</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[معاون مركز مديريت وزارت بهداشت:
افزايش موارد آنفلوآنزا در ماه هاي اخير نگران كننده نيست]]>
</TITLE>
<TEXT>
<![CDATA[گروه سلامت- در شرايطي   كه هنوز هر خبري درباره آنفلوآنزا، نگراني از شيوع آنفلوآنزاي پرندگان در كشور ما را شعله ور مي كند، رئيس جامعه پزشكان متخصص داخلي ايران، ديروز، از شيوع نوعي جديد و شديد از آنفلوآنزاي انساني كه از عراق و عربستان به ايران آمده است خبر داد و آن را موجب افزايش مرگ و مير ناشي از آنفلوآنزا در كشور و بخصوص در افراد مسن، كودكان و بيماران تنفسي دانست. به گفته خسرونيا، نوع آنفلوآنزاي انساني كه از عراق و كربلا به ايران آمده است شديدتر از نوع عربستاني است چراكه نوع عربستاني آن بين 8 تا 15 روز درمان مي شود اما نوع عراقي آن حتي تا 2 ماه هم درمان نشده است.
اين درحالي است كه طي ماههاي اخير، شايعات زيادي در مورد بروز و مشاهده مواردي از آنفلوآنزاي پرندگان و مرگ و مير ناشي از آن در كشور وجود داشته، اما هنوز خبر تاييد شده اي در مورد بروز اين بيماري در كشور اعلام نشده است.  رئيس جامعه پزشكان متخصص داخلي هم ديروز اذعان كردكه خبرهايي مبني بر تلف شدن تعداد زيادي مرغ در مرغداري هايي در شهرري يا كرج وجود داشته است.
با اين حال، معاون مركز مديريت بيماري هاي وزارت بهداشت افزايش موارد آنفلوآنزاي انساني در ماههاي اخير را امري طبيعي اعلام و از كساني كه به اين نگراني ها دامن مي زنند، انتقاد كرد.
عبدالرضا استقامتي با بيان اين  كه شيوع اين بيماري با توجه به فصل سرما امري طبيعي است و مسئله نگران كننده اي نيست، گفت: تعداد موارد ابتلا به آنفلوآنزا در كشور، بعد از سفر حجاج بيشتر شده است و به همين علت ممكن است مردم خودشان اين فرض را داشته باشند كه اين نوع ويروسها از عربستان يا كشورهاي عربي به ايران آمده باشد، ولي ما بررسي اپيدميولوژيك در اين زمينه انجام نداده ايم كه اين مسئله را ثابت كند.
استقامتي افزود: ما در زمان حاضر فقط مي توانيم بگوييم كه موارد آنفلوآنزاي انساني در ماههاي اخير نسبت به ماههاي قبل بالارفته ولي عدد آن را نداريم و درهر صورت، اين مسئله اي غير معمول و نگران كننده نيست.]]>
</TEXT>
</DOC>
<DOC>
<DOCID>HAM2-851112-076</DOCID>
<DOCNO>HAM2-851112-076</DOCNO>
<ORIGINALFILE>/1385/851112/news/_iran.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برگزار ي همايش زن، انقلاب اسلامي وهويت بازيافته]]>
</TITLE>
<TEXT>
<![CDATA[گروه اجتماعي- همايش علمي زن، انقلاب اسلامي و هويت بازيافته به همت سازمان بسيج خواهران نيروي مقاومت بسيج برگزار مي شود.به گزارش روابط عمومي نيروي مقاومت بسيج، در همايش مذكور كه به مناسبت ايام الله دهه مبارك فجر و در روز يكشنبه روز انقلاب اسلامي، منزلت زن و خانواده برگزار خواهد شد، جمعي از كارشناسان و صاحبنظران حوزه و دانشگاه نظرات تخصصي خود را ارائه خواهند كرد.يادآور مي شود اين همايش روز يكشنبه 15 بهمن ماه از ساعت 15/8 صبح تا 17 در سالن 5 آذر ستاد نيروي مقاومت بسيج واقع در اتوبان بسيج، درب شمالي ستاد نيروي مقاومت بسيج برگزار مي شود.]]>
</TEXT>
</DOC>
<DOC>
<DOCID>HAM2-851112-077</DOCID>
<DOCNO>HAM2-851112-077</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با دعوت به صبوري نسبت به پ.ك.ك
ژنرال رالستون به مذاكرات خود در آنكارا پايان داد]]>
</TITLE>
<TEXT>
<IMAGE>/1385/851112/news/012615.jpg</IMAGE>
<![CDATA[
گروه بين الملل- ژنرال جوزف رالستون نماينده ويژه آمريكا در امور هماهنگي در مقابله با تحركات نظامي پ.ك.ك در شمال عراق پس از گفت وگو با مقامات سياسي و نظامي تركيه، آنكارا را ترك كرد. رالستون در آنكارا با ژنرال اديب باشار همتاي خود از تركيه، تني چند از نمايندگان پارلمان، وزير امور خارجه و رئيس ستاد ارتش تركيه ديدار و گفت وگو كرد.
ديدار رالستون از تركيه پس از انتقادات شديد رجب طيب اردوغان نخست وزير اين كشور صورت گرفت. اردوغان آمريكا و عراق را به انفعال در برابر چريك هاي جدايي طلب كرد تركيه(پ.ك.ك)متهم مي كند. اردوغان ماه گذشته اعلام كرد واشنگتن و بغداد به وعده هاي خود عمل نكرده اند و انتصاب رالستون در تابستان گذشته هيچ نتيجه اي در بر نداشته است. آنكارا از واشنگتن خواسته است تدابيري ملموس و عيني بر ضد شورشيان كرد وابسته به حزب كارگران كردستان تركيه كه در عراق مستقر هستند اتخاذ كند و در غير اين صورت آنكارا رويكردي يك جانبه براي مبارزه با اين شورشيان اتخاذ خواهد كرد.
پايگاه هاي نيروهاي پ.ك.ك در شمال عراق به عنوان پايگاه تداركاتي اين نيروها براي عمليات در تركيه محسوب مي شود.
ژنرال اديب باشر كه مامور هماهنگي با طرف آمريكايي در قضيه پ.ك.ك است در گفت وگو با شبكه خبري ان تي وي گفت: تركيه براي مقابله با شورشيان كرد مستقر در عراق تقويمي زماني را در نظر گرفته است و در صورتي كه با آمريكا در اين زمينه به توافق دست نيابد ديگر دليلي براي از دست دادن زمان وجود نخواهد داشت. روزنامه مليت چاپ تركيه هم نوشته است: ژنرال باشر به همتاي آمريكاي خود گفته است آنكارا در صورتي از تصميم خود مبني بر عمليات برون مرزي در شمال عراق منصرف مي شود كه آمريكا با فشار بر حكومت و گروه هاي كرد عراق موجب برچيده شدن اردوگاه هاي پ.ك.ك در شمال اين كشور شود.
رالستون در آنكارا فقط به اين نكته اكتفا كرده است كه حساسيت تركيه نسبت به فعاليت هاي تروريستي پ.ك.ك  را درك مي كند. اما همچنان با عمليات برون مرزي تركيه عليه پ.ك.ك در شمال عراق مخالف است.
از طرف ديگر، يك مركز پژوهشي آمريكا در گزارشي درباره عراق تاكيد كرد دولت آمريكا بايد موقتاً مانع تشكيل دولت مستقل كردستان در شمال عراق شود.
به نوشته روزنامه مليت چاپ تركيه، اين مركز پژوهشي در گزارش خود تصريح كرد عراق هر روز بيش از گذشته در جنگ داخلي فرو مي رود و بايد براي جلوگيري از گسترش جنگ به كشورهاي همسايه تدابير لازم اتخاذ شود.
در اين گزارش كه به قلم كنت پولاك و دانيل بيمن تهيه شده است، بر ضرورت جلوگيري از مداخله تركيه در عراق تاكيد شده است.
گزارش مذكور همچنين تصريح كرده است آمريكا بايد كردهاي عراق را درباره خودداري از اعلام استقلال قانع كند.
گزارش مذكور تصريح مي كند آمريكا بايد با ادامه حضور نظامي در منطقه به كردها درباره جلوگيري از مداخله نظامي ايران و تركيه در منطقه تضمين دهد.
اين گزارش تصريح كرده است: دولت آمريكا بايد با كمكهاي مالي و نظامي بيشتر به كردهاي عراق آنان را از انديشه استقلال در آينده نزديك منصرف كند.
آمريكا همچنين بايد كردهاي شمال عراق را براي پايان دادن به حضور پ.ك.ك در شمال عراق وادار به همكاري با تركيه كند.]]>
</TEXT>
</DOC>
<DOC>
<DOCID>HAM2-851112-078</DOCID>
<DOCNO>HAM2-851112-078</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رئيس جمهوري روسيه از عربستان سعودي، قطر و اردن ديدار مي كند]]>
</TITLE>
<TEXT>
<![CDATA[گروه بين المللپوتين رئيس جمهور روسيه هفته آينده به كشورهاي حاشيه خليج فارس سفر مي كند. وي در سفرخود كه از 22بهمن ماه با ديدار از عربستان سعودي آغاز مي شود در كنار عربستان از قطر نيز ديدار مي كند و سپس عازم اردن خواهد شد.
به گزارش دفتر رئيس جمهوري روسيه اين ديدار به دعوت عبدالله بن عبدالعزيز پادشاه عربستان سعودي انجام مي گيرد و سران دو كشور موضوعات مختلف مورد علاقه از جمله مسئله خاورميانه را مورد بحث قرار خواهند داد. پوتين??بهمن ماه نيز به دعوت حمد بن خليفه آل ثاني امير قطر از اين كشور ديدار مي كند. رئيس جمهوري روسيه همان روز براي انجام ديدار دو روزه عازم اردن خواهد شد.
در جريان سفر رئيس جمهوري روسيه به عربستان چند موافقتنامه در مورد همكاريهاي اقتصادي، فرهنگي و انرژي بين دو كشور به امضا خواهد رسيد.
به گفته منابع خبري، عربستان قصد دارد از روسيه تانك هاي پيشرفته تي90 خريداري كند.عربستان پيشتر تجهيزات نظامي خود را از كشورهاي غربي تهيه مي كرد.
به گفته رئيس شوراي امنيت روسيه، همكاريهاي نظامي، فني و امنيتي بين مسكو و رياض نيز در سفر رئيس جمهوري روسيه به عربستان سعودي موردبررسي قرار مي گيرد. ايگور ايوانف پس از ديدار با بندر بن سلطان همتاي عربستاني خود در مسكو به خبرنگاران گفت: تدارك ديدار پوتين از عربستان مهمترين محور مذاكرات بود.
ولاديمير پوتين نخستين رئيس جمهوري روسيه است كه از عربستان ديدار مي كند.]]>
</TEXT>
</DOC>
<DOC>
<DOCID>HAM2-851112-079</DOCID>
<DOCNO>HAM2-851112-079</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كمك مالي آمريكابه نيروهاي وابسته به محمود عباس]]>
</TITLE>
<TEXT>
<![CDATA[واحد مركزي خبر: گوردن جاندرو سخنگوي شوراي امنيت ملي آمريكا روز سه شنبه از دستور جرج بوش رئيس  جمهور آمريكا مبني بر تخصيص كمك هشتاد و شش ميليون و چهارصد هزار دلاري براي نيروهاي امنيتي تحت رهبري محمودعباس رئيس تشكيلات خودگردان فلسطين خبر داد.
به گزارش خبرگزاري شينهوا از واشنگتن، جاندرو در همين حال اعلام كرد: از اين كمك مالي به منظور حمايت از تلاشها براي آموزش، تجهيز و اصلاح ساختار نيروهاي امنيتي فلسطين به رهبري عباس جهت كمك به وي براي مبارزه با تروريسم و كمك به برقراري نظم و امنيت در نوار غزه و كرانه باختري استفاده خواهد شد.]]>
</TEXT>
</DOC>
<DOC>
<DOCID>HAM2-851112-080</DOCID>
<DOCNO>HAM2-851112-080</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[فيدل كاسترو در تلويزيون كوبا ظاهر شد]]>
</TITLE>
<TEXT>
<![CDATA[گروه بين الملل- فيدل كاسترو رئيس جمهوري كوبا كه از سه ماه پيش به علت بيماري دستگاه گوارشي در تلويزيون اين كشور ظاهر نشده بود، سه شنبه شب در شبكه هاي مختلف اين كشور و منطقه آمريكاي لاتين ظاهر شد و در حالي كه با هوگو چاوز رئيس جمهور ونزوئلا گفتگو مي كرد به بسياري از شايعات در مورد مرگش پايان داد.
به گزارش روز چهارشنبه شبكه تلويزيوني سي ان ان، اين تصاوير تلويزيوني از عيادت اخير هوگو چاوز رئيس جمهوري ونزوئلا از كاسترو تهيه شده بود.
فيدل كاسترو حدود 6 ماه قبل به دليل بيماري دستگاه گوارشي تحت عمل جراحي قرار گرفت و از آن زمان تاكنون رائول كاسترو برادرش اداره امور كشور را در دست دارد.
چندي پيش روزنامه اسپانيايي ال پاييس نوشته بود فيدل كاسترو به سرطان معده مبتلا شده و حال وي بسيار وخيم است. شبكه هاي تلويزيوني كوبا و منطقه آمريكاي لاتين با پخش تصاوير ديدار چاوز با فيدل كاسترو، حال عمومي رئيس جمهوري كوبا را مناسب اعلام كردند.]]>
</TEXT>
</DOC>
<DOC>
<DOCID>HAM2-851112-081</DOCID>
<DOCNO>HAM2-851112-081</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در تداوم طرح امنيتي بغداد
عراق مرزهايش را مسدود مي كند]]>
</TITLE>
<TEXT>
<![CDATA[گروه بين الملل  -  دولت عراق اعلام كرد: در راستاي اجراي طرح جديد امنيتي در اين كشور بزودي مرز هاي خود با همسايگانش را مسدود خواهد كرد.به گزارش ايسنا به نقل از خبرگزاري شينهوا مسئولان عراقي معتقدند موفقيت طرح امنيتي بغداد در درجه  اول به كنترل مرزها بستگي دارد.
اين منابع افزودند: كشورهاي همجوار چند ساعت قبل از اجراي طرح امنيتي، در جريان تدابير لازم براي توقف عبور و مرور مسافران و خودروها به عراق قرار خواهند گرفت.
اين مسئولان در ادامه گفتند عراق درحال آماده سازي استقرار حدود هشت هزار پليس در راه هاي ارتباطي عراق با سوريه و اردن است. در همين حال سازمان بين المللي مهاجران اعلام كرد كه خشونت هاي قومي ومذهبي در عراق باعث شده كه روزانه بيش از هزار عراقي از خانه خود آواره شوند.
به گزارش ايرنا به نقل از خبرگزاري فرانسه اين سازمان در گزارش خود آورده است، پيش از حمله به حرمين امامان عسگريين(ع)يك ميليون و 200 هزار آواره در عراق وجود داشت اما از آن زمان به بعد 360 هزار تن ديگر نيز در اثر تشديد خشونت ها وادار به ترك خانه خود شدند بدون اينكه وسيله اي براي ترك كشور در اختيار داشته باشند.
در چنين شرايطي واحد مركزي خبر منابع پليس عراق از حمله خمپاره اي افراد مسلح به منطقه عظيميه در شمال بغداد خبر دادند كه بر اثر آن 17 نفر كشته و 72 تن زخمي شدند كه حال تعدادي از زخمي ها وخيم گزارش شده است.در شهر موصل نيز انفجار يك خودروي بمب گذاري شده منجر به قتل و جراحت پنج نفر شد.ارتش آمريكا نيز از كشته شدن سه سرباز اين كشور در استان الانبار خبر داد.
ارتش آمريكا همچنين در بيانيه اي اعلام كرد: جنگنده هاي آمريكايي با گروهي مسلح در يكي از مناطق شمال بغداد درگير شدند.براساس اين بيانيه جنگنده هاي آمريكايي اين گروه مسلح را كه اقدام به حملات خمپاره اي عليه اماكن مقدس در منطقه  كاظميه در بغداد مي كردند، شناسايي نموده و خودروها و منزلي كه اعضاي اين گروه در آن سكونت داشتند را هدف قرار دادند. ارتش آمريكا در اطلاعيه اي ديگر اعلام كرد: نيروهاي آمريكايي رهبر يك گروه مسلح را كه اقدام به بمب گذاري در غرب بغداد مي كرد، دستگير كردند. فرد دستگير شده مظنون به همدستي با القاعده در عراق است.]]>
</TEXT>
</DOC>
<DOC>
<DOCID>HAM2-851112-082</DOCID>
<DOCNO>HAM2-851112-082</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[وزير خارجه سوريه وارد آنكارا شد]]>
</TITLE>
<TEXT>
<![CDATA[واحد مركزي خبر: وليد المعلم وزير امور خارجه سوريه براي ديدار و گفتگو با مقامات تركيه در خصوص مسائل مختلف از جمله اوضاع فلسطين، تحولات عراق و ايران و نيز بررسي مناسبات دوجانبه وارد آنكارا شد.
به گزارش آسوشيتدپرس از آنكارا، وليد المعلم در طول اقامت در تركيه با عبدالله گل همتاي ترك خود و نيز رجب طيب اردوغان نخست وزير و احمد نجدت سزر رئيس جمهور اين كشور ديدار و گفتگو خواهد كرد.]]>
</TEXT>
</DOC>
<DOC>
<DOCID>HAM2-851112-083</DOCID>
<DOCNO>HAM2-851112-083</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كابل خواستار خودمختاري بيشتر براي اداره افغانستان شد]]>
</TITLE>
<TEXT>
<![CDATA[واحد مركزي خبر: دادفر سپنتا وزير امور خارجه افغانستان اعلام كرد كابل نيازمند قدرت بيشتر براي تصميم گيري در مورد اداره مسايل مربوط به كمك هاي جهاني براي بازسازي اين كشور است.
به گزارش خبرگزاري فرانسه از برلين،دادفر سپنتا در اولين روز برگزاري كنفرانس بازسازي افغانستان كه در آلمان برقرار است گفت متأسفانه كشورهاي كمك كننده هنوز چندان اهميتي براي افغانستان قايل نيستند و اعتماد به نهادها و تشكيلات افغاني مي تواند گامي مهم براي شكسته شدن اين حلقه محسوب شود.
از طرف ديگر، ژنرال ديويد ريچادز فرمانده انگليسي نيروهاي ناتو در افغانستان كه به زودي جاي خود را به افسر ديگري مي دهد، مي گويد اين نيروها در بهار تهاجم گسترده اي را عليه طالبان ترتيب خواهند داد تا آنها را از استان هلمند بيرون برانند و نقاط نفوذ آنها را در مرز اين استان با كشور پاكستان هم ببندند.
به گزارش روزنامه ايندي پندنت انگليس، اين ژنرال اذعان كرد كه تهاجم فصل بهار براي بازداشتن طالبان از سازماندهي مجدد خود بسيار حايز اهميت است. رمز اين عمليات گسترده هم نوروز است و بخش اعظم سربازان ناتو از جمله هشتصد نظامي انگليسي هم در آن شركت خواهند كرد. جانشين اين افسر انگليسي يك ژنرال آمريكايي به نام دان كي مك  نيل است كه نيروهاي ناتو تحت فرمان وي عمليات بهار را
به اجرا خواهند گذاشت. ژنرال ديويد ريچاردز ابراز تأسف كرد كه در دوران فرماندهي وي آن تعداد نيروي تازه نفس كه وي درخواست كرده بود به افغانستان اعزام نشدند.]]>
</TEXT>
</DOC>
<DOC>
<DOCID>HAM2-851112-084</DOCID>
<DOCNO>HAM2-851112-084</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[دبيركل ناتو: آماده اعزام نيرو به عراق هستيم
گروه بين الملل - دبيركل ناتو با اشاره به آمادگي اين سازمان براي اعزام نيرو به عراق اعلام كرد: در صورتي كه دولت بغداد چنين درخواستي داشته باشد، ناتو آمادگي اعزام نيرو به عراق را دارد.
ياب دي هوپ شفر، دبير كل ناتو در گفت وگو با خبرگزاري امارات اظهار داشت: ناتو آمادگي اعزام نيرو به عراق را دارد و اين اعزام تنها در صورت درخواست دولت عراق انجام مي گيرد و اين احتمال در صورت عقب نشيني نيروهاي انگليسي يا عقب نشيني غيرمنتظره آمريكا از عراق وجود دارد. دبيركل ناتو ولي تاكيد كرد كه ناتو براي اعزام نيرو به نوار غزه آمادگي ندارد. وي همچنين از سكوت برخي از كشورهاي عضو اتحاديه اروپا كه عضو ناتو نيز هستند در زمينه اعزام نيروي بيشتر به افغانستان ابراز نااميدي و ناخشنودي كرد و گفت: در حال حاضر ميان طالبان، القاعده و ناتو گفت وگوهايي در افغانستان در جريان است.
داماد بن لادن كشته شد
ايسنا: شبكه تلويزيوني العربيه از كشته شدن داماد اسامه بن لادن در ماداگاسكار، جزيره اي در اقيانوس هند و جنوب شرقي قاره آفريقا، به دست يك گروه مسلح ناشناس خبر داد.العربيه با اعلام اين خبر گفت: جمال خليفه برادر زن اسامه بن لادن، رهبر القاعده، توسط يك گروه مسلح ناشناس در مغازه جواهرفروشي اش در ماداگاسكار كشته شد و تمامي جواهرات مغازه وي نيز به سرقت رفت.
مالك برادر جمال خليفه، در گفت وگو با شبكه  تلويزيوني العربيه اظهار داشت: جمال در خانه  خود در حالي كه خواب بود توسط 20 تن از افراد مسلح كه به منزل وي حمله كردند، كشته شده و تمامي وسايل خانه به همراه اموال شخصي اش توسط اين گروه به سرقت رفته است.مالك خليفه افزود: جمال هيچ ارتباطي با اسامه بن لادن يا هيچ گروه يا سازمان ديگري ندارد و مدت هاست كه قطع رابطه  كامل با اسامه داشته است.
وي تاكيد كرد: قتل جمال توسط اين گروه مسلح كاملاً مغرضانه و هدفمند بوده است.
دستگيري نماينده بلر در خاورميانه
گروه بين الملل مسئول جمع آوري كمك هاي مالي حزب كارگر انگليس و از دستياران ارشد توني بلر نخست وزير اين كشور ديروز به اتهام دخالت در تحقيق پليس درباره رسوايي اين حزب دستگير شد. به نوشته واشنگتن پست مايكل لوي كه از دوستان نزديك بلر و فرستاده ويژه او در امور خاورميانه است، به اين اتهام دستگير شده كه در تحقيق پليس درباره فروختن كرسي هاي مجلس لردها توسط حزب كارگر به نفع اين حزب مداخله كرده است. لوي خود از متهمان اصلي اين تحقيق است و در جولاي گذشته به همين اتهام مدتي دستگير شد. لوي همبازي تنيس بلر بود كه بعد از مدت كوتاهي به ثروت هنگفتي دست يافت و اكنون به خاطر نقش محوري اش در اين رسوايي به شهرت رسيده  است.
كره شمالي: آزمايش دوم هسته اي در راه است
گروه بين الملل يك منبع خبري نزديك به دولت كره شمالي ديروز به خبرگزاري ها گفت، اگر اختلاف مالي ميان پيونگ يانگ و واشنگتن حل نشود، كره شمالي مجبور به انجام آزمايش هسته اي دوم خواهد بود.
اين منبع نزديك به دولت كره شمالي با اشاره به ازسرگيري مذاكرات شش جانبه هسته اي كره شمالي در روزهاي آينده گفت، مقامات مذاكره كننده كره اي با اين پيام به مذاكرات مي آيند كه اگر آمريكا موضوع تحريم هاي مالي را حل نكند پيونگ يانگ هيچ چاره اي به غير از اعلام برنامه  انجام آزمايش هسته اي دوم ندارد. دانيل گليسر معاون وزير دارايي آمريكا از روز سه شنبه مذاكرات خود را با مقامات كره شمالي در پكن شروع كرد تا راه حلي براي مناقشه مالي ميان دو كشور به دست آيد. آمريكا سال ميلادي گذشته كره شمالي را به پول شويي متهم كرد و تحريم هاي مالي سنگيني عليه اين كشور وضع نمود. اين تحريم ها كه به توقيف 24 ميليون دلار دارايي كره شمالي منجر شد، بخشي از اهرم فشار واشنگتن براي وادار كردن اين كشور به توقف برنامه هسته اي بود.]]>
</TEXT>
</DOC>
<DOC>
<DOCID>HAM2-851112-085</DOCID>
<DOCNO>HAM2-851112-085</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سناتور جمهوريخواه:
بوش، تنها تصميم گيرنده درمورد عراق نيست]]>
</TITLE>
<TEXT>
<![CDATA[گروه بين الملل- درحالي كه بحث  درمورد قانوني بودن طرح جديد جرج بوش، رئيس جمهوري آمريكا در عراق تشديد مي شود، يك نماينده برجسته جمهوريخواه به بوش هشدار داد كه او تنها تصميم گيرنده درمورد عراق نيست. به گزارش خبرگزاري فرانسه از واشنگتن، سناتور آرلن اسپكتر اين هشدار را درپاسخ به گفته هاي هفته گذشته بوش مطرح كرد كه باوجود پيش نويس قطعنامه هاي كنگره در نفي طرح وي براي اعزام نيروي بيشتر به عراق، گفته بود او تنها تصميم گيرنده در مورد استقرار نيرو در عراق است.
اسپكتر طي سخناني در سنا در مورد اختيارات جنگي گفت: رئيس جمهوري بارها به اين مسئله اشاره مي كند كه او تنها فرد تصميم گيرنده است ولي بايد به او بگويم كه تنها رئيس جمهوري تصميم گيرنده نيست و اين تصميم گيري يك مسئوليت مشترك است.]]>
</TEXT>
</DOC>
<DOC>
<DOCID>HAM2-851112-086</DOCID>
<DOCNO>HAM2-851112-086</DOCNO>
<ORIGINALFILE>/1385/851112/news/_kharj.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[آمريكا در عراق، 3 ارتش دارد]]>
</TITLE>
<TEXT>
<![CDATA[گروه بين الملل - 4 سال از شروع جنگ عراق مي گذرد و اين جنگ همچنان ادامه دارد. اين درحاليست كه جورج بوش تصميم به اعزام 21500 نيروي جديد ديگر به عراق گرفته است. اين نيروها به 150 هزار سرباز آمريكايي خواهند پيوست كه اكنون در عراق مستقر هستند. جورج بوش در سخنراني اخير خود در كنگره گفت كه ناكامي در عراق براي آمريكا فاجعه بار خواهد بود. اين جمله ما را به ياد سخنان ليندون جانسون در ماه مارس سال 1967 و در جريان جنگ ويتنام مي اندازد كه گفته  بود: در ميانه اين جنگ صداهاي مخالفي را مي شنويم كه از دولت مي خواهند اين جنگ را ترك كند. اما ما نمي توانيم چنين كاري كنيم چون نيروهاي آشوب طلب به پيروزي مي رسند و سالها درگيري و تهاجم را پيش روي ما قرار مي دهند.
البته شرايط عراق با ويتنام بسيار متفاوت است. آمريكا در عراق تنها يك ارتش ندارد، بلكه 3 ارتش جداگانه دارد كه همزمان با هم در حال نبرد هستند. يكي از اين ارتشها همان نيروهاي نظامي هستند كه اكنون شمار آنها به 170 هزار نفر رسيده است. ارتش ديگر آمريكا در عراق نيروهاي مقاطعه كار غير نظامي هستند كه به نوشته روزنامه  واشنگتن پست در دسامبر سال 2006 شمار اين نيروها در عراق به 100 هزار نفر رسيد. تعداد اين نيروها كه اكثراً مقاطعه كاران دولتي هستند و فقط مقاطعه كاران اصلي را شامل شده اند نه نيروهاي فرعي، امسال رفته رفته به شمار نيروهاي نظامي آمريكا در عراق نزديك مي شود. اين مقاطعه كاران كه بيشترشان را سربازان سابق ارتش آمريكا تشكيل مي دهند، خدمات ويژه اي به ارتش ارائه مي دهند كه از جمله اين خدمات در اختيار گذاشتن مترجماني است كه به همراه ارتش و نيروهاي اطلاعاتي و امنيتي در ميدان جنگ و يا در زندان و براي بازجويي حضور دارند. نگهداري از تجهيزات نظامي، ساخت پايگاههاي نظامي و آشپزي و نظافت براي سربازان از جمله ديگر خدمات اين مقاطعه كاران است. معمولا اين خدمات را سربازان انجام مي دهند. بسياري از اين نيروهاي مقاطعه كار به اصطلاح غير نظامي  در كنار نيروهاي ارتش و در پايگاه هاي نظامي مستقر هستند. در درگيري هاي اخير در شهرهاي مختلف عراق بيش از 540 تن از اين نيروها كشته شده اند. با به شمار آوردن اين نيروها شمار نيروهاي آمريكايي در عراق به 250 هزار تن مي رسد و حتي ممكن است از اين تعداد بيشتر هم باشد. اين نيروها نه شامل قوانين محلي عراق مي شوند و نه قوانين نظامي آمريكا. به همين دليل در جريان محاكمه زندان ابوغريب هيچكدام از اين نيروها و عوامل آمريكايي محاكمه نشدند.
ارتش سوم آمريكا در عراق يك ارتش نامحسوس و غير قابل مشاهده است كه ضرورت وجودي آنها نه وظيفه است و نه طمع پول بلكه نياز است. اين نيروها را مقاطعه كاران جزئي تشكيل مي دهند كه براي انجام كار براي مقاطعه كاران بزرگتر پول دريافت مي كنند. شبكه بين المللي از اين شركت ها تا كنون هزاران كارگر را به عراق آورده است.
روزنامه  آمريكايي شيكاگو تريبيون اخيراً  در گزارشي نوشت: بسياري از اين كارگران به زور و بر خلاف ميل خود به عراق آورده مي شوند و شيوه  به كار گيري آنها توسط شركتهاي مقاطعه كاري نوعي قاچاق انسان است.مجموع نيروهاي 3 ارتش آمريكا در عراق اكنون از يك چهارم ميليون نفر فراتر مي رود. اين ميزان نيرو و پول با منابعي كه آمريكا به ويتنام اختصاص داده بود برابري مي كند، اما اين تعداد هنوز كافي به نظر نمي رسد.]]>
</TEXT>
</DOC>
<DOC>
<DOCID>HAM2-851112-087</DOCID>
<DOCNO>HAM2-851112-087</DOCNO>
<ORIGINALFILE>/1385/851112/news/_learning.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[تأملي در شناخت كتابخانه هاي ديجيتالي
دور دنيا با يك كليك
ائلدار محمدزاده صديق]]>
</TITLE>
<TEXT>
<IMAGE>/1385/851112/news/012507.jpg</IMAGE>
<![CDATA[
قدرت ايجاد ارتباط، نه فقط از راه دور و با وسايل امروزي، بلكه از طريق اسناد مكتوب، يك خصيصه ويژه بشر است. توليد، توزيع، نگهداري و كاربرد اين گونه اسناد فعاليت هايي منحصر به انسان هستند كه تاكنون نقش حياتي در تكوين تمدن انساني ايفا كرده اند.
از زمان هاي خيلي دور گردآوري مجموعه هاي منظم اسناد با اهداف و مقاصد گوناگون مرسوم بوده و كتابخانه ها اسناد را از منابع مختلف به ويژه براي كاربرد در تحقيق و مطالعه در خود جاي مي دادند. از طرف ديگر آرشيو ها(بايگاني اسناد و مدارك)عموماً مجموعه هايي از سوابقي را كه به نوعي به يك نهاد خاص مربوط مي شود(همانند يك مؤسسه بازرگاني، يك سازمان دولتي، يك نهاد دانشگاهي و يا كل يك جامعه)به عنوان يادگار و نشانه فعاليت هاي اداري، قانوني و تاريخي آن نهاد گردآوري كرده اند.
در قرن حاضر تأكيد فزاينده اي روي كلمه كاربرد و گسترش راه هاي مؤثرتر و پيشرفته تر سازماندهي اين مجموعه ها شامل تهيه راهنما براي محتويات و مهيا كردن خدمات گوناگون براي كمك به استفاده كنندگان در جهت حصول اطمينان از اينكه به طور حداكثر مورد استفاده قرار مي گيرند، گذاشته مي شود.
به منظور پاسخگويي به نيازهاي گسترده و بالقوه مراجعان، انواع مؤسسات و خدمات تدارك ديده شده است.
در سال هاي اخير كتابخانه هاي ملي، دانشگاهي، عمومي، مدرسه اي، سيار و همچنين خدمات كتابخانه اي براي خانه نشين ها، بيماران بيمارستان ها و خدمات ويژه مربوط به اسناد واطلاعات آرشيوي در كليه زمينه ها با تعددي روزافزون بنيان گذاري شده است.
نياز كنوني به اسناد مورد نظر در بسياري از موارد از طريق ارائه آنها در كتابخانه  مرجع يا اتاق مطالعه يا با امانت دادن آنها مرتفع مي شود و حتي ممكن است اين نيازها با تحويل يك نسخه از اسناد در قطع كامل يا به صورت كوچك شده(ميكروفرم)با پست يا مخابره عين سند مرتفع شود. متن كامل بسياري از مدارك اكنون در سيستم هاي كامپيوتري ذخيره مي شود تا در فاصله كيلومترها دورتر از كامپيوتر روي صفحه مانيتور يا با كمك ديگر دستگاه هاي نمايشي و يا به صورت رونوشت هايي روي كاغذهاي كامپيوتري مورد استفاده قرار گيرد.
امروزه بدون آن كه نيازي به تكثير كليه قسمت هاي يك سند باشد، مراجعان مي توانند به كمك كامپيوتر به جستجوي لغات يا عبارات عمده يا اقلام ويژه اطلاعاتي مورد نظر خود در مجموعه سند بپردازند. شناسايي اسناد خاص با هر شكل و اندازه اي با تهيه اطلاعات كتابنامه كامپيوتري شامل ميليون ها مرجع و ماخذ براي اسناد از انواع مختلفي كه در سرتاسر دنيا منتشر مي شود، اكنون بسيار سهل تر و سريع تر از گذشته است. امروزه از بانك هاي اطلاعاتي شامل داده هاي آماري و علمي نيز مي توان مستقيماً از همين طريق برخوردار شد.
مطابق نظريات ابراز شده، اين گونه سيستم ها ممكن است روزي كتابخانه ها و آرشيوها را بي مصرف و متروكه كنند، ولي درست همانند ديگر تكنولوژي هاي ارتباطي همانند تلويزيون، چنين نوآوري هايي تنها به تكامل روش هاي جاري مي پردازند تا گرفتن جاي آنها و بالنتيجه مورد پذيرش همگان قرار مي گيرند، به طوري كه مثلاً تهيه اقلام ويژه اطلاعاتي يا اطلاعات كتابنامه به وضوح بر روش هاي قديمي و سنتي رجحان دارد.
وسايل ارتباطي جديد مشكلات تازه اي را براي كتابخانه ها و آرشيو ها به همراه داشته است. سند يا سابقه اي كه به طور هميشگي در حافظه كامپيوتر ثبت مي شود، ممكن است هيچ نوع رونوشت ماندني ديگري از آن در دست نباشد تا در يك آرشيو سنتي نگهداري شود.
نياز به برنامه هايي براي توسعه و بهبود وضع كتاب در جهت رفع اين عدم تعادل(بين كشورها)مدت هاست شناخته شده و برخي كشورها  تاكنون به پيشرفت هايي چشمگير نائل شده اند. تسلط فزاينده تكنولوژي هاي جديد اطلاعاتي به موازات تعصب گرايي كه درجهت منافع كشورهاي صنعتي اعمال مي شود، حاكي از آن است كه اكنون زمان فراهم آوردن و اجراي برنامه هاي مشابه در زمينه توسعه و گسترش نظام اطلاع رساني براي كمك به كشورهاي در حال توسعه جهت دست  يافتن به خودكفايي فرا رسيده است.
اولين جرقه ها
ژوزف ژوبرت مقاله نويس قرن نوزدهم فرانسه، يك بار گفته بود: براي يك كتاب خوب، مغز جاي خالي براي پذيرفتن خيلي مطالب را باز مي كند. اما امروزه حافظان ميراث فرهنگي در جهان مشكل پيدا كردن جا براي ميليون ها كتاب را دارند.
انباشته شدن ده ها ميليون جلد كتاب در كتابخانه هاي ملي كشورهاي توسعه يافته، مشكلات گسترده اي را براي استفاده كنندگان كتابخانه ها ايجاد كرده است. در حالي كه استفاده كنندگان كتابخانه هاي كوچكتر دانشگاه ها در سراسر مملكت، از نظر دسترسي به منابع مرجع و كتاب و نشريه و همچنين پرسنل واجد شرايط كتابداري، شديداً در مضيقه و تنگنا قرار دارند. در نتيجه اين مشكلات و مسائل به فهرست درآوردن كتاب ها در كتابخانه ها و تأمين جا براي آنها با مشكل روبه رو شده و باعث شده است عملاً زبان، ميراث فرهنگي و همه سنت هاي يك جامعه با خطر مواجه شود.
به منظور حل اين مشكل دولت هاي مختلف از جمله كشور فرانسه، طرحي را تصويب كرد كه بر مبناي آن كتابخانه ملي با مركزيت وسيع تر و سيستم جديدتري نوسازي مي شود و دسترسي به منابع و ماخذ و كتاب ها نيز خيلي ساده تر و سريع تر و خدمات كتابداري كمتري ممكن مي گردد و كار پژوهشگران و محققين براي دستيابي به منابع تحقيق بسيار آسان مي شود. بر اين اساس، اولين جرقه ها در كشور فرانسه زده شد و 786 ميليون دلار براي اجراي اين طرح تصويب شد. به موجب برنامه  زمان بندي شده اجراي طرح، كتابخانه  مدرن در سال 1995 تكميل و مورد استفاده دانش پژوهان و محققين قرار گرفت. طبق اين طرح كتابخانه  فرانسه در ناحيه سيزدهم پاريس برپا گرديد. رئيس جمهور فرانسه در اين باره گفته بود كه تسهيلات كتابخانه جديد از نوع وسيع ترين و جديدترين در جهان است. در پروژه ايجاد اين سيستم عظيم كتابداري، قصد بر اين است كه كتابخانه ملي از طريق يك شبكه سراسري با تمام كتابخانه هاي دانشگاهي و ايالتي در سرتاسر كشور مرتبط و ادغام شود و سيستم هاي الكترونيكي در اختيار استفاده كنندگان قرار گيرد تا بتوانند به منابع كل مجموعه دسترسي پيدا كنند.
بدين ترتيب و در نهايت اين امر، استفاده كنندگان در هر نقطه اي از خاك فرانسه مي توانند كتاب و منبع مورد نظر خود را در هر يك از مخازن مجموعه با استفاده  از سيستم  فهرست بندي كامپيوتري پيدا كنند.
كتابخانه هاي ديجيتالي
كتابخانه ها داراي اشكال و انواع گوناگون هستند. فناوري چند رسانه اي سبب پديد آمدن كتابخانه هاي تصويري، صوتي و حتي ويدئويي ديجيتالي شده است.
همان گونه كه هزينه هاي ذخيره ديجيتالي به نسبت هزينه فضاي قفسه كتابخانه ها كاهش مي يابد و همزمان با اين كه خدمات الكترونيكي به صورت مفيدتر، ممكن تر، دسترس پذيرتر و قابل استفاده تر درمي آيد، گامي به سوي چالش بزرگ نظام كتابخانه  ديجيتالي جهان(world digital library system)برداشته مي شود. در كتابخانه  ديجيتالي كاربران لازم است كه به طور همزمان با منابع اطلاعاتي توزيع شده كار كنند كه از لحاظ محتوي، شكل و منابع با يكديگر متفاوت هستند. كاربران بايستي مجموعه هاي بزرگ مواد را در منابع ارائه شده درك كرده و به گونه اي آنها را سازماندهي كنند كه امكان تصميم گيري سريع درباره مناسب بودن يا كلي بودن الگوهاي موجود را در بين مواد بدهد.
با توجه به اين كه كتابخانه ها حداقل سه نقش را در يادگيري ايفا مي كنند، به طوري كه آنها در اشتراك منابع پرهزينه- هم منابع فيزيكي و هم منابع انساني- داراي نقشي علمي هستند، آنها در نگهداري و ساماندهي فنون و عقايد داراي نقشي فرهنگي هستند. سومين نقش كتابخانه ها وظيفه اي است كه از طريق گردآوردن مردم و عقايد آنها در يك مكان ايفا مي گردد. كتابخانه ها به عنوان مراكز ميان رشته اي به شمار مي روند كه داوطلبان فراگيري تمامي رشته ها در آن سهيم اند. در اين بين كتابخانه هاي ديجيتالي در آموزش رسمي داراي وظايف آشكاري هستند و براي معلمان و فراگيران دانش پايه انواع رسانه هايي را فراهم مي كنند. تفاوت آشكار بين كتابخانه هاي سنتي و كتابخانه هاي ديجيتالي در اين است كه كتابخانه هاي ديجيتالي فرصت بيشتري براي كاربران در واسپاري اطلاعات و استفاده از آن فراهم مي كنند. كتابخانه هاي ديجيتالي به عنوان نسخه الكترونيكي كتابخانه  عمومي مطرح مي شوند. در ذخيره الكترونيكي به جاي ذخيره سازي روي كاغذ، سه تفاوت اصلي وجود دارد و آن اين كه ذخيره به شكل الكترونيكي، ارتباط مستقيم براي به دست آوردن ماده و نسخه برداري از نسخه اوليه، صورت مي گيرد. اين تفاوت ها،  تفاوت هاي بيشتري به دنبال خواهد داشت، به طوري كه در نهايت كتابخانه ديجيتالي، ديگر شباهتي به كتابخانه سنتي نخواهد داشت.
سه مشخصه مهمي كه كتابخانه هاي ديجيتالي را متمايز مي سازد، عبارت است از:
1 - اسناد: مجموعه هاي كتابخانه  ديجيتالي دربرگيرنده اسناد ثابت و هميشگي هستند.
2 - فناوري: كتابخانه هاي ديجيتالي بر پايه فناوري شكل مي گيرند.
3 - كاركرد: كتابخانه هاي ديجيتالي به وسيله اشخاصي مورد استفاده قرار مي گيرند كه به طور مجزا كار مي كنند.
يكپارچه سازي اطلاعات
كتابخانه هاي ديجيتالي به عنوان تجلي تحولات در رسانه هاي اطلاعاتي متعلق به آينده اي نزديك هستند و با توجه به اين كه كتابخانه ها سازمان هايي هستند، داراي هدفي معين كه سعي در پشت سرگذاشتن موانع مكاني و زماني دارند، بنابراين وجود آنها وابسته به شكل فيزيكي مدارك نيست. هدف كتابخانه ، برقراري ارتباط بين گذشته و حال و شكل دادن به آينده جامعه است. كتابخانه اين هدف را به وسيله حفظ پيشينه فرهنگي بشري انجام مي دهد. تغيير اين رسالت در آينده نزديك بعيد به نظر مي رسد.
بنابراين تمركز كتابخانه ها بايستي روي فراهم آوري، سازماندهي و اشاعه دانش و اطلاعات باشد و نه رسانه. با ديجيتالي كردن دانش و اطلاعات، هر دو به صورت سيال درآمده و از ظرف خود جدا شده اند. بدين ترتيب، احتمال تغيير در نقش و موقعيت كتابخانه سنتي وجود دارد.
با ظهور فناوري ديجيتالي امكان تلفيق طولي و عرضي دانش و اطلاعات افزايش يافته است. از نظر تاريخي، انتقال دانش و اطلاعات سه مرحله را پشت سر گذاشته است: كلام، دستنوشته و چاپ.
بزرگراه اطلاعاتي به عنوان نتيجه نوشتار الكترونيكي، چهارمين تحولي است كه حلقه گم شده انتقال فوري دانش و اطلاعات را به وجود آورده است. در حال حاضر امكان انتقال مقادير زيادي صوت و تصوير داده در جهان در يك لحظه واحد وجود دارد.
دانش و اطلاعات
رايانه و فناوري اطلاعاتي، ما را به سوي موج سومي هدايت مي كنند كه تأثير مهمي بر توسعه اجتماعي- اقتصادي بشر گذاشته اند. دو موج اول شامل موج كشاورزي و صنعتي بوده اند.
متخصصان كتابداري و اطلاع رساني بايستي از اين واقعيت آگاه باشند كه امروزه ديگر كار و سرمايه درآمدهاي اصلي نيستند، بلكه به عنوان منبعي راهبردي در توسعه اجتماعي- اقتصادي ملت ها مطرح هستند. در اين زمينه دانش اطلاعات براي رهبري، راهنمايي و حمايت جامعه اطلاعاتي ضروري است. در اين مقوله بين اطلاعات و دانش بايستي فرق قائل شويم. دانش، مجموعه  و تمام آن چيزي است كه براي جامعه شناخته شده است و ارزش اجتماعي بيشتري دارد، حال آن كه اطلاعات مخصوص كاربران بوده و لازم براي توليد و توسعه دانش بيشتر و محصولات مبتني بر دانش است.
كتابخانه ها هميشه از فناوري هاي جديد براي انجام تعهدات اساسي خود بهره گرفته اند و بهره گيري از فناوري ديجيتالي در كتابخانه ها بخشي از اين فرآيند تاريخي است. اصطلاح كتابخانه ديجيتالي، كتابخانه الكترونيكي و كتابخانه مجازي تقريباً به طور مترادف به كار مي روند و هيچكدام اصطلاح دقيق و درستي نيستند. كتابخانه ديجيتالي يا الكترونيكي تقريباً يك معني دارند و يك چيز واحدند كه الزاماً در شبكه قرار نمي گيرند، ولي داراي اطلاعات ديجيتالي همراه انتشارات چاپي هستند. اما كتابخانه  ديجيتالي كتابخانه اي است كه هيچ گونه حد و مرزي فيزيكي ندارد، در سرتاسر جهان گسترده  است و هركس مي تواند از طريق ايستگاه هاي كاري متصل به شبكه به بازاريابي در دنياي اطلاعات بپردازد. به هر حال كتابخانه  ديجيتالي كتابخانه الكترونيكي و كتابخانه مجازي تنها به عنوان وسيله اي براي دست يافتن به اهداف كتابخانه ها و تغيير ظاهر آنها طي زمان هستند.
شبكه سازي و كتابخانه هاي ديجيتالي
كتابخانه هاي ديجيتالي در هر سطحي كه باشند، بايستي جزء جدايي ناپذير شبكه هاي جهاني باشند. ارزش كتابخانه ها و شبكه هاي اطلاع رساني نبايستي كم اهميت تلقي شود. پست الكترونيكي e-mail، پروتكل انتقال فايل(ftp)، تله نت(telet)، پروتكل انتقال فرامتن(http)، فهرست هاي پيوسته، راهنماها، نقشه ها، پايگاه هاي اطلاعاتي، مجلات الكترونيك، خبرنامه هاي الكترونيكي، گروه هاي بحث، آگاهي نامه ها، گروه هاي خبري يوزنت، آرچي، ورونيكا، وايز، موزائيك، نت اسكيپ و غيره از جمله خدمات ارزشمندي هستند كه از طريق اينترنت قابل دسترسي مي باشند. اين خدمات ما را در دسترسي گسترده به اطلاعات جهاني كمك مي كنند.
بيان ارزش  اطلاعات براي اقتصاد، جامعه و توسعه  فكري تقريباً حالت كليشه اي به خود گرفته است. حال آن كه شبكه، خدمات با ارزشي را براي افزايش دسترسي به دنياي اطلاعات نويد مي دهد. بزرگراه هاي اطلاعاتي انتقال سريع صدا، تصوير و داده ها را به مقدار زياد تسهيل مي كنند.
آموزش حرفه اي
پيشرفت سريع اطلاعات، رشد اينترنت، ساختار اطلاع رساني جهاني، توسعه سخت افزار رايانه هاي شخصي نظير ايستگاه هاي كاري سريع تر، چند منظوره و كاربرپسند و محيط رابط كاربر گرافيكي، كتاب هاي الكترونيكي، پست الكترونيكي و غيره مواردي هستند كه كتابداران و كاركنان كتابخانه ها را ناگزير ساخته اند كه با موقعيت جديد روبه رو شده و به آموزش همگام با فناوري علوم بپردازند. در غير اين صورت خطر در كمين آنان است. اگر كتابداران نسبت به يادگيري فناوري جديد اكراه داشته باشند، بايستي آگاه باشند كه مهارت هاي مديريت اطلاعات در آينده فقط در حوزه اطلاع رساني نخواهد بود. فناوري و ارتباطات شخصي بهتر و افزايش دسترسي مستقيم استفاده كنندگان به اطلاعات الكترونيكي از دلايل درگيرشدن حرفه كتابداري در تنازع بقاست.]]>
</TEXT>
</DOC>
<DOC>
<DOCID>HAM2-851112-088</DOCID>
<DOCNO>HAM2-851112-088</DOCNO>
<ORIGINALFILE>/1385/851112/news/_learning.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهي به جايگاه رسانه ها در آموزش كودكان
كودك و جعبه جادو]]>
</TITLE>
<TEXT>
<IMAGE>/1385/851112/news/012513.jpg</IMAGE>
<![CDATA[
بسياري از والدين تلويزيون، بازي هاي رايانه اي، فيلم هاي كارتوني و... را هيولاهايي وحشتناك تصور مي كنند و معتقدند كودك بايد تا حد امكان از نزديك شدن به اين رسانه و برنامه ها دور بماند.
اما به عقيده روان شناسان، اولاً  دور نگه داشتن و منع فرد از دستيابي به چيزي او را به سوي دستيابي به آن حريص تر مي كند و درثاني، با انتخاب درست مي توان از طريق همين برنامه ها، بسياري از مهارت ها به ويژه مهارت هاي كلامي- شنيداري را در كودك تقويت كرد.آن چه در پي مي خوانيم نگاهي است به تأثير تماشاي تلويزيون بر كودكان از سن نوزادي تا 6 سالگي. اين پژوهش به همكاري پژوهشگران مركز بهداشت عمومي سياتل و آكادمي علوم  و روان شناسي كودك انجام شده است.
***
روان شناسان معتقدند سه سال نخست زندگي كودك حساس ترين سالهاي زندگي او بوده و كودك از جهت جسمي، ذهني و روحي و حتي رفتارهاي اجتماعي به شدت تأثير پذير بوده و بسياري از آموزه ها را در همين دوران مي آموزد. در طي اين 3 سال، ذهن كودك به شدت متمركز برقراري ارتباط با اجتماع بوده و سعي مي كند مهارت ها را هرچه سريع تر بياموزد و آموخته ها را در ذهن خود جايگزين و هماهنگ كند.
پژوهش هاي انجام شده روي عملكرد مغز نشان مي دهد تماشاي تلويزيون، فيلم و كارتون و... به شدت روي ذهن كودك تأثير گذار است؛ چرا كه كودك بسياري از رفتارها را از اين رسانه ها مي آموزد. در واقع برخلاف تصور بسياري كه سن آموزش و فراگيري كودك را از 3 سالگي به بعد مي دانند، كودك از بدو تولد تا 3 سالگي اصلي ترين دوره آموزش ذهني، جسمي، اجتماعي و روحي- رواني را گذرانده و در حدود 95 درصد از شخصيت او، در همين دوره سه ساله شكل مي گيرد و پس از سه سالگي تا پايان عمر رفتارها و در حقيقت شخصيت او تكميل و تعديل مي شود. از اين رو روان شناسان كودك تأكيد ويژه اي بر آموزش كودكان از بدو تولد تا سه سالگي دارند.
كودك و رسانه
آموزش هاي ارائه شده از طريق رسانه ها و به طور خاص تلويزيون، بازي هاي كامپيوتري، فيلم و كارتون و... به شدت بر روي كودكان تأثيرگذار است؛ اما شكل اين تأثير در سنين مختلف گوناگون است.
تأثير تماشاي تلويزيون در نوزادان، تأثيري پس زمينه اي است؛ به اين معني كه پايين بودن سن كودك باعث مي شود تا او در مقابل آن چه مي آموزد، واكنشي سريع و آني نداشته و آن را در پس زمينه ذهن خود بنشاند و سال ها بعد آن را بروز دهد. پژوهشگران آكادمي علوم و روان شناسي كودك معتقدند نوزاد به دليل سن بسيار كم خود نمي تواند واكنش آني به آن چه مي بيند يا مي شنود، داشته باشد و نهايت واكنش او، خنده يا گريه در مقابل برخي صحنه هاي شاد يا ترسناك است كه اين واكنش ها نيز ناشي از تأثير صداي اين صحنه ها است: چرا كه كودك در اين سن توان تفكيك بصري تصاوير را ندارد. از طرفي نوزاد قادر به تفكيك كيفيت برنامه هايي كه مي بيند، نيست؛  اما به راحتي مي تواند از طريق شنيدن، احساس ها را دريافت كرده و از اين طريق نكاتي را به ذهن بسپارد. توجه كنيد به گريه كودك زماني كه صداي مشاجره والدين خود را مي شنود و يا واكنش او به صداي وحشتناك و غيرمنتظره اي كه مي شنود.
از اين رو تماشاي برنامه هاي تلويزيون و يا برنامه هايي از اين دست، به شدت بر رفتار كودكان؛ حتي از دوران نوزادي تأثيرگذار است.
پس از دوره نوزادي؛ يعني از حدود يك سالگي به بعد كودك ديدن و شنيدن، به ويژه ديدن برنامه هاي تلويزيون، ويدئو، سينما و... را درك مي كند و ديدن به مهارتي نو براي او تبديل مي شود و اوج اين درك و دانايي هنگام تكميل مهارت صحبت كردن است؛ چرا كه كودك آن چه را كه ديده يا شنيده، به زبان آورده و سعي مي كند آن چه را كه نفهميده، با پرسيدن، فهميده و به ذهن بسپارد؛ اگرچه تماشاي برنامه هاي تلويزيون يا هر رسانه ديگري تأثير به سزايي در رشد ذهني كودك داشته و او با ديدن اين برنامه ها بسياري نكات و مهارتها را مي آموزد؛ اما بايد به دو نكته توجه كرد، نخست اين كه كودك بايد تنها برنامه هاي ويژه سن خود را تماشا كند و دوم اين كه كودك تا سن سه سالگي نياز دارد تا همراه با آموزش مهارت هاي كلامي- شنيداري، رشد جسمي مناسبي نيز داشته باشد؛ كه بي ترديد اختلال در آموزش هاي ذهني- فكري و يا جسمي، مي تواند او را به فردي با شخصيتي يك بعدي و نامتعادل تبديل كند. بنابراين اين چند نكته را به خاطر بسپاريم:
- نوزاد نياز دارد تا با تحرك و بازي، مهارت هاي حركتي را بياموزد؛ كه تماشاي بيش از حد تلويزيون، تحرك را از او گرفته و فراگيري بسياري از مهارت ها را به تعويق مي اندازد.
- كودك در فاصله يك تا سه سالگي، با بازي با همسالان بخش عمده اي از مهارت هاي اجتماعي را مي آموزد كه عدم حضور او در جمع باعث مي شود تا كودك اين مهارت را نياموخته و به فردي درون گرا تبديل شود.
- فراگيري رفع مشكلات شخصي، مهارتي است كه كودك تنها با حضور در اجتماع و ارتباط با همسالان مي آموزد. بنابراين دور ماندن او از اجتماع همسالان و حتي بزرگسالان؛ او را به فردي ناتوان، خجالتي، ترسو و گريزان از اجتماع تبديل مي كند.
روان شناسان اعتياد كودكان به تماشاي تلويزيون و برنامه هايي از اين دست را زمينه ساز فقر اجتماعي كودكان دانسته و معتقدند اعتياد كودكان به برنامه هاي تلويزيوني و... آنها را از اجتماع دور مي كند كه به دنبال اين محروميت، بعد اجتماعي، احساسي و فرهنگي كودك رشد نيافته و او به فردي گوشه گير، ناتوان، ناتوان در برقراري ارتباط با ديگران، محروم از دوست، ناتوان در فراگيري رفتارها و مهارت هاي اجتماعي و... تبديل مي شود. در حقيقت كودك با حضور در جمع همسالان و بازي و تفريح، حس اعتماد به نفس، مراقبت از خود؛ رهبري رفتارهاي خويشتن؛ خويشتن داري؛ مهارت  حل مشكلات شخصي؛ تعامل با ديگران؛ احترام به رأي و نظر ديگران؛ مطرح كردن نيازهاي شخصي و عقايد فردي و... را فراگرفته و به درك بهتري از خود و اجتماع اطرافش دست مي يابد.
ضرورت پرورش همسان حواس پنج گانه در نوزادان و كودكان نكته ديگري است كه بايد به دقت براي آن برنامه ريزي كرد. اگرچه كودك با شنيدن و ديدن برنامه هاي تلويزيوني و برنامه هايي مانند آن، مهارت شنيداري- ديداري خود را تقويت مي كند؛ اما تقويت همسان همه اين حس ها نيازمند برنامه ريزي است: برنامه اي كه در آن به پرورش نيازهاي جسمي و روحي كودك، به صورت متعادل توجه شده باشد.
رسانه، والدين، كودك
به عقيده روان شناسان، تلويزيون زماني مي تواند تأثير مثبت بر رفتار كودك داشته باشد كه اولاً  والدين همواره در كنار كودك باشند و آنچه را كه كودك نمي داند يا نمي فهمد برايش شرح دهند و درثاني تماشاي تلويزيون محدوديتي براي انجام فعاليت هاي جسمي ايجاد نكند.
از اين رو مي توان گفت تماشاي تلويزيون و برنامه هايي از اين دست زماني مي تواند مفيد باشد كه ما اين نكات را به خاطر بسپاريم؛
* برنامه ها را انتخاب كنيم و به او اجازه بدهيم فقط برنامه هاي مناسب سن اش را تماشا كند. اين مسأله نه تنها بايد براي ديدن برنامه هاي تلويزيون كه براي فيلم هاي ويدئو و... نيز مدنظر قرار بگيرد. اين نكته براي كودكان يك تا 3 سال بسيار مهم است.
* كودكان تا 6 سال نمي توانند واقعيت و رؤيا را از يكديگر تميز دهند. بنابراين طوري برنامه ريزي كنيد كه در حين تماشاي تلويزيون در كنارشان باشيد تا اين قبيل مسائل را برايشان شرح بدهيد. ناآگاهي درباره برخي نكات- مانند ناتواني در تشخيص مرز بين رؤيا و واقعيت- باعث بروز رفتارهاي نادرستي چون دروغگويي مي شود؛ به طور مثال با توضيح كافي مي توان خلاقيت كودك در داستان سرايي را به سمت و سويي صحيح سوق داد و او را به جاي آن كه به فردي دروغگو تبديل شود؛ به نويسنده اي ماهر تبديل كرد.
* به هيچ وجه نگذاريم كودكان برنامه هاي خشن را تماشا كنند. پژوهش ها نشان مي دهد، تماشاي اين قبيل برنامه ها و يا بازي با وسايل بازي و يا بازي هاي رايانه اي خشن آنها را به سوي خشونت، لذت بردن از رفتارهاي خشن و در نهايت بروز رفتارهاي خشن سوق مي دهد. عصبانيت به ويژه رفتارهاي عصبي ناگهاني، مقدمه بروز خشونت و تأثير بارز تماشاي برنامه هاي نامناسب است.
* برنامه هاي آموزشي كه به طور غيرمستقيم مهارت هايي را آموزش مي دهند، بهترين گزينه  هستند. سعي كنيم كودكان را به طور غيرمستقيم به ديدن اين برنامه ها تشويق كنيم. بهترين شيوه استقبال ما از تماشاي اين برنامه ها است.
* تماشاي برنامه هاي ويژه بزرگسالان را براي آنها به شدت منع كنيم. ناتواني در تفكيك رفتارهاي درست و نادرست شخصيت ها، آنها را گيج و سردرگم مي كند. نكته حائز اهميت اين كه اغلب كودكان به دليل آن كه رفتار شخصيت هاي منفي داستان(اعم از داستان هاي طنز يا جدي)برايشان جلب نظر مي كند، دقيقاً  از همان رفتارهاي نادرست الگوبرداري كرده و آنها را تكرار مي كنند. بنابراين منع تماشاي برنامه هاي ويژه بزرگسالان با روشي منطقي و درست فراموش نكنيم.
* تماشاي برنامه مورد علاقه يا بازي رايانه اي مورد علاقه كودك نبايد به وسيله اي براي تشويق يا تنبيه او تبديل شود. لج بازي و عصبانيت واكنش او به منع ديدن و شرطي شدن واكنش او به آزادي ديدن برنامه مورد علاقه اش است.
* تعادلي ميان بازي و تفريح و تماشاي تلويزيون برقرار كنيم.
* اگر كودك به تماشاي برنامه اي كه از نظر ما مناسب نيست، علاقه مند است، به جاي دعوا و جنجال دليل ممنوعيت را به دقت براي او شرح دهيم. اگر قانع نشد، كنار او بنشينيم و نكات منفي برنامه را با روشي درست براي او توضيح بدهيم. مثلاً  رفتار نادرست يكي از شخصيت هاي داستان را از ابتدا تا انتهاي برنامه، با شيوه اي منطقي به او گوشزد كنيم.
* تلويزيون، بازي هاي رايانه اي و... موجوداتي خطرناك نيستند كه كودك را همواره از آنها دور كنيم؛ چرا كه بسياري از برنامه هاي ويژه كودكان، با هدف آموزش صحيح تهيه و ارائه مي شوند، از اين رو مهم نقش رهبري والدين است كه بايد فرزندشان را به درستي هدايت كنند.
مترجم: مهتاب صفرزاده خسروشاهي
منبع: http://www.metrokc.gov]]>
</TEXT>
</DOC>
<DOC>
<DOCID>HAM2-851112-089</DOCID>
<DOCNO>HAM2-851112-089</DOCNO>
<ORIGINALFILE>/1385/851112/news/_learning.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
تبصره؛ تو زنده اي!محمد امين]]>
</TITLE>
<TEXT>
<IMAGE>/1385/851112/news/012510.jpg</IMAGE>
<![CDATA[
يادش به خير! اولين بار با مفهوم عيني و عملي تبصره در دوره دبيرستان آشنا شدم، زماني كه سقف نمره ام براي قبولي به ناپلئوني هم نرسيد و تجديدي را تجربه كردم. اما بدون آن كه خود بدانم، تبصره مدت ها قبل از اين تجربه، در زندگي من حضور داشت. اين كه جناب پياژه مي گويند زمان درك مفاهيم انتزاعي 12 - 11 سالگي به بعد است، فرمايشي كاملاً منطقي و متين است. تبصره در همه مراحل زندگي من بود؛ ولي معناي عملي آن را زماني فهميدم كه از تبصره اي به نام تك ماده استفاده كردم آن موقع بود كه ارزش تبصره را درك و از ته دل دعا كردم كه همه درس ها تبصره اي باشند!
حالا كه زندگي ام را مرور مي كنم، مي بينم كه با تبصره شانس زنده ماندن و زندگي كردن پيدا كرده ام. اگر شما هم زندگي تان را مرور كنيد، شايد در اين باره كه بسياري از امور زندگي تان با تبصره پيش رفته است، با من همراه شويد.
ما كلي زحمت مي كشيم و ماده و قانون درست مي كنيم، اما در نهايت آنچه كه راهگشا مي شود و مشكلاتمان را حل مي كند، تبصره ها هستند. تبصره چيست؟ تعاريف متعددي براي تبصره وجود دارد: راه نفوذ، راه ميان بر، راه دور زدن و خلاصه هر راهي كه باعث شود، به خواسته مان برسيم يا مشكلي را حل كنيم. تبصره الزاماً هميشه با اين واژه شناخته نمي شود و مترادف هاي زيادي دارد، چون: استثناء، پارتي، زيرميزي، باندبازي، و...؛ اگر چه معروف ترين  كاربرد تبصره به مواد و قوانيني مربوط است كه بايد زندگي ها را به اصطلاح ضابطه مند كنند.
وقتي به مشكلي و مانعي در كارتان برمي خوريد، به طور معمول قبل از هر چيز به چه مي انديشيد؟ قرار نيست اين مشكل هميشه مشكلي اداري يا مالي باشد. به سوژه هاي ديگري نيز مي توان فكر كرد.
- ثبت نام فرزندتان در مدرسه اي خاص نياز به انواعي از تبصره ها دارد.
- بستري شدن در بيمارستان، يك عمل جراحي و رسيدگي هاي بعد از آن، بي نياز از تبصره هايي از نوع پارتي نيست.
- يافتن شغل مناسب، معافيت سربازي، ارتقاي شغلي، حل يك مشكل اداري و غيره، در بسياري از موارد با شدت و قدرت تبصره اي كه از آن استفاده مي كنيد، ارتباط دارند.
- گرفتن وام و برخورداري از ساير امتيازهاي مالي هم در موقعيت هاي زيادي تبصره اي است.
- گاهي معروف شدن و به جايي رسيدن هم شامل تبصره مي شود.
- در مورد سخت ترين قوانين هم، باز هم آنچه مي تواند چاره  ساز باشد تبصره ها هستند وكلا معمولاً بر تبصره ها اشراف كامل دارند.
- حتي گورستان و دفن مرده هم بي نياز از تبصره نيست.
- در تربيت و فرزندپروري هم، تبصره ها بيشتر از اصول و مواد رسمي حاكميت دارند.
- در زناشويي كه هيچ! بدون تبصره ها اصلاً نمي توان زندگي كرد!
- رد شدن از يك خيابان و زنده ماندن و جان سالم به دربردن از ميان ماشين ها، يك تبصره جدي است كه به طور معمول آن را ناديده مي گيريم!
- زنده ماندن در هواي آلوده اي كه ميزان آلودگي آن به استانداردهاي جديدي رسيده است! به طور حتم يك تبصره خنده دار است.
- كارمندي كه با هزاران ترفند خود را به سر برج مي رساند، بدون آن كه خود بداند، تبصره اي زندگي مي كند!
- بچه هاي فقير و بيچاره اي كه با فروش گل و آدامس و روزنامه سر چهارراه ها روز خود را سپري مي كنند، مصداق كاملي از زندگي تبصره اي هستند.
- آن هم كه دري به تخته مي خورد و يك شبه پولدار مي شود، مصداقي از تبصره خوش شانسي است.
- جوايز انواع قرعه كشي هاي بانك و شركت ها و كارخانه هاي توليدي به ما نويد مي دهند كه از تبصره ها قطع اميد نكنيم.
- نويسنده اي كه مي خواهد با درآمد نويسندگي زندگي اش را بچرخاند، بايد جايگاه تبصره را در زندگي بپذيرد.
***
و اين چنين است كه همه اصول، مواد، آيين نامه ها و اساسنامه ها و قوانين رسمي و غيررسمي  ما هميشه با تبصره ها همراه هستند. انگار همه مي دانند كه امور زندگي ما بدون اين تبصره ها پيش نمي رود. زندگي همه ما با فرهنگ تبصره اي مي چرخد و كمتر تمايلي به استفاده از اصول و استانداردها نشان مي دهيم. حد وسط، نقطه تعادل و سطح پذيرش رفتارها و عملكردهاي ما معلوم نيست و هر كدام به هر دري مي زنيم تا به آنچه مي خواهيم برسيم. اين به هر در زدن ها و به تعبيري تمايل به خودمداري، تبصره ها را به وجود مي آورند.
با تبصره به دنيا آمدم، چون از قرار معلوم، اصلاً نبايد به دنيا مي آمدم؛ گاهي مدرسه ها و معلماني داشته ام كه با تبصره خوب بوده اند؛ چند بار با تبصره توانستم به كلاس بالاتر بروم؛ با تبصره ها شرايط سخت و دشوار زندگي را پشت سر گذاشته ام، حالا هم هر جا را نگاه مي كنم تبصره ها را مي بينم و گاهي به راحتي گاهي هم به سختي تشخيص مي دهم. فعلاً كه با تبصره زنده ام؛ از كجا معلوم، شايد خودم هم روزي تبصره شوم!]]>
</TEXT>
</DOC>
<DOC>
<DOCID>HAM2-851112-090</DOCID>
<DOCNO>HAM2-851112-090</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ارزيابي كارشناسان از تصميم شوراي شهر تهران
تثبيت نرخ عوارض مسكن يك شوك مثبت]]>
</TITLE>
<TEXT>
<![CDATA[گروه شهري- كارشناسان حوزه اقتصاد و برنامه ريزي شهري اقدام شوراي شهر براي افزايش نيافتن نرخ عوارض ساخت وساز در سال آينده را شوك رواني مثبت به بازار بحران زده مسكن ارزيابي كرده، اما اعتقاد دارند بحران اين بازار آنچنان شديد است كه اين گونه اقدامات فقط تاثير مقطعي و گذرا دارند.
شوراي اسلامي شهر تهران در آخرين جلسه خود تصميم گرفت نرخ عوارض ساخت و ساز در سال آينده افزايش نيابد.
مهدي چمران اعلام كرد: اين تصميم شورا به دليل افزايش بهاي مسكن در چند ماه گذشته صورت گرفته و اگر چه نرخ عوارض تاثيرمستقيمي بر نوسانات قيمت مسكن ندارد اما شوراي شهر تصميم دارد تا با تثبيت نرخ عوارض ساخت وساز از ايجاد جو رواني بر بازار مسكن جلوگيري كند.
نادر شريعتمداري، رئيس كميسيون برنامه و بودجه شوراي شهر تهران در اين باره گفت: شهرداري تنها در بخش هايي نظير عوارض ايمني و عوارض ساختمان هاي نيمه كاره درخواست افزايش نرخ را داده بود اما شورا تصميم گرفت تا براي جلوگيري از تشديد فضاي رواني در بازار مسكن هيچ يك از عوارض را افزايش ندهد.
شريعتمداري افزود: نرخ عوارض ساخت و ساز در نوسانات قيمت مسكن هيچ تاثيري نداشته است،  ضمن اينكه شوراي شهر دوم در سال هاي گذشته تنها يك بار تغييري در ضرايب عوارض تراكم داده است و آن هم در سال 84 با توجه به دفترچه تهيه شده توسط وزارت دارايي انجام گرفت در آن مورد هم شورا تعيين كرد كه متوسط اين عوارض در كل مناطق تهران از 5/13 درصد بيشتر نباشد.
بقيه از صفحه اول
اين عضو شوراي شهر با بيان اينكه بودجه شهرداري با وجود افزايش چشمگير از تثبيت نرخ عوارض لطمه نخواهد خورد، گفت: شهرداري براي سال آينده منابع جديدي براي درآمد هاي خود نظير استفاده از تسهيلات بانكي و اعتباري و سرمايه گذاري بخش خصوصي در نظر گرفته است كه اين حركت مثبت موجب دوري وابستگي بودجه از عوارض ساخت و ساز مي شود
شريعتمداري افزايش قيمت مصالح ساختماني و افزايش ناگهاني دستمزد كارگران را از دلايل افزايش قيمت مسكن دانست
اشباع ساخت و ساز در تهران
يك كارشناس اقتصاد شهري نيز تأثير اقدام شوراي شهر تهران در تثبيت قيمت عوارض ساخت و ساز را در نوسان قيمت مسكن در پايتخت را عمدتاً يك حركت رواني براي تحت تأثيرقراردادن بازار مسكن دانست.
كمال اطهاري، طرح شوراي شهر را مصلحت جويانه و پاسخي به انتساب افزايش قيمت مسكن به عوارض ساخت و ساز دانست و گفت: عوارض ساخت و ساز در قيمت مسكن اثر تعيين كننده اي ندارد.
او با بيان اينكه موضوع انتساب بالا رفتن قيمت مسكن با مقوله عوارض ساخت و ساز شهري مانند اين است كه در شرايط كنوني جامعه بالا رفتن بودجه عمراني را دليل تورم بدانيم، افزود: در واقع اين كار حواله كردن خلل يك پديده به موضوعي است كه نه تنها عوارض ساخت و ساز كه اقتصاد كل كشور درآن دخيل است.
اطهاري قيمت مصالح ساختماني، پايين آوردن نرخ سود بانكي و ابهام در قيمت ارز به دليل مقوله تحريم را از جمله مواردي دانست كه در نوسان قيمت مسكن موثر است.
او با اشاره به اينكه افزايش جمعيت نسبت به سال هاي قبل در موضوع مسكن نقش مستقيم و مهمي داشته، گفت: بين سال هاي 65 و 75 رشد تهران زير رشد طبيعي و زير يك درصد بوده كه اين رشد بين سال هاي 75 و 85 به 5/1 درصد رسيد و بازار مسكن داغ شد از آن پس اين افزايش باعث شده تا هزينه هاي عمراني بالا برود و نياز به جاده، تونل، شريان هاي رفت و آمدي و... بيشتر شود.
اطهاري گفت: آنچه كه مسلم است اين است كه تهران به حد اشباع رسيده و ديگر نبايد ساخت و سازي در آن صورت گيرد بلكه بايد با انتقال ساخت و ساز به پيرامون بهاي مسكن كاهش پيدا كند، در غير اين صورت قيمت مسكن به همين شدت بالا مي رود.
حميد محمدي، كارشناس برنامه ريزي شهري نيز اعتقاد دارد افزايش غيرمنتظره بهاي مسكن در 3 ماه گذشته عمدتاً جنبه رواني داشته و تابع مستقيمي از مولفه هاي غالب بازار مسكن، از قبيل قيمت مصالح، نرخ عوارض و... نبوده است. وي اضافه مي كند اقدام به موقع دولت مي توانست مانع از بروز چنين شوك زيانباري در بازار مسكن شود و هم اكنون نيز دولت ابزارهاي كافي براي مهار اين شوك و حتي نزديكتر كردن قيمت مسكن به دست كم متوسط قيمت هاي شش ماه گذشته را دارد.
وي اشاره كرد مسكن در ايران گرانترين و بي كيفيت ترين كالا محسوب مي شود و دولت در همه ساليان گذشته نشان داده است در عرصه بازار مسكن، بازيگري ناكارآمد، منفعل و بعضاً پراشتباه است.وي طرح شوراي شهر براي عدم افزايش نرخ عوارض ساخت وساز را در شرايط شوك زده كنوني بازار مسكن داراي تاثيرات رواني مثبت دانست اما اشاره كردكه بحران مسكن اكنون به طور كامل از مهار دولت خارج شده است و در اين باره شهرداري و وزارت مسكن به تنهايي نمي توانند كاري بكنند و كل حاكميت در قالب يك عزم و اراده ملي بايد وارد اين عرصه شود.]]>
</TEXT>
</DOC>
<DOC>
<DOCID>HAM2-851112-091</DOCID>
<DOCNO>HAM2-851112-091</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[3 هزار دستگاه تاكسي فرسوده نوسازي شد]]>
</TITLE>
<TEXT>
<![CDATA[سما: مديرعامل سازمان تاكسيراني شهر تهران از نوسازي 3 هزار دستگاه تاكسي فرسوده تهران در قالب اجراي طرح نوسازي تاكسي هاي فرسوده پايتخت تاكنون خبر داد و گفت: بر اساس جديدترين آمار تاكنون 8 هزار راننده تاكسي در تهران براي شركت در طرح جايگزيني تاكسي هاي فرسوده ثبت نام كرده اند.
حسين تيموري كرماني با بيان اين كه آمار نوسازي تاكسي هاي فرسوده ناوگان تاكسيراني پايتخت نسبت به سال گذشته 2 برابر شده است، افزود: در حال حاضر 10 هزار و 125 دستگاه تاكسي فرسوده در ناوگان تاكسيراني شهر تهران به جابه جايي مسافران مي پردازند كه از اين تعداد تاكنون 3 هزار دستگاه نوسازي شده اند.
 وي گفت: با هماهنگي هاي به عمل آمده با كارخانجات طرف قرارداد تلاش مي كنيم در كوتاه ترين فاصله زماني ممكن بتوانيم تاكسي هاي فرسوده آنها را با تاكسي هاي جديد تعويض كنيم.]]>
</TEXT>
</DOC>
<DOC>
<DOCID>HAM2-851112-092</DOCID>
<DOCNO>HAM2-851112-092</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با موافقت دولت و در صورت تصويبمجلس شوراي اسلامي
پادگان هاي داخل شهرهاي بزرگ به خارج شهر انتقال مي يابند]]>
</TITLE>
<TEXT>
<![CDATA[ايسنا: در صورت موافقت مجلس شوراي اسلامي  و بر اساس بند ل تبصره 2 لايحه بودجه سال 1386 كل  كشور، به  منظور ايجاد تسهيلات براي انتقال پادگان ها، مراكز نظامي  و كارخانجات بزرگ صنعتي- دفاعي از شهرهاي بزرگ به ويژه تهران، وزارت مسكن و شهرسازي يا شهرداري ها مجاز هستند در صورت توافق با ستاد كل نيروهاي مسلح، پادگاني به همان ميزان زيربنا و مساحت در محدوده هاي خارج از شهر احداث و در مقابل آن، پادگان داخل شهر را به گونه اي تملك كنند كه بخشي از مساحت آن به طرح هاي مصوب شهري اختصاص پيدا كند.
اين بند در اجراي مواد 128 قانون برنامه چهارم توسعه و 177 قانون برنامه سوم توسعه(تنفيذي در قانون برنامه چهارم توسعه)عملي خواهد شد.
به موجب اين بند، بانك مركزي موظف است تسهيلات بانكي مورد نياز وزارت مسكن و شهرسازي يا شهرداري ها را براي انجام جابه جايي و انتقال مراكز ياد شده تا سقف يك هزار ميليارد ريال با بازپرداخت 5ساله و تضمين اصل و سود توسط سازمان مديريت و برنامه ريزي كشور و بازپرداخت اين تسهيلات(اصل و سود)توسط وزارتخانه يادشده يا شهرداري ها حسب مورد از محل فروش بخشي از عرصه و اعيان پادگان، مراكز و كارخانجات بزرگ صنعتي- دفاعي موضوع اين بند، تأمين كند.]]>
</TEXT>
</DOC>
<DOC>
<DOCID>HAM2-851112-093</DOCID>
<DOCNO>HAM2-851112-093</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هواي تهران روز به روز مسموم تر مي شود
3 به 200، نسبت آلايندگي خودروهاي اروپا به ايران]]>
</TITLE>
<TEXT>
<IMAGE>/1385/851112/news/012639.jpg</IMAGE>
<![CDATA[
گروه شهري- از حدود 3 ميليون خودروي در حال تردد در شهر تهران 2 ميليون و پانصد هزار خودرو حتي بر مبناي استاندارد 20 سال پيش اروپا آلاينده محسوب شده و بر اساس استاندارد كنوني اروپا مي بايست تردد آنها متوقف شود.
در حالي كه از سال 1379 كارخانه هاي خودروسازي كشور ملزم به رعايت ملاحظات زيست محيطي شده اند، هنوز عمده خودروهاي توليدي كشور آلاينده بوده و همين موجب شده است با وجود هشدارهاي مكرر كارشناسان محيط زيست و بهداشت محيط، آلودگي هواي تهران همچنان روند صعودي داشته باشد.
يوسف رشيدي مديرعامل شركت كنترل كيفيت هوا در اين باره مي گويد كه خودروهاي توليد قبل از سال 79 در هر كيلومتر تردد بين 30 تا 200 گرم آلودگي توليد مي كنند در حالي كه صنعت خودروسازي كشورهاي اروپايي به دليل برخورداري از استانداردهاي يورو 13،2،و4 در حد 3 گرم در هر كيلومتر آلودگي دارند.وي ادامه مي دهد: امسال قريب 70 روز وضعيت هواي تهران در شرايط هشدار بود كه به دليل تداوم اين وضعيت به ويژه در شهريور و بهمن ماه جاري اعلام وضعيت بحران دور از ذهن نمي نمود.
وي با در نظر گرفتن اين كه امسال براي نخستين بار كميته اضطراري آلودگي هوا در تهران هيچ جلسه مشتركي با 16 عضو خود تشكيل نداده و تنها به اعلام يك سري توصيه هاي بهداشتي از طريق رسانه ها اكتفا كرده گفت: گرچه توصيه هاي بهداشتي در شرايطي كه هواي تهران در وضعيت هشدار قرار داشته باشد امري قانوني است اما شخصاً به عنوان يكي از اعضاي كميته اضطراري كاهش آلودگي هوا اين شيوه مديريت را نمي پذيرم و معتقدم به دليل ضعف مصوبات قانوني مشخص نشده چنانچه وضعيت هواي تهران به مدت طولاني در وضعيت هشدار باقي بماند آيا باز هم بايد به اعلام يك سري توصيه هاي بهداشتي اكتفا شود؟وي يكي از عمده ترين راههاي كاهش آلودگي هوا را استفاده 80 درصد مردم از ناوگان حمل و نقل عمومي  دانست كه اين مهم جز در صورت تزريق تعداد لازم اتوبوس، تاكسي، ون، تكميل خطوط مترو و افزايش ظرفيت قطارهاي آن ميسر نيست.حيدرزاده مشاور زيست محيطي شهردار تهران نيز متولي آلودگي هوا را يك كميته اجرايي به همين نام در سازمان حفاظت محيط زيست مي داند كه برخلاف دولت گذشته و به رغم بحراني بودن وضعيت آلودگي هوا به جاي هر دو هفته يك بار هر ماه تشكيل و به بررسي و پيگيري برنامه هاي جامع كاهش آلودگي هوا مي پردازد.
وي خواستار آن شد به منظور تحقق برنامه هاي اين كميته نخست وزن اعضاي آن به سطح وزراي دولت به عنوان عناصر تصميم گيرنده افزايش يابد و مجلس نيز با تشكيل كميسيون محيط زيست كه مهمترين دغدغه هزاره سوم دنيا به شمار مي رود در امر نظارت و پيگيري مصوبات اين كميته نقش مؤثري بازي كند؛ علاوه بر آن تعداد جلسات اين كميته اجرايي به جاي هر ماه به هر هفته يك بار افزايش يابد.
وي در اين باره خواستار به روز شدن مصوبات قانوني شد و گفت: قوانين مربوط به آلودگي هوا مربوط به سال 74 است. از آن موقع تاكنون 11 سال مي گذرد و شهر دچار تحولات بنيادين شده است كه همين امر ضرورت تدوين مقرراتي البته با ضمانت اجرايي و شرايط روز را مي طلبد.]]>
</TEXT>
</DOC>
<DOC>
<DOCID>HAM2-851112-094</DOCID>
<DOCNO>HAM2-851112-094</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه]]>
</TITLE>
<TEXT>
<IMAGE>/1385/851112/news/012630.jpg</IMAGE>
<![CDATA[
رسول آذرگون
در حاشيه رونق دوباره تكدي گري در بعضي از شهرها]]>
</TEXT>
</DOC>
<DOC>
<DOCID>HAM2-851112-095</DOCID>
<DOCNO>HAM2-851112-095</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طرح ساماندهي درختان خيابان وليعصر مورد بررسي قرار مي گيرد]]>
</TITLE>
<TEXT>
<![CDATA[گروه شهري: مشاور شهردار تهران در امور فضاي سبز از بررسي طرح ساماندهي درختان خيابان وليعصر خبر داد و گفت: اصلاح ساختار مديريت نگهداري از درختان تنها راه جلوگيري از مرگ زودرس درختان خيابان وليعصر است.
غلامرضا پزشكي راد، دانشيار دانشگاه تربيت مدرس و مشاور شهردار تهران در امور فضاي سبز ضمن بيان اين مطلب اظهار كرد: شرايط محيطي درختان خيابان وليعصراز زمان كاشت تاكنون نامساعد بوده و به همين دليل پيش بيني مي شود عمر مفيد درختان اين خيابان بسيار كمتر از حد معمول باشد.
وي تصريح كرد: درختان خيابان وليعصر جزو گنجينه هاي زيست محيطي شهر تهران محسوب مي     شود اما كاشت و نحوه نگهداري آنها علمي نبوده و آبياري نامناسب، سوء تغذيه، آلودگي هوا، نامناسب بودن خاك و اجراي عمليات عمراني متعدد باعث شده اين درختان از سلامتي مناسب برخوردار نباشند.
مشاور شهردار تهران افزود: درختان خيابان وليعصردر آستانه دوره انحطاط و مرگ قرار گرفته       اند و در صورتيكه در نحوه نگهداري و حفاظت آنها تغيراتي اساسي صورت نگيرد عمرشان بسيار كوتاه تر از حداكثر عمر مفيد درختان چنار خواهد بود.
پزشكي راد ضمن بيان آنكه اتاق فكر سبز راهكارهاي لازم براي حفظ درختان خيابان وليعصر را بررسي مي كند، گفت: در اتاق فكر سبز به هيچ وجه كار اجرايي انجام نمي شود و تنها نظرات كارشناسي به مسئولان ارائه مي شود.
وي تأكيد كرد: شهرداري ها براساس قانون حفظ فضاهاي سبز شهري مصوبه 1352 موظف اند در مورد تعداد درختان هر منطقه اطلاعات كافي داشته باشند و با توجه به اين موضوع آمار برداري و نصب اتيكت الكترونيك برروي درختان از جمله اقداماتي است كه به منظور حفظ درختان قديمي خيابان وليعصر مفيد واقع خواهد شد.]]>
</TEXT>
</DOC>
<DOC>
<DOCID>HAM2-851112-096</DOCID>
<DOCNO>HAM2-851112-096</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پرسه]]>
</TITLE>
<TEXT>
<IMAGE>/1385/851112/news/012633.jpg</IMAGE>
<![CDATA[
فرصتي تازه
از اين فرصت ها هرازچندگاهي پيش مي آيد اما مي گويند اين يكي فرصتي تازه است، آن هم براي تبادل نظر و تجربيات كارشناسان و مديران عرصه ترافيك. موضوع كنفرانس مهندسي حمل و نقل و ترافيك است و زمان آن هم هفتم و هشتم اسفندماه جاري، ارتقاي دانش و بهره گيري از داشته هاي پژوهشگران اين حوزه از اهداف اين كنفرانس است. كنفرانس در سالن اصلي مركز همايش هاي رازي برگزارمي شود.
30 دوربين ديگر
هر دوربيني كه به فضاهاي ترافيكي شهر اضافه مي شود نياز به حضور چند افسر راهنمايي و رانندگي از بين مي رود. پس مراقب باشيد چون 30 دوربين ديگر به دوربين هاي نظارت تصويري تهران اضافه شده است.
قرار است تعداد دوربين هاي نظارت در پايتخت تا پايان امسال به 200 دستگاه برسد. دوربين هاي جديد در بزرگراه ها و خيابان هاي شرق و جنوب غرب تهران نظير بسيج و آهنگ نصب خواهد شد.]]>
</TEXT>
</DOC>
<DOC>
<DOCID>HAM2-851112-097</DOCID>
<DOCNO>HAM2-851112-097</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازتاب
مديركل سابق محيط زيست تهران به مديركل جديد پاسخ داد:دعوت به مناظره در هواي آلوده]]>
</TITLE>
<TEXT>
<![CDATA[گروه شهريمحمدحسن پيراسته مديركل سابق محيط زيست تهران با انتشار نامه اي سرگشاده، مديركل جديد اين اداره را به مناظره درباره فعاليت هاي انجام شده براي كاهش آلودگي هواي تهران دعوت كرد. با توجه به چاپ گفته هاي مديركل جديد در همين صفحه، بر اساس قانون مطبوعات و بنا به درخواست آقاي پيراسته متن كامل جوابيه او به اين شرح از نظر خوانندگان محترم مي گذرد:
نظر بدان كه مديركل محترم محيط زيست تهران در اظهارنظري غيرمستند و غيركاشناسانه مندرج در صفحه 3 مورخ 26/10/1385 آن جريده محترم مدعي گرديده اند كه بودجه كاهش آلودگي هواي تهران در سال هاي گذشته به طور كامل صرف اموري غير از طرح هاي كاهش آلودگي هوا شده است و ابراز عقيده و تحليلي غيرفني و بيگانه به موضوع داشته اند لذا به عنوان مديركل سابق محيط زيست استان و دبير كميته اجرايي كاهش آلودگي هوا آمادگي خويش را جهت مناظره با ايشان يا هر مدعي ديگري كه متأسفانه بدون كمترين تأمل دانش و اشراف به موضوع اين چنين غيرمسئولانه تلاش هاي نفس گير مسئولان گذشته را مخدوش و بي محابا به قضاوت مي نشينند اعلام داشته و با اعتقاد به روند كاملاً قانوني و منسجم گذشته سردرگمي و آشفتگي موضوع را در مديريت جديد و ارائه آمارها و ارقام غيرقابل تصور و عاري از انديشه منطقي را برملا خواهيم نمود.
سخنان ناسنجيده مندرج در متن مورد اشاره همين بس كه با وجود سند و نسخه تجويز شده بومي و مؤثر در قالب طرح جامع كاهش آلودگي هواي تهران در 9 محور ايشان پيشنهاد نشست سران 3 قوه را جهت انجام بديهي ترين وظيفه محيط زيست استان ارائه مي فرمايند.]]>
</TEXT>
</DOC>
<DOC>
<DOCID>HAM2-851112-098</DOCID>
<DOCNO>HAM2-851112-098</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از سوي شهرداري تهران
چگونگي پرداخت قبوض عوارض سال 85 اعلام شد]]>
</TITLE>
<TEXT>
<![CDATA[گروه شهري- اداره كل تشخيص و وصول درآمد شهرداري تهران با صدور اطلاعيه اي از شهروندان خواست تا نسبت به پرداخت قبوض عوارض سال 85 اقدام كنند.
در اين اطلاعيه آمده است: با توجه به تأخير ايجاد شده در توزيع قبوض عوارض سال 85 و نيز يكسان بودن شماره شناسه هاي قبوض اقساط اول و دوم عوارض نوسازي كه موجب عدم پذيرش آنها توسط شعب بانك ملي شد، شهرداري تهران به كمك سازمان فناوري اطلاعات و ارتباطات شهرداري تسهيلاتي جهت پرداخت قبوض عوارض نوسازي، مشاغل و بهاي خدمات در شعب بانك سپه واقع در شهر تهران فراهم كرده است.
شهرونداني كه مايل به پرداخت هردو قسط اول و دوم عوارض نوسازي به صورت يكجا هستند مي توانند تا مهلت تعيين شده به كليه شعب بانك سپه شهر تهران مراجعه كنند، به همين منظور مهلت پرداخت قسط اول عوارض نوسازي تا تاريخ 30/11/85 تمديد شده است.
بر اساس اين اطلاعيه، ساير قبوض عوارض(مشاغل و بهاي خدمات)نيز تا تاريخ 29/12/85 در شعب بانك سپه قابل پرداخت است و از سوي ديگر شعب بانك ملي هم كماكان وجوه كليه قبوض عوارض نوسازي(قسط هاي اول و دوم به صورت مجزا)، عوارض مشاغل و بهاي خدمات را دريافت مي كنند.]]>
</TEXT>
</DOC>
<DOC>
<DOCID>HAM2-851112-099</DOCID>
<DOCNO>HAM2-851112-099</DOCNO>
<ORIGINALFILE>/1385/851112/news/_shari.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برنامه هاي شهرداري در سالگرد دهه فجر انقلاب اسلامي]]>
</TITLE>
<TEXT>
<IMAGE>/1385/851112/news/012636.jpg</IMAGE>
<![CDATA[
گروه شهري شهرداري تهران برنامه هاي ويژه اي به مناسبت فرارسيدن دهه فجر انقلاب اسلامي تدارك ديده است. در بخشي از اين برنامه ها همزمان با سالروز ورود حضرت امام خميني به ميهن اسلامي جايگاه جلوس سخنراني تاريخي بنيان گذار جمهوري اسلامي ايران گلباران مي شود.
محمود رضاييان مديرعامل سازمان بهشت زهرا و شهردار حرم مطهر حضرت امام خميني گفت: در سالروز ورود تاريخي حضرت امام خميني به ميهن اسلامي و پس از انجام مراسم رسمي در حرم مطهر همزمان با اذان ظهر و عصر و پس از برگزاري نماز جماعت و با حضور دوستداران انقلاب اسلامي، خانواده معظم شهدا و مسئولان لشكري و كشوري و بسيجيان دريادل شهرداري تهران و بسيجيان منطقه تهران طي مراسم باشكوهي جايگاه سخنراني تاريخي حضرت امام خميني گلباران خواهد شد.
10 روز در جماران
از سوي ديگر شهرداري منطقه يك تهران از اجراي برنامه اي با عنوان 10 روز در جماران با همكاري مؤسسه نشر آثار امام خبر داد. اجراي برنامه هاي سخنراني، مداحي و مسابقات فرهنگي با حضور شهروندان ازجمله برنامه هاي 10 روزه در جماران است. همچنين ايستگاه هاي فرهنگي با عنوان انقلاب و محرم در قلب كودكان نيز در مسير راهپيمايان روز 22 بهمن در ميدان آزادي برپا و طي آن برنامه هايي چون نقاشي و خاطره نويسي كودكان و پذيرايي از راهپيمايان انجام مي شود.
درهاي قطعه هنرمندان و شعرا باز مي شود
معاون فرهنگي اجتماعي شهرداري تهران نيز از باز شدن درهاي قطعه هنرمندان و مقبره شعرا در بهشت زهرا به مناسبت روز فرهنگ و تمدن به روي عموم مردم خبر داد.
احمد نوريان گفت كه امسال باتوجه به تقارن روزهاي سوگواري امام حسين ع، آذين بندي شهر با چراغ هاي يكرنگ و بدون تنوع انجام مي شود.
نوريان از شناسايي 34 نقطه مرتبط با موضوع انقلاب در تهران خبر داد و گفت: بر اساس برنامه ريزيهاي انجام شده و با عنوان گردشگري انقلاب، دانش آموزان و اقشار مناطق 22گانه تهران از برنامه هاي متناسب با رخدادهاي هر كدام از نقاط يادشده استفاده خواهند كرد.
به گفته معاون شهردار تهران10، دستگاه اتوبوس آذين بندي شده با حضور هنرمندان نيز در سطح شهر تردد و برنامه هاي مختلف نمايشي از قبيل نمايش آييني، پرده خواني، مسابقات فرهنگي، نقاشي، خطاطي و... را اجرا خواهند كرد.
وي يادآور شد: فرهنگسراها و خانه هاي فرهنگ در مناطق 22گانه شهر تهران طبق دستورالعمل ابلاغ شده برنامه هاي متنوع فرهنگي و ورزشي و همايش ها و جشنواره ها را در ايام دهه فجر اجرا خواهند كرد.
نوريان تصريح كرد: روز 12 بهمن علاوه بر غبارروبي مزار شهدا و حرم امام خميني تلويزيونهاي بزرگي نيز در بهشت زهرا براي پخش برنامه هاي مختلف نصب مي شود.
وي از بهره برداري فاز نخست طرح ساماندهي مزار شهداي گمنام در 19 بهمن خبر داد و گفت: شهردار تهران و معاونين وي نيز براي غبارروبي در مزار شهدا حضور مي يابند.
معاون شهردار تهران گفت: تصاوير بزرگ با موضوع خاطرات انقلاب اسلامي  از ميدان امام خميني تا ميدان انقلاب و تلويزيون هاي بزرگ led چهل تا پنجاه متري در حداكثر10 نقطه از خيابان انقلاب تا ميدان آزادي با پخش برنامه هاي انقلابي و فرهنگي نصب مي شود.
وي در ادامه با بيان اين كه 20 ايستگاه فرهنگي و ايستگاههاي متعدد صلواتي در مسير راهپيمايي روز 22 بهمن داير مي شود، تصريح كرد: پنجاه پايگاه سلامت نيز در مسير راهپيمايي با حضور مددكاران و امدادگران و همكاري هلال احمر و نيروي مقاومت بسيج خدمات لازم را به شهروندان ارائه خواهند كرد.]]>
</TEXT>
</DOC>
<DOC>
<DOCID>HAM2-851112-100</DOCID>
<DOCNO>HAM2-851112-100</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سعود الفيصل خبر داد:
همكاري عربستان با ايران براي حل بحران در منطقه
معاون رئيس جمهوري عراق: ديپلمات هاي ايراني به زودي آزاد مي شوند]]>
</TITLE>
<TEXT>
<![CDATA[گروه سياسي در حالي كه سعود الفيصل از حضور فرستاده عربستان در تهران براي بررسي راهكارهاي جلوگيري از بروز فتنه ميان شيعيان و اهل سنت در عراق و لبنان خبر داده است، روزنامه نيويورك تايمز در گزارشي همكاري تهران و رياض را غيرمعمول خواند و تاكيد كرد: اين ارتباط مي تواند خط مشي آمريكا در منطقه را با مشكل مواجه كند.
مهر در خبري به نقل از خبرگزاري فرانسه نوشت، وزير امور خارجه عربستان در كنفرانس مطبوعاتي مشترك خود با محمد بن عيسي وزير امور خارجه مغرب اعلام كرد: رياض در حال حاضر با تهران براي حل بحران عراق و لبنان تماس دارد.سعود الفيصل گفت: ايران و عربستان براي جلوگيري از بروز فتنه مذهبي در عراق و لبنان همكاري مي كنند.
سفير عربستان در لبنان نيز به تازگي  از تماس هاي كشورش با ايران براي حل بحران لبنان خبر داده بود.
از سوي ديگر به گزارش ايسنا روزنامه نيويورك تايمز در گزارشي نوشته است: تلاشهاي ايران و عربستان واشنگتن را كه در تلاش است از قدرت ايران در منطقه بكاهد در موقعيت بدي قرار داده است. اما از آنجا كه برقراري ثبات در لبنان از اولويت هاي آمريكاست مقام هاي آمريكايي بدون دخالت كردن، به نظاره اين تلاش ها نشسته اند.
در ادامه اين گزارش آمده است: در لبنان اين باور وجود دارد كه اگر تلاشهاي ايران و عربستان به موفقيت انجامد، نتايج كوتاه مدتي در پي خواهد داشت. علاوه بر آن برخي از اين مي ترسند كه سوريه كه بر حزب الله و سرويس هاي امنيتي لبنان نفوذ دارد، تلاش كند هرگونه توافقي را برهم زند.]]>
</TEXT>
</DOC>
<DOC>
<DOCID>HAM2-851112-101</DOCID>
<DOCNO>HAM2-851112-101</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[محمود احمدي نژاد:
رئيس جمهوري اعلام كننده مواضع هسته اي است]]>
</TITLE>
<TEXT>
<IMAGE>/1385/851112/news/012597.jpg</IMAGE>
<![CDATA[
گروه سياسي - رئيس جمهوري با تاكيد بر اين كه سياست هاي كلان نظام در موضوع هسته اي از سوي مقام معظم رهبري ابلاغ شده و دولت موظف به اجراي آن است، گفت: دولت جمهوري اسلامي ايران همانگونه كه خواست و اراده ملي نيز طلب مي كند، موظف به اجراي اين سياست هاست و رييس جمهوري به عنوان مسوول دستگاه اجرايي كشور پيگير و اعلام كننده مواضع هسته اي است.
محمود احمدي نژاد در جلسه صبح ديروز هيات وزيران كه خبر آن را پايگاه اطلاع رساني رياست جمهوري منتشر كرد، با بيان اين كه ملت ايران به فضل خداوند و با تدبير، پايداري و استقامت در حفظ حقوق مسلم خود قاطع و مصمم هستند، تاكيد كرد: دولت موظف به محقق كردن اين اراده ملي است و در دهه فجر امسال مردم ايران ضمن تاكيد بر حفظ حق هسته اي خود، تثبيت و استقرار حق كامل خود در فناوري صلح آميز هسته اي را گرامي خواهند داشت.
وي تصريح كرد: بدخواهان و دشمنان ملت ايران كه به برخي عوامل سست عنصر و يا به برنامه هاي ايجاد ياس و چند دستگي خود در داخل كشور دلبسته اند، بدانند نادرستي تصورات آنان يكبار ديگر در راهپيمايي يوم الله 22 بهمن، به وسيله ملت رشيد ايران آشكار خواهد شد.
رئيس جمهوري همچنين با گراميداشت فرا رسيدن دهه فجر و بيست و هشتمين سالگرد پيروزي انقلاب اسلامي، 12 بهمن روز ورود امام راحل به ميهن عزيز را لطف اعجازگونه الهي توصيف كرد و آن را نقطه عطف تغيير نظام فاسد و ظالمانه شاهنشاهي به حكومت عدالت و تحقق حيات طيبه با استقرار جمهوري اسلامي دانست و تاكيد كرد: 22 بهمن، ميعاد سالانه ملت است و امسال نيز اين روز بزرگ الهي، روز ياس دشمنان خواهد بود. احمدي نژاد همچنين با عرض تسليت عاشوراي حسيني و با اشاره به حركت پيوسته و هميشگي كاروان كربلا، تصريح كرد: كساني مسير كمال و تعالي را طي مي كنند كه به اين كاروان ملحق شده باشند و هر كسي از اين كاروان جدا شود، در هر موقعيتي كه باشد، مسير سقوط را طي مي كند.
وي با اشاره به اين كه مردم هميشه حافظان دين و پشتيبان انديشه ديني بوده اند، از همه دسته هاي عزاداري به خاطر ابراز شور و عشق حسيني و تجلي شعور و معرفت والاي ديني، قدرداني و تاكيد كرد: همه دستگاه هاي فرهنگي و اجرايي بايد تعامل با هيات هاي ديني، به عنوان سرمايه غني و فرهنگي و سياسي كشور را در دستور كار خود قرار دهند و در اين راستا از ظرافت كامل و دقت هاي لازم و مديريت توانمند براي كارهاي فرهنگي استفاده كنند، زيرا ارزش گذاشتن به اخلاص مردم و اعتماد و همكاري با هيات ها منشأ حركت تكاملي و ارتقاي سطح كار فرهنگي و معنوي در جامعه است.
رئيس جمهوري همچنين با خرسندي از خنثي شدن توطئه بدخواهان در ايجاد فتنه و كشتار در نجف اشرف، گفت: فتنه گران در نجف اشرف، با تصور آسيب زدن به حرم مطهر و مراجع عظام و كشتار عزاداران حسيني، اقدام كردند اما به لطف خداوند و با هوشمندي دولت عراق اين توطئه ها خنثي و فتنه گران رسوا شدند.
احمدي نژاد با بيان اين كه روش دشمنان اسلام و فتنه گران در كشتار مردم و سپس تحميل يك نظام سياسي، حركتي رسوا و بي حاصل است، گفت: دشمنان اسلام بدانند اسلام يك حقيقت واحد است و امت اسلامي نيز داراي كتاب و پيامبر واحد است و همه امت اسلامي به اهل بيت پيامبر خود احترام مي گذارند و دشمنان اسلام نخواهند توانست اين حقايق و ارزش ها را از جامعه اسلامي بگيرند و يا كمرنگ كنند. در اين جلسه همچنين تعدادي از پيشنهادهاي دستگاه هاي اجرايي مطرح و پس از بحث و بررسي درباره آن ها تصميم گيري شد.]]>
</TEXT>
</DOC>
<DOC>
<DOCID>HAM2-851112-102</DOCID>
<DOCNO>HAM2-851112-102</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجمع تشخيص مصلحت نظام:
مواضع تند آلمان در برابر ايران توجيه پذير نيست]]>
</TITLE>
<TEXT>
<IMAGE>/1385/851112/news/012591.jpg</IMAGE>
<![CDATA[
گروه سياسي - رئيس مجمع تشخيص مصلحت نظام روز گذشته در ديدار با هربرت هونزوويتس سفير جديد آلمان در جمهوري اسلامي ايران از روند مذاكرات و فشار آمريكا و غربي ها از جمله آلمان به ايران به شدت انتقاد كرد.
آيت الله اكبر هاشمي رفسنجاني در اين ديدار با توجه به روابط ديرينه و رو به پيشرفت با آلمان در مقايسه با ساير كشورهاي اروپايي از مواضع كشور آلمان ابراز تعجب كرد و تندروي هاي در پيش گرفته شده را توجيه ناپذير دانست.
به گزارش روابط عمومي مجمع تشخيص مصلحت نظام، وي همچنين محدوديت هاي ايجاد شده توسط آلمان را در زمينه هاي بانكي، بيمه اي، سرمايه گذاري، فني و فرهنگي كه ربطي هم به قطعنامه شوراي امنيت ندارند، تعجب برانگيز خواند. هاشمي رفسنجاني، پيش شرط مذاكره را نه تنها سازنده ندانست بلكه آن را اشتباهي خواند كه علاوه بر منافات آن با غرور ملي ايرانيان باعث تخريب فضاي مثبت موجود در مذاكرات نيز شده است.
رئيس مجمع تشخيص مصلحت نظام تصريح كرد: جمهوري اسلامي ايران به دنبال سلاح هسته اي نيست و اين واقعيتي است كه غربي ها بويژه آمريكا بايد آن را درك كنند.
هاشمي رفسنجاني با ابراز تاسف نسبت به اينكه آمريكاييها هنوز هم به دنبال محاسبات غلط خود هستند، تجديد مذاكرات بدون پيش شرط را راه حل مناسبي براي حل مشكلات موجود دانست و گفت: ايجاد تنش به نفع هيچ يك از طرفين نيست.
رئيس مجمع تشخيص مصلحت نظام افزود: ايجاد آرامش در منطقه نه تنها به نفع ايران بلكه تمام كشورهاي منطقه و جهان است و همكاري هاي جمهوري اسلامي ايران در خصوص مسائل منطقه اي ازجمله افغانستان و عراق با كشورهاي منطقه و غربي بيانگر تلاش ايران در زمينه ايجاد اين آرامش است.
وي در ادامه تاكيد كرد: ايران آمادگي دارد تا به هر نحو ممكن اين اعتماد را به جهانيان بدهد كه آماده برطرف كردن هرگونه سوءظن مطرح شده است.
هربرت هونز وويتس سفير جديد آلمان در ابتداي اين ديدار با اشاره به روابط خوب دو كشور آلمان و جمهوري اسلامي ايران گفت: براي اولين بار در اوايل پيروزي انقلاب به ايران آمده بوديم و در ديدار امروز نشان داديد كه هنوز هم جمهوري اسلامي ايران مواضع اصولي دارد و مي توان با مذاكرات و مسائل و مشكلات پيش رو را حل كرد.
وي با بيان اينكه احساس نارضايتي ايرانيان را از صدور قطعنامه درك كنيم گفت: از ابتدا نيز حق استفاده صلح آميز از انرژي هسته اي را قبول داشته و از نظر محتوايي نيز در اين خصوص به ايرانيان نزديك هستيم. سفير آلمان، ايران را كشوري استراتژيك و بسيار مهم در منطقه خواند و افزود: براي آلماني ها راه حل مسئله گشوده شدن مجدد باب مذاكره بوده و جلب اعتماد طرفين را در اين امر ضروري مي دانيم.]]>
</TEXT>
</DOC>
<DOC>
<DOCID>HAM2-851112-103</DOCID>
<DOCNO>HAM2-851112-103</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مراسم ويژه دستاوردهاي هسته اي در دهه فجر]]>
</TITLE>
<TEXT>
<![CDATA[گروه سياسي - معاون اجرايي شوراي هماهنگي تبليغات اسلامي ضمن گراميداشت بيست و هشتمين سالگرد پيروزي انقلاب اسلامي و تقارن آن با ايام محرم، شعار برنامه هاي دهه  فجر را حماسه  حسيني تا انقلاب خميني عنوان كرد و افزود: امسال همراه با برگزاري سالگرد پيروزي انقلاب مراسم ويژه دستاورد صلح آميز هسته اي در روز  22 بهمن ماه با سخنراني رئيس جمهوري برگزار مي شود.
محسن صباغ در نشستي با خبرنگاران كه ايسنا خبر آن را منتشر كرد، با بيان اين كه برنامه هاي بيست و هشتمين سالگرد فجر پيروزي امسال از روز عيد غديرخم با نورافشاني آغاز شده است اظهار داشت: امسال به دليل تقارن شب  22 بهمن ماه با ماه محرم نورافشاني و گلباران انجام نخواهد شد. مراسم رسمي روز  12 بهمن ماه ساعت  33‎/9 دقيقه صبح همزمان با سالروز ورود تاريخي حضرت امام خميني به كشور با بانگ تكبير، زنگ مدارس، سوت قطارها، كشتي ها، نواي قرآن از مناره هاي مساجد، ناقوس كليساها همراه با حضور اقشار مختلف مردم و اقليت هاي مذهبي آغاز مي شود. وي افزود: پس از اجراي برنامه هاي مختلف و نثار گل توسط نخبگان و افتخارآفرينان المپيادها بيانيه  ستاد دهه  فجر قرائت مي شود و حجت الاسلام سيدحسن خميني و رئيس مجمع تشخيص مصلحت نظام سخنراني خواهند كرد. صباغ غباروبي، عطرافشاني و تزيين حرم حضرت امام خميني(ره)، برگزاري مسابقات ورزشي و فرهنگي و افتتاح پروژه هاي مختلف را از ديگر برنامه هاي ايام دهه  فجر برشمرد و يادآور شد: هماهنگي هاي لازم با شركت واحد اتوبوسراني و مترو براي حمل و نقل شهروندان به حرم مطهر امام خميني انجام شده است.
به گفته  مسئول كميته  مراسم ستاد دهه  فجر مراسم ميهماني لاله ها در گلزار شهدا  19 بهمن ماه در تهران و سراسر كشور برگزار و مزار شهدا به همراه قرائت پيام مقام معظم رهبري گلباران مي شود. وي با اشاره به حضور  250 خبرنگار خارجي براي پوشش خبري راهپيمايي روز  22 بهمن، اظهار داشت: مراسم ويژه اي هم توسط نمايندگي هاي ايران در خارج از كشور با همكاري سازمان فرهنگ و ارتباطات اسلامي و كميته  بين المللي ستاد دهه  فجر انجام مي شود.
صباغ از بيمه شدن تمامي شركت كنندگان در مراسم  12 و  22 بهمن خبر داد و يادآور شد: مراسم  22 بهمن ماه ساعت  10 صبح در ميدان آزادي با حضور ميهمانان لشكري و كشوري، سفيران و نمايندگان كشورها آغاز مي شود و رئيس جمهوري نيز در اين مراسم سخنراني خواهد كرد.
رژه نمادين موتورسواران
همزمان با آغاز دهه فجر انقلاب اسلامي و ورود تاريخي حضرت امام خميني به ميهن اسلامي در روز 12 بهمن 1357 رژه موتورسواران نيروهاي مسلح و بسيج در تهران و مراكز استان ها انجام مي شود.
اوج اقتدار صنايع دفاعي
وزارت دفاع و پشتيباني نيروهاي مسلح با صدور بيانيه اي با گراميداشت دهه فجر انقلاب اسلامي، از اين انقلاب الهي به عنوان تداوم نهضت حسيني و پيروزي خون بر شمشير ياد كرد.
در اين بيانيه آمده است: وزارت دفاع و پشتيباني نيروهاي مسلح در اجراي وصاياي سياسي، الهي امام خميني(ره)و فرامين مقتدرانه فرمانده معظم كل قوا مفتخر است اعلام كند در بيست و هشتمين بهار آزادي صنايع دفاعي وزارت دفاع به عنوان صنايعي پويا و بومي در اوج اقتدار و خوداتكايي، كليه نيازمندي هاي نيروهاي مسلح را طراحي، توليد و در اختيار آنان قرار مي دهد.]]>
</TEXT>
</DOC>
<DOC>
<DOCID>HAM2-851112-104</DOCID>
<DOCNO>HAM2-851112-104</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبير شوراي عالي امنيت ملي در پي پيشنهادهاي البرادعي و ايوانف مطرح كرد
دور تازه رايزني هاي هسته اي
مراسم ويژه دستاوردهاي هسته اي در دهه فجر برگزار مي شود]]>
</TITLE>
<TEXT>
<![CDATA[گروه سياسي- سخنان روز گذشته دبير شوراي عالي امنيت ملي درباره تحولات برنامه هسته اي ايران نشان از رضايت وي از تحولات چند روز پيش در رابطه با پرونده هسته اي كشورمان داشت. به گزارش خبرگزاري مهر، علي لاريجاني پس از ديدار با عادل عبدالمهدي، معاون رئيس جمهور عراق در جمع خبرنگاران درباره طرح موسوم به طرح البرادعي كه بر اساس اطلاعات مندرج در رسانه ها طرحي مبني بر تعليق همزمان غني سازي اورانيوم از سوي ايران و تحريم هاي شوراي امنيت است، گفت: حقيقت طرح البرادعي آغاز مذاكرات است تا از اين طريق مسئله حل شود.
لاريجاني با بيان اين كه هنوز نكات اصلي و جزئي اين طرح مشخص نشده، اظهار داشت: ما نيز به چنين طرحي اعتقاد داريم و بر اين باوريم كه مسئله بايد از طريق مذاكرات حل شود و اين همان چيزي است كه آقاي البرادعي در گفت وگو با بنده به آن اشاره كرده است.
همچنين به گزارش ايسنا لاريجاني در پاسخ به اين سؤال كه آيا ايران حاضر است در قالب ايده البرادعي غني سازي را براي مدت محدود تعليق كند، گفت: من نمي دانم چرا شما ايده آقاي البرادعي را طرح مي دانيد چون ايشان طرحي را به ما ارائه نكردند.
ايشان اصل اين طرح را مذاكراتي دانستند كه به نحوي طرفين را به يكديگر نزديك سازد كه ما در اين جهت همفكريم، اما اين كه چيزي به عنوان اجزاي اين طرح به ما ارائه شود وجود ندارد.
وي در پاسخ به اين سؤال كه موضع ايران نسبت به عدم تعليق فعاليت هاي هسته اي  خود تغيير نكرده است، گفت: ما مسير اشتباهي نرفته بوديم كه الآن بخواهيم آن را اصلاح كنيم. لاريجاني همچنين درباره اقدام بعدي شوراي امنيت برضد ايران گفت: در اين زمينه براي بحث و بررسي و صحبت وقت زياد داريم.
لاريجاني در رابطه با طرحي كه گفته مي شود ايگور ايوانف همتاي روسي وي در جريان سفر اخير خود به تهران به مقامات كشورمان ارايه كرده، افزود: طرحي به اين معنا كه بسته جديدي باشد مطرح نشده است، اما علاقه آقاي ايوانف اين بود كه از طريق يك نوع مذاكرات بتوانيم به نتيجه برسيم تا شرايط فعلي با آرامش توأم شود. همچنين در اين مذاكرات سناريوهايي در اين زمينه مطرح شد.
معاون رئيس جمهور عراق نيز در اين نشست خبري درباره سرنوشت ديپلمات هاي ايراني ربوده شده در اربيل گفت: به ما قول داده شده است در آينده نزديك اين ديپلمات ها آزاد شوند.
عادل عبدالمهدي افزود: اطمينان مي دهم كه از سوي دولت عراق اهتمام و حساسيت فراواني براي آزادي اين ديپلمات ها صورت مي گيرد. وي همچنين از تلاش دولت عراق براي آزادي زائران ايراني كه توسط نيروهاي آمريكايي در عراق بازداشت شده اند، خبر داد.
عبدالمهدي با اشاره به فعاليت هاي گروهك منافقين در عراق نيز گفت: اين وظيفه دولت عراق است كه فعاليت اين گروه را خنثي كند]]>
</TEXT>
</DOC>
<DOC>
<DOCID>HAM2-851112-105</DOCID>
<DOCNO>HAM2-851112-105</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[انجام مقدمات برگزارياجلاس كشورهاي همسايه عراق]]>
</TITLE>
<TEXT>
<![CDATA[گروه سياسي- وزير خارجه عراق با ارسال پيامي براي وزير امور خارجه  كشورمان از وي براي شركت در اجلاس كشورهاي همسايه عراق در بغداد دعوت كرد.
در اين پيام هشيار زيباري با اشاره به سوابق برگزاري اجلاس وزراي خارجه همسايگان عراق در چهار سال گذشته در پايتخت هاي كشورهاي همسايه تصريح كرد: عراق از پيشنهاد برگزاري اجلاس در بغداد استقبال كرده و از جناب آقاي متكي به منظور شركت در دهمين اجلاس وزراي خارجه همسايگان عراق در بغداد دعوت به عمل مي آورد.
زيباري اظهار اميدواري كرد كه وزير امور خارجه  كشورمان شخصاً در رأس يك هيأت عالي رتبه در آن شركت نمايد.
وزير امور خارجه كشورمان نيز با پذيرش دعوت، ابراز اميدواري كرد با تشريك مساعي تمامي كشورهاي همسايه بتوان در مساعدت به مردم و دولت عراق موجبات برقراري امنيت و ثبات عراق را فراهم سازد.
پيشنهاد برگزاري اجلاس دهم وزراي خارجه همسايگان در بغداد اخيراً در سفر وزير امور خارجه  سوريه به تهران از سوي وزير امور خارجه  كشورمان مطرح گرديد كه از سوي وي مورد استقبال و مقرر گرديد به طور مشترك اين ابتكار به طرف عراقي منعكس و پيگيري شود.]]>
</TEXT>
</DOC>
<DOC>
<DOCID>HAM2-851112-106</DOCID>
<DOCNO>HAM2-851112-106</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<![CDATA[ايسنا: دبيركل جامعه زينب(س)گفت: جامعه زينب(س)در حال ارزيابي عملكرد مجلس هفتم است تا تصميم بگيرد كه تركيب وارد شده به مجلس هفتم را گسترش دهد يا افراد جديد تري را وارد صحنه كند. مريم بهروزي ادامه داد: همچنين در حال بررسي هستيم كه براي مجلس آينده از چهره هاي جديد و چهره هاي قديمي، جهت كانديداتوري استفاده كنيم يا خير؛ ضمن آن كه نحوه تعامل با ديگر گروه هاي اصولگرا نيز در دست بررسي است. وي درباره  رابطه  دولت و مجلس شوراي اسلامي  گفت: وظايف پارلماني نمايندگان، بالاتر از مسائل جناحي و حزبي است؛ بنابراين نمايندگان وظيفه دارند به صورت مستقيم بر كار دولت نظر داشته و انتقادات منصفانه خود را بيان كنند؛ حتي از وزير و رئيس  جمهوري سؤال داشته باشند.
باشگاه خبرنگاران جوان: دبيركل خانه احزاب به همراه اعضاي شوراي مركزي و رؤساي كميته هاي خانه احزاب با بشار اسد رئيس جمهور سوريه، عبدا... احمد دبيركل حزب بعث و معاون رئيس جمهور و جبهه مترقي سوريه ديدار كردند. سيد حسين موسوي تبريزي دبيركل خانه احزاب در خصوص ديدارهاي خانه احزاب در سوريه خاطرنشان كرد: در گفت وگوهايمان، به اشتراكات بسياري در مورد مسايل بين المللي مانند انرژي صلح آميز هسته اي ايران، مسايل لبنان و موضع گيري در برابر اسرائيل رسيديم. وي با اشاره به ديدار مسئولين خانه احزاب با بشار اسد رئيس جمهور سوريه گفت: رئيس جمهور سوريه در اين ديدار تاكيد بسياري بر ادامه ارتباطات حزبي و همچنين تبادل دانشجو بين دو كشور داشتند زيرا معتقد بودند اگر دانشجوي سوري به ايران بيايد مروج فرهنگ ايران در سوريه خواهد بود.
مهر: لطف الله فروزنده قائم مقام دبيركل جمعيت ايثارگران، درباره ارتباط اصول گرايان با دولت در يك سال اخير به ويژه پس از انتخابات شورا ها اظهار داشت: ممكن است اصول گرايان بعضاً به برخي عملكرد هاي دولت انتقاد داشته باشند، ولي اين انتقاد ها را نبايد بر سر سفره مردم بياورند؛ از اين رو مناسب است آن را در يك مجلس دوستانه با دولت در ميان بگذارند و فعاليت هاي دولت نيز نشان مي دهد كه به اين انتقاد ها توجه مي كند كه نمونه اخير آن تدوين بودجه سال 86 است؛ چرا كه اگر نگاهي گذرا به اين بودجه داشته باشيم، متوجه مي شويم با بسياري از شاخص هايي كه مورد نظر نمايندگان مجلس بوده، همخواني دارد. من معتقدم اين بودجه مي تواند تحولي در كشور ايجاد كند.
ايسنا: عضو شوراي مركزي جامعه روحانيت مبارز با بيان اين كه همكاري اصولگرايان با دولت را مناسب مي دانم گفت: اين كه ما بگوييم در جريان اصولگرا دو جريان منتقد و حامي  دولت وجود دارد، اشتباه است. البته ممكن است كه بعضاً اصولگرايان نسبت به دولت انتقاداتي داشته و نقطه  نظرات خاصي داشته باشند ولي اين انتقاد موجب افتراق يا مقابله با دولت نمي شود. سيد رضا اكرمي  با بيان اين كه به هر حال رئيس جمهوري نيز جزء جريان اصولگراست، اظهار داشت: اصولگرايان وظيفه خود مي دانند كه از دولت حمايت كنند. گرچه انتقاداتي نسبت به عملكرد دولت در برخي مواقع دارند.
ايسنا: معاون دبيركل جبهه مشاركت ايران اسلامي درباره چالش هايي كه اصلاح طلبان تا انتخابات مجلس هشتم با آن مواجه هستند، گفت: مهم ترين چالشي كه براي اصلاح طلبان ايجاد مي كنند تخطئه  تحزب است. حسين كاشفي ادامه داد: چالش ديگر ايجاد تنگنا در حوزه رسانه اي است و يكي از مسائلي كه بايد مورد توجه قرار گيرد، همين است كه اصلاح طلبان امكان ارتباط مردمي ندارند.]]>
</TEXT>
</DOC>
<DOC>
<DOCID>HAM2-851112-107</DOCID>
<DOCNO>HAM2-851112-107</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فرمانده كل سپاه:
احتمال حمله  نظامي به ايران بسيار ضعيف است]]>
</TITLE>
<TEXT>
<![CDATA[گروه سياسي فرمانده كل سپاه پاسداران انقلاب اسلامي احتمال صدور قطعنامه  شديدتر عليه كشورمان را پس از پايان يافتن مهلت 60 روزه رد نكرد و در عين حال احتمال حمله نظامي عليه كشورمان را بسيار ضعيف خواند.
سرلشكر سيد يحيي صفوي كه در جمع كاركنان ستاد مشترك و به مناسبت ايام سوگواري عزاي حسيني سخن مي گفت و دفتر فرماندهي كل سپاه خبر آن را انتشار داد، با گراميداشت ايام تاسوعا و عاشورا با اشاره به تهديدات دشمنان به ويژه آمريكا و رژيم صهيونيستي، اين تهديدات را بيشتر در بعد جنگ رواني و فشار اقتصادي ارزيابي كرد و اظهار داشت: دشمنان با ايجاد جنگ رواني و با حجم سنگيني از تبليغات مسموم و شايعات، عمليات رواني شديدي را عليه كشورمان آغاز كرده اند كه اين امر در اكثر سخنراني ها و مصاحبه هاي سياسيون و نظاميون آنها آشكار است و هدف آنها از اين كار فشار بر افكار عمومي و ايجاد يأس و نوميدي در بين ملت شريف ايران است.
وي آمادگي نيروهاي مسلح به ويژه سپاه پاسداران را براي مقابله با تهديدات احتمالي دشمنان بسيار خوب ارزيابي كرد و گفت: دشمنان ما(آمريكا و رژيم صهيونيستي)هركدام در باتلاقي از مشكلات گير كرده اند و بسيار هم ضربه پذيرند و ما با اشراف كامل اطلاعاتي و با داشتن نيروهاي مسلح قدرتمند، از آمادگي لازم براي مقابله با هرگونه تهديد نظامي برخورداريم و هر توطئه اي عليه كشورمان را به شدت پاسخ مي دهيم.]]>
</TEXT>
</DOC>
<DOC>
<DOCID>HAM2-851112-108</DOCID>
<DOCNO>HAM2-851112-108</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
2 نكته در سياست خارجي ايران محمدرضا باهنر]]>
</TITLE>
<TEXT>
<![CDATA[2 محور را اين روزها مي توان به عنوان محورهاي اصلي بحث سياست خارجي ما مطرح كرد، اولين نكته پيشنهاد مقام معظم رهبري در ديدار عصر يكشنبه ايشان با ايگور ايوانف، دبير شوراي امنيت ملي روسيه مبني بر پايه گذاري سازماني مربوط به همكاري گازي مانند اوپك است. اين امر قطعاً پيشنهاد خوب و قابل بررسي است. البته با حفظ اين نكته كه بحث گاز تا حدودي با نفت متفاوت است، چرا كه حمل گاز به راحتي حمل نفت نيست و هزينه بالايي را در پي دارد. از سوي ديگر مشتري هاي گاز خيلي محدودتر از مشتري  هاي نفت هستند. نفت را در بازار آزاد مي توان فروخت و به هر نقطه منتقل كرد، ولي گاز شرايط ويژه خود را دارد. تمامي اين نكات باعث مي شود تا زمينه هاي تشكيل سازماني تخصصي مانند اوپك براي گاز ضروري و مهم به نظر آيد. از سوي ديگر منابع نفتي قبل از گاز تمام مي شود، لذا در آينده كشورهاي داراي گاز حرف هاي مهمي را در جهان براي زدن خواهند داشت.
در هر صورت ما بايد پيشنهاد مقام معظم رهبري را در قالب يك پروژه فعال كنيم و در اين زمينه از ديپلماسي خارجي خود به نحو احسن و در جهت كاهش مقاومت هاي خارجي بهره ببريم. توليدكننده ها و مصرف كننده ها همگي در توليد و فروش انرژي نقش به سزايي دارند و قطعاً با تشكيل چنين سازماني مقاومت جدي مصرف كنندگان برانگيخته خواهد شد، لذا بخش هاي اقتصادي وزارت خارجه مي توانند در اين ميان نقشي اساسي ايفا كنند. به هر حال نبايد فراموش كنيم تشكيل اين سازمان قدم بزرگ و مباركي است.
دومين نكته اي كه سياست خارجي ايران را اين روزها تحت تأثير خود قرار داده برخي زمزمه ها و جنگ هاي رواني در مورد احتمال حمله نظامي آمريكا به ايران است. تهديد نظامي ايران سابقه زيادي دارد و امري جديدالوقوع به شمار نمي آيد. تحليل سياسي ما اين است كه اين اتفاق، يعني حمله نظامي، رخ نخواهد داد. آمريكا در حال حاضر درگيري سنگيني در كشورهاي منطقه دارد و در عراق، لبنان، فلسطين و حتي افغانستان داراي مشكلات فراواني مي باشد. البته ما نبايد اين نكته را از ياد ببريم كه جمهوريخواهان در بسياري از موارد براي فرار از بحران استراتژي فرار به جلو را برگزيده اند و بحران بزرگ تري را ايجاد كرده اند، اما در شرايط فعلي تحليل سياسي ما بر اين است كه اين حمله رخ نخواهد داد، چرا كه مردم آمريكا و در ضمن بعضي از جمهوريخواهان مخالف اين استراتژي هستند و اين امر نقش بازدارنده اي را در اين ميان خواهد داشت. البته تحليل سياسي ما باعث نخواهد شد كه مسئولين نظامي از اين تهديدها غفلت كنند. آنان بايد از بعد نظامي تصورشان اين باشد كه حمله رخ خواهد داد و مسئولين نظامي ما هم در حال حاضر چنين عمل كرده اند.
*نايب رئيس اول مجلس شوراي اسلامي]]>
</TEXT>
</DOC>
<DOC>
<DOCID>HAM2-851112-109</DOCID>
<DOCNO>HAM2-851112-109</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون رئيس جمهوري عراق در تهران:
ديپلمات هاي ربوده شده ايراني به زودي آزاد مي شوند]]>
</TITLE>
<TEXT>
<![CDATA[گروه سياسي - معاون رئيس جمهوري عراق با بيان اينكه تلاش هاي بسياري در زمينه آزادي ديپلمات هاي ايراني ربوده شده توسط نيروهاي آمريكايي در اربيل انجام گرفته، از آزادي اين ديپلمات ها در آينده نزديك خبر داد.
عادل عبدالمهدي در كنفرانس خبري مشترك با علي لاريجاني كه عصر ديروز برگزار شد، ديدارش با دبير شوراي عالي امنيت ملي كشورمان را مفيد ارزيابي كرد و افزود: در اين ديدار از مواضع بسيار خوب جمهوري اسلامي ايران در حمايت از دولت، ملت و مبارزان عراقي چه در زمان صدام و چه در روند سياسي كنوني قدرداني شد.
معاون رئيس جمهوري عراق در پاسخ به سئوالي در رابطه با ادعاهاي برخي مقامات آمريكايي مبني بر دخالت ايران در امور داخلي كشورش گفت: با توجه به شرايطي كه عراق در حال حاضر دارد، فضاي امنيتي ويژه اي در كشور ما حكمفرماست كه شكل گيري اين فضاي خاص علت هاي متفاوتي ازجمله حضور نيروهاي آمريكايي، برخي باقيماندگان نيروهاي صدام و بعضا پيامدهاي جنگ هاي پيشين عراق با كشورهايي چون ايران دارد.
آزادي ديپلمات ها
عادل عبد المهدي در ارتباط با آخرين مراحل آزادي ديپلمات هاي ربوده شده كشورمان توسط نيروهاي آمريكايي در اربيل عراق اظهار داشت: با توجه به همكاري هاي بسيار خوب دو كشور در عرصه هاي مختلف، ما درباره آزادي اين ديپلمات ها تلاش هاي بسيار كرده ايم و همكاري هاي خوبي هم در اين زمينه صورت گرفته است. وي با بيان اينكه پيگيري اين امور و مباحث مشابه آن همچون حل موضوع منافقين از وظايف دولت عراق است، تاكيد كرد: قول داده شده كه در آينده اي نزديك اين ديپلمات ها آزاد شوند.
تامين امنيت زائران
معاون رئيس جمهوري عراق در بخش ديگري از اظهاراتش در رابطه با تامين امنيت زائران ايراني كه با هدف زيارت عتبات عاليات به كشور عراق سفر مي كنند اظهار داشت: اين اطمينان را به شما مي دهيم كه دولت عراق حساسيت فراواني بر روي امنيت شهروندان ايراني داشته و دارد.]]>
</TEXT>
</DOC>
<DOC>
<DOCID>HAM2-851112-110</DOCID>
<DOCNO>HAM2-851112-110</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[مجمع تشخيص مصلحت نظام: همايش ملي سند چشم انداز جمهوري اسلامي ايران در افق 1404 ظرفيت ها، وابستگي ها، چالش ها و فرصت ها در تهران برگزار مي شود. دبيرخانه مجمع تشخيص مصلحت نظام بر اساس رهنمودهاي مقام معظم رهبري اقدام به برگزاري همايشي تحت عنوان همايش ملي سند چشم انداز جمهوري اسلامي ايران در افق 1404، ظرفيت ها، بايستگي ها- چالش ها و فرصت ها كرده است. اين همايش در 3 محور جنبه هاي نظري سند چشم انداز، تأملات اجرايي و فرهنگ سازي و چگونگي ايجاد عزم ملي براي تحقق سند چشم انداز در 12 و13 اسفند ماه برگزار مي شود.
سياست خارجي: وزير دفاع ونزوئلا در يك كنفرانس مطبوعاتي از برنامه  مشترك ايران و ونزوئلا براي ساخت هواپيماي بدون سرنشين خبر داد. رائول ايساياس بادوئل، وزير دفاع ونزوئلا در اين نشست كه ايسنا به نقل از آسوشيتدپرس خبر آن را منتشر كرد، گفت: مسئله اصلي ساخت هواپيماهاي بدون سرنشين است كه عامل عملياتي مهم اين پروژه نيروي هوايي ما مي باشد كه به پيشرفت هايي نيز در اين زمينه دست يافته است. ما در ساختن هواپيماها به خصوص هواپيماهاي بدون سرنشين پيشرفت كرده ايم. وزير دفاع ونزوئلا به خبرنگاران گفت كه اين هواپيماها نه تنها براي مقاصد نظامي بلكه براي ساير مقاصد از جمله مقاصد محيطي و امنيتي نيز به كار گرفته خواهند شد.
وزارت خارجه: سخنگوي وزارت امور خارجه شهادت و مجروح شدن تعدادي از مردم بيگناه و عزاداران امام حسين ع در عراق و پاكستان را اقدامات تروريستي و ضداسلامي دانسته و شديداً آن را محكوم كرد. سيد محمدعلي حسيني با اشاره به ضرورت واكنش سازمان كنفرانس اسلامي نسبت به اين گونه اقدامات تروريستي افزود: واكنش سازمان كنفرانس اسلامي نسبت به اين گونه حوادث تأسف  بار و تلخ و اقدامات ضداسلامي مي  تواند در جلوگيري از تكرار اين گونه رخدادها و ايفاي مسئوليت هاي كشورهاي اسلامي در تقويت وحدت و صيانت از جان و حرمت خون مسلمانان مؤثر واقع شود.
سياست خارجي:  آمريكا فروش هرگونه قطعات يدكي جنگنده هاي اف -14 به ايران را متوقف كرده و ادعا كرد كه هرگونه تلاش ايران براي متوقف كردن جريان نفت خليج فارس به ضرر تهران تمام خواهد شد. پنتاگون روز سه شنبه فروش هرگونه قطعات يدكي جنگنده هاي اف - 14 را متوقف كرد و با تكرار ادعاي خود مبني بر نظامي بودن برنامه هسته اي ايران گفت: با توجه به نگراني اعضاي كنگره مبني بر اين كه برخي قطعات ممكن است به دست ايران بيفتد اين اقدام درستي محسوب مي شود.
سياست خارجي:  جلسه استماع دادگاه مربوط به استرداد نصرالله تاجيك سفير سابق ايران در اردن كه آمريكا خواستار تحويل گرفتن وي به اتهام فروش تجهيزات نظامي است، به 20 مارس(29 اسفند)موكول شد. به گزارش خبرگزاري فرانسه، نصرالله تاجيك 53 ساله در دادگاه شهر وست مينيستر انگليس حاضر شد و گفت خانواده اش از زماني كه مقامات آمريكايي وي را به مشاركت در يك شبكه قاچاق اسلحه متهم كردند، در ترس به سر مي برد. تاجيك روز 26 اكتبر به دست اسكاتلنديارد در خانه اش در دورهام در شمال شرق انگليس دستگير شد. وي كارشناس افتخاري مؤسسه مطالعات اسلامي و خاورميانه در دانشگاه دورهام است. سفير سابق ايران در اردن متهم به تلاش براي تهيه كردن تسليحات ديد در شب براي ايران است.]]>
</TEXT>
</DOC>
<DOC>
<DOCID>HAM2-851112-111</DOCID>
<DOCNO>HAM2-851112-111</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[برگزاري شام غريبان حسيني با حضور رهبر معظم انقلاب]]>
</TITLE>
<TEXT>
<![CDATA[گروه سياسي - شام غريبان امام حسين ع سيد و سالار شهيدان و ياران با وفايش با حضور حضرت آيت الله خامنه اي در حسينيه امام خميني ره برگزار شد.
در اين مراسم معنوي و حسيني، محمود احمدي نژاد رئيس جمهوري، سيد محمود هاشمي شاهرودي رئيس قوه قضائيه، علي لاريجاني دبير شوراي عالي امنيت ملي، پرويز داودي معاون اول رئيس جمهوري، سيد حسن خميني، برخي از وزراي دولت نهم، سيد يحيي صفوي فرمانده سپاه پاسداران، اسماعيل احمدي مقدم فرمانده نيروي انتظامي، مهدي كروبي و برخي ديگر از مسئولين لشگري و كشوري و همچنين جمع زيادي از اقشار مختلف مردم حضور داشتند.
در اين مراسم حجت الاسلام و المسلمين حسين انصاريان در سخناني با بيان اين كه حادثه كربلا بر پنج اصل استوار بوده است، معرفت را يكي از اين اصول ذكر كرد و يادآور شد: شهداي كربلا عالم بالله بودند و معرفت خدا در وجود آنها موج مي زد. جسم و جان، پوست و گوشت و استخوان آنها سرشار از معرفت بود كه اين معرفت و دانايي را از وجود پيامبر اسلام، امير مومنان، حضرت فاطمه زهرا، حضرت امام حسن مجتبي و حضرت اباعبدالله الحسين بهره بردند. وي با بيان اينكه كربلا با علم و معرفت و در اوج دانايي اتفاق افتاد، خاطرنشان كرد: امام حسين و يارانش غرق در معرفت خدايند، چرا كه آنها جهان شناس، زمان شناس، دشمن شناس، خودشناس، فرصت شناس، پيامبر شناس و امام شناس بودند. در ادامه اين مراسم مداحان به مرثيه خواني و اقامه عزاي حسيني پرداختند.]]>
</TEXT>
</DOC>
<DOC>
<DOCID>HAM2-851112-112</DOCID>
<DOCNO>HAM2-851112-112</DOCNO>
<ORIGINALFILE>/1385/851112/news/_siasi.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مخالفت روسيه و اروپا با گسترش تحريم هاي ايران]]>
</TITLE>
<TEXT>
<![CDATA[گروه سياسي- ديپلمات هاي ناشناس غربي سه شنبه شب از مخالفت شديد روسيه و كشورهاي اروپايي با درخواست آمريكا براي گسترش دامنه تحريم ها عليه ايران خبر دادند.
در گزارش رويتر از قول اين منابع آگاه آمده است كه تعدادي از كشورها به ويژه روسيه احساس مي كنند كه آمريكا در حال اعمال فشار بر آنهاست تا حتي به تجارت قانوني خود با ايران به علت مشاجرات هسته اي پايان دهند.
از سوي ديگر دبير شوراي امنيت ملي روسيه از تلاش اين كشور براي بازگرداندن پرونده هسته اي ايران به آژانس خبر داد و گفت: روسيه ابتكار عمل محمد البرادعي مديركل آژانس بين المللي انرژي اتمي را در قبال ايران تاييد مي كند.
محدوديت سرمايه گذاري
يك ديپلمات اروپايي گفت: هدف آمريكا اين است كه سرمايه گذاري در ايران را به طور بالقوه غيرممكن كند؛ اين مسئله فقط درباره متوقف كردن فروش فناوري دو منظوره به ايران نيست. آنها در تلاش هستند تا سرمايه گذاران را خارج از ايران نگاه دارند و در تلاش سختي هستند تا بهاي نفت در حد پاييني حفظ شود. به گزارش مهر وي افزود: آمريكاييها فكر مي كنند اين چيزي است كه به ايران تا بيشترين حد آسيب وارد خواهد كرد و فكر مي كنند كه حق با آنهاست.
به گفته اين ديپلماتها، يكي از مشكلات براي كند بودن اجراي كامل تحريمها از سوي اروپاييها اين است كه برخي كشورها مكانيسمهاي قانوني براي اجراي آنها را ندارند. واشنگتن در حال اعمال فشار بر آنهاست تا به اين مكانيسمها با سرعت هر چه تمامتر دست يابند.
قطعنامه غيرممكن
يك مقام آمريكايي در گفتگو با رويترز تصريح كرد كه واشنگتن اين حقيقت را پذيرفته كه دستيابي به قطعنامه ديگر شوراي امنيت با تحريمهاي سخت تر عليه ايران، همچنانكه مذاكره كنندگان درابتدا نسبت به آن اميدوار بودند، تقريبا غيرممكن است. اين مقام آمريكايي خاطر نشان كرد: ما از اين قطعنامه استفاده و آن را به شكل فشار بيشتر بر ايرانيها تا جايي كه ممكن باشد، تفسير خواهيم كرد.
يك ديپلمات اروپايي گفت كه تحريمهاي ايران در نشست هفته گذشته مقامهاي جي هشت( هشت كشور بزرگ صنعتي جهان)در برلين مورد بحث و بررسي قرار گرفت.
ترديد ايران
دبير شوراي امنيت ملي روسيه شب گذشته اعلام كرد كه ايران ترديدها و سئوالاتي درباره پيشنهاد البرادعي مبني بر تعليق همزمان غني سازي اورانيوم ايران و تحريمهاي شوراي امنيت دارد.
به گزارش خبرگزاري فرانسه، ايگور ايوانف پس از بازگشت از سفر به ايران در مسكو گفت: ايرانيها به ما گفته اند كه آنها در واقع اين طرح را بررسي خواهند كرد؛ هر چند براي آنها شبهات و سئوالاتي دراين زمينه ايجادشده است.
خبرگزاري ريانووستي هم گزارش داد، ايگور ايوانف دراين كنفرانس خبري ابراز اميدواري كرد كه مذاكرات بين ايران و آژانس بين المللي انرژي اتمي از سر گرفته شود.
برنامه اي براي حمله
رئيس جمهوري آمريكا بار ديگر با بيان اينكه برنامه اي براي حمله به ايران ندارد اعلام كرد كه فشارهاي ديپلماتيك خود را بر تهران به سبب برنامه هسته اي آن افزايش خواهد داد.
جرج بوش در گفتگو با اي بي سي نيوز ادعا كرد: بهترين كار براي انجام چنين كاري ادامه جلب حمايت كشورهاي ديگر براي پيوستن به ما و نشان دادن بسيار روشن موضع به ايرانيها است مبني براينكه: شما منزوي خواهيد شد و نخواهيد توانست به بزرگي و عظمت خود دست يابيد و اينكه شما از نظر اقتصادي به مردم خود صدمه خواهيد زد؛ در صورتي كه به پافشاري خود براي توليد يك اسلحه هسته اي ادامه دهيد.
حل ديپلماتيك
وزارت امور خارجه فرانسه بر موضع پاريس مبني بر حل ديپلماتيك مسئله هسته  اي ايران تاكيد كرد.
خبرگزاري شينهوا گزارش داد، ژان باتسيت ماتي، سخنگوي وزارت امور خارجه  فرانسه به خبرنگاران گفت كه موضع پاريس هم چنان اين گونه است و ترديدي در آن نيست.
ماتي در اين باره اظهار داشت كه معيارهاي تنبيهي پيشنهادي  آمريكا مبتني بر قوانين آمريكاست؛ نه قطعنامه هاي شوراي امنيت سازمان ملل، بنابراين هيچ تاثيري در اروپا ندارد.
تمايل به مذاكره
معاون جديد وزير امور خارجه آمريكا شب گذشته اعلام كرد تا زماني كه در مناقشه مربوط به موضوع هسته اي ايران پيشرفتي حاصل نشود؛ واشنگتن تمايلي براي مذاكره مستقيم با تهران ندارد. جان نگروپونته در جلسه پرسش و پاسخ كميته روابط خارجي سناي آمريكا كه درباره انتصاب وي به عنوان معاون كاندوليزا رايس برگزار شد، گفت: ديدگاه ما در اين لحظه اين است كه تا زمانيكه در موضوع هسته اي اين كشور پيشرفتي حاصل نشود؛ تمايلي براي آغاز گفتگوي ديپلماتيك با ايران در سطح عالي نداريم.
وي خاطرنشان كرد: آمريكا گفتگوهاي غيرمستقيمي با ايران ازطريق مذاكره با كشورهاي اروپايي كه آنان نيز نگران برنامه هسته اي تهران هستند، داشته است.
حق برخورداري از فناوري هسته اي
شوكت عزيز با تاكيد بر حمايت كشورش از فناوري هسته اي ايران گفت، تعامل با جمهوري اسلامي ايران براي صلح منطقه اي امري ضروري است.
نخست وزير پاكستان كه بعدازظهر سه شنبه در جمع نمايندگان كشورهاي عضو پيمان سازمان آتلانتيك شمالي(ناتو)در بروكسل سخن مي گفت، اظهارداشت: ما معتقديم كه ايران حق توليد فناوري هسته اي براي مقاصد صلح آميز را طبق پادمان هاي بين المللي دارد.
شوكت عزيز گفت: به اعتقاد ما اين مسئله بايد از طريق گفت و گو حل و فصل شود و هرگونه توسل به زور، وضعيت منطقه را كه درحال حاضربا مشكل مواجه بوده است، بيش از پيش بي ثبات مي كند.
روسيه: امكان لغو تحريم ايران وجود دارد
مهر: ويتالي چوركين نماينده دائم روسيه در سازمان ملل متحد اعلام كرد كه امكان لغو و يا توقف تحريم هاي ايران از سوي شوراي امنيت وجود دارد.
چوركين ضمن تفسير پيشنهاد محمد البرادعي مديركل آژانس بين المللي انرژي اتمي، در خصوص موضوع هسته اي ايران و بحث تحريم ها به تهران و شوراي امنيت در مورد توقف عملكردهايشان اعلام نمود كه امكان توقف و لغو تحريم هاي اتخاذ شده از سوي شوراي امنيت عليه ايران در متن قطعنامه آمده است. البرادعي در نشست مجمع جهاني اقتصاد در داووس سوئيس پيشنهاد كرده بود تا ايران غني سازي اورانيوم را متوقف نمايد و جامعه جهاني نيز تحريم ها عليه اين كشور را متوقف نمايد. اين درخواست با مخالفت اروپا و آمريكا روبه رو شده است، اما روسيه نسبت به آن نظر مساعد دارد و بر اين باور است كه در قطعنامه چنين امكاني گنجانده شده است. اظهارات نماينده روسيه در پي سفر اخير ايگور ايوانف دبير شوراي امنيت ملي اين كشور به تهران صورت گرفت كه ايوانف در سفر خود ديدگاه هاي كشورش را در خصوص موضوع هسته اي ايران بيان كرد.]]>
</TEXT>
</DOC>
<DOC>
<DOCID>HAM2-851112-113</DOCID>
<DOCNO>HAM2-851112-113</DOCNO>
<ORIGINALFILE>/1385/851112/news/_theatre.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[گاندوها هم به كوه پناه مي برند؟!
عباس محمدي]]>
</TITLE>
<TEXT>
<IMAGE>/1385/851112/news/012573.jpg</IMAGE>
<![CDATA[
چندي پيش مطلبي در همشهري چاپ شد با عنوان يوزها به كوه پناه مي برند و در آن با اشاره به يك فيلم مستند و نيز عكس ها و گزارش هاي اخير از يوزپلنگ ايراني، گفته شده بود اين جانور دشت زي و در معرض انقراض، گويي در آخرين تلاش براي بقا به كوهستان پناه برده است، زيرا بيشتر تصويرهاي جديد از اين گونه پرشكوه كه به حق بايد آن را نماد حيات وحش ايران خواند، داراي پس زمينه اي از كوه است. اين موضوع قرينه اي است بر اين نكته كه كوه ها نه تنها سرچشمه آب- و به اين دليل، زمينه ساز حيات- و جايگاه گونه هاي بوم زاد هستند، بلكه در شرايط پايمال شدن دشت ها و تخريب حيات طبيعي آن ها، پناهگاه پاره اي گونه هاي خارجي(exotic)هم هستند.
در چند روز گذشته،  فرصتي دست داد تا به بلوچستان بروم و سري بزنم به زيستگاه تنها گونه  تمساح كه در ايران مي زيد و به نام تمساح پوزه كوتاه يا به نام بلوچي گاندو معروف است. در كتاب هاي موجود، زيستگاه اين جانور جالب توجه و در خطر انقراض را از مصب رودخانه سرباز در خليج گواته تا باهوكلات و اطراف پيشين كه به فاصله تقريبي 120 كيلومتر در شمال گواتر قرار دارد و نيز شاخه هاي فرعي اين رودخانه(رود كاجو، رود دشتياري)دانسته اند. اما، واقعيت اين است كه خشكسالي هاي پياپي چند دهه اخير، مانند خشكسالي بسيار سخت 82-1376 و عوامل ديگري همچون افزايش جمعيت انساني و مصرف بيش از حد آب رودخانه ها و آلوده سازي و تصرف محيط هاي طبيعي، زيستگاه گاندوها را به شدت محدود ساخته است. امروزه حدس مي زنند كه حداكثر در حدود سيصد گاندو در ايران باقي مانده باشد كه بيشترين تعداد آن در ناحيه كوهستاني شمال باهوكلات و زير سد پيشين به چشم مي خورد. البته منظور از كوهستاني در اين جا، كوه هاي بسيار بلند نيست، بلكه ارتفاعات 400 تا 800 متري است كه به هر حال در مقايسه با دشت هاي پست ناحيه هاي جنوبي تر، كوه به شمار مي آيند.
هنگامي كه از شخص باتجربه و آشنا به منطقه كه راهنمايي ما را به عهده داشت و نيز از محيط بانان منطقه(كه سرجمع در دو پاسگاه، 3 نفر هستند!)پرسيديم بهترين جا براي ديدن گاندوها كجا است، همگي به محدوده  زير سد پيشين اشاره كردند. در اين محدوده، رودخانه نه در دشت كه در عمق دره اي محصور در كوهستان جاري است و به اين دليل در اطراف آن زمين هاي مناسبي براي اقامت آدميان وجود ندارد. گو اين كه مردم منطقه، به صورت سنتي دشمني اي با گاندو ندارند و حتي آن را مايه بركت و نگهبان يا نشانگر آب مي دانند، اما به هر حال صرف حضور آدمي سبب تصرف زيستگاه يا اخلال در زيست جانور مي شود و از اين رو در جايي كه آدمي كم تر است، طبيعت وحش دست نخورده تر- و در اين جا- گاندو بيشتر است. بخت با ما هم يار بود و پس از سه ساعت ديد زدن و حفظ سكوت، يك گاندوي نسبتاً بزرگ ديديم كه در ساحل شني آن سوي رودخانه آفتاب گرفته بود؛ زيبايي و شكوه چنين صحنه هايي كه وحشي ترين جلوه هاي حيات را در برابر ديدگان به نمايش مي گذارد، قياس شدني با هيچ سرگرمي تلويزيوني، رايانه اي، و هيچ تفريح شهري ديگري نيست. با ديدن اين صحنه ها در طبيعت است كه انسان نفس عميقي مي كشد و به قول يك نويسنده صداي گنگي از ته گلو درمي آورد و رگ هاي وجودش با حس شيرين تعلق به طبيعت گشوده مي شوند.
تمساح، به طور معمول در كناره هاي پست و منطقه هاي گرمسيري كه تغييرات دماي كمي دارد، مي زيد. به همين دليل گوشه جنوب شرقي ايران، غربي ترين ناحيه زيست اين جانور در آسيا است، چرا كه از اين نقطه به سوي غرب و شمال، تغييرات دماي شب و روز و تغييرات فصلي بيشتر مي شود. بخش هاي شمالي تر رودخانه سرباز يا باهوكلات، به دليل بيشتر شدن عرض جغرافيايي و به ويژه به دليل ارتفاع بيشتر، بيش از مصب رودخانه، دستخوش تغيير آب و هوا است و ساحل هاي شني پهن هم كم تر دارد و نبايد گزينه اول گاندو براي يك زندگي لذت بخش باشد. اما، در اين جا هم روزگار سخت، جبر خود را تحميل كرده و با نامساعد شدن شرايط در زادگاه، راه مهاجرت پيش گرفته شده است؛ سعدياحب وطن گرچه حديثي است شريف‎/ نتوان مرد به خواري كه من اين جا زادم(!)
گاندوها هميشه با كم شدن آب رودخانه در پايين دست، به بالا مهاجرت كرده اند و گاه در شرايط بسيار خشك، در شكاف هاي كنار رودخانه و لابه لاي گل ها با كم  كردن تحرك و توقع به زيست آرام خود ادامه داده اند. در مواردي هم- مانند دوره خشكسالي سخت چند سال پيش- ماموران سازمان حفاظت محيط زيست با منتقل كردن آن ها به بالادست، كمك كرده اند تا اين جانوران كه با وجود قدرت ظاهري و چهره خشن، مانند ديگر جانوران بزرگ بالاي هرم زيستي به شدت در معرض خطرهاي ناشي از دخالت انسان هستند، به بقاي خود ادامه دهند.
مديريت حساب شده محيط زيست، همان گونه كه براي مثال در مورد گاندوها توانسته با انتقال آن ها به نقطه اي نزديك تر به كوه و آب، بقاي جانور را در شرايط اضطراري تضمين كند، مي تواند به شيوه هاي ديگري هم به طبيعت ياري رساند. نوزادان گاندو، طعمه جانوران بسياري- و از جمله گاندوي نر- مي شوند؛ مي توان با پرورش تمساح در محيط هاي مديريت شده، تعداد بيشتري نوزاد را زنده نگه داشت و حتي در درازمدت از آن بهره برداري اقتصادي كرد.
غرض اصلي اين نوشته آن است كه يك بار ديگر بگوييم: حفاظت از كوهستان، نگاهباني زندگي است. تمامي زندگي انساني و طبيعي در سيستان و بلوچستان، وابسته به آب هاي شيريني است كه از كوه ها سرچشمه مي گيرند. حتي در كناره درياي عمان كه با ذخيره ماهيان بسيارش، خوراك اصلي مردم ساحل نشين را تأمين مي كند، اگر آب شيرين رودخانه سرباز كه از كوه پيرآباد و ديگر كوه ها سرچشمه مي گيرد نبود، حيات اين جلوه  رنگارنگ را نداشت. تنها قطعه جنگل را در اين استان خشك، مي توانيم در خليج گواتر ببينيم كه جايگاه بكرترين جنگل هاي حراي ايران است. حرا، گونه اي از درختان مانگرو(magrove)است كه در مصب رودخانه ها- جايي كه آب دريا به شكل منظمي به علت جزر و مد بالا و پايين مي رود- مي رويند. درختان مانگرو به بستري مركب از ماسه و گل و لاي نياز دارند و با وجود آن كه با شيوه هاي خلاقانه اي در برابر شوري آب دريا تاب مي آورند، اما نيازمند جريان آب شيرين رودخانه اي هستند. تنوع زيستي در جنگل حرا بسيار بالا است؛ گونه هاي پرشماري از پرندگان مهاجر و بومي روزي خود را در اين زيستگاه شگفت آور مي جويند و ماهيان بسياري در يك يا چند مرحله از زندگي، وابسته به آن هستند. همچنين، جنگل حرا با تامين علوفه و چوب و ماهي نقشي بس مهم در فراهم آوردن معيشت مردم محلي داشته است. اين جنگل، بدون آب رودخانه اي كه از كوه ها جاري مي شود، پديد نمي آيد و باقي نمي ماند؛ اين نكته بايد در مديريت آب رودخانه درنظر گرفته شود.
* از گروه ديده بان كوهستان انجمن كوه نوردان ايران
چشم انداز
مديريت حساب شده محيط زيست، همان گونه كه براي مثال در مورد گاندوها توانسته با انتقال آن ها به نقطه اي نزديك تر به كوه و آب، بقاي جانور را در شرايط اضطراري تضمين كند، مي تواند به شيوه هاي ديگري هم به طبيعت ياري رساند. نوزادان گاندو، طعمه جانوران بسياري- و از جمله گاندوي نر- مي شوند؛ مي توان با پرورش تمساح در محيط هاي مديريت شده، تعداد بيشتري نوزاد را زنده نگه داشت و حتي در درازمدت از آن بهره برداري اقتصادي كرد.]]>
</TEXT>
</DOC>
<DOC>
<DOCID>HAM2-851112-114</DOCID>
<DOCNO>HAM2-851112-114</DOCNO>
<ORIGINALFILE>/1385/851112/news/_theatre.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[كاهش گوزن هاي كانادايي]]>
</TITLE>
<TEXT>
<IMAGE>/1385/851112/news/012567.jpg</IMAGE>
<![CDATA[
ايسنا: بر اساس گفته متخصصان حيات وحش جمعيت گوزن هاي كانادايي در مناطق وسيع شمال غرب كانادا به سرعت در حال كاهش است.
به گزارش ايسنا، به نقل از رويترز، گرماي در حال افزايش هوا، روند افزايش تعداد گوزنها را كاهش مي دهد. طي 10 سال گذشته جمعيت گله هاي گوزن هاي آمريكايي در زمين هاي باير كه مهمترين منبع غذايي بوميان است، حدود 40 تا 86 درصد كاهش يافته است.
جمعيت اين حيوانات از 472 هزار رأس گوزن در سال 1986 به 128 هزار در سال 2006 كاهش يافته است كه اين روند ادامه دارد.]]>
</TEXT>
</DOC>
<DOC>
<DOCID>HAM2-851112-115</DOCID>
<DOCNO>HAM2-851112-115</DOCNO>
<ORIGINALFILE>/1385/851112/news/_theatre.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[استقرار يك سوم كوره هاي آجرپزي كشور در اصفهان]]>
</TITLE>
<TEXT>
<IMAGE>/1385/851112/news/012564.jpg</IMAGE>
<![CDATA[
گروه شهري يك سوم كوره هاي آجرپزي كشور در اصفهان مستقر است.
رجبعلي قاسمي، معاون محيط زيست انساني اداره كل محيط زيست اصفهان، در كارگروه كاهش آلودگي اصفهان با بيان اين مطلب به ايسنا گفت: در كل كشور 1700 كوره فعال آجرپزي وجود دارد كه 650 واحد اين كوره ها در سطح استان اصفهان است. وي گفت: كوره هاي آجرپزي، گچ و آهك از جمله منابع مهم آلودگي  هواي شهر اصفهان بشمار مي آيند كه با تخريب بافت خاك و استفاده از سوخت مازوت(نفت كوره)و تكنولوژي نامناسب، هواي شهر اصفهان را تحت تاثير قرارداده و آلوده مي كنند. معاون محيط زيست انساني اداره كل محيط زيست اصفهان با تاكيد بر اين كه ساماندهي اين واحدها ضروري است خاطرنشان كرد: تغيير سوخت اين كوره ها از مازوت به گاز طبيعي مي تواند 6/8 درصد آلودگي هواي اصفهان را كاهش دهد. وي افزود: مجاورت شرق اصفهان با كوير و پراكندگي ذرات شن در استان نيز از دلايل آلودگي هواست.]]>
</TEXT>
</DOC>
<DOC>
<DOCID>HAM2-851112-116</DOCID>
<DOCNO>HAM2-851112-116</DOCNO>
<ORIGINALFILE>/1385/851112/news/_theatre.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[مشهورترين روستاموزه ايران در دام زمين لغزه
هشدار؛ ماسوله در مسير ويراني است
آناهيتا اميني علوي]]>
</TITLE>
<TEXT>
<IMAGE>/1385/851112/news/012570.jpg</IMAGE>
<![CDATA[
روستايِ كوهستانيِ ماسوله در غربِ استان گيلان و در فاصله ي حدوداً 60 كيلومتريِ رشت واقع شده است. اين ناحيه از كشورمان با طبيعتِ زيبا و معماريِ منحصر به فردِ پلكاني مي تواند به عنوان يكي از قطب هاي اصلي گردشگري نه تنها در مقياسِ ملي، بلكه در سطحي جهاني مورد بهره برداري قرار گيرد.
متأسفانه چندي پيش اخبار نگران كننده اي از سوي "مركز تحقيقات ساختمان و مسكن" وزارت مسكن درباره جريانهاي آواري به دليل بارش هاي فصلي در ماسوله، منتشر شد كه ما را بر آن داشت اصل قضيه را از مسئول پروژه اين سازمان و همچنين مديرِ پايگاهِ ميراث فرهنگي در ماسوله جويا شويم.
دكتر سعيد هاشمي طباطبايي كه مديريتِ پروژه  ماسوله را در مركز تحقيقات وزارت مسكن به عهده دارند، در اين باره مي گويد: "از ابتداي سال 85 مركز تحقيقاتيِ ما اقدامات پژوهشيِ خود را درباره  مشكلات خاصّ طبيعي در منطقه ماسوله آغاز كرده است. خطر اصلي متوجه  لغزش زمين و وقوع جريانهاي آواري در هنگام بارش هاي فصلي مي باشد. اين خطر بسيار جدي است و نياز به توجه ويژه و همكاري بين نهادهاي مسئولِ مرتبط دارد".
كارِ گروه پژوهش مركز تحقيقاتِ وزارت مسكن هنوز به مراحل اجرايي نرسيده است. پروژه  مذكور به علّت شرايط سخت آب و هوايي در منطقه فعلاً متوقّف شده و از بهارِ سالي كه در پيش است تحقيقات از سر خواهد گرفته  شد.
طباطبايي اظهار اميدواري مي كنند: "بر اساس برنامه هايي كه در دست داريم تا پايان شهريورماهِ سالِ 86 نتايجِ تحقيقات به مرحله  مطلوب و مورد نياز رسيده و كار وارد بخش اجرايي خواهد شد. هدف نهايي آن است كه از داده هاي اين تحقيقات و نتايج بدست آمده براي مرتفع ساختنِ مشكلات طبيعيِ منطقه استفاده گردد".
در 30 سال گذشته منطقه  ماسوله با حوادث طبيعي ناگواري دست به گريبان بوده و فاصله  زمانيِ اين اتفاقاتِ بدشگون به طور متناوب روز به روز كمتر گشته و منطقه را با بحراني جدي روبرو گردانده  است. آنچه ماسوله را اين گونه مساعدِ حوادثِ خطرسازِ طبيعي ساخته، چه مي تواند باشد؟ طباطبايي مي گويد: "من چيزي را به غير از حضور نامناسب انسان ها در اين بين دخيل نمي بينم".
وي مي افزايد: "ما انسان ها تصور مي كنيم هرچه را كه دل مان بخواهد مي توانيم انجام دهيم. زماني كه درختان را در دامنه  كوه ها قطع مي كنيم و بجاي آن ها ويلا هاي مجللِ خود را بنا مي سازيم نبايد فراموش كنيم كه با اين كار در واقع مقاومت خاك را از بين برده ايم و در آينده شاهد سيلاب هاي عظيم و فاجعه ساز بر آوار ساخته هاي خود خواهيم بود. انسان  جزئي از طبيعت است و بي شك بازتاب فعاليت هاي مخرب اش نسبت به طبيعت به خود او باز خواهد  گشت." وقتي درختان را قطع مي كنيم ميزان فرسايشِ خاك را بالا برده ايم، مصالح وقتي با خاك مخلوط  شوند نيروي عظيمي را بوجود مي آورند كه مي توانند براي از بين بردن ساخت و سازهايي كه در مسيرشان وجود دارد بسيار ويران گر باشند. به اين اتفاق از لحاظ فني جريان هاي آواري اطلاق مي شود. جريان هاي آواريِ رسوبات به همراهِ آب حركت مي كنند.
وي مي گويد: "ما بايد تحقيق كنيم و ببينيم در منطقه ي ماسوله چه عواملي در بوجود آمدن اين جريان هاي آواري درگير هستند و مصالح اين جريان هاي آواري از كجا تأمين مي شود؛ اگر بدانيم اين مصالح از كجا مي آيند تا حدّ مطلوبي مي توانيم جلوي خسارات ناشي از جريان هاي آواري را بگيريم. به عنوان مثال بايد لغزش هاي زمين را كه ممكن است سبب ايجاد چنين حركت هايي بشود مورد مطالعه و بررسي قرار گيرند و يا مثلاً بايد تمهيداتي انديشيد تا زمان تمركز را در حوزه هاي آبريز به تأخير انداخت.
زمان تمركز، رابطه اي ميان شدّتِ بارش و خروجِ آب از حوزه هاي آبريز است و اگر ميزان بارش و خروج آب يكسان باشد و همزمان صورت گيرد مي تواند سبب وقوع سيلاب هاي بزرگي  گردد". ساخت و سازهاي زير بنايي از جمله جاده سازي و ساختمان سازي بايد بر پايه  اصول و ضوابط مشخصي صورت گيرند. سازگاري با طبيعت بايد همواره محور حركت هاي توسعه طلبانه انساني باشد و تنها در اين صورت رشد و توسعه اي پايدار محقّق مي گردد. ما هرگز نخواهيم توانست سازه هاي مدرنِ خود را بر روي خرابه هاي ميراث طبيعيِ سياره  عزيزمان بنا كنيم؛ نيروي طبيعت بسيار بزرگ تر از افكار جاه طلبانه  ما خواهد بود و اگر بخواهيم به دشمني با آن برخيزيم، لازم نيست زمان زيادي به انتظار بنشينيم تا شاهد قهر طبيعت و ويران شدن قصر آرزوهاي مان باشيم.
دكتر نيكروز مبرهن شفيعي مدير پايگاه ميراث فرهنگي و گردشگري در ماسوله در صحبت هاي شان نقطه نظر مشتركي را با طباطبايي دارد كه حاصل نگاهِ تخصّصي اين دو كارشناسِ ماسوله در دو زمينه  كاريِ متفاوت مي باشد. شفيعي ضمن اظهار تأسف از ساخت و سازهايي كه در ماسوله انجام مي گيرد و با مخالفت هاي شديد سازمان ميراث فرهنگي روبرو است، مي گويد: "سازمان ميراث فرهنگي با اجراي برخي از طرح ها از جمله احداثِ پاركينگِ چند طبقه، تله كابين و طرح هايي از اين دست به شدّت مخالف است. ايجاد پاركينگ در ماسوله امري ضروري است ولي بايد با مطالعه و شناسايي مكان هاي مناسب به نحوي كه سيماي شهر را مخدوش نكند و از گنجايش مناسب برخوردار باشد تحقق پذيرد". در اينجا نكته  بسيار جالبي وجود دارد. گنجايشِ مناسب! چه گنجايشي؟ ماسوله در سال چند گردشگر دارد؟دكتر شفيعي اعلام مي كند: "اصلاً خوشايند نيست كه ما آمار دقيقي از تعداد گردشگران نداريم. در ايّام نوروز سال گذشته طبق سرشماري كه توسط پايگاه ميراث فرهنگيِ ماسوله صورت گرفت مشخص شد در طول مدّت 15 روز ماسوله پذيراي 141 هزار نفر گردشگر بوده است. اين تعداد گردشگر(ده هزار نفر در روز)به تناوب از ماسوله بازديد نمودند كه آثار تخريبي بازديد اين جمعيت از بافت فرسوده  ماسوله و طبيعت پيراموني آن، خود مقوله  جداگانه اي است. اين آمارگيري بايد حدّ اقل براي تمام مدّت فصل گردشگري و تمام تعطيلات ميان هفته اي و مناسبت هاي خاص از جمله عاشورا تاسوعا انجام شود كه متأسفانه اعتبارات كافي براي انجامِ اين مهم وجود ندارد". ماسوله اي ها فرهنگ و مراسم خاصي را براي ايام محرم دارند و در اين زمان بيشترين گردشگران را افراد بومي كه در سال هاي اخير مهاجرت كرده اند و يا گردشگراني از روستا ها و شهر هاي اطراف تشكيل مي دهند. به علت شرايط فرهنگي، طبيعي و همچنين جريان زندگي اي شكوفا در ماسوله ما با طيف گسترده اي از گردشگران روبرو هستيم. براي برنامه ريزي هاي زيرساختي و توسعه  امكانات رفاهي اولين نيازِمان اين است كه ظرفيت هاي منطقه را با آمارگيري هاي دقيق شناسايي كنيم؛ تا قبل از انجام چنين محاسباتي هرگونه صحبتي بي سند است. ما نمي توانيم بر اساس حدس و گمان بگوييم كه به عنوان مثال ماسوله به فلان قدر فضا براي احداث پاركينگ نيازمند است.
دكتر شفيعي با ابراز گله مندي از چنين اقداماتي اضافه مي كند: " وقتي آمار دقيقي وجود ندارد ما از كجا بايد بدانيم كه چه هتلي با چه ظرفيتي براي منطقه نياز است؟ رويه  اقدامات ما معمولاً به اين شكل برنامه ريزي مي شود كه تشخيص مي دهيم مكاني خاص، پتانسيل ويژه اي را براي جلب گردشگر در اختيار دارد. با كشف اين حقيقت سراسيمه وامي تهيه مي گردد، سرمايه گذاري صورت مي گيرد و امكانات رفاهي و گردشگري تدارك ديده مي شود. عملي كه با ضعف مديريت و فقدان آگاهي هاي پايه اي لازم صورت داده شود، نتيجه اش نه براي سرمايه گذار و نه براي مصرف كننده رضايت بخش نخواهد بود و از همه بدتر اينكه طبيعت والا و تاريخ فرهنگي غنيِ سايت مورد نظر را نيز در معرض تهديد قرار مي دهد".
دكتر شفيعي مي گويد: "مشكل اصليِ ماسوله دخل و تصرف و تجاوزاتي است كه با نام عمران منطقه اي و توسعه شهري صورت مي گيرد. ماسوله شهري تاريخي است و مشكلاتي كه امروز گريبانگير اين مجموعه  فاخر گرديده بلايي نيست كه ناگهان بر ما نازل شده باشد، بلكه دست انسان است كه با تخريب طبيعت، قطعِ درختان و ساخت و سازهاي غير اصولي از احداث راه گرفته تا ويلاهاي شخصي، مشكل را بوجود مي آورد و سپس فريادش به آسمان مي رود كه خطر در كمين است، به دادم برسيد!".
ماسوله تنها يك دهكده  كوهستاني خوش آب و هوا نيست. تمامي خطه  سرسبز شمالي كشور از آب و هواي مطلوبي برخوردار است و اگر موقعيت فرهنگي ماسوله را به دست خود از بين ببريم با توجه به اينكه ماسوله از لحاظ موقعيت جغرافيايي در منتهي اليه بخش غربي فومن قرار دارد و به نوعي مي شود گفت در مسيري بن بست قرار گرفته است، ديگر اين جذابيّت ويژه را براي جلب گردشگر نخواهد داشت. شايد ما به راحتي بتوانيم چون سيلي ويرانگر به ماسوله سرازير شويم، در كوچه پس كوچه هاي تاريخي اش قدم بزنيم، در طبيعت بكرش بساطي به راه اندازيم، آش رشته مان را بپزيم، آشغالِ پفك مان را در رودخانه  زيبايش بيندازيم، كوله مان را از سوغات محلي پر كنيم و در حالي ماسوله را ترك گوييم كه كوهي از زباله را از خود به يادگار گذاشته ايم. به راحتي مي توانيم يك موقعيت فرهنگي را به مكاني فاقد فرهنگ و زننده تبديل كنيم اما آيا خواهيم توانست يك ضدّفرهنگ را به ارزشي اجتماعي بدل سازيم؟ شفيعي در اين باره مي گويد: " امر گردشگري از بناها و مجموعه هاي تاريخي ـ فرهنگي بايد با حفظ حرمت اين آثار و رعايت ضوابط و سياست هاي سازمان ميراث فرهنگي كه براساس موازين جهاني تدوين شده است، صورت پذيرد. وي معتقد است اقدامات شان در جهت رونق گردشگري ماسوله بر اين محور قرار ندارد كه با كشاندن مسافران بيشتر منبع درآمد بهتري را بوجود آورند، چرا كه اصولاً خساراتي كه جمعيت غير قابل كنترل و برنامه ريزي نشده ي گردشگران به منطقه وارد مي آورند را نمي توان در برابر درآمد اقتصادي كوتاه مدت قرار داد و آن را رونق صنعت گردشگري به حساب آورد". اگر ما با درنظر گرفتن بازدهي هاي كوتاه مدت اقتصادي ماسوله را در معرض تعدّي قرار دهيم و طبيعت دست نخورده و معماري شگفتِ تاريخي اش را تخريب كنيم، ديگر چگونه خواهيم توانست به جبرانِ اين مافات بر آييم؟ جايي براي برگشت وجود ندارد، بايد به حفظ آنچه امروز در دستان مان است اقدام كنيم.لازم است كه براي ماسوله با توجه به موقعيت خاص فرهنگي و حيات شهريِ فعالي كه دارد هيأت امنايي منتخب در نظر گرفته شود تا علاوه بر زندگي روزانه  شهروندان، توجه به ابعاد فرهنگي و حفاظت از بناهاي ارزشمندِ تاريخيِ ماسوله را نيز در دستور كار قرار دهند. ماسوله  امروز به دليل اقدامات اشتباهي كه عليه طبيعت آن انجام شده بيش از پيش در معرض خطر قرار گرفته و براي ادامه  حياتِ خود نيازمند حمايت است. فعاليت هاي توسعه  شهري در موقعيتي تاريخي همچون ماسوله نبايد در تعارض با ضوابط ميراث فرهنگي باشد. ساخت و سازها بايد بر اساس شرايط طبيعي و با در نظر گرفتن سازگاري با طبيعت صورت گيرد و مركز تحقيقات ساختمان و مسكن نيز به عنوان تنها سازمان رسمي و مسئول، وظيفه  مهم و خطير تحقيق و بررسي مسائل مربوط به ساخت و ساز را در كشور بر عهده دارد. سازمان ميراث فرهنگي، استانداريِ گيلان، وزارت مسكن و سازمانِ حفاظت محيط  زيست با كارشناسان خبره اي كه در اختيار دارند، با توجه به شرايط بحراني ماسوله و بستر هاي كاري مشترك در اين موردِ بخصوص، بايد در حركتي هماهنگ متحد شوند. حركت سازنده  هيچ يك از اين نهاد ها بدون همراهي و مساعدت ديگري امكان پذير نمي باشد. بايد از اتلافِ وقت، انرژي و هزينه هاي بيهوده در حركت هاي موازي جلوگيري كرد. براي نجات ماسوله تنها يك راه وجود دارد: با هم يكي شويم تا نتايج مثبتي بدست آوريم.]]>
</TEXT>
</DOC>
<DOC>
<DOCID>HAM2-851112-117</DOCID>
<DOCNO>HAM2-851112-117</DOCNO>
<ORIGINALFILE>/1385/851112/news/_theatre.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[طرح ارزان سازي سفر با استقبال چنداني مواجه نشده است]]>
</TITLE>
<TEXT>
<IMAGE>/1385/851112/news/012576.jpg</IMAGE>
<![CDATA[
ايسنا: رئيس سازمان ميراث فرهنگي و گردشگري قزوين معتقد است: مدل طراحي شده در طرح ارزان سازي سفر منطبق با گردشگري برخي از استان ها از جمله قزوين نيست.
دكتر بهرام زاده با اعلام اين مطلب افزود: اجراي اين طرح در راستاي سياست هاي دولت بسيار خوب و تحسين برانگيز است، اما مشكل عمده  اجراي آن در برخي از استان ها به اين دليل است كه مدل طراحي شده براي اين طرح منطبق با برخي از استان ها به ويژه قزوين به عنوان يك مقصد ترانزيتي نيست. وي ادامه داد: استان قزوين به دليل ترانزيتي بودن و جلب درصد قابل توجهي از گردشگران در تمام فصول سال معمولاً از جريان دائم گردشگر و همچنين فعاليت دفاتر خدمات مسافرتي و درصد بالاي اشغال هتل ها و مراكز اقامتي برخوردار است، بنابراين بسياري از دست اندركاران و فعالان اين عرصه معتقدند كه اين طرح برايشان مقرون به صرفه نيست كه خدمات خود را ارزان تر از نرخ معمول خود عرضه كنند. رئيس سازمان ميراث فرهنگي و گردشگري قزوين همچنين يادآور شد: تراز مبادله  گردشگري در استان با توجه به اين كه بيشترين گردشگر خروجي استان را گردشگران مذهبي تشكيل مي دهند متفاوت از ساير استان ها است. از طرف ديگر عدم تثبيت جايگاه استان قزوين به عنوان يك استان ايستگاهي نيز موجب شده تا طرح ارزان سازي سفر چندان با استقبال در استان قزوين مواجه نشود.]]>
</TEXT>
</DOC>
<DOC>
<DOCID>HAM2-851112-118</DOCID>
<DOCNO>HAM2-851112-118</DOCNO>
<ORIGINALFILE>/1385/851112/news/_theatre.htm</ORIGINALFILE>
<ISSUE>پنجشنبه 12 بهمن 1385 - سال چهاردهم - شماره4196 - Feb 1, 2007</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نگاه دوم
فرودگاه دزفول چالش توسعه و باقي قضاياناصر كرمي]]>
</TITLE>
<TEXT>
<![CDATA[برقراري خط هوايي بين دزفول و تهران مي تواند اقدام مؤثري براي توسعه شمال خوزستان به شمار آيد. شهرهاي دزفول، انديمشك، شوش و هفت تپه و در شعاع اندكي دورتر شوشتر، مسجد سليمان و گتوند بنابه دلايل متعدد از مزيت هاي قابل توجه براي تبديل شدن به يك قطب توسعه منطقه اي برخوردارند و تجهيز فرودگاه پايگاه چهارم شكاري براي ارتباط مستقيم هوايي بين اين منطقه و تهران دست كم مي تواند بيانگر اين باشد كه دولت قصد دارد قدري جدي  تر به مزيت هاي شمال خوزستان توجه كند.
اما روز شنبه گذشته در جريان پرواز هواپيما از دزفول به تهران ماجرايي پيش آمد كه به عنوان نمونه اي از ضرورت توجه به ظرفيت سازي هاي محلي در كنار اين گونه طرح هاي پرهزينه مي تواند مورد توجه قرار گيرد. ماجرا اين است كه ساعت پرواز يازده و پانزده دقيقه بود و رأس همين ساعت هم همه مسافران داخل هواپيما نشسته و منتظر پرواز بودند. اما زمان مي گذشت و از پرواز خبري نبود. بعد از نيم ساعت كم كم غرولند مسافران شروع شد. گرماي هوا بد شدن حال 12 نفر از مسافران را در پي داشت و غرولند ها به يك جور شورش پر سر و صدا تغيير كرد. تا اينكه از بلند گوي هواپيما اعلام شد دليل تأخير، دير رسيدن چهار نفر از مسافران است كه از سوي برج مراقبت فرودگاه موقعيت آنها vip(شخصيت هاي خيلي مهم)تشخيص داده شده و دستور داده اند تا اين چهار نفر نيامده اند هر چقدر هم طول بكشد هواپيما مطلقاً حق پرواز ندارد. آشكار بود كه كاركنان هواپيما هم به شدت از طولاني شدن تأخير و شرايط نامناسب تهويه داخل هواپيما عصباني هستند و گفته مي شد خلبان روسي هواپيما با اشاره به اينكه هواپيما نزديك به يك ساعت بدون دليل روشن بوده و اگر قصد تأخير داشته اند از قبل بايد او را مطلع مي كرده اند، تصميم دارد هواپيما را خاموش كرده و از حالت آماده پرواز خارج كند. اين موضوع مسافران هواپيما را باز هم عصباني تر كرده، گروهي از آنها خواستار بازگشت به سالن پرواز شدند. و سرانجام پس از بيش از يك ساعت انتظار در آفتاب شخصيت هاي خيلي مهم آمدند. آنها عبارت بودند از چهار دختر و پسر جوان كه بازيگوشانه مي خنديدند و ظاهراً خوشحال بودند كه هواپيماي به آن گندگي نتوانسته بدون آنها پرواز كند. بعد اين شايعه در هواپيما پيچيد كه آنها فرزندان و منسوبان يكي از مقامات محلي هستند و البته خودش را ذيحق مي داند كه 180 نفر را مدتها معطل رسيدن عزيزان دلبندش به هواپيما كند. البته نمي شود گفت بروز اين ماجرا نشان دهنده شكل گيري يك طبقه اشرافي جديد و يا لزوماً سوءاستفاده يك مقام محلي از موقعيت شغلي است. مي توان اين گونه انگاشت كه يك مقام خدمتگزار حتماً فردي خانواده  دوست و بسيار مهربان هم هست و نتوانسته جا ماندن نوباوگان عزيزش از هواپيما را تحمل كند.اما قطعاً سپردن يك برنامه جامع توسعه به مقاماتي از اين دست قدري تأمل مي خواهد. نه به خاطر اينكه به كفايت اين گونه مديران شك داشته باشيم، فقط به خاطر اينكه بعيد است مديري كه نتوانسته زود رسيدن به پرواز و احترام به حقوق ديگران را به فرزندانش ياد بدهد، بتواند يك برنامه درازمدت و توسعه ساماندهي فضاي كالبدي يك سرزمين را مديريت و راهبري  كند.]]>
</TEXT>
</DOC>
<DOC>
<DOCID>HAM2-851112-119</DOCID>
<DOCNO>HAM2-851112-119</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[مهارت هاي روزنامه نگاري آنلاين]]>
</TITLE>
<TEXT>
<IMAGE>/1385/851112/world/009678.jpg</IMAGE>
<![CDATA[
ترجمه:سالومه ابطحي
همشهري آنلاين- معرفي برخي از مهارت هاي روزنامه نگاري آنلاين محور اصلي اين مقاله است.
يك آنلاين ژورناليست در يك سايت خبري كسي است كه تحقيق مي كند، مي نويسد، ويراستاري مي كند، مطالب را با عكس غني مي كند، با استفاده از منابع مكمل ايجاد ماٍِخذ مي كند و به مطالب لينك مي دهد تا در اينترنت منتشر شود.
با اين وجود با ازدياد روز افزون وبلاگ ها(وب سايت هايي كه بدون هيچگونه نياز به پشتوانه  فني يا مهارت خاصي به آساني به روز مي شوند)و جمعيت بزرگ دانشجويان جوان روزنامه نگاري، به نظر مي رسد اكنون تنها تعداد معدودي از افراد مستعد در پي تقويت و بالا بردن سطح مهارت هاي لازم باشند. اگر شما يك بلاگر هستيد ممكن است احساس كنيد كه اين يك اغراق خودبينانه است؛ اما اگر بلاگر نيستيد احتمالا با بعضي از پيشنهادهايي كه در اين مقاله خواهم كرد، موافقيد.
درست مثل بقيه فناوري ها، دسترسي ناگهاني به ابزار و امكانات نشر مستقيم در شبكه نتوانسته به طور خودكار لشكري از گزارشگران و خبرنويسان فوق العاده ايجاد كند. هرچند كه نشانه هاي زيادي دلالت بر تغيير تدريجي اما مثبت شرايط دارد.
درحالي كه نويسندگان، گزارشگران و منتقدان بزرگ و بااستعداد، تنها از سهولت ايجاد شده توسط ابزار نشر شخصي جديد مثل بلاگ ها بهره جسته اند، اكثر تازه كارها خود را در ميان ابزارها و تجهيزات كاملاً جديد و متفاوت از آنچه قبلاً استفاده مي كردند، يافته اند.
واقعيت اين است كه كشف، كاوش و آشنايي با يك فناوري جديد براي هر كسي زمانبر است. در مرحله ابتدايي استفاده از ابزارهاي جديد نشر، خيلي از افراد وقت بيشتري صرف كاوش، آزمايش، تجربه و درك ماهيت آن كردند تا پرسش در مورد قالب، سبك و رويكرد نوشتاري لازم براي تبديل يادداشت هاي شخصي به نشر حرفه اي.
اكنون كه هر رايانه متصل به اينترنت تبديل به يك نشريه فعال شده است، آيا ما بايد شروع به نوشتن كنيم يا بهتر است نگاهي به گذشته بيندازيم و بهترين راه براي آموختن درس هايي از گذشته با بهره گيري از اين ابزارهاي جديد فوق العاده را كه اكنون در دسترس ما قرار دارد؛ بيابيم؟ پس چطور به استقبال مرحله بعدي عصر فناوري نشر آنلاين برويم؟
من شخصا فكر مي كنم اولين قدم در اين مسير بايد قدمي باشد در جهت ارزش گزاري و ارزيابي دوباره عناصر روزنامه نگاري چاپي، تحقيق آكادميك و نشر رسانه اي در مفهوم عام كه با سرعت به سمت افق هاي جديد باز شده توسط آر.اس.اس، ويكي ها و بلاگ ها پيش مي روند و بعضي از ما آنها را به فراموشي سپرده ايم.
تركيب كردن رويكردهاي كليدي روزنامه نگاري، تحقيق و نشر رسانه اي با واقعيات روزنامه نگاري آنلاين كه با سرعت دنياي اينترنت را فرا گرفته است، مي تواند به افزايش ارزش و اعتبار اطلاعات ارائه شده توسط نويسندگان مشهور اما مستقل و وبلاگ نويساني كه مي خواهند در كوتاه ترين زمان ممكن به رهبران عقيدتي تبديل شوند، كمك كند.
پس براي تبديل شدن به سردبير يك سايت خبري آنلاين، براي تبديل شدن به يك گزارشگر يا نويسنده اي كه مي تواند جايگاه خود را به عنوان يك وزنه حرفه اي تثبيت كند، در حالي كه احترام و توجه رسانه هاي سنتي را به خود جلب مي كند و به طور فزاينده اي مورد احترام شركت هاي تبليغاتي و روابط عمومي قرار مي  گيرد، چه بايد كرد؟
اينجا به چند قاعده آسان و پايه اي اشاره مي كنم و پيشنهاد مي كنم آنها را به كار گيريد.
ثبات
در باره هرچه مي نويسيد يا گزارش مي دهيد، در مورد پوشش به موقع، تحليل جزء به جزء، قالب و سبك؛ ثبات داشته باشيد. مدام تغيير نكنيد. آزمايش و خلاقيت؛ ويژگي هاي خوبي هستند اما بايد به عرصه هاي شناخته شده و فضاهاي مرتبط با آنها محدود شوند. در بيشتر نوشته هاي خود شخصيت، هويت، بصيرت و پيام ماموريت خود را به شيوه اي ثابت و داراي ارتباط منطقي به نمايش بگذاريد.
تحقيق
آيا در مورد موضوعي كه مي خواهيد بنويسيد، تحقيق مي كنيد؟ هيچگاه خبري را تنها با چك كردن وب سايت رسمي مربوطه يا با دوباره نويسي اخبار خبرگزاري ها تنظيم نكنيد. مقالاتي را كه ديگران در مورد مطلب مشابه نوشته اند، چك كنيد و به وبلاگها براي خواندن نقل قول ها و اظهار نظرها سر بزنيد. مي توانيد از ابزارهاي فوق العاده موجود در سايتهاي technorati, feedster, pubsub, blogpulse, bloglines استفاده كنيد تا از اينكه ديگران درباره هم چه مي گويند و چه كساني قبل از شما در مورد مطلب مورد نظرتان نوشته اند، مطلع شويد.
تعريف
تمامي اصطلاحات مربوط به مفاهيم جديدي را كه ارائه مي دهيد؛ تعريف كنيد و روشن سازيد و به تمايل مخاطب تان براي يادگيري و درك آنچه شما مدتها پيش آموخته بوديد، احترام بگذاريد. با استفاده از امكان google "define" مي توانيد مفاهيم جديدتان را به يك منبع آنلاين كه توضيحات كاملي در باره اصطلاحات فني و لغات جديد دارد، لينك دهيد.
عنوان بندي
مسئله عنوان بندي يكي از ارزشمندترين امتيازاتي است كه يك سردبير آنلاين مي تواند براي خود ايجاد كند. همانطور كه بسياري از كاربران اينترنت هنگام كاوش و جستجو در مورد مطلب مورد نظرشان با استفاده از موتورهاي اصلي جستجو دريافته اند، ايجاد عنوان هايي كه مناسب با طبقه بندي ها و الگوهاي موتورهاي جستجو باشد يك نياز غير قابل اجتناب است. پس چطور بايد مطلوبترين عنوان را انتخاب كرد؟ من سه قانون ساده پيشنهاد مي كنم:
كوتاه بودن، مربوط به موضوع بودن، كاربر مدار بودن.
طبقه بندي
از آنجايي كه اينترنت به عنوان يك كتابخانه مجازي گسترده و بي پايان عمل مي كند، استفاده از تگ گذاري و طبقه بندي هرگونه مطلب منتشرشده  بر روي شبكه جهاني از ارزش بسيار زيادي برخوردار است و معمولا مرحله اي است كه ارزش آن كم شمرده مي شود. براي دست يابي به حداقل سطح طبقه بندي در سيستم نشر آنلاين يا بلاگتان، كلمات كليدي را در هر مقاله مشخص سازيد و اجازه دهيد كاربران هم مطلب شما را تگ كنند و برحسب علاقه مندي هايشان آن را
طبقه بندي كنند.
ارجاع دهي
ارجاع دهي، ارجاع دهي، ارجاع دهي. اگر مي خواهيد اعتبار خود را در دنياي نشر آنلاين افزايش دهيد بايد بدانيد اهميت ارائه ارجاع هاي مناسب و متعدد درست به اندازه اهميت نوشتن خود مقاله است. ارزش ايجاد و نمايش لينك هاي ديگر نويسندگان كه از مطلب شما حمايت مي كنند، آنرا مستند مي كنند و به آن نكاتي مي افزايند به اندازه طلاست، به ويژه اگر شما از جايگاه مطرحي در نشر آنلاين برخوردار نباشيد.
محتواي تكميلي
اين احتمال وجود دارد كه خوانندگاني كه به دنبال تحقيق درمورد موضوعي خاص هستند و يا به دنبال پاسخ هاي مشخصي براي سؤالاتشان مي گردند مطلب شما را بخوانند. با جفت كردن مقاله تان با منابع محتوايي مثل كتاب ها، گزارش ها و تبليغات مرتبط، مي توانيد ارزش و كيفيت تجربه اي كه به مخاطبانتان عرضه مي كنيد را به ميزان قابل توجهي بالا ببريد.
ساختار مقاله تان مشخص باشد
معرفي كنيد، شرح دهيد، براي حمايت از مطلبتان جزئيات بياوريد و نتيجه گيري كنيد. حتما خلاصه كوتاهي از شرح مقاله بدهيد. در شرايطي كه مردم بيش از پيش فيدهاي آر.اس.اس را جستجو مي كنند و موتورهاي جستجو بايد در كمترين زمان ممكن صفحه هاي نتايج را نمايش دهند، مشخص كردن لحن، موضوع و نكات كليدي اي كه در مقاله تان مي آوريد، پيش از شروع خود مقاله امري حياتي به نظر مي رسد.
صفحه اي واضح و خوانا داشته باشيد
هر چه لي اوت صفحه شما واضح تر و خواناتر باشد، صفحه بندي حرفه اي تري داشته باشد و ميزان آگهي ها و بقيه عواملي كه باعث ايجاد حواس پرتي مخاطبان كمتر باشد، بهتر است.
به جزئيات توجه كنيد
توجه به جزئيات، وجه تمايز حرفه  اي ها از آماتورهاست، حتي در دنياي رنگين وبلاگ ها . دامنه توجه به جزئيات از بهينه سازي آرايش و گردش در صفحات گرفته تا خوانايي مطالب و تعداد غلط هاي ديكته اي و يا حتي نوع تنظيم خبر كه تصوير شتاب در نوشتن اخبار را به خواننده ندهد، در بر مي گيرد. يكي از قواعد موثري كه توسط بعضي ها مورد استفاده قرار گرفته، بررسي مطلب پس از چاپ آن است. بازبيني محتوايي كه روي صفحه نمايش قرار گرفته، ايده چندان جالبي نيست، علي الخصوص اگر مطلب نوشته خودتان باشد. از سوي ديگر خيلي از نويسنده هاي آنلاين مطالبشان را پس از نشر چك نمي كنند و اين امر باعث مي شود اشتباهات قابل پيشگيري و غيرقابل پيش بيني كه مثلا در صفحه آرايي به وجود مي آيد را متوجه نشوند. بنابراين قبل از نشر آنلاين مطلبتان حتما آن را دوباره چك كنيد.
كيفيت نوشتاري
به هر زباني كه مي نويسيد، مطلبتان بايد به نحوي شايسته نوشته شود، ديكته كلماتش چك شود و حتي المقدور توسط شخص ديگري باز خواني شود. اگر خوانندگان شما حين خواندن مطلبتان متوجه چندين اشتباه دستوري يا نحوي شوند به سرعت دلسرد مي شوند. گرچه من با شما موافقم كه اطلاع رساني با كيفيت و به موقع از اهميت بيشتري برخوردار است. همچنين فكر مي كنم كه با افزايش تعداد منابع خبري مستقل؛ ممكن است كيفيت نوشته ها وجه تمايز كساني باشد كه در خيل وسيع گزارشگران، توجه و احترام بيشتري كسب خواهند كرد.
كنترل ديكته لغات
براي همه نويسندگان چه آنهايي كه به زبان مادري و چه آنهايي كه به زبان ديگري مي نويسند، كنترل ديكته لغات براي هر مقاله اي يك بايد است. از آنجايي كه ابزارهاي تصحيح گر ديكته؛ فرق بين بسياري از كلمات را تشخيص نمي دهند، كنترل مقالات توسط شخص ديگر پيش از نشر هميشه ضروري است. اين اقدام بسيار مثبت است چون معمولا مغز نويسنده توانايي بازبيني نوشته هاي خود را به طور كاملا بي غرضانه و منتقدانه ندارد. البته ايجاد مقبوليت به عنوان يك سردبير تلاشي فراتر از اجراي اين چند نكته مختصر را مي طلبد. پايبندي به نكات ذكر شده مي تواند رهنمودهايي ابتدايي براي كساني باشد كه تجربه كمتري در زمينه نوشتن براي عموم دارند و به آنها كمك مي كند تا مهارت هاي شخصي سردبيري و گزارشگري آنلاين خود را تقويت كنند.
حالا به نظر شما چه نكات ديگري را مي توانيم به اين مطلب اضافه كنيم؟]]>
</TEXT>
</DOC>
<DOC>
<DOCID>HAM2-851112-120</DOCID>
<DOCNO>HAM2-851112-120</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[تأويل غزلي از قاسم رفيعا
درخت جاودان]]>
</TITLE>
<TEXT>
<IMAGE>/1385/851112/world/009747.jpg</IMAGE>
<![CDATA[
هفته پيش در ميان شعرهايي كه در اين صفحه چاپ شد و همگي در ساحت قدسي عاشورا سروده شده بودند، شعري از قاسم رفيعا خوانديم. اين هفته نوشته اي تقديم خوانندگان صفحه شعر مي شود در تأويل اين شعر و تأكيد خواهد شد بر اين كه اگر شعري شعر باشد حتي مذهبي ترين حرفها را در كلامي غيرصريح و مستتر در اشارات، بيان مي دارد، اگرچه اين هم هست كه شعر مذهبي ما به اقتضاي حال، صراحت مي طلبد و اين خود بحثي است جدا كه مقالي و مجالي ديگر مي طلبد.
از سمت درختان
تقديم به علمدار نينوا
رد شد شبحي بي خبر از سمت درختان
باقي است سكوت خطر از سمت درختان
مثل نفس روشن يك پنجره جاري است
آرامش ما بيشتر از سمت درختان
سرشار بهار است دل بيشه  ي روشن
با يك نفس مختصر از سمت درختان
هر چند كوير آمده تا اين طرف كوه
سبز است زمين با گذر از سمت درختان
فرياد زديم: آي گل خفته ببين رود
جاري شده بار دگر از سمت درختان
گفتيم در اين بيشه  يخ بسته نداريم
اميد بهاري مگر از سمت درختان
ناگاه ميان عطش و حسرت و لبخند
برخاست صداي تبر از سمت درختان
گروه ادب و هنر- شعرهايي كه در ستايش يا در تعزيت ائمه اطهار سروده مي شود و به طور كلي شعر مذهبي ما، صريح و تك معنايي است. اين امر علل متعددي دارد، از جمله اين كه كارويژه اين شعرها، اجراي موسيقايي يا حداقل دكلمه آنها در محافل مذهبي و به طور مشخص هيأت هاي مذهبي بوده است. سنت شعر شيعي، يك سنت تبليغي - سياسي است كه از دوره ائمه اطهار در ادبيات عرب توسط شاعران شيعي مثل دعبل خزاعي، كميت بن  زيد اسدي و... تأسيس شده است و در ادبيات فارسي نيز اگر چه رگه هايي از آن از همان اواخر دوره شعر ساماني يعني اولين نسل شاعران فارسي وجود داشته است(مثل كسايي مروزي)اما به شكل يك جريان از دوره صفوي ابراز وجود كرده است. طبيعي است كه با چنين پس زمينه هايي، اين شعر براي تأثيرگذاري بر مخاطب عام در هيأت هاي مذهبي يا براي اثرگذاري تبليغي كه همانا در درجه اول تهييج عواطف است، بايد شعري صريح و تك معنا باشد. اين مقدمه از آن بابت آورده شد كه بگويم شعر از سمت درختان برخلاف اين رويه معمول، با اين كه تقديم نامچه دارد، شعري قابل تأويل است. به عبارت ديگر اگر تقديم نامچه آن را برداريم، ممكن است علاوه بر تأويل شعر به ماجراي كربلا، برداشت هاي متنوع ديگري داشته باشيم و در شعر هيچ تصريحي و حتي اشاره روشني به اين كه شعر براي حضرت عباس سروده شده، وجود ندارد. امروزه در نقد ادبي، شعريت شعر و تفاوت زبان شعر با زبان نثر را در قابليت تأويل آن مي دانند. مثال بارز قابليت تأويل در شعر فارسي، حافظ است كه هر فارسي زباني با هر مرام و مسلكي، او را از خود مي داند و همزبان خود مي يابد. اصولاً رمز ماندگاري شاهكارها، يكي همين قابليت تأويل است.
در اين شعر از درخت به عنوان رمز حيات استفاده شده است. درخت در اين غزل، محور طبيعت است. در نگاه متعارف، اين درخت است كه وامدار آب و زمين است، اما در اين جا، شاعر با تغيير نگاه و دميدن جانمايه رمز به عناصر زبان شعر، همه چيز را برعكس كرده است و درخت را در مركز قرار داده است. در عرف متداول زبان، اين بهار است كه به سمت درختان مي رود و آنها را سبز مي كند، ولي در اين شعر، درختان هميشه درختند. و اينجا بهار از سمت درختان مي آيد:
گفتيم در اين بيشه يخ بسته نداريم
اميد بهاري مگر از سمت درختان
باز اگر در عرف زبان، آب است كه از زمين مي جوشد و درخت را مي روياند، در اين جا شاعر با زباني كاملاً رئال بدون اين كه ادعا كند: آب از درخت مي جوشد با قرينه سازي در بافت غزل دقيقاً چنين معنايي را با چنين بيتي متداعي كرده است:
فرياد زديم آي گل خفته ببين رود
جاري شده بار دگر از سمت درختان
تو گويي رود از ريشه درخت جوشيده است، حتي زمين كه مادر درخت است، در اين غزل به درخت پناه مي آورد تا سبز شود:
هر چند كوير آمده تا اين طرف كوه
سبز است زمين با گذر از سمت درختان
تو گويي درخت، همين درخت ظاهري كه ما او را سبز مي بينيم نيست، بلكه درخت بسي بيشتر از درخت است(1)و اين سبزي، تحفه اي است كه درخت به زمين نثار كرده است. در بازبيني اين ابيات درمي يابيم كه درختان اين غزل، هميشه زنده اند، شاعر مي گويد رود بار ديگر از سمت درختان جاري شده است يعني اين درختان در نبود رود نخشكيده اند. بيشه يخ بسته است اما درختان زنده اند و در كار نوزايي بهارند. كوير مانند هيولاي جانداري پيشروي كرده است و تا آستانه كوه آمده است اما درختان در مفصل كوه و كوير، ايستاده اند و زمين را پناه مي دهند تا سبز بماند. اين درختان هميشه زنده، علاوه بر اين كه با انگاره اساطيري درخت زندگي(2)منطبق هستند، رمزي از شهيدان محسوب مي شوند. درختان تشنه اي كه نه تنها نمي خشكند بلكه از تشنگي آنها رود جاري مي شود:
فرياد زديم آي گل خفته ببين رود
جاري شده بار دگر از سمت درختان
همان طور كه مولوي گفته است:
آب كم جو تشنگي آور به دست
تا بجوشد آبت از بالا و پست
شاعر براي القاي مؤثر اين اشارت، تأكيدي جدي بر نمادهاي حيات دارد، مثل پنجره روشن كه علامت حضور زندگي در خانه  است و مثل كلمه كليدي نَفَس در تعابيري مثل نفس روشن پنجره يا نفس مختصر از سمت درختان يا كلمه جاري كه از خانواده حركت و از خانواده آب است كه در بيت دوم و نيز در بيت پنجم آمده است. در اين ميان علاوه بر حيات جاودان كه بار اسطوره اي درخت در بافت نمادين اين غزل مي باشد، شاعر با نشانه ها و نمادهايي كه القاكننده حس راحت و رهايي باشد نيز بافتي ديگر را در آن بافت اسطوره اي تنيده است. در ابتداي غزل سخن از شبحي رفته است كه بي خبر از سمت درختان رد مي شود، شبح، يادآور تاريكي است و در مصراع بعد نيز سكوت خطر شنيده مي شود. بلافاصله بعد از اين بيت، يك پنجره روشن از سمت درختان بر روي شاعر باز مي شود تا شاعر نفسي از سر آرامش بكشد، نفس آرامي كه از سمت درختان به سويش جاري شده است؛ در بيت بعد نيز همين روال دنبال مي شود، چرا كه در بيت اول با شنيدن سكوت خطر و رد شدن شبح از سمت درختان، حس لازم ترس  به خواننده القا شده بود. وقتي آدم مي ترسد توي دلش خالي مي شود اما در بيت سوم در ادامه روند مرگ زدايي از غزل و ستايش درخت، توي دل بيشه روشن نه تنها خالي نيست  بلكه سرشار بهار است به بركت نفسي مختصر از سمت درختان.
در اين جا پارادوكس بين شكوه اساطيري درخت و مختصر بودن نفس چيزي است اما از آن مهم تر اشارتي است كه بايد دريافت: نفس در اين جا دم هستي بخش است كه ما از آن به نفس گرم تعبير مي كنيم و بايد هم مختصر باشد چرا كه هستي بسيط است و ساحت آن اجمال و حافظ گفت:
نيست بر لوح دلم جز الف قامت يار
چه كنم حرف دگر ياد نداد استادم
و من مي گويم درختان همگي و هميشه تا زماني كه درخت باشند، الفند و الف مختصرترين حرف از حروف الفباست(بگذريم).
تا اين جا گفتيم كه درخت در اين غزل رمز است، رمزي كه از انگاره اي اسطوره اي ريشه مي گيرد و آن انگاره  درخت زندگي است. يك رمز اسطوره اي ديگر نيز در اين غزل داريم:
هر چند كوير آمده تا اين طرف كوه
سبز است زمين با گذر از سمت درختان
كوه در اساطير ايراني محل اتصال زمين با آسمان است. در اوستا پل چينود(3)كه رستگاران از آن مي گذرند و به مينو قدم مي گذارند از قله كوه البرز شروع مي شود. در شاهنامه نيز منجيان قوم ايراني از كوهند، در كوه بزرگ شده اند و از كوه برانگيخته شده اند. منجياني كه فره ايزدي و حتي نشان هاي پيغمبري دارند چنان كه رستم در خطاب با كيقباد، آن گاه كه او را در كوه البرز يافته است تا به پادشاهي قوم محصور و مغلوب ايران ببرد:
چنين گفت با شاه گنداوران(4)
نشان است خوابت زپيغمبران
فريدون كه سر سلسله پادشاهان كيان است، زال كه سر سلسله پهلوانان ايزدي است در همين دوره و نيز عقل منفصل رستم و آموزنده اسرار بدوست، كيقباد كه پس از ادواري هولناك از شكست و چشيدن پادافره پادشاهي نادادگرانه  نوذر، ايرانيان را نجات مي دهد و رسمي جديد از مهر و داد مي گسترد و كيخسرو كه يكي از جاودانان در شاهنامه است همه و همه در كوه بزرگ شده اند. حال به بيت غزل برمي گرديم:
هر چند كوير آمده تا اين طرف كوه
سبز است زمين با گذر از سمت درختان
كوير ضلع سوم بافت رمزي در اين بيت است و در شعر معاصر، رمز هبوط انسان قرار گرفته است. اين رمزپردازي كه از نظر كاركرد اسطوره اي است اما از نظر استناد واقعي است زيرا به قصص قرآن ارجاع دارد، با اثر استادانه دكتر علي شريعتي، هبوط در كوير شروع شد و در اشعار درخشاني از علي معلم و قيصر امين پور بازتاب يافت. قيصر در غزلي با مطلع:
خسته ام از اين كوير اين كوير كور و پير
اين سقوط ناگهان وين هبوط ناگزير(5)
و علي معلم در مثنوي اي كه با اين بيت شروع مي شود:
مرا به شور به شيوه به شرم بوسيدي
اداي حق نمك را چه گرم بوسيدي(6)
اگر به تأويل شيعيانه، شاهنامه را و اين غزل را بخوانيم، آيا نمي توان گفت كه درختان در اين بيت همان اولياي خدا هستند كه واسطه زمين و آسمان و گذرگاه آدميان از هبوط به عروج(= از كوير به كوه)هستند؟ و به تعبير صريح تر آيا درختان در اين همان بيت خاندان رسالت نيستند؟ آيا درخت كه در ظاهر فرزند آب و خاك است اما در اين غزل محور آب و خاك مي شود، همان اولياي خدا نيستند كه كالبد بشري و زميني دارند اما هستي زمين بر كانون آنهاست؟
بيشه اي كه يخ زده و رودي كه تاكنون خشكيده بود و حالا بار ديگر جاري شده است فضاسازي مناسبي است براي اين كه تأويل كوير به هبوط، انجام گيرد.
***
غزل با يك طرح و توطئه دراماتيك شروع مي شود، با يك فراموشي خود آگاهانه و تعويق، ما خط روايت ادامه پيدا مي كند و در اين تعويق، شاعر به خلق كاراكتر اسطوره اي درخت با لحني كاملاً رئال و پنهانكارانه دست مي زند علاوه براين كه لحنش لحني خراساني است و در ابراز عاطفه لهجه اي صريح دارد. بنابراين خواننده در فضاي بي زماني اين ابيات كه نشأت گرفته از درخت جاودانه است، به نوعي حس پناه يافتگي و آرامش دست مي يابد. حالا همه چيز آماده ضربه نهايي است، شبحي كه در بيت اول سخنش رفته بود، بالاخره كار خودش را مي كند و تبر را بر قامت درختي از درختان فرود مي آورد. حالا شاعر رو مي كند كه در اين طرف كوه، كه كوير پيش آمده است، درختان هم بي پناهند. در اين جا عنصر جاودانگي كه پيش از اين در واكاوي تبار اسطوره اي رمز درخت به آن رسيده بوديم، با پرداخت رئال بيت اول(كه با نهان روشي خاصي در ابيات بعد علي رغم اشارات رمزي حفظ شده بود)سرانجام تصادم پيدا مي كند. راوي - شاعر ناگهان دروسط ستايش هايش از درخت، ناگهان صداي تبر را مي شنود كه از سمت درختان برخاسته است و اين عطش و حسرت و لبخند كه ازآن ياد مي كند مقتضاي چنان حالي است، عطشي به معناي سيري ناپذير بودن روح انسان در ملاقات با جوهر جاودانگي، حسرتي از اين هبوط كه چگونه پس لرزه هايش دامن درخت را هم گرفته است و لبخند بر روي درخت، چرا كه درخت بسي بيشتر از درخت است...
اشارات:
1 - شعله شمع، گاستون باشلار، جلال ستاري، صفحه 80، نشر توس
2 - رمزهاي زنده جان، مونيك دوبوكور، جلال ستاري، صفحات 13 و 14، نشر مركز
3 - اوستا، به گزارش دكتر جليل دوستخواه، جلد دوم، صفحه 971 و 972، نشر مرواريد
4 - شاهنامه فردوسي، به تصحيح: قريب - بهبودي، جلد اول، صفحه 225، نشر توس
5 - آينه هاي ناگهان، نشر افق
6 - رجعت سرخ ستاره، انتشارات حوزه هنري سازمان تبليغات اسلامي، چاپ اول صفحه 113]]>
</TEXT>
</DOC>
<DOC>
<DOCID>HAM2-851112-121</DOCID>
<DOCNO>HAM2-851112-121</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[گوشه
رباعي هاي يتيم]]>
</TITLE>
<TEXT>
<![CDATA[زهير توكلي
تقديم به حضرت
ابوالفضل العباس عليه السلام
(1)
ما را در آه خود مسافر مي ساز
پس با رخ ماه خود مجاور مي ساز
دست تو درست و دم شمشيرت گرم
نفس آورديم، آب حاضر مي ساز
(2)
محكوم به بيداري بي يار نشد
دل در بر دل خفت كه بيدار نشد
- هر بار كه مي رفتي، برمي گشتي...
- از بال و پرم بپرس، اين بار نشد
(3)
او نيست ولي هست تر از هستان است
چشمش جايي مراقب مستان است
دستان گدايي همه دور اندازيد
او ساقي ميخانه ي بي دستان است
(4)
لب هايت گرچه چاك چاكند هنوز
از تهمت آب پاك پاكند هنوز
تو رفتي تشنه و به هر جا آبي ست
پيشاني شرمناك خاكند هنوز
(5)
در كوچه قدم گذار، مهتاب ببين
در سايه ي پلك خود مرا خواب ببين
مهتاب به رنگ خون درآمد، بشتاب
دستان مرا فتاده بر آب ببين
(6)
تو آب شدي تو آبي ناب شدي
تو عين عطش چشمه مهتاب شدي
از آب ننوشيدي تا آن كه حسين
بالاي سرت آمد سيراب شدي
(7)
ما رأيت الا جميلا
تا شيره شود ني شكري مي برّند
طفلي از شير مادري مي برّند
از چشم تو مي بينم من اين همه را
گل مي چينند يا سري مي برّند؟
(8)
و ديگر زهير ابن قين بود كه فردا روزش
حسين بر ميسره گمارد؛
برخاست و گفت: اگرم هزار بار بكشند،
مرگ هزار و يكمين را باز منم...
با هر مرگي هزارها جان دارند
ابرند چو بشكنند با ران دارند
انگشتر خون به دست خاكسترهاست
با نام تو جشن مرگ سوزان دارند
(9)
وايضا زبان حال اوست
كه ابتداي حالش به جدا سري از قافله حسين مي گذشت
در سفر آن بيابان
زان روز كه با تو آشنا گشتم من
شستم به سكوت هر چه حرفم به دهن
اذنم بده و زودتر آزادم كن
سنگيني مي كند سرم برگردن
(10)
روزي كه من و تو را پدر مي آموخت
آن راز گذشت آن كه پر مي آموخت
سر مي آموخت زان كه بي سر مي رفت
اي واي از آن دم كه پسر مي آموخت]]>
</TEXT>
</DOC>
<DOC>
<DOCID>HAM2-851112-122</DOCID>
<DOCNO>HAM2-851112-122</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[اميد مهدي نژاد]]>
</TITLE>
<TEXT>
<IMAGE>/1385/851112/world/009741.jpg</IMAGE>
<![CDATA[
 اميد مهدي نژاد طنزپردازي است با دستي نازك در طنز سياسياجتماعي، اما در كنار آن و پيش از آن شاعر است. او دبير تحريريه فصلنامه شعر است. كتاب سوم، مجموعه آگهي هاي طنز او در چند ماه به چاپ دوم رسيده است. مجموعه شعري با نام ناسور در دست چاپ دارد.
مي و ساغر
مي نمي دانم كجا ساغر نمي دانم كجاست
سر نمي دانم كجا پيكر نمي دانم كجاست
هر طرف يك تكه از آن ماه افتاده است آه
دست او اينجاست انگشتر نمي دانم كجاست
سيلي طوفان وحشي باغ را ويرانه كرد
برگ هاي غنچه پرپر نمي دانم كجاست
كوفيان از پيش رو از پشت سر سر مي رسند
حرّ نمي دانم كجا اكبر نمي دانم كجاست؟
آب مي خواهم ولي آتش به خوردم مي دهند
سوختم عباس آب آور نمي دانم كجاست
جامه و خود و زره ها را غنيمت برده اند
اين ميان قنداقه اصغر نمي دانم كجاست
سنگ مي گريد؛ بگو اين گر قيامت نيست چيست
پيش اين باد و بلا محشر نمي دانم كجاست
پيش چشم اشقيا اهل حرم بي چادرند
غيرت آل نبي- حيدر- نمي دانم كجاست
كربلا اي كربلا خون خدا را سر بكش
خم نمي دانم كجا ساغر نمي دانم كجاست
شمشيرم كجاست؟
در سرم پيچيده باري  هاي و هوي كربلا
مي روم وادي به وادي رو به سوي كربلا
مي روم افتان و خيزان از دل بن بست ها
جاده اي پيدا كنم تا جست وجوي كربلا
تشنگي مي بارد از ابر سترون مي روم
تا بنوشم جرعه آبي از سبوي كربلا
ترسم اين بيراهه  ها با خويش مشغولم كند
بر دلم ترسم بماند آرزوي كربلا
من نمي دانم كي ام يا از كجايم هرچه هست
آبرو مي آورم از خاك كوي كربلا
مانده در گوشم صداي پاي هل من ناصري
خواهم اكنون تا شوم لبيك گوي كربلا
بغض تاريخم نبايد در خودم ويران شوم
بايد آوازي بخوانم با گلوي كربلا
در سرم شوري دگر برپاست شمشيرم كجاست
بر مشامم مي رسد هر لحظه بوي كربلا]]>
</TEXT>
</DOC>
<DOC>
<DOCID>HAM2-851112-123</DOCID>
<DOCNO>HAM2-851112-123</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[رضا جعفري]]>
</TITLE>
<TEXT>
<IMAGE>/1385/851112/world/009744.jpg</IMAGE>
<![CDATA[
 رضا جعفري مدرس حوزه علميه است. مطالعات گسترده اي در فلسفه و عرفان اسلامي دارد اما برروي شعر آييني به مفهوم اخص آن يعني شعري كه در هيأت خوانده مي شود متمركز است. دو مجموعه شعر با عنوان صبح شبنم و خانم غزل بدون تو تعطيل مي شود از او منتشر شده است.
خيزرانه
ظرفي پر از تلاوت قرآن بود
چشمي از اين مشاهده حيران بود
شرحي كه خيزرانه رقم مي خورد
دندان نبود آيه قرآن بود
هر شانه اي كه گريه تكان مي داد
تفسير گيسوان پريشان بود
يك چشم خواهرانه خبر مي داد
از سينه اي كه شام غريبان بود
از ابتداي شام كه مي آمد
تا انتهاي صبح غزلخوان بود
نوري كه بين تشت طلا مي سوخت
از انعكاس خالق سبحان بود
حدسم درست بود از اين مجلس
راهي به يك خرابه ويران بود
جرأت واژه
چشم هايت روضه خواني مي كند
اشك ها را سارباني مي كند
آن نگاه زخمي ات تا صد افق
كربلا را دشت باني مي كند
بي وجودت اين زمين خاك است و گل
با وجودت آسماني مي كند
علقمه  بعد از تو چشم خويش را
روي نيزه سردواني مي كند
رفتي و در خيمه هاي تشنه لب
آب با آتش تباني مي كند
رفتي و در سرنوشت آبها
شرمساري حكمراني مي كند
جرأت اين واژ ه هايم را ببخش
عذر مي خواهد جواني مي كند]]>
</TEXT>
</DOC>
<DOC>
<DOCID>HAM2-851112-124</DOCID>
<DOCNO>HAM2-851112-124</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[عباس محمدي]]>
</TITLE>
<TEXT>
<IMAGE>/1385/851112/world/009738.jpg</IMAGE>
<![CDATA[
عباس محمدي، متولد 1355 در خمين و كارشناس رشته مديريت است.
او از سال 1378 به طور حرفه اي كار سرودن را پي گرفته است.
كيستي؟
كيستي اي كه بسي داغ مكرر با توست
نفس فاطمه و بوي پيمبر با توست
سر بريدند تو را با همه هفتاد و دو بار
نيمه جان مي روي و قافله اي سر با توست
قافله تشنه لب و تشنه تر از قافله تو
گرچه دو رود به خون شسته شناور باتوست
داغ گل ديده و از باغ بهار آمده اي
دامني خون شده از غنچه پرپر باتوست
پر شده دشت ز بوي نفس سوخته ات
خسته اي سخت مگر غربت حيدر با توست؟
(1)
از كوفه و كربلا به شام آمده بود
ميراث غدير، تشنه كام آمده بود
رفتند به قصد غارت پيرهنش
بر نيزه فقط سر امام آمده بود
(2)
قطره قطره به مشك مي آويزند
قطره خون ها كه از سرت مي ريزند
يك روز به خونخواهي تو مي دانم
دستان بريده ي تو بر مي خيزند
(3)
برگشت ز چشمه آه خون جاري شد
برگشت ولي به راه خون جاري شد
سرچشمه ي آبها كه از اسب افتاد
از صورت خيس ماه، خون جاري شد
(4)
آن روز تمام چشمه ها زار زدند
لب تشنگي فرات را جار زدند
بستند گلوي چشمه ها را با آن
تيري كه به ديده ي علمدار زدند
(5)
دريا دريا سراب نازل مي شد
خون در دهن شراب نازل مي شد
همراه دو دست خسته كه افتادند
آيه آيه عذاب نازل مي شد]]>
</TEXT>
</DOC>
<DOC>
<DOCID>HAM2-851112-125</DOCID>
<DOCNO>HAM2-851112-125</DOCNO>
<ORIGINALFILE>/1385/851112/world/_artw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[جليل صفربيگي]]>
</TITLE>
<TEXT>
<IMAGE>/1385/851112/world/009735.jpg</IMAGE>
<![CDATA[
جليل صفربيگي متولد 1353 و اهل ايلام است. او از نسل شاعراني است كه در ابتداي دهه هفتاد در اردوهاي دانش آموزي شعر، همديگر را يافتند و بعدها تأثيرگذارترين شاعران جوان دهه هفتاد از ميان آنها برخاستند. جليل غزل مي گفت اما در سال هاي اخير چند دفتر رباعي منتشر كرده است.
(1)
بنويس كه با شتاب بايد برسد
فوراً ببرش جواب بايد برسد
لبهاي رقيه از عطش خشك شده
اين نامه به دست آب بايد برسد
(2)
دستان بريده نعش بي سر دجله
تنها و غريب و بي برادر دجله
يك سوي حسين و سوي ديگر عباس
يك چشم فرات و چشم ديگر دجله
( 3)
شد در تب آب آب! آب آب عباس
در دست گرفت مشك بي آب عباس
تا آب رسيد و...نه!ننوشيد و گذاشت
يك داغ بزرگ بر دل آب عباس
(4)
افتاد تب هلاك توي سرتان
يك آتش دردناك توي سرتان
در ظهر عطش لبان مولا خشكيد
اي اين همه آب!خاك توي سرتان]]>
</TEXT>
</DOC>
<DOC>
<DOCID>HAM2-851112-126</DOCID>
<DOCNO>HAM2-851112-126</DOCNO>
<ORIGINALFILE>/1385/851112/world/_econw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[درس هايي براي ايران از برنامه توسعه صنعت نفت و گاز نروژ
استراتژي؛ حلقه گمشده
اسكله ميدان نفت و گاز اوسبرگ نروژ در درياي شمال]]>
</TITLE>
<TEXT>
<IMAGE>/1385/851112/world/009729.jpg</IMAGE>
<![CDATA[
توسعه، لازمه حفظ جايگاه صنايع در عرصه جهاني است و استراتژي، نياز توسعه صنعت در همه كشورهاست. لزوم تدوين استراتژي، بخصوص زماني جدي مي شود كه موضوع آن از اهميت خاصي در اقتصاد يك كشور برخوردار باشد.
در كشوري مانند ايران كه در حال حاضر بخش عمده درآمدهاي آن از بخش صادرات نفت تأمين مي شود و دومين ذخاير گاز جهان را داراست داشتن يك استراتژي مدون و همه جانبه در حوزه نفت و گاز از ضروريات نظام اقتصادي كشور محسوب مي شود؛ امري كه متأسفانه در برخي از حوزه ها با نواقص و مشكلات عديده و در برخي ديگر از حوزه ها با نبود سياستگذاري همه جانبه روبه روست.
صنعت نفت و گاز ايران نبايد تنها به صادرات نفت و گاز خام بسنده كند، چرا كه ارزش افزوده محصولات جانبي اين صنعت چندين برابر قيمت نفت خام است، علاوه بر اين توجه به تكنولوژي و جايگاه آن در كسب درآمد را نبايد فراموش كرد.
در اين راستا بررسي تجارب كشورهايي كه گاه از صنايع نفتي بسيار جوان تري برخوردارند اما توانسته اند با سياستگذاري مدون و همگام با شرايط روز به حداكثر بهره وري دست پيدا كنند قابل توجه و مطالعه و بررسي است.
نروژ يكي از كشورهايي است كه در زمينه توسعه صنعت نفت و گاز عملكردي درس آموز دارد. برآورده شده كه نروژ با طراحي استراتژي توسعه صنعت نفت و گاز در بيست سال آينده نزديك به 80-70 ميليارد دلار از طريق فعاليت هاي صنعتي و فروش تكنولوژي به دست خواهد آورد.
اين كشور موفق شده است مزيت نسبي خود در منابع انرژي را وسيله كسب مزيت رقابتي يعني توانمندي تكنولوژي سازد و امروز صاحب يكي از پيشرفته ترين صنايع انرژي جهان در حوزه نفت و گاز باشد. با وجودي كه صنعت نفت در اين كشور كمتر از چهل سال سابقه دارد اين كشور از جمله تأمين كنندگان تكنولوژي مورد نياز صنعت نفت ايران با بيش از يك قرن سابقه است. نروژ از هم اكنون بازار كشورهايي مانند ايران را براي كسب اين درآمد هدف گرفته و براي آن برنامه ريزي كرده است.
اگر ما هم به دنبال حضور و رقابت در عرصه هاي جهاني هستيم بايد به بومي سازي تكنولوژي و دانش بپردازيم. مهم ترين بخش براي اين منظور صنعت نفت و گاز است تا از آن طريق علاوه بر فرآوري نفت و گاز از صادرات تكنولوژي نيز درآمد ويژه اي نصيب كشورمان كنيم.
براي نيل به اين هدف با عنايت به برنامه توسعه نروژ نيازمند طراحي يك استراتژي كارآمديم كه در آن چشم انداز اصلي و هدف هاي جزيي مشخص شده باشد.
استراتژي محوري
برنامه ريزي يكي از مشخصه هاي حركت به سمت توسعه است. بدون برنامه اي روشن، مجموعه فعاليت ها صورت پراكنده اي مي گيرد و هدف مشخص را دنبال نمي كند. يكي از مشكلات امروز صنعت نفت و گاز در كشور ما نيز فقدان استراتژي و برنامه هاي روشني است كه مجموعه فعاليت هاي اين صنعت را به صورت هماهنگي در جهت توسعه هدايت كند.
با نگاهي به برنامه og21 متوجه مي شويم كه استراتژي در هر كشوري بايد مطابق با چارچوب هاي علمي و شرايط بومي آن منطقه تدوين شود. بنابر اين براي رسيدن به هدف هاي مورد بحث در ايران بايد با بررسي توانايي هاي خود به برنامه ريزي بپردازيم.
ساختار اجرايي كارآمد
يا وجود متولي مشخص
اما برنامه ريزي كردن بدون طراحي ساخت اجرا براي رسيدن به اهداف كاري بيهوده و اتلاف منابع مالي و نيروي انساني است. استراتژي صنعت نفت و گاز نروژ يك ساخت اجرايي كارآمد را به ما نشان مي دهد. اين ساخت اجرايي ضمن هماهنگي ميان قسمت هاي مختلف اين صنعت، اجراي مفاد آن را پيگيري مي كند. در كشور ما بسياري از سياست ها و برنامه ها متولي مشخصي ندارند و ساختار اجرايي كارآمدي تحقق آنها را اداره نمي كند. نمونه اين مسأله سياست هاي عالي نفت و گاز است كه مجمع تشخيص و مصلحت نظام آنها را تدوين كرده است. اين سياست ها كلماتي كلي است كه هيچ ضمانت عملي ندارد و درون آن ساز و كارهاي پياده سازي آنها تعبيه نشده است.
علاوه بر اين موارد كه ما از برنامه توسعه نروژ مي آموزيم، خود og21 حاوي محتواي علمي است كه مي تواند مورد استفاده كارشناسان، متخصصين و برنامه ريزان قرار گيرد. به همين دليل ما خلاصه اي از اين برنامه ها را ذيل اين گفتار مي آوريم تا مورد استفاده صاحب نظران و متخصصين قرار گيرد.
استراتژي دائمي
وزارت نفت و انرژي نروژ og21 براي اين كه بتواند صنعت نفت و گاز اين كشور را ذيل يك استراتژي تكنولوژي مشترك و دايمي قرار دهد در سال 2001 شروع به تدوين برنامه اي كرد كه در سال 2002 به پايان رسيد و مجموعه صنعت نفت و گاز نروژ از آن حمايت كردند.
ماموريت اين برنامه ابتدا ايجاد ساختار كلان دائمي براي تحقيق و توسعه در اين صنعتبود، سپس معرفي اهداف صنعت نفت و گاز و چگونگي افزايش ثروت زايي و رقابت مندي آن و در نهايت ايجاد زيرساخت هاي لازم براي هماهنگي فعاليت هاي تحقيقاتي كه اين مورد بزرگترين معضل تحقيقات در كشور ما است و تمام محققين از ناهماهنگي و عدم انسجام فعاليت هاي تحقيقاتي گله مندند.
ساختار استراتژي
اما اين استراتژي در چه جهاتي تدوين شد. مهمترين بحث شناختن چالش هاي پيش  روي صنعت نفت و گاز در آينده بود تا بدانند كه اين صنعت به كجا خواهد رسيد و بعد تعريف اهداف مشخص براي استخراج، توسعه و بهره برداري ايمن و محيط دوستانه،  اما مورد ديگر تنظيم و هدايت فعاليت هاي تحقيقاتي در جهت ثروت افزايي و رقابت مندي است و در پايان هم بايد مدل اجرايي براي اجرا و به روز شدن اين استراتژي وجود داشته باشد تا مانند برنامه هاي صنعتي در ايران در حد فكر و برنامه باقي نماند و عملي شود و از آن سو خودش را بازسازي و به روز كند.
حال بايد ديد بيشتر اين استراتژي تكنولوژي چه ساختاري دارد كه توانسته موفق عمل كند. نروژي ها ابتدا چشم انداز صنعت نفت و گاز را طرح كردند. آنها گفتند كه ما مي خواهيم در سطح جهان رقابت كنيم و در اين صنعت پيشاپيش كشورهاي ديگر قرار بگيريم.
از سوي ديگر مي خواهيم نوآورترين و مولدترين فلات قاره در دنيا باشيم. اين چشم انداز بسيار بلندپروازانه بود اما در گام بعدي به عمل نزديك تر شد. اين گام تعيين اهداف اصلي بود. كارشناسان اين كشور اهداف را به اين شكل مطرح كردند. دانش و تكنولوژي توليد مي كنيم تا منابع ما سودآور و محيط دوست باشند و تكنولوژي هاي جذاب و جديد و راه حل هاي سيستماتيك ارائه مي كنيم تا صنعت ما توان رقابت در عرصه جهاني را داشته باشد.
اين اهداف هم خيلي كلي بود و بايد خردتر مي شد. og21 دسته اي از اهداف جزيي را در ذيل اهداف كلي معين و مطرح كرد تا صنايع به وسيله برنامه ها و سياست هاي خاصي به سمت تحقق اهداف اصلي رهبري شوند.
به همين منظور شش هدف جزيي در نظر گرفته شد؛ اهدافي كه كاملاً عملياتي است. اول كاهش متوسط مدت زمان ميان صدور پروانه اكتشافي تا كشف مخزن به سه سال بود تا از اين طريق اكتشاف سريع تر و با صرفه تر صورت بگيرد. از سوي ديگر معين شد تا از كشف ميدان تا بهره برداري نيز 4 سال بيشتر زمان نبرد.
و هزينه عمليات(opex)و nes فلات قاره نروژ براي هر بشكه نفت خام به 3 دلار كاهش يابد با اين كار هم توسعه سريع تر و با صرفه تر صورت گرفت.
اما محيط زيست را در اين ميان نبايد فراموش كرد، اغلب پروژه هاي صنعتي در راستاي نابودي محيط زيست عمل مي كنند اما نروژ در اهداف جزيي برنامه خود معين كرد كه پراكندگي co2 به 30 درصد ميزان فعلي(مطابق پيمان كيوتر)كاهش يابد و ريختن ضايعات مضر به دريا به صفر برسد.
حال مي رسيم به كسب افزايش درآمد از داشته ها، در سند برنامه توسعه توجه ويژه اي به گاز كند و گفتند كه زنجيره ثروت زدايي گاز بايد تا 50 درصد افزايش يابد،  اين تحول به وسيله ايجاد ظرفيتهاي جديد صادرات و استفاده از تكنولوژي هاي كم هزينه تر انجام خواهد گرفت.
اين صادرات بايد تا حدي باشد كه در سال 2010 نروژ معادل 80 - 70 ميليارد دلار از صادرات نفت و گاز كسب درآمد داشته باشد.
اين اهداف جزيي به افزايش بازيافت ختم مي شود، موضوعي كه امروزه با توجه به پايان پذيري منابع انرژي بسيار مورد توجه قرار دارد.
]]>
<IMAGE>/1385/851112/world/009732.jpg</IMAGE>
<![CDATA[
چالش ها
اهداف تعيين شد، اما هميشه اهداف با چالش هايي روبه رو مي شوند كه دستيابي به آنها را به مخاطره مي اندازد و صنعت نفت و گاز با بزرگترين چالشي كه روبه رو است اتمام منابع است. نروژ در سال 2001 برآورد كرد كه 40 درصد منابع نفت و 10 درصد گاز استخراج شده است.
كل منابع اين كشور sm3oe 13/8 برآورد مي شود كه تقريباً 24 درصد آن توليد شده است. البته بايد توجه داشت كه هنوز بيش از 28 درصد ذخاير نروژ كشف نشده اند.
نمودار(1)دو سناريوي محتمل پيش  روي منابع اين كشور را نشان مي دهد. اگر صنايع نفت و گاز به وضع موجود رضايت دهند،  منحني كاهش توليد آينده اين صنعت را رقم خواهد زد. اما در صورتي كه سر مايه گذاري هاي لازم انجام شود و توسعه تكنولوژي و نوآوري هاي لازم به تحقق بپيوندد توليد نفت تا 50 سال و گاز براي 100 سال دوام خواهد يافت.
نواحي هدف مهم
پس از تعيين چالش ها و در جهت چشم انداز استراتژي توسعه پنج ناحيه هدف مشخص شد تا فعاليت هاي تحقيقاتي و توسعه اي صنعت در اين نواحي متمركز شود.
مهم ترين ناحيه هدف محيط زيست بود تا آيندگان از فعاليت هاي توسعه اي آسيب نبينند، سپس افزايش بازيافت و در ادامه نگاه به آب هاي عميق، چرا كه اكثر مخازن نفتي نروژ در منطقه كم عمق دريا قرار دارند. انتخاب آب هاي عميق به عنوان ناحيه هدف از جهت ارزش بازار اين حوزه و نقش آن به عنوان نيروي محرك توسعه تكنولوژي است كه در قسمت هاي ديگر صنعت نفت و گاز اهميت خاصي دارد. ناحيه بعدي ميادين كوچك است. بسياري از پروژه ها آينده نروژ در جهت بهره برداري از اين مخازن به وسيله تكنولوژي هاي جديد و استفاده بهينه از تاسيسات موجود قرار خواهد گرفت.
براي ارتقاي سطح درآمد صنعت گاز دو هدف كوتاه مدت و بلندمدت تعيين شد تا زنجيره ارزش گاز، ناحيه بعدي براي هدف گيري باشد.
هدف كوتاه مدت اين طرح متمركز بر توليد بهينه از ميادين موجود و تقويت موقعيت نروژ به صورت تامين كننده اي بهره ور و رقابتمند براي بازارهاي موجود تعيين شد و هدف بلندمدت هم به استخراج بهينه، توسعه بازارهاي جديد، افزايش ثروت آفريني زنجيره گاز به وسيله كاهش هزينه انتقال، رفع نواقص فرآيندهاي موجود و توليد فرآيندهاي جديد در زنجيره گاز در جهت افزايش ارزش توليدات نهايي محدود گشت.
اهداف تكنولوژي
براساس چالش ها و در جهت پر كردن فاصله با سطوح پيشرو جهان در نواحي هدف استراتژي og21 نه تكنولوژي زير را مشخص كرده و موردنظر قرار داده است.
نروژ براي اينكه بتواند در چرخه رقابت باقي بماند، هدف رقابتي را در برنامه توسعه خود در نظر گرفت تا به تقويت علوم پايه در صنعت نفت و گاز و از طريق روش ها آموزش تحقيقاتي صنعت به نحوي هدايت شود كه در نواحي هدف نقش رهبري بين المللي را بر عهده بگيرد.
هدف رقابتي هم محقق نمي شود مگر با پرورش استعدادهاي جديد توسط مراكز آموزشي، جذب نظريه هاي فني و كارشناسي بين المللي و بالا بردن كيفيت و ظرفيت رشته هايي كه براي صنعت نفت و گاز مهم و حياتي هستند.
ساختار اجرايي
پس از طي اين مراحل به مهم ترين قسمت، يعني ساختار اجرايي سند توسعه مي رسيم كه در جهت ايجاد انسجام و هماهنگي صنعت نفت و گاز جهت تحقق چشم انداز تعريف شده طراحي شده است.
اين قسمت ديگر برنامه اي گذشته و ساختارهاي اجرايي آنها را تحت پوشش قرار مي دهد، ساخت اجرايي اين برنامه كه اجرا، بازبيني و نظارت بر انجام فعاليت ها را به عهده دارد به اين شكل طراحي شد كه وزارت نفت منتخبي از مديران عالي صنعت نفت و گاز نروژ را تعيين كرد تا بر مجمع og21 و كميته تكنولوژي نظارت كند.هر يك از برنامه ها و فعاليت هاي سياستگذاري سابق به صورت پروژه اي ذيل ساختار اين برنامه جديد به فعاليت خود ادامه مي دهند. ساخت اجرايي با دربرگرفتن اجتماعي از قسمت هاي مختلف صنعت نفت و گاز نروژ اين قابليت را دارد كه اهداف موردنظر طراحان خود را به عمل نزديك تر سازد.
شبكه تحليلگران تكنولوژي ايران]]>
</TEXT>
</DOC>
<DOC>
<DOCID>HAM2-851112-127</DOCID>
<DOCNO>HAM2-851112-127</DOCNO>
<ORIGINALFILE>/1385/851112/world/_econw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن اقتصاد
تحول در خودروسازي چين]]>
</TITLE>
<TEXT>
<IMAGE>/1385/851112/world/009726.jpg</IMAGE>
<![CDATA[
گروه اقتصادي- با اعمال سياست ها و برنامه ريزي هاي دولت مركزي صنعت خودرو چين در پي افزايش سرمايه گذاري، ساخت كارخانه هاي خودروسازي و همچنين استفاده از فناوري و همكاري بين المللي به تدريج در حال تحول است. اين تحول براي كشوري كه در جهان با عنوان كشور دوچرخه ها شناخته مي شود، دستاوردي بزرگ محسوب مي شود.
اگرچه با توسعه اين صنعت و افزايش تعداد خودروها در سطح شهرهاي اين كشور، مشكلات حمل و نقل نيز در اين كشور پهناور فزوني مي گيرد و بر بار سنگين ترافيك شهرها افزوده مي گردد، اما به نظر مي رسد بالا بودن تقاضا براي خودرو در چين از عوامل اصلي توسعه صنعت خودروسازي است. تازه ترين آمار منتشره در رسانه هاي چين حاكي از آن است كه چين با پيشي گرفتن از ژاپن بعد از آمريكا به دومين بازار بزرگ خودرو جهان تبديل شده است. در واقع ميزان خريد خودرو در اين كشور در سال2006 ميلادي حدود 37 درصد افزايش يافت. از سوي ديگر خودرو سازان خارجي در چين كه با شركت هاي خودروسازي چين همكاري مشترك دارند، رقابت شديدي را براي جلب و جذب مشتريان طبقه متوسط آغاز كرده اند. اين هدف گيري با سياست هاي بانكي دولت چين مبني بر ارائه وام هاي بلندمدت با بهره بسيار پايين براي خريد خودرو، راه را براي خريد ماشين براي خانواده هاي با درآمد متوسط و بعضا كم درآمد هموار كرده است.
دولت چين سال گذشته ميلادي اعلام كرد روزانه يك هزار دستگاه به خودروهاي سطح شهر افزوده مي شود و شمار اين خودروها از مرز دو ميليون دستگاه گذشته است. با اين وصف دولت محلي موفق شده با ساخت بزرگراه ها و كمربندي ها در اطراف شهر پكن همچنان ترافيك شهر را تاحدي معقول تحت كنترل گيرد و اگرچه روزانه بر بار ترافيك شهر پكن افزوده مي شود، اما تردد در شهر پكن براي خودروها اصولا كند ولي روان است.در هر حال رقابت شديد بين خودرو سازان چيني و خارجي و شركت هايي مانند جنرال موتورز و فورد آمريكا و يا شركت هاي آلماني چون فولكس واگن موجبات توسعه صنعت خودرو را در چين فراهم كرده است. آمار نشان مي دهد كه ميزان فروش خودروهاي چين اعم از سواري، اتوبوس و كاميون در سال گذشته ميلادي رشد بالايي داشته و مجموع آن به 7 ميليون و 200هزار دستگاه رسيد. انجمن توليد خودرو چين به تازگي اعلام كرد: در اين ميان 3 ميليون و 800هزار دستگاه خودرو سواري در بازار چين به فروش رسيده است. در حالي كه مجموع خودروهاي فروخته شده در سال2006 ميلادي در ژاپن 5 ميليون و 700 هزار دستگاه بوده است، در آمريكا فروش خودروها و كاميون و اتوبوس و غيره در سال گذشته ميلادي به 16ميليون و 500هزار دستگاه رسيد. رشد اقتصادي چين كه در دو دهه گذشته به بيش از 9درصد رسيده و در سال گذشته ميلادي بالاتر از 10درصد بود، از ديگر متغيرهايي است كه به رشد صنعت خودرو اين كشور ياري مي رساند.
كارشناسان اعتقاد دارند كه با توجه به شرايط فعلي، به نظر مي رسد چين در سال2015 ميلادي با كنار زدن آمريكا به بزرگترين بازار خودرو جهان تبديل خواهد شد، اين اتفاق در شرايطي رخ خواهد داد كه سرانه درآمد سالانه مردم چين به بيشتر از دو هزار دلار برسد. در سال گذشته ميلادي شركت جنرال موتورز شانگهاي، بزرگترين خودرو ساز چين، موفق به فروش 365هزار و 400دستگاه خودرو در بازار چين شد و شركت چري دومين شركت بزرگ خودروسازي چين كه نزديك به يك دهه از عمر آن مي گذرد، 272 هزار و 400دستگاه خودرو به فروش رساند. خودرو سازان چين بر اساس آمار رسمي سال گذشته ميلادي 325هزار دستگاه خودرو به كشورهاي آسيا، آفريقا و آمريكاي لاتين صادر كردند و اكنون درصدد حضور موثر در بازار اروپا و آمريكا هستند.
منبع:ايرنا]]>
</TEXT>
</DOC>
<DOC>
<DOCID>HAM2-851112-128</DOCID>
<DOCNO>HAM2-851112-128</DOCNO>
<ORIGINALFILE>/1385/851112/world/_idea.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[خاطراتي از دوران مبارزات انقلاب اسلامي در گفت وگويي منتشر نشده با مرحوم استاد علي دواني
نهضت روحانيون ايران]]>
</TITLE>
<TEXT>
<IMAGE>/1385/851112/world/009759.jpg</IMAGE>
<![CDATA[
محمدرضا اسدزاده
مرحوم استاد حجت الاسلام والمسلمين علي دواني از جمله مورخيني بود كه از همان سال هاي آغازين انقلاب اسلامي به جمع آوري اسناد و نگارش وقايع تاريخي پرداخت. كتاب يازده جلدي نهضت روحانيون ايران كه به قلم ژرف او نگاشته شده گوياي همه چيز هست. در اين گفت وگو كه به بهانه 15 خرداد گرفته شده و در سالگرد پيروزي انقلاب منتشر مي شود به بررسي مختصر دوره هاي نهضت و خاطرات و مخاطرات مرحوم استاد دواني پرداخته ايم. روحش شاد و نام و يادش گرامي باد.
***
* در دوره يازده جلدي نهضت روحانيون ايران آغاز انقلاب اسلامي به پيشگامي امام خميني را به سه دوره نهضت روحانيون تقسيم بندي كرده ايد. چگونه و بر چه اساسي به اين تقسيم بندي رسيده ايد و لطفاً اين سه دوره را تشريح كنيد.
- براي پاسخ به اين سؤال لازم است كه مروري به سال هاي آغازين نهضت داشته باشيم. در زمان حيات آيت الله بروجردي، رژيم پهلوي تحت فشار آمريكايي ها برنامه هايي داشت كه نمي توانست آن را عملي كند. آيت الله بروجردي به شاه پيغام داده بودند كه اگر بخواهد كاري برخلاف ديانت اسلام انجام دهد، من از مملكت مي روم. شاه گفته بود تا اين مرد زنده است نمي شود دست به كاري زد، هر كاري هست بگذاريد براي بعد از فوت او. اين را كم وبيش ما در حوزه مي دانستيم. مرجعيت بعد از آيت الله بروجردي در نجف بين چهار مرجع آيت الله آقاسيد عبدالهادي شيرازي، آيت الله آقا سيدمحسن حكيم، آيت الله آقا سيدمحمود شاهرودي و آيت الله سيدابوالقاسم خويي تقسيم شده بود. در قم نيز چهار مرجع بودند كه مقلدين آيت الله بروجردي گذشته از مراجع نجف رفته رفته به اينان مراجعه كردند و آنها آيت الله گلپايگاني، آيت الله خميني، آيت الله شريعتمداري و آيت الله نجفي مرعشي و دو مرجع ديگر هم در تهران و مشهد بودند و آنها آيت الله سيداحمد خوانساري و آيت الله ميلاني بودند.
پس از رحلت آيت الله بروجردي مراجع قم مترصد بودند كه اگر از طرف دستگاه بخواهد كاري برخلاف اسلام صورت بگيرد آماده باشند و بيش از همه حاج آقا روح الله خميني(ره)مترصد بود. در روز 16 مهر 1341 يعني هفده ماه بعد از وفات آيت الله بروجردي در ميدان آستانه قم روزنامه كيهان را در گيشه روزنامه فروشي ديدم كه با حروف درشت نوشته بود به زنان حق رأي داده شد. تا آن موقع نديده بودم كه روزنامه اي چنان تيتر درشتي داشته باشد. روزنامه را خريدم و خواندم. ديدم بالاي اين تيتر نوشته است طبق لايحه انجمن هاي ايالتي و ولايتي كه در دولت تصويب شده اين كار انجام مي شود. من به يكي از رفقاي روحاني گفتم فوراً بايد برويم و به آقاي خميني نشان بدهيم. چون مي دانستيم در ميان مراجع فقط اوست كه به مسائل حساسيت دارد.
وقتي آمديم به خانه امام، گفتند لحظه اي قبل از شما آقاي شيخ صادق خلخالي روزنامه را آورد و به آقا نشان داد و ايشان هم فوراً رفتند خانه آيت الله حائري كه مذاكره كنند.
همان شب شنيديم كه آيت الله خميني از منزل استادشان مرحوم آيت الله حائري تلفن كرده اند، به آيت الله گلپايگاني، آيت الله شريعتمداري، آيت الله مرعشي، آيت الله محقق داماد و آنها هم غير از آيت الله نجفي آمده اند و در حضور آيت الله مرتضي حائري جلسه فوق العاده تشكيل داده اند. از همه مهم تر اين بود كه در قانون انتخابات قبلي انتخاب كننده و انتخاب شوندگان بايد سه شرط مي داشتند؛ اول بايد مسلمان باشند، بايد ذكور باشند و بايد قسم به كلام الله مجيد(قرآن)ياد كنند. ولي دولت علم با تمهيدات قبلي قيد اسلام را ناديده گرفته و در لايحه نياورده بود. قسم به قرآن را هم تبديل به قسم به كتاب آسماني تغيير داده بود.
آقايان مراجع، نخست به شاه تلگراف كردند كه دستور دهد رئيس دولت، تصويب نامه خود را كه برخلاف شرع و قانون است پس بگيرد. شاه بي ادبانه جواب داد كه تلگراف شما براي دولت فرستاده مي شود. در اين ميان تلگراف امام خميني به علم، رئيس دولت، لحن بسيار تندي داشت.
* استاد، اينها كه مي فرماييد در دوره اول مبارزات و نهضت روحانيون تعريف مي شود؟
- بله، عرض مي كنم. دوره اول نهضت به غائله انجمن هاي ايالتي و ولايتي معروف شد. در ادامه همان تلگراف ها، جلسه سه نفري ديگري با حضور امام و آقايان گلپايگاني و شريعتمداري تشكيل شد و تصميم مي گيرند كه موضوع را به اطلاع علماي تهران و شهرستان ها برسانند تا آنها هم پشتيباني خود را از اقدامات مراجع قم اعلام كنند. بالاخره همه علما و مراجع تهران، مشهد و نجف و ديگر شهرستان ها هم موضوع را دنبال كردند.
دوره دوم با ماجراي رفراندوم و همه پرسي انقلاب سفيد و انقلاب شاه و مردم آغاز شد. با اعلام اين همه پرسي شاه طرحي ديگر براي تضعيف كشور در سر دارد. اين طرح در 6 بهمن سال 42 يعني يك ماه و 18 روز بعد از غائله انجمن هاي ايالتي ارائه شد. با اعلام رفراندوم امام خميني طي اعلاميه اي كوبنده آن را تحريم كرد و با رأي بسيار ضعيفي به تصويب رسيد. تحريم همه پرسي توسط امام به اين دليل بود كه در حكومت مشروطه، شاه فقط حق امضا و توشيح قوانين مصوبه را دارد. بعد از اين جريان به دستور شاه در روز دوم فروردين 42 كماندوها به فيضيه ريختند و همچون مغول ها وحشيانه به طلاب و مدرسه هجوم آوردند. چهلم شهداي مدرسه فيضيه، با اعلاميه شديداللحن امام خميني همراه بود. اين حلقه ها دست به دست هم دادند تا نهضت به عاشوراي سال 42 رسيد، يعني 12 خرداد كه بيش از يك صد هزار نفر از مردم مسلمان براي عزاداري به قم آمده بودند امام خميني در بيانات كوبنده اي كه تا آن روز كسي شاه را به آن شكل مورد خطاب قرار نداده بود، سخنراني كردند و مسائل را روشن كردند كه امام خطاب به شاه گفتند: اي جناب شاه، اي بدبخت، اي بيچاره، كي مي خواهي بيدار شوي؟ سه شب بعد هم امام دستگير شدند و به تهران منتقل شدند و قيام مردم قم و تهران در فرداي آن شب يعني 15 خرداد 42 در حمايت از امام و اعتراض به بازداشت ايشان برگزار شد و فاجعه 15 خرداد رخ داد. از اين جاي جريان ديگر خيلي جاها گفته شده و شما هم مطلعيد كه بسياري از علما در همين ماجرا در تهران و شهرستان ها بازداشت و زنداني شدند. اين دوره، دوره بسيار حساسي بود كه من آن را دوره دوم نهضت روحانيون معرفي كرده ام.
* دوره سوم چگونه و چه زماني شكل مي گيرد؟
- دوره سوم دوره پس از آزادي امام از زندان پس از ده ماه بازداشت بود. شش ماه بعد يعني در مهر ماه 43 دولت حسنعلي منصور، پنهاني لايحه مصونيت قضايي و سياسي اتباع آمريكايي را كه به نام كاپيتولاسيون مي گفتند در مجلسين شورا و سنا به تصويب رساند كه بزرگترين سند ذلت ملت ايران و نوكري رژيم شاه بود. 13 روز بعد از تصويب امام دوباره عليه رژيم برخواستند و در سخنراني آتشين ديگري به ضد لايحه عليه شاه و آمريكا و اسرائيل سخنراني كردند. همان روز، شبانه امام را در خانه اش دستگير و به فرودگاه مهرآباد بردند و به تركيه تبعيد كردند. از اين تاريخ تا پيروزي انقلاب را بايد دوره سوم مبارزه ناميد.
* شما در آبان 42 پس از اعدام حاج اسماعيل رضايي و طيب كه از عاملان تظاهرات وسيع 15 خرداد بودند، تلاش جدي كرديد تا به خاطر شهادت آنها به دست عوامل رژيم، درس علما و مراجع در حوزه ها تعطيل شود. انگاربرخي از علما خيلي موافق اين تعطيلي نبودند و شما خيلي تلاش كرديد. چرا؟ و ماجرا چه بود؟
- وقتي خبر اعدام آنها توسط روزنامه ها به قم رسيد كه آن را با حروف درشت چاپ كرده بودند، همه متأثر شديم. همان شب رفقاي هيأت مدرسين يكديگر را خبر كردند و همگي در منزل آقاي مكارم اجتماع كردند. من هم بودم. از چهره ها يادم هست آقايان رباني شيرازي، آذري قمي، مشكيني، مكارم، جعفر سبحاني و شهيد سعيدي و يكي دو نفر ديگر بودند. پس از گفت وگوي زياد به اين نتيجه رسيدند كه بايد فردا همه درس هاي حوزه به عنوان اعتراض به اعدام آن دو مجاهد شهيد تعطيل شود، تا بدين گونه از طرف حوزه حق آنها ادا شده باشد. بعضي از رفقا گفتند ما از آيت الله گلپايگاني كسب تكليف كرده ايم و ايشان گفته اند درس من بعد از درس آقاي شريعتمداري است، اگر ايشان درس را تعطيل كردند، من هم تعطيل مي كنم. ديگري گفت در تماس با آيت الله نجفي مرعشي ايشان هم گفته اند اگر اين دو نفر كه ساعت درسشان پيش از درس من است تعطيل كنند، من هم تعطيل خواهم كرد. سپس گفتند خوب چه كسي حاضر است آقاي شريعتمداري را ببيند و حاضر كند به درس نرود، تا اين دو نفر هم نروند و بتوانيم با تعطيل درس اينها، تمام درس هاي سطح را در حوزه تعطيل كنيم.
من ديدم اين به آن گفت و آن به اين مي گويد، گفتم من اين كار را مي كنم. گفتند آقاي شريعتمداري ساعت هشت سر درس است. گفتم صبح زود مي روم و نتيجه اين جلسه را مي گويم و قبل از اين كه شيخ غلامرضا- پيشكارشان- برسد، ايشان را حاضر مي كنم كه به درس نرود. بر اين اساس جلسه ساعت 11 شب پايان يافت. رفقا گوش به زنگ بودند كه من خبر بدهم و آنها هم دروس خود و ساير درس ها را تعطيل كنند. صبح زود رفتم خانه آقاي شريعتمداري و در حالي كه بي اختيار مي گريستم، جريان اعدام آن دو مجاهد شهيد و وصيت نامه جالب آنها را كه در جرايد چاپ شده بود نقل كردم و گفتم تنها كاري كه مي شود براي اداي حق آنها كه فداي طرفداري از نهضت شده اند، بكنيم اين است كه درس هاي حوزه كلاً تعطيل شود، تا مردم هم باخبر شوند و از همدردي روحانيت نسبت به بازماندگان آنها مطلع گردند، سپس نتيجه جلسه شب گذشته را نقل كردم. آقاي شريعتمداري هم كه اشك در چشمش مي گرديد گفت من هم وقتي ديشت روزنامه را خواندم خيلي متأثر شدم. گفتم حال چون درس حضرتعالي قبل از درس هاي ديگر است و نيم ساعت ديگر مي رويد به مسجد اعظم، اجازه بدهيد اطلاع دهيم كه درس شما تعطيل است. آقايان ديگر هم تعطيل خواهند كرد. اگر شما تعطيل نكنيد آنها هم تعطيل نمي كنند و ايراد متوجه جنابعالي خواهد شد. گفت: بسيار خوب، پس خودتان هم حالا برويد به مسجد اعظم و اطلاع دهيد كه درس من تعطيل است. فوراً برخاستم و از خانه ايشان بيرون آمدم. در كوچه، آقا سيدمحمدصادق زيارتي(آقا سيدحميد روحاني)را ديدم كه به هم علاقه مند بوديم. گفتم جريان از اين قرار است و حال به سرعت مي روم مسجد اعظم كه اعلام كنم درس ايشان تعطيل است تا بعد ببينم چه مي شود. با هم به مسجد اعظم رفتيم. در آنجا رضا را كه به واسطه صداي رسايش بلندگوي بي سيم مي گفتند ديدم. گفتم اعلان كن كه درس آيت الله شريعتمداري امروز تعطيل است. رضا هم فوراً با صداي رسايش گفت: از طرف آيت الله شريعتمداري خبر داده اند كه امروز درس ايشان تعطيل است. فضلايي كه پاي درس نشسته و منتظر آمدن ايشان بودند برخاستند و از من پرسيدند شما خبر آورديد؟ گفتم: بله. به اين مناسبت آنها هم پراكنده شدند. فوراً به رفقا خبر دادم. آقايان ديگر هم نيامدند و تمام درس ها در سطح حوزه تعطيل شد. پس اين طور نبود كه شما مي گوييد علما موافق نبودند، بلكه توجيه نبودند. تعطيلي درس ها آن هم درس مراجع، ساواك و شهرباني را غافلگير كرد و براي رئيس ساواك و شهرباني گران تمام شد.
شنيدم كه پرتو، رئيس شهرباني، گفته بود: شرم آور نيست كه دواني به خاطر دو نفر اعلام كند آقايان مراجع تقليد دروس حوزه علميه قم را تعطيل كرده اند. تعطيل دروس حوزه كاري بسيار به موقع و در تهران و شهرستان ها بسيار اثر داشت و به همان نسبت رژيم را سخت عصباني كرد و برايش گران تمام شد.]]>
</TEXT>
</DOC>
<DOC>
<DOCID>HAM2-851112-129</DOCID>
<DOCNO>HAM2-851112-129</DOCNO>
<ORIGINALFILE>/1385/851112/world/_idea.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ديدگاه
سال هاي خفقان]]>
</TITLE>
<TEXT>
<![CDATA[مرحوم حجت ا لاسلام علي دواني- سال هايي بود كه فضاي جامعه را خفقان گرفته بود. علما را مي گرفتند. منابر تعطيل بود و به هر كسي مشكوك مي شدند به او حمله مي كردند و بازداشت و تبعيد و زندان، هر لحظه علما و روحانيون و اهالي منبر و مبارزان را تهديد مي كرد. من دو سالي بود كه با خانواده به تهران آمده بودم و در تهران سكونت داشتيم.
آخرهاي شب 25 خرداد 1352، ساعت 12 شب 9 نفر از مامورين مسلح به خانه ما هجوم آوردند. در زدند. همسرم كه كارخانه را تمام كرده چون نزديك در بود گفت: كيست؟ گفتند: باز كنيد. همين كه در را باز كرد هر 9 نفر ريختند توي حياط و در حالي كه اسلحه خود را نشانه گرفته بودند گفتند: خانم تكان نخور!
من رفتم به حياط و چراغ حياط را روشن كردم. چند نفر مسلسل به دست در پشت درختها موضع گرفتند، چند نفر هم رفتند بالا كه اتاق ها را بگردند. فرمانده آنها كه مانند بقيه لباس شخصي به تن داشت، آمد پهلوي من نشست و در حالي كه تكيه به مسلسل داشت با تشدد گفت: چند پسر داري؟ با خونسردي گفتم: پنج تا. گفت: اول؟ گفتم: محمد. گفت: كجاست؟ گفتم: در دانشگاه و سرگرم امتحان است. گفت: دوم؟ گفتم: اين است به نام محمدعلي. پرسيد: سوم؟ گفتم: محمدحسن در دانشسراي ورامين است. گفت: چهارم؟ گفتم: چهارم و پنجم به نام محمدحسين و محمدباقر از خواب پريده و آنجا با مادرشان روي تخت نشسته اند. من هم از او پرسيدم: شما چند فرزند داريد؟ لبخندي زد و گفت: دو تا. گفتم: فقط دوتا؟ خنديد و چهار زانو نشست و اسلحه را روي زانو گذاشت و گفت: حاج آقا اهل مزاح است!
اين شخص را بعدها كه براي ديدن بچه ها به زندان قصر مي رفتم و در لباس شهرباني بود، شناختم به نام سروان وزيري و روي سينه اش نوشته بود: افسر كاراته. او پس از پيروزي انقلاب اسلامي محاكمه و اعدام شد. آنها 48 ساعت خانه را در اشغال داشتند تا به محض آمدن فرزندانم كه در دانشگاه تهران و دانشسراي ورامين سرگرم امتحان بودند دستگير كنند. از ساعت 12 شب تا 4 صبح كتابخانه ام را كه در طبقه دوم و حدود سه هزار جلد كتاب داشت براي بازرسي چنان به هم ريختند كه بعد از رفتن آنها ديدم گويي آنجا را بمباران كرده اند و هفته ها طول كشيد تا آنها را دوباره مرتب كردم. خوشبختانه من قبلاً هرچه را از نظر ساواك جرم مي دانستم از بين برده بودم. روز دوم، مأمورين گفتند اگر امروز پسرت به خانه نيايد، خودت را مانند ساير پدرها مي بريم به زندان و نگه مي داريم تا او را تحويل دهي.
ساعت 2 بعدازظهر 27 خرداد محمد پسر بزرگم كه سرگرم امتحان سال آخر ليسانس فلسفه بود، بي خبر از همه جا زنگ در را به صدا درآورد. مأمورين مسلح در را گشودند و پس از بازرسي بدني، او را جلوي چشم ما يعني پدر و مادر و برادران و خواهران و كسانش با خود بردند. پسر ديگرم محمدحسن را كه 16 سال داشت قبلاً از دانشسراي ر مقدماتي ورامين گرفته و بازداشت كرده بودند. زياد هم ناراحت نبوديم، زيرا آن روزها هر چند شب نوبت يك خانواده مذهبي بود كه خانه اش مورد حمله قرار گيرد و فرزندانش را دستگير و بازداشت كنند.]]>
</TEXT>
</DOC>
<DOC>
<DOCID>HAM2-851112-130</DOCID>
<DOCNO>HAM2-851112-130</DOCNO>
<ORIGINALFILE>/1385/851112/world/_idea.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[به انگيزه سالروز شهادت امام سجاد(ع)
به تو پناه مي برم]]>
</TITLE>
<TEXT>
<IMAGE>/1385/851112/world/009696.jpg</IMAGE>
<![CDATA[
طرح: محمد امين نياشالي
از محتواي نيايش هاي صحيفه كامله كاملا پيدا است كه اين آواي يك عابد گوشه نشين اجتماع گريز نيست بلكه فرياد زين العابدين است كه در عين حال امام مجاهدين نيز هست
پريش كوششي
در كتاب هاي تاريخ آمده است كه مادر امام سجاد(ع)شهربانو دختر آخرين پادشاه ساساني يزد گرد سوم بوده است. امام سجاد(ع)7 ساله بود كه پدربزرگش، اميرمومنان(ع)در محراب مسجد كوفه به شهادت رسيد. پس از چند ماه اهل بيت به مدينه بازگشتند، جايي كه علي بي الحسين(ع)در خانه آكنده از بوي خوش پيامبر(ص)رشد كرده بود. امام 17 ساله بود كه عمويش امام حسن مجتبي(ع)را با زهر به شهادت رساندند. امام سجاد(ع)در سايه پدر بزرگوارش امام حسين(ع)، نقش رهبري در رويارويي با ارتداد جاهليت مآب اموي را تجربه مي كرد.
بعد از وقوع حادثه خونبار كربلا در سال 61 هجري، جامعه شيعه در تنگناي شديدي قرار گرفت كه احتمال انقراض تاريخي آن را افزايش مي داد. علاوه بر فضاي اختناقي كه بر اجتماع آن زمان حاكم شده بود، تفرقه و چنددستگي نيز در ميان پيروان خاندان پيامبر ديده مي شد كه خطري به مراتب افزون تر از رويكرد سياسي حكومت داشت. براي توصيف آشكارتر فضاي اجتماعي آن دوران، سخن امام سجاد(ع)، خود گويا است و آن محدود كردن دوستداران راستين خويش به بيست نفر است در مكه و مدينه! در روايتي ديگر آمده است كه در نخستين روزهاي امامت آن حضرت، تنها چندين تن در كنار ايشان بودند: سعيد بن جبير، سعيد بن مصيب، محمد بن جبير بن مطعم، يحيي بن ام طويل و ابو خالد كابلي. در سال هاي بعد نيز انحراف هاي سرزده از دهه هاي گذشته بيش از پيش رخ مي نمودند و جامعه اسلامي را به كژي و نادرستي بيشتري سوق مي دادند. اين سيره ناميمون تا جايي پيش رفت كه مردم يكي از مهم ترين شهرهاي مذهبي عالم اسلام يعني مدينه، دستور يافتند تا به عنوان برده با يزيد بيعت كنند. كساني چون ابن زياد، حجاج بن يوسف و عبدالملك بن مروان مجري اين احكام گرديدند. در چنين شرايطي بود كه امام سجاد(ع)امامت را عهده دار شد وبا سيره و روش خويش، جامعه بحران زده و در معرض نابودي قرار گرفته شيعه را احيا كرد.
تاريخ خود گوياي اين امر است كه آن حضرت در طول زمان 34 ساله امامت خويش، آن هم در وضعيتي با آن درجه از سختي كه بيست سال حكومت جابرانه حجاج بر عراق، نمونه بارز آن است، توانست رمقي نو به فكر تشيع داده و آن را به جرياني مطرح در جهان اسلام تبديل كند؛ حركتي كه اوج آن را در دوران پس از وي و در زمان امامت امام باقر و امام صادق(ع)شاهديم.
از جمله روش هايي كه امام سجاد(ع)براي بازگرداندن مسلمين به حقيقت اسلام مورد استفاده قرار داد، بيان عقايد در قالب دعا بوده است. كتاب مشهور صحيفه سجاديه تنها بخشي از مجموعه عظيم به يادگار مانده از راز و نيازهاي آن حضرت است كه نگاهي هرچند گذرا به آن، شاهدي براي تاييد اين سيره اعتقادي امام(ع)به شمار مي رود. بايد دانست كه مجموعه هاي ديگري نيز در اين زمينه تنظيم شده كه با در نظر گرفتن اين كتاب به 6 عدد مي رسند و برخي از آنها بيش از 180 دعا را شامل مي شود. قابل ذكر است كه برخي از دعاها، در كتاب هاي اهل سنت نيز ديده مي شوند كه اين موضوع از ميزان نفوذ امام(ع)در جامعه آن روز اسلامي پس از طي شرايط محنت بار دهه شصت هجري حكايت دارد.
دوران امام سجاد(ع)مقارن بود با دوران زمامداري نيرومندترين خلفاي اموي؛ عبدالملك بن مروان، وليد بن عبدالملك و دوران حجاج كه يكي از خون آشام ترين و ستمكارترين استانداران اموي بود. عبدالملك، ولايت كوفه و بصره را به حجاج سپرده بود و حجاج نيز هركسي را كه احتمال مي داد به تشيع و اهل بيت گرايش دارد، از دم تيغ مي گذراند.
در اين زمان شيعه بخصوص از اين جهت آماجگاه سركوب گرديده بود، چون به دنبال شهادت امام حسين(ع)و در نتيجه حماس? كربلا قيام ها و انقلابات متعدد شيعه صورت گرفته بود. نخست گروه توّابين به رهبري سليمان بن صُرد خزاعي كه در سال 61?جري بلافاصله پس از شهادت امام دست به قيام زد كه تا سال 64 ادامه يافت. سپس قيام و انقلاب مختار صورت گرفت. اين عوامل موجب شده بود كه جو خفقان و اختناق شديدي به وجود آيد و شيعه به شدت سركوب شود. از نظر ظاهر اوضاع و احوال اجتماعي خطر نابود شدن و به فراموشي سپرده شدن نهضت اصيل اسلامي وجود داشت و راه پيامبر(ص)و امامان در خطر بود. همه دستگاه هاي تبليغاتي و ديني و دنيوي در دست امويان بود: حكومت، محراب ها، منبرها، مسجدها، قضات، حكام و قشون همه در دست خلافت بود و امام سجاد(ع)يك تنه در برابر همه اين قدرت، قرار داشت.
براي حفظ رهبري نهضت در آن موقعيت حساس، امام سجاد(ع)به ظاهر خود را از سياست كنار كشيد و به طور علني از قيام ها پشتيباني نكرد؛ ولي شواهد زيادي در دست است كه انقلابيون از امام سجاد(ع)الهام مي گرفته اند.
امام چرا به طور علني در جنبش هاي سياسي شركت نكرد؟ پاسخ مي تواند اين باشد كه پس از واقعه كربلا، مهم ترين مسئله براي جبهه حق اين بوده كه پيام آور خون شهيدان و رهبري نهضت از بين نرود و در آن روزهاي حساس و بحراني كه شيعه گروه گروه قتل عام مي شدند، رهبري نهضت حفظ شود. امام حسين(ع)اقدام كرد و اينك بايد كسي باشد كه پيام اين امام را حمل و حفظ كند تا اينكه نوبت به امام باقر(ع)و امام صادق(ع)رسد و آنان پيام را نظام مند كنند. اين، آن مصلحتي بود كه به خاطر بينش الهي، امام سجاد(ع)آن را درك مي كرد درحالي كه محمد بن حنيفه درك نمي  كرده است. امام سجاد(ع)به ظاهر از مسائل سياسي به دور بود، ولي نقش عظيمي در مبارزه غير مستقيم و فكري و ايدئولوژيك با نظام حاكم داشت. امام سجاد(ع)در ايفاي نقش پيام آوري خون شهيدان، با حضرت زينب(س)شريك بود. امام در كنار زينب كبرا(س)با خطابه هايي درباره كوفه و شام و گفتارها و رفتار خود، رسالت حمل پيام شهيدان را انجام داد و همانند حضرت زينب(س)، امام نيز تمام تلاش هايش را در اين جهت به كار بست كه حماسه كربلا و خاطرات شهادت امام حسين(ع)فراموش نشود.
امام سجاد(ع)از هر فرصتي براي كوبيدن نظام باطل استفاده مي كرد. سلاح اصلي امام براي تحقق اين هدف خطبه و دعا بود. خطبه امام در دربار يزيد يكي از نمونه هاي بارز آن است. وقتي حضرت زبان به بيان فضائل پيغمبر و اهل بيت گشود، هر جمله امام ضربه اي بود بر يزيد و نظام اموي كه ميراث خوار ابوسفيان، قطب متقابل محمد(ص)و معاويه، غاصب حقوق اهل بيت بودند. در نيايش و دعا ها نيز امام وقتي بر بيان فضائل حضرت محمد(ص)و آل محمد تكيه مي كند، در واقع به طور غير مستقيم پاسخي است بر كساني كه حامل ارزش هاي جاهلي و دشمن اهل بيت اند.
در دعا ها، امام سجاد(ع)از يك  سو تعاليم اسلام اصيل را زنده نگه مي دارد و از سوي ديگر نمي گذارد مشعل مبارزه با ظلم خاموش گردد. در دعاهاي
صحيفه، امام همه اصول اعتقادي تشيع را از شناخت خداوند و توحيد و نبوت و اصل امامت تا عقايد شيعه نسبت به عدل و قضا و قدر بيان مي دارد. او هم حساسيت مسلمانان را نسبت به ظلمه و حُكاّم جور بر مي انگيزد و نشان مي دهد كه در هر حال اگرچه همه امكانات فكري و اجتماعي در انحصار قدرت حاكم باشد و در خدمت طاغوت و ضد اسلام قرار داشته باشد باز هم يك مسلمان مسئول است و از مسئوليت دفاع از حريم اسلام و مبارزه با ظالمان فارغ نيست.
دعاهاي صحيفه سجاديه دردهاي اجتماعي و سياسي مردم را در قالب نيايش بيان مي دارند. امام در دعاها كراراً به نظام صالح و حكومت حقه اشاره مي كند، از شهيدان سخن مي گويد و بر آنان درود مي فرستد. از عادلان و عدالت خواهان سخن به ميان مي آورد، از پاسداران سنگر حق و عدالت نام مي برد و نظام مطلوب اسلامي را ترسيم مي كند كه لامحاله در نظر شنوندگان مقايسه اي ميان مطلوب و موجود پديد مي آيد و نظام خلافت اموي محكوم مي شود.
نيايش هاي صحيفه كامله در انسان، اجتماع گريزي ايجاد نمي كند، بلكه عمل و حركت مي آفريند. دعاهاي صحيفه سجاديه مي گويند: خداوندا به ما توانايي بخش تا از سنت پيامبر نگهداري كنيم و با بدعت ها مبارزه بنماييم و امر به معروف و نهي از منكر را انجام دهيم.... از محتواي نيايش هاي صحيفه كامله كاملا پيدا است كه اين آواي يك عابد گوشه نشين اجتماع گريز نيست بلكه فرياد زين العابدين است كه در عين حال امام مجاهدين نيز هست.
امام مستقيما در اين دعاها از خليفه و دربار اسم نمي برد ولي يكايك ويژگي هاي آنان را برمي شمرد و محكوم مي سازد كه هدفش افشاگري نظام و رسوا ساختن آن است: الهم اني اعوذبك من هيجان الحرص... والحاح الشهوه و تعاطي الكلفه و ايثار الباطل علي الحق... وسوء الولايه لمن تحت ايدينا؛ خداوندا! به تو پناه مي برم از اينكه حرص ما فزوني گيرد و شهوت ها و نفس پرستي هاي ما پاي فشارد و دست به تجمل پرستي زنيم و با وجود حق، باطل را برگزينيم و درباره كساني كه تحت حاكميت ما هستند رفتار بدي داشته باشيم. يا: او نعضد ظالماً او نخذل ملهوفاً؛ خدايا ما را از كساني قرار مده كه به ظالم و ستمكار ياري دهيم و مظلوم و بيچاره را تنها گذاريم.
منابع:
1. شهيدي، سيد جعفر، زندگاني علي بن الحسين(ع)، تهران: دفتر نشر فرهنگ اسلامي، 1377.
2. المقرم، عبدالرزاق، الامام زين العابدين(علي بن الحسين)، مطبعة الغري، نجف 1397?.ق.
3. شهيدي، سيد جعفر، پس از پنجاه سال(قيام حسين(ع))، دفتر نشر فرهنگ اسلامي.
4. شهيدي، سيد جعفر، تاريخ تحليلي اسلام، مركز نشر دانشگاهي.
5. جرجي زيدان، تاريخ التمدن الاسلامي، مطبعة الهلال، قاهره 1902م.
6. قمي، حاج شيخ عباس، سفينه البحار، انتشارات سنائي.
7. خوارزمي، موفق بن احمد، مقتل الحسين، مكتبه المفيد، قم 1367?.ق.]]>
</TEXT>
</DOC>
<DOC>
<DOCID>HAM2-851112-131</DOCID>
<DOCNO>HAM2-851112-131</DOCNO>
<ORIGINALFILE>/1385/851112/world/_idea.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تازه هاي انديشه]]>
</TITLE>
<TEXT>
<IMAGE>/1385/851112/world/009690.jpg</IMAGE>
<![CDATA[
حكمت نامه امام حسين( ع)
محمدي ري شهري
باهمكاري سيد محمود طباطبايي نژاد
وسيد روح الله طباطبايي، ترجمه عبدالهادي مسعودي، چاپ اول، قم: دارالحديث، 2 جلد، 1385، 492 + 606ص، وزيري
گروه انديشه- امام حسين(ع)يكي از اماماني است كه به دليل شرايط سياسي دوران امامتش، همانند برادر بزرگوارش امام حسن، ميراث علمي ايشان فراوان نيست.حكمت نامه امام حسين(ع)كوششي نو در جهت گردآوري سخنان حكيمانه امام حسين( ع)، از منابع حديثي شيعه و اهل سنت و ارائه آن با نظمي نوين و سهل الوصول است. اين مجموعه افزون بر حكمت هايي كه از خود آن امام روايت شده، بخشي از احاديث را كه ايشان مستقيماً يا با واسطه از پدر بزرگوارش امام علي(ع)يا جد ارجمندش پيامبر خدا(ص)نقل كرده است نيز در بر مي گيرد. حكمت نامه امام حسين(ع)در هفت باب تنظيم يافته است: 1. حكمت هاي عقلي و عملي؛ 2. حكمت هاي اعتقادي؛ 3. حكمت هاي عقيدتي و سياسي؛ 4. حكمت هاي عبادي؛
5. حكمت هاي اخلاقي و عملي؛ 6. حكمت هاي جامع و 7. حكمت هاي گوناگون. هر يك از باب هاي هفت گانه نيز از فصل هاي مختلفي تشكيل شده است. گفتني است اين مجموعه، بخشي از دانش نامه امام حسين( ع)است كه پيش از به فرجام رسيدن آن اثر گسترده، آماده بهره برداري شد و از آن جا كه كاربرد مستقل دارد، جداگانه به علاقه مندان ارائه شده است. متن عربي اين كتاب نيز همزمان، با اين مشخصات به چاپ رسيده است: جواهر الحكمه لأمام أبي عبداللَّه الحسين عليه السلام، چاپ اول، قم: دارالحديث، 598 ص، 1385، عربي، وزيري.
]]>
<IMAGE>/1385/851112/world/009687.jpg</IMAGE>
<![CDATA[
حديث پيامبر رحمت
تازه ترين شماره 2 ماهنامه حديث زندگي با موضوع ويژه پيامبر رحمت منتشر شد. در اين شماره كه صفحات بيشتري نسبت به شماره هاي عادي حديث زندگي دارد، مقاله ها، گفتگوها، شعرها و داستان هاي متنوعي با محوريت پيامبر گرامي اسلام(ص)فراهم آمده است. برخي از عنوان هاي اين شماره چنين است: بحثي درباره پيامبر و زيبايي؛ معراج در نگاه شاعران؛ پيامبر و ايرانيان؛ داستان اسلام در سينما؛ ميراث مهرباني و مدارا؛ خرافات، خارج از دين است؛ تصاوير منسوب به پيامبر؛ گفتگو با آيت الله ري شهري و مصطفي دلشاد تهراني درباره سيره نبوي. حديث زندگي مجله اي علمي، فرهنگي و ادبي ويژه جوانان است كه در هر شماره به موضوعي خاص و به ابعاد و زواياي آن از منظرهاي گوناگون مي پردازد. موضوعات شماره هاي بعدي اين نشريه اين موارد است: معناي زندگي، انسان و طبيعت، قرآن و زندگي، آرمان شهر.
]]>
<IMAGE>/1385/851112/world/009684.jpg</IMAGE>
<![CDATA[
فصلنامه علوم حديث
چهلمين شماره فصلنامه علمي -  پژوهشي علوم حديث منتشر شد.
در تازه ترين شماره اين نشريه تخصصي، اين عنوان ها ديده مي شود: اختلاف قرائت يا تحريف قرآن، حكم شرعي وضع حديث، همگوني امت ها از نگاه كتاب و سنت، روش نجاشي در نقد رجال، نظري بر صحيفه پژوهي كفعمي و چكيده مقالات به انگليسي و... فصلنامه علوم حديث، داراي امتياز علمي - پژوهشي است و در هيات تحريريه آن نام اين افراد به چشم مي آيد: دكتر بي آزار شيرازي،
دكتر محمد باقر حجتي، دكتر محمد علي مهدوي راد، دكتر مجيد معارف، دكتر فاطمه علايي
رحماني...]]>
</TEXT>
</DOC>
<DOC>
<DOCID>HAM2-851112-132</DOCID>
<DOCNO>HAM2-851112-132</DOCNO>
<ORIGINALFILE>/1385/851112/world/_idea.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گزارش انديشه
حجيت روايات اعتقادي در ترازوي نقد]]>
</TITLE>
<TEXT>
<![CDATA[گروه انديشه- نخستين نشست علمي- پژوهشي با موضوع حجيت روايات اعتقادي شانزدهم آذر ماه در دانشكده علوم حديث قم برگزار شد. در اين نشست كه به همت معاونت پژوهشي دانشكده علوم حديث قم برگزار شد، آيت الله شيخ محمد سَنَد، از علماي برجسته بحريني و حجت الاسلام و المسلمين دكتر رضا برنجكار، مدرس فلسفه غرب، كلام و حديث درباره حجيت روايات اعتقادي و ديدگاه هاي موافقان و مخالفان، به بحث و گفتگو پرداختند. در اين نشست علاوه بر دانشجويان دانشكده علوم حديث، ده ها محقق، استاد و دانشجوي علوم قرآن و حديث حضور داشتند. متن حاضر گزارشي است خلاصه شده از اين نشست.
]]>
<IMAGE>/1385/851112/world/009681.jpg</IMAGE>
<![CDATA[
سخنان آيت الله سَنَد
آيت الله سند، با طرح پرسش هاي مربوط به بحث حجيت روايات اعتقادي، به برخي از آنها پاسخ گفت؛ پرسش هايي چون: منابع و فوايد اين بحث، اقوال در اين بحث و نيز اين كه آيا حجيت روايات اعتقادي، هم در فروع است و هم در اصول؟ وي اظهار داشت: براي بررسي حجيت روايات اعتقادي، ابتدا بايد كاربرد اعتبار در عقايد و نقش احكام تكليفي و احكام ظاهري در عقايد، ثبوتاً و اثباتاً روشن شود.او با اشاره به اقوال مختلف در اين مسئله گفت: هر يك از متكلمان، محدثان و مفسران براي خود يك مشهور دارند و از طرفي براي بررسي بهتر اين مسئله بايد به تفاوت هاي معارف بشري با معارف وحياني نيز توجه كرد و ديدگاه بزرگان را مورد مطالعه قرار داد.
اومنابع اين مسئله را تنبيهات قطع، مبحث انسداد و تنبيهات استصحاب علم اصول اعلام كرد و گفت: اصوليان مشهور، متكلمان و فلاسفه به خاطر تاثيرپذيري از تفكر بوعلي سينا، باورمند به حجيت نداشتن خبر واحد در امور اعتقادي هستند.
او با اشاره به اين كه نتيجه بحث در عقل عملي و عقل نظري، تاثير زيادي در اين مبحث دارد اظهار داشت: بسياري از انديشمندان قايل به عقل نظري هستند و معتقدند عقل، تنها درك مي كند و فرمان نمي دهد و ايمان، تعريفي غير از درك ندارد؛ ولي بايد گفت كه عقل، عملي است و شواهد زيادي نيز در قرآن و روايات دارد. خود ملاصدرا هم ارتكازاً نمي تواند منكر عقل عملي شود؛ همان گونه كه قبول دارد تصور، كار عقل نظري و تصديق، كار عقل عملي است. وي افزود: تنها قياس و نتيجه بي اشكال قياس، انسان را به عمل وا نمي دارد. قواي فراواني در وجود انسان است كه مانع انجام آن چيزي مي شود كه عقل نظري به آن رسيده است. علامه طباطبايي كه در همه نوشته هاي خود قايل به عقل عملي نبوده است، در نهايه الحكمه در مبحث قضيه اعتراف مي كند كه حكم، كار عقل عملي است.در پايان آيت الله سند با اشاره به اعتبار خبر واحد در بسياري از گزاره هاي بشري گفت: تواتر، نتيجه در كنار هم قرار گرفتن اخبار واحد است و براي مطالعه بهتر بر روي حجيت خبر واحد، بايد مباحث ظن را هم مورد بررسي قرار داد.
]]>
<IMAGE>/1385/851112/world/009693.jpg</IMAGE>
<![CDATA[
سخنان دكتر برنجكار
وي نيز در اين نشست علمي ـ پژوهشي، با بيان اين كه براي بررسي اين كه چرا خبر واحد تنها در احكام فقهي و عملي حجت است و در امور اعتقادي حجيتي ندارد، به تفاوت هاي عمل و اعتقاد پرداخته، اظهار داشت: اعتقاد چيزي است كه بايد به آن اذعان كرد، ولي مسائل عملي تنها جنبه عملي دارند. از سويي خبر واحد در عمل، اثر شرعي دارد اما در اعتقادات، اين اثر شرعي وجود ندارد. وي افزود: در اعتقادات، معرفت لازم است در حالي كه خبر واحد، معرفت آور نيست و در احكام فقهي، عمل، ملاك است.برنجكار اين ديدگاه ها را قابل قبول ندانست و بيان داشت: اصولاً اعتقاد، معرفت نيست، بلكه چيزي است كه پس از معرفت مي آيد و امري اختياري است؛ بنابراين اعتقاد هم عمل است، ولي عمل جوانحي و همان گونه كه هر عضو، عملي دارد، عمل قلب هم اعتقاد است؛ پس همان گونه كه خبر واحد در اعمال فقهي حجت است در امور اعتقادي نيز حجت خواهد بود.وي با اشاره به احاديث اعتقادي گفت: احاديث اعتقادي درباره يك نظام تكوين واحد بحث مي كند و اكثر احاديث اعتقادي مويد يكديگرند و با تسلط بر روايات مي توان اين را دريافت، در حالي كه روايات فقهي چنين ويژگي اي ندارند. خبر واحد در فروع اعتقادات مانند: اعتقاد به صراط و عالم قبر و ثواب و عقاب، حجت است و در اعتقاداتي كه يقين در حصول آنان شرط شده است، حجت نيست. وي خاطرنشان كرد: مرحوم آيت الله تبريزي(ره)معتقد بود كه شارع براي قول ثقه اعتبار خاص قايل است و اين اعتبار از باب قاعده لطف است، اما اعتبار قول ثقه تنها در احكام است و شارع به خاطر اهميت اعتقادات، خبر واحد را حجت نمي داند.دكتر برنجكار تصريح كرد: البته ملاك اهميت، عملي يا اعتقادي بودن موضوع نيست؛ چه بسا مسائل فقهي و عملي كه اهميتي بيش از اعتقادات دارند؛ به عنوان مثال: مسائل جان و آبروي انسان ها كه در مباحث فقهي طبقه بندي مي شود، بسيار مهم تر از حديثي درباره پاداش فلان عمل در بهشت است كه در مباحث اعتقادي مطرح مي شود. در حقيقت ملاك، متعلق حكم است نه عملي و اعتقادي بودن آن.
در حاشيه
ـ مباحث نشست علمي ـ پژوهشي حجيت روايات اعتقادي كه به طور همزمان از شبكه جهاني اينترنت پخش شد، براي پخش در شبكه سراسري راديو معارف نيز صدا برداري شد.ـ به دليل دامنه دار بودن بحث ياد شده و نيز فراواني پرسش ها در اين زمينه، مقرر شد در نشست بعدي، بحث حجيت روايات اعتقادي دنبال شود.گفتني است آيت الله شيخ محمد سَنَد، از علماي حوزه علميه بحرين است كه براي فراگيري دروس عالي حوزوي چندين سال در قم اقامت داشته و از دروس اساتيد برجسته اي چون حضرات آيات: گلپايگاني، آملي، وحيد خراساني، تبريزي، جوادي آملي و حسن زاده آملي بهره مند
شده است.
دكتر برنجكار نيز، تحصيلات حوزه را پس از اتمام سطح و هفت سال درس خارج فقه و اصول به پايان رسانده و تحصيل در رشته فلسفه غرب را در دانشگاه ادامه داد و در سال 1380 دكتراي فلسفه را از دانشگاه تهران اخذ كرده است.]]>
</TEXT>
</DOC>
<DOC>
<DOCID>HAM2-851112-133</DOCID>
<DOCNO>HAM2-851112-133</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[در حاشيه برخي شايعات
موفقيت تحصيلي دختران ستودني است]]>
</TITLE>
<TEXT>
<IMAGE>/1385/851112/world/009714.jpg</IMAGE>
<![CDATA[
حامد روشن روان
چنين گفت پيغمبر راستگوي
ز گهواره تا گور دانش بجوي
سعدي
كمتر ايراني است كه اين شعر زيبا و پرمغز را كه شاعر بلندآوازه ايران شيخ مصلح الدين سعدي شيرازي، بر اساس فرموده پيامبر بزرگ اسلام(ص)سروده است، به خاطر نسپارده باشد. در كلام اصلي پيامبر اسلام(ص)، بر علم آموزي زنان و مردان، از گهواره تا گور، تأكيد شده است.
بر همين اساس، دين مبين اسلام به عنوان ديني پيشرو و تأمين كننده نيازها و سعادت بشر، به جهانيان معرفي شده است. بي شك زنان و دختران ايراني، با پيروي از فرموده پيامبر عظيم الشأن اسلام(ص)، با تلاشي كم نظير به تحصيلات دانشگاهي روي آورده و در عرصه هاي گوناگون علمي، فرهنگي، داراي تخصص شده اند. پيشي گرفتن دختران بر پسران در تحصيلات عاليه، هرگز نبايد اين گونه تعبير شود كه فضاي ادامه تحصيلات دانشگاهي براي جنس مذكر محدود شده است.
اين برتري تعداد دختران و زنان دانش آموخته دانشگاهها و مراكز آموزش عالي كشور، نشان دهنده فضاي مناسب تري است كه بعد از پيروزي انقلاب اسلامي و به يمن ارزش هاي انقلابي براي پيشرفت زنان ميهن ما فراهم آمده است و زنان كشور ما به حق از اين فضاي مطلوب بهره برده و در سايه تلاش شبانه روزي به موفقيت هاي دانشگاهي و تحصيلات عاليه نيز نائل آمده اند. در يكي، دو هفته اخير كه برخي شنيده ها و خبرها، حكايت از نگاه انتقادآميز به تعداد پرشمار زنان و دختران فارغ التحصيل مراكز دانشگاهي انتشار يافته و حتي زمزمه هايي مبني بر كاهش تعداد دختران دانشجو، شنيده شده است، اين سؤال را پيش مي كشد كه آيا دختران ما به دليل تلاش بيشتر در تحصيل علم و تحصيلات دانشگاهي بايد مورد تشويق قرار بگيرند و يا از موضع انتقادي، بايد بعضي از آنها علي رغم آن كه استعداد كافي براي ادامه تحصيل دارند، از اين توفيق محروم بمانند. كارشناسان و صاحب نظراني كه افزوني شمار دختران فارغ التحصيل و دانشجو بر پسران را به عنوان يك معضل مطرح مي كنند، بايد حل مشكل را در جاي ديگري جست وجوكنند و برنامه ها و فعاليت ها را به سويي هدايت نمايند كه امكان اشتغال بيشتر براي فارغ التحصيلان دانشگاهي را فراهم نمايند.
آيا از ميان هزاران فارغ التحصيل رشته كشاورزي كه بيشتر آنها در جست وجوي كار مي باشند، شمار دختران بيشتر از پسران است؟ در واقع چنين نيست، بايد مسائل را ريشه يابي كرد و با فعال نمودن بخش هاي مولد كشاورزي، صنعت و ساير بخش هاي مستعد، براي انبوه فارغ التحصيلان دانشگاه ها شغل ايجاد نمود و مسأله را از ريشه حل نمود.]]>
</TEXT>
</DOC>
<DOC>
<DOCID>HAM2-851112-134</DOCID>
<DOCNO>HAM2-851112-134</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[بندرانزلي نيازمند توجه بيشتر است]]>
</TITLE>
<TEXT>
<IMAGE>/1385/851112/world/009708.jpg</IMAGE>
<![CDATA[
شهر بندري انزلي از گذشته هاي بسياردور، به لحاظ موقعيت طبيعي، زيبايي، جاذبه هاي گردشگري و مبادلات تجاري مركز توجه قرار داشته است. اين شهر با مساحت 3194 هكتار و برخورداري از بزرگترين تالاب جهان به عنوان قطب عمده توريستي در شمال ايران مطرح مي باشد. از سال ها پيش، بخش مهمي از درآمدهاي اقتصادي و معيشت مردم اين شهر از همين طريق امكانپذير بوده است. اما اكنون باتوجه به اهميت صنعت توريسم و گردشگري در جهان، استعدادها و امكانات بندرانزلي براي بهره برداري بهتر و بيشتر از جاذبه هاي اين شهر نياز به بازنگري دارد. شهر انزلي سالانه پذيراي صدهاهزار مسافر و ميهمان از اقصي نقاط جهان و كشورمان مي باشد، اما با توسعه پايدار اين شهر مي توان، امكانات تازه اي براي رونق صنعت گردشگري در انزلي به وجود آورد. فراهم نمودن چنين موقعيتي مستلزم تامين امكانات زيربنايي شامل گاز، آب، مخابرات، خدمات بندري و توسعه امكانات رفاهي و زيباسازي شهر مي باشد و همچنين با توجه به موقعيت طبيعي ويژه سواحل زيباي انزلي و تالاب كم نظير آن بايد اماكن سياحتي در چارچوب توسعه پايدار در اين شهر گسترش يابد.
تالاب انزلي بي ترديد يكي از بي مانندترين جاذبه هاي طبيعي ايران و جهان مي باشد. اين گوهر ارزشمند را بايد از هرگونه آلودگي و ديگر پيامدهاي زيانبار توسعه بي رويه حفظ نمود و در حاشيه تالاب با حفظ موقعيت شكننده طبيعي آن كومه هايي به سبك محلي به وجود آورد. حتي مي توان رستوران هاي دريايي در مكان هاي مناسب اين تالاب احداث كرد. ايجاد واحدهاي شنا براي سفر به اعماق تالاب و راه اندازي صنايع سازگار مثل توليد انواع كلاه حصيري، آفتابگير و انواع سبدهاي دستباف زيبا براي گردشگران، مي  تواند به رونق اقتصادي اين شهر بندري كمك كند. البته تمامي طرح هاي فوق بايد از پيش شرط سازگاري با طبيعت اين شهر بندري برخوردار بوده و با در نظرگرفتن ملاحظات زيست محيطي به اجرا سپرده شود.
برزو دلاور- بندرانزلي]]>
</TEXT>
</DOC>
<DOC>
<DOCID>HAM2-851112-135</DOCID>
<DOCNO>HAM2-851112-135</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[براي پيشگيري از تخريب محيط زيست
نسل جوان را با آموزه هاي زيست محيطي آشنا كنيم]]>
</TITLE>
<TEXT>
<IMAGE>/1385/851112/world/009711.jpg</IMAGE>
<![CDATA[
در عصر ارتباطات و جهش هاي بزرگ و خيره كننده فن آوري هنوز نتوانسته ايم اهميت و ارزش رابطه انسان و ديگر موجودات زنده را با محيط زيست و طبيعت درك كنيم و هنوز به اين واقعيت پي نبرده ايم كه فرايند طبيعي در پيدايش گونه هاي زيستي گياهي يا جانوري، ميليون ها بار پيچيده تر و ظريف تر از حتي پيشرفته ترين فناوري هاي حاصل انديشه و عمل انسان مي باشد. اما به راستي چه آسان به بهانه توسعه، قانونمندي هاي محيط زيست را درهم مي شكنيم و دستاوردهاي هزاران ساله طبيعت را كه از مواهب بزرگ پروردگار به موجودات جهان هستي مي باشد، از بين مي بريم.
يك مثال ساده مي زنم، وقتي جنگل هاي شمال ايران را كه قدمتي چند هزار ساله دارند و در تمام دنيا مانند ندارند، مزرعه چوب مي پنداريم و هر سال بخش هاي وسيعي از اين مواهب كم نظير را به اره برقي مي سپاريم، وقتي بهترين زيستگاههاي تنوع گياهي و جانوري كشور را دستخوش تغييرات زيانبار مي كنيم و در آن مكان ها دست به ساخت و ساز مي زنيم، وقتي رودخانه هاي سرشار از زندگي و طراوت گيلان و مازندران را براي استخراج شن و ماسه از زندگي تهي مي سازيم طوري كه ديگر آبزيان در آنها حضور پيدا نمي كنند، وقتي بكرترين كوهها را دستخوش آزمون و خطاي طرح هاي راهسازي قرار مي دهيم و به قيمت ميلياردها تن فرسايش خاك، دست از اين آزمون و خطا مي كشيم، آيا واقعاً سپاس به درگاه خداوند بزرگ را به خاطر مواهب ارزشمندي كه نصيب ما كرده است، به جا مي آوريم؟! اگر با دل و جان گوش فرا دهيم، درمي يابيم كه گياهان، جانوران، كوهها، درياچه ها و رودخانه ها از ما گله مندند. آنها براي اين آفريده شده اند كه به سياره ما و زندگي ما زيبايي بخشند. اما با آلوده كردن آب، خاك، هوا و از بين بردن گونه هاي زيستي ما اين زيبايي ها را نيز از بين مي بريم.
هفته اخير، تهران با شديدترين آلودگي هوا، روزهاي بحراني را پشت سر گذاشت. نشانه هاي آلودگي هوا هنوز هم باقي است. با اندكي تعمق درمي يابيم كه با تشويق جامعه به داشتن خودرو شخصي، عملاً خيابان ها و گذرگاه هاي شهر را پر از خودروهاي تك سرنشين كرده ايم؛ آن هم در شرايطي كه اتوبوس، مترو و تاكسي جوابگوي نياز سفرهاي درون شهري مردم نيست.
شركت هاي خودروسازي، مي گويند ما وظيفه داريم توليد كنيم. محيط زيست  شهري را دستگاه ديگري بايد سامان بدهد! سازمان محيط زيست مي گويد، من مرتباً هشدار مي دهم و توصيه مي كنم و فعاليت دارم و كاري بيشتر از اين از من ساخته نيست!.... به اين مي گويند بخشي نگري و تا زماني كه هماهنگي لازم ميان بخش هاي گوناگون با حوزه هاي مسئوليت معين ايجاد نگردد، بايد نگران نابودي جنگل ها، آلودگي و تخريب رودخانه ها، از ميان رفتن زيستگاههاي حيات وحش و گونه هاي زيستي، آلودگي شديد هوا و در نهايت به خطر افتادن زندگي به خصوص در كلان شهرها باشيم. براي اين كه نگوييد همه چيز را سياه مي بينم، پيشنهاد مي كنم، ترتيبي بدهيم كه نسل كنوني و نسل هاي آينده تجربه هاي تلخ ما را تكرار نكنند. حفظ محيط زيست و تمامي جلوه هاي زنده و زيباي طبيعت كم نظير و مواهب الهي را به فرزندان خود بياموزيم. با برداشتن اين گام مهم، پروردگار در حل باقي مشكلات بيشتر ما را ياري خواهد داد.
مهين  همپا]]>
</TEXT>
</DOC>
<DOC>
<DOCID>HAM2-851112-136</DOCID>
<DOCNO>HAM2-851112-136</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[براي حل مشكلات نظام پرداخت
قوانين استخدام كشوري راهگشاست]]>
</TITLE>
<TEXT>
<IMAGE>/1385/851112/world/009705.jpg</IMAGE>
<![CDATA[
برمبناي قانون استخدام كشوري كه هنوز هم از بهترين قانون هاست، حقوق بازنشستگان و شاغلان جداي از يكديگر نيست.
بازنشستگان طبق قرارداد و با حقوق دوران شاغلي بازنشسته مي شوند. طبق اين قانون، هر تغييري كه طبق ماده يا تبصره قانوني در حقوق شاغلين ايجاد مي شود بايد در حقوق بازنشستگان نيز عمل گردد.
با اين تفاوت كه اضافات ماه و سال به سود صندوق بازنشستگي برداشت مي شود. به اين ترتيب مي توان با تبصره يا ماده اي، قانون را به گونه اي به اجرا درآورد كه عدالت در نظام پرداخت و در مورد همگان اعم از شاغلين و يا بازنشستگان تعميم يابد. اين همه بحث هاي گوناگون درباره حقوق شاغلين و بازنشستگان كه هنوز راه به جايي هم نبرده است با نگاهي واقع بينانه به قانون استخدام كشوري به نتيجه خواهد رسيد.
بازنشسته، انسان منفعل و بي نيازي نيست كه در بوته فراموشي سپرده شود، او نيز به تجاربي ارزنده، به مثابه بخش مهمي از پيكره انساني جامعه ما، نقش سازنده دارد. به عبارتي همه شاغلين، در روندي اجتناب ناپذير به جرگه بازنشستگان خواهند پيوست. پس بهتر است در مورد حقوق و نيازهاي قشر بازنشسته، با احساس مسئوليت بيشتري انديشه و تصميم گيري شود.
محمد حسين اسلامي]]>
</TEXT>
</DOC>
<DOC>
<DOCID>HAM2-851112-137</DOCID>
<DOCNO>HAM2-851112-137</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[انتخاب درست، زندگي مشترك را پايدار مي سازد
سايه روشن هاي طلاق]]>
</TITLE>
<TEXT>
<IMAGE>/1385/851112/world/009702.jpg</IMAGE>
<![CDATA[
افزايش آمارهاي طلاق در شهرهاي كشور ما نگران كننده است، چون هر جدايي، فروپاشي يك زندگي مشترك و تنها ماندن دو انسان با انبوهي از تجربه هاي تلخ است.
اما اگر همواره از اين منظر به طلاق نگاه كنيم، بسياري از واقعيت ها را نيز نخواهيم ديد. چرا كه ادامه زندگي يك زن با يك مرد خلافكار و غيرقابل اطمينان و بالعكس، تداوم زندگي مشترك يك مرد با يك زن پرخاشجو و ناسازگار كه به هيچ روي، مايل به ترك عادت نادرست خود نمي باشد، نه تنها زيانبار است، بلكه براي فرزند يا فرزندان چنين زوجي نيز پيامدهاي روحي- رواني دردناكي خواهد داشت.
نمونه هايي از اين گونه را در محيط زندگي و جامعه، به چشم ديده ايم. وقتي كانون يك خانواده به دليل عدم سازگاري زن و شوهر، همواره دستخوش جنگ و دعواست، كودكان هرگز روي آرامش را نمي بينند به همين دليل در شرع و قانون، جدايي اين قبيل زوج ها به عنوان آخرين راه حل در نظر گرفته شده است.
گذشته از حوادث و وقايع طبيعي تلخ، مثل مرگ عزيزان در زندگي اغلب ما رخ مي دهد، رخدادهايي مثل طلاق و جدايي نيز در واقع تلخ و اندوهبار است، اما گاهي ضرورت ايجاب مي كند كه پيش از وقوع حوادث ناگوارتر و زيان هاي سنگين تر، زوج هايي كه راه ادامه زندگي مشترك بر آنها بسته از هم جدا شوند.
در حقيقت، راه درست زندگي مشترك انتخاب درست و بجا و با در نظر گرفتن همه معيارهاي يك زندگي سالم است، اما هنگامي كه، به هر دليل، ناسازگاري هاي يك طرف عرصه را بر طرف ديگر چنان تنگ مي كند كه محيط آرام و پر از سعادت خانواده را به كانوني از آتش و جنگ خانگي تبديل مي كند و مشاوره ها و پادرمياني هاي بستگان و فاميل و دادگاه خانواده اين بحران را فرو نمي نشاند راه حل نهايي جدايي است. بي آنكه مؤيد واقعه تلخ طلاق باشم، بر اين نكته تأكيد دارم كه، كودكان ما اگر در محيطي آرام و بي دغدغه بزرگ شوند، در آينده مردان و زناني متين، صبور و پرتلاش خواهند بود، اما بودن در محيط هاي متشنج موجب بي اعتمادي، پرخاشگري و يأس دائمي آنها در بزرگسالي مي شود.
پس بهتر آن است كه جوانان، پيش از انتخاب همسر، واقع بيني را با احساس همراه سازند. تا از ابتدا پايه زندگي مشترك خود را براساس واقعيت ها و درك واقعي زندگي بنا نهند.
نسرين قرباني]]>
</TEXT>
</DOC>
<DOC>
<DOCID>HAM2-851112-138</DOCID>
<DOCNO>HAM2-851112-138</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[مسئوليت مدنيو خانواده هاي آسيب ديده]]>
</TITLE>
<TEXT>
<![CDATA[در خبرها آمده بود دولت در مقابل مردم مسئوليت مدني داشته و چنانچه در اثر بي احتياطي پيمانكاران، مجريان برنامه هاي عمراني، جاده سازي، سدسازي، كانال سازي، آسفالت كاري، ترافيك جاده اي، علائم هشدار دهنده نصب نكند و موجب خسارت مالي و معنوي شود، مكلف به پرداخت ديه و يا جبران خسارت هاي وارده است. مثال هاي فراواني در مورد مسئوليت هاي مدني در روزنامه مورخ يكشنبه بيست و چهارم دي ماه 85، صفحه 16 تحت عنوان: خبرم كن تا خطا نكنم(شهرآرا)درج شده بود كه بسيار جالب و خواندني بود. از جمله نوشته شده بود:... تمام سرنشينان اتومبيل پژو 206 در برف و يخبندان يكي از جاده هاي فرعي اطراف همدان از شدت سرما جان سپردند...
تحقيقات فني نشان داد كه هيچ تابلو راهنمايي در مورد اينكه اين جاده به كجا ختم مي شود وجود نداشته و همين موضوع احتمالاً موجب سرگرداني و مرگ سرنشينان پژو 206 شده است. اما بحث امروز ما در مورد مسئوليت مدني دولت در مقابل خانواده است. همان گونه كه دولت در مورد حفظ جان و مال و حيثيت و آلودگي هوا و به طور كلي در مقابل حوادث غيرمترقبه، نظير سيل و زلزله مسئوليت دارد، در مقابل حفظ و آرامش خانواده ها مسئوليت خواهد داشت. بدين معني كه جامعه اي بسازد كه در آن مواد مخدر، معتاد، ولگرد، جوان عاطل و باطل و مزاحم تلفني، مزاحم اينترنتي  و تجاوز به حقوق خانواده ها نباشد.
در شرايط كنوني، بسياري از جوانان براثر بي بندوباري و انحرافات اخلاقي آسيب فراوان براي خانواده ها فراهم نموده اند. بيشتر اين مشكلات ناشي از آلوده بودن محيط زندگي، يعني جامعه است. دولت مكلف است براساس ماده 11 قانون مسئوليت مدني پاسخگو باشد. اميد است با چاپ اين نوشته كوتاه، توجه حقوقدانان مجلس شوراي اسلامي و ساير صاحبنظران به مسئله پاك سازي محيط زيست و سالم سازي خانواده ها جلب و تدابير لازم اتخاذ گردد.
فيضعلي مداح- مدرس دانشگاه]]>
</TEXT>
</DOC>
<DOC>
<DOCID>HAM2-851112-139</DOCID>
<DOCNO>HAM2-851112-139</DOCNO>
<ORIGINALFILE>/1385/851112/world/_safarz.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[جدول اعداد(سودوكو)277]]>
</TITLE>
<TEXT>
<IMAGE>/1385/851112/world/009762.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851112-140</DOCID>
<DOCNO>HAM2-851112-140</DOCNO>
<ORIGINALFILE>/1385/851112/world/_siasatw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خاتمي در اجلاس داووس
ايران و آينده خاورميانه]]>
</TITLE>
<TEXT>
<IMAGE>/1385/851112/world/009723.jpg</IMAGE>
<![CDATA[
گروه سياسي- اجلاس سالانه مجمع اقتصاد جهاني كه سرمايه داران و تجار بزرگ جهاني در آن جمع مي شوند تا سمت گيري سال آينده خود را تنظيم كنند، در سوئيس گشايش يافت. از ايران محمد خاتمي  در اين جلسه شركت كرد. جلسات سالانه اين مجمع به كنفرانس داووس معروف است و هر سال در يك نقطه از اروپا تشكيل مي شود. امسال اين اجلاس در محل بنيانگذاري اين اجلاس مهم اقتصادي يعني دهكده داووس سوئيس تشكيل شد. در سالهاي گذشته از ايران يك هيات به عنوان ميهمان در كنفرانس هاي سالانه اين مجمع حضور داشته است. اعلام حضور محمد خاتمي  در اجلاس امسال، با اهميت بسيار تلقي شده است. به ويژه كه وي در دوران بعد از رياست جمهوري خود، فعاليت هايش عمدتا خارج از چارچوب حكومتي بوده و اين اولين حضور حكومتي وي، آن هم در چنين اجلاس مهمي است. ضمن اينكه سوئيس حافظ منافع آمريكا در ايران و در واقع پل ارتباطي ميان ايران و آمريكا در تمام سالهاي گذشته بوده است.
اجلاس اقتصادي داووس امسال طبق سنت، در دهكده كوهستاني داووس در كشور سوئيس و با شركت شماري از رهبران كشورها همچنين حدود 2400 نفر از روساي سازمان هاي غيردولتي، مديران شركت هاي بزرگ چندمليتي، كارشناسان و نمايندگان محافل مهم اقتصادي و مالي جهان تشكيل شد. سيدمحمد خاتمي  رئيس جمهوري سابق ايران در نشستي با موضوع خاورميانه و با عنوان تا همين جا كافي است شركت كرد.
مسئله تحريم اقتصادي ايران و تقويت احتمال صدور قطعنامه دوم شوراي امنيت براي گسترده تر كردن اين تحريم ها، در كنار اتهامات اتمي  كه متوجه ايران كرده اند و خطر حمله نظامي  به ايران، همگي در دستور كار كنفرانس امسال داووس قرار داشت؛ كنفرانسي كه بنيانگذاران و هدايت كنندگان اصلي آن سمت گيري سياست هاي جهاني را تعيين كرده و حتي ديكته مي كنند. رژيم صهيونيستي از پرنفوذترين حاضران در اين كنفرانس است.
آينده منطقه خاورميانه موضوع كنفرانس امسال اعلام شده و خاتمي  در همين زمينه در اين كنفرانس سخنراني كرد. او يكبار ديگر، در سال83 و در زماني كه رئيس جمهور بود در همين كنفرانس حضور يافته و سخن گفته بود.
ميهمانان ويژه
خاوير سولانا مسئول سياست خارجي اتحاديه اروپا، محمود عباس رئيس تشكيلات خودگردان فلسطين، عبدالله دوم پادشاه اردن، فواد سينيوره نخست وزير لبنان و چندين سياستمدار كرد، سني و شيعه عراقي، بيل كلينتون رئيس جمهوري سابق ايالات متحده، هيلاري كلينتون همسر او كه خود را آماده شركت در انتخابات رياست جمهوري آينده آمريكا كرده، سناتور جان كري كه در انتخابات سال 2004 رياست جمهوري آمريكا از جورج بوش شكست خورد، از جمله چهره هاي سياسي شركت كننده در اين كنفرانس بودند. توني بلر نخست وزير بريتانيا قرار بود در مراسم اختتاميه اين نشست پنج روزه شركت كرده و سخنراني كند. اين درحالي است كه مركل صدراعظم آلمان؛ كه اكنون رئيس دوره اي اتحاديه اروپاست، كنفرانس داووس را افتتاح كرد. بدين ترتيب آلمان كنفرانس را افتتاح و انگلستان آن را ختم مي كند!
با توجه به دستور جلسه كنفرانس داووس به نظر مي رسيد حضور سيد محمد خاتمي  در اين اجلاس مي تواند بسيار مهم و تاثيرگذار باشد. خاتمي  در حاشيه اين كنفرانس سعي كرد با تمام چهره هاي تاثيرگذار سياسي و اقتصادي كه در كنفرانس حضور دارند پيرامون اوضاع ايران و خطرات اقتصادي و نظامي كه آن را تهديد مي كند مذاكره كند. كنفرانس 5 روزه داووس، فرصتي كافي و مناسب براي حساس ترين مذاكرات سياسي بود!
گفته مي شود خاتمي  با اين پيشنهاد به داووس رفته بود كه بجاي بازرسان سازمان انرژي اتمي، يك هيات بازرسي از سوي اعضاي پنج گانه شوراي امنيت و آلمان(1+5)و يك نماينده از يك كشور اتمي  آسيايي، مشخصا هندوستان بر كارهاي اتمي  ايران نظارت كنند و گزارش اين هيات مبناي قضاوت و ارزيابي پيرامون فعاليت هاي اتمي  ايران قرار گيرد. تا تهيه اين گزارش، شوراي امنيت جلسه آينده خود را به تعويق انداخته و اجراي آخرين قطعنامه را نيز متوقف كند و از تحريم ها بكاهد.
]]>
<IMAGE>/1385/851112/world/009717.jpg</IMAGE>
<![CDATA[
ديدار با جان كري
خاتمي در جريان برگزاري اين كنفرانس با جان كري نامزد دموكرات ها در انتخابات رياست جمهوري آمريكا از حزب دموكرات اين كشور ديدار و مذاكره كرد. خبر اين ديدار مهمترين خبر خبرگزاري ها در ارتباط با ايران از كنفرانس داووس بود.
در ارتباط با محتواي مذاكرات خاتمي  و جان كري، گفته مي شود خاتمي  در برابر اين سخن كري كه خاورميانه اكنون با بحران عدم اعتماد روبه روست پاسخ داده است كه: بايد بتوانيم با تمرين اعتمادسازي كنيم. متاسفانه در حال حاضر يك ديوار بزرگ بي اعتمادي وجود دارد، ولي هنوز درها براي مذاكره باز است. بين ايران و آمريكا يك ديوار بلند بي اعتمادي است. اگرچه دولت كلينتون توجهات جدي به اين موضوع كرد و به رفتار ناهنجار آمريكا طي 50 سال گذشته اعتراف كرد اما گام هاي بعدي عقيم ماند. ارتباط نياز به درك منطقي دو طرف دارد. نمي شود ايران انعطاف نشان دهد و سياست طرف مقابل براندازي نظام سياسي ايران به عنوان دموكرات ترين نظام سياسي منطقه باشد. نمي شود دنبال اعتمادسازي بود و حساسيت اعراب را عليه ايران تحريك كرد. خاتمي  با انتقاد از سياست هاي آمريكا در عراق و تلاش هاي ايران براي حل مشكلات اين كشور و برقراري امنيت در آن گفت: آمريكا بايد با عدالت و انصاف نسبت به ايران برخورد كند. كساني كه مي خواهند در خاورميانه كاري بكنند بايد بي طرفي خود را ثابت كنند. دنيا هزينه سنگيني براي اقدامات افراط گرايانه پرداخته است. آمريكا هنوز درگير غرور فتح عراق است، عدم توجه به گزارش نسبي هميلتون- بيكر نشان دهنده اين است كه هنوز حقايق درك نشده است.
جان كري هم از پيشنهاد گروه بيكر- هميلتون دفاع كرد و گفت: هيچ گاه كشورش را تا به اين حد در انزوا نديده است. او گفت كه كشورش به دلايل زيادي طرد شده است. وي نظرات خاتمي  را بسيار با اهميت خواند و گفت: بايد عينك بدبيني را كنار گذاشت و عينك حقيقت بيني زد و دنبال ثبات بود. من حامي انزواي هيچ كشوري نيستم زيرا آن را به ضرر تعادل و عقلانيت منطقه مي دانم. بايد از حساسيت كشورها نسبت به هويت و امنيت شان درس گرفت و لحن ها را عوض كرد. ما گرفتار تعصب هستيم و براي شكست بن بست ها بايد تعصبات را كنار گذاشت. كري با تائيد حقانيت ايران براي استفاده از انرژي هسته اي، پيشنهاد كرد كه ايران غني سازي را براي مدت محدودي تعليق كند.
خاتمي  در سخنراني خود در داووس گفته بود: براي دستيابي به نتيجه اي قابل ملاحظه در پرونده اتمي  ايران، بايد تنش بين آمريكا و ايران كاهش يابد. ما خواستار درك متقابل و دوري جستن از برخورد احساساتي هستيم. گفت و گوي منطقه اي بهتر از رويارويي نظامي  با ايران و سوريه است.
يكي ديگر از خبرهاي حاشيه اي و مهم اين كنفرانس مصاحبه خاتمي  در مورد هولوكاست بود. خبرگزاري فرانسه به نقل از روزنامه يديعوت آحارونوت ادعا كرد كه محمد خاتمي  رئيس جمهور پيشين ايران كه براي حضور در كنفرانس داووس، در سوئيس به سر مي برد در مصاحبه اي با يك روزنامه رژيم صهيونيستي همايش هولوكاست در ايران را كه در ماه دسامبر گذشته برگزار شد، نادرست اعلام كرده است.
اما محمد علي ابطحي معاون سابق خاتمي، در وبلاگش ادعاي روزنامه يديعوت آحارونوت را تكذيب كرد و به نقل از خاتمي  نوشت: با آقاي خاتمي در سوئيس تماس گرفتم. به شدت تكذيب كرد و گفت در داووس با هيچ خبرنگار اسرائيلي و يا غيراسرائيلي مصاحبه نكرده و اين شيطنت هميشگي اسرائيلي هاست.
ظاهرا از آنجا كه به نفع اسرائيل نيست مشكلات ايران و آمريكا حل شود، طرح مطالبي مانند مصاحبه خاتمي  با يك روزنامه رژيم صهيونيستي براي به خطر انداختن موقعيت خاتمي  در داخل ايران و جلوگيري از ادامه تلاش هاي او براي رفع خطراتي است كه ايران با آن مواجه شده است.
تندروي هاي بوش
بوش رئيس جمهور آمريكا نيز يكي از سخنرانان اين جلسه بود.
آسوشيتدپرس سه شنبه شب گذشته و چند ساعت پيش از سخنراني جورج بوش از دوبي گزارش داد كه نيكلاس برنز، مشاور سياسي وزارت امور خارجه آمريكا ضمن رد مذاكره مستقيم با جمهوري اسلامي، يكبار ديگر خواست آمريكا را طرح كرده و گفت: پيش شرط آغاز هر نوع مذاكره اي با ايران توقف غني سازي است.برنز اضافه كرد كه آمريكا براي مقابله با تسلط بر خليج فارس دو ناوگان جنگي خود را وارد اين خليج كرده است تا از منافع خود دفاع كند.
به دنبال اين سخنان، سخنگوي وزارت امور خارجه فرانسه هم گفت: عدم همكاري ايران با جامعه بين المللي نشانه خوبي نيست!
بوش صبرش را از دست داده است
روزنامه واشنگتن پست هم نوشت: بوش دو سال پاياني دوره رياست جمهوري اش را مي گذراند. نشانه هايي وجود دارد كه او صبر خود را در ارتباط با ايران از دست داده است. درست مانند سال2003 و در مورد عراق.
از نظر اين روزنامه بوش ديگر در انتظار تحريم هاي سخت تر ايران و يا همراه ساختن روسيه با آمريكا براي اعمال تحريم ها نيست. او از اين دو تاكتيك دلسرد شده است. به همين دليل كاخ سفيد به جاي مراجعه دوباره به شوراي امنيت سازمان ملل و كوشش براي قطعنامه اي ديگر عليه ايران، استراتژي تشكيل يك ائتلاف عليه ايران را در پيش گرفته و سفر وزير خارجه آمريكا رايس به خاورميانه و اروپا هم همين استراتژي را دنبال مي كند.
آمريكا از كشورهاي اتحاديه اروپا خواسته است تا اعتبارات صادراتي به ايران را متوقف كنند و بانك هايشان را براي پيوستن به مبارزه اي كه رهبري آن را وزارت خزانه داري آمريكا بر عهده دارد و هدف آن اعمال فشار بر مؤسسات مالي ايران است تشويق كنند. با روشن شدن نگراني هاي عربستان سعودي در مورد ايران هم ائتلاف مورد نظر بوش بيش از پيش تقويت شده است. چرا كه معلوم شد رياض آنقدر نگران هست كه از نفت به عنوان سلاحي عليه دولت ايران استفاده كند. وزير نفت عربستان با درخواست ايران براي كاهش توليد اوپك كه با هدف ممانعت از كاهش قيمت نفت برنامه ريزي شده بود مخالفت كرد.
واشنگتن پست نوشت: بوش بايد براي اشتباهاتي كه در نتيجه سرعت بخشيدن به اقداماتش عليه ايران بوجود مي آيد آماده باشد. البته اين سرعت نيز نتيجه به پايان رسيدن دوران رياست جمهوري وي است.]]>
</TEXT>
</DOC>
<DOC>
<DOCID>HAM2-851112-141</DOCID>
<DOCNO>HAM2-851112-141</DOCNO>
<ORIGINALFILE>/1385/851112/world/_siasatw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گفت و گوبا دكتر محمد خوش چهره، نماينده مجلس(بخش پاياني)
مقابله با تحريم عقلانيت و تدبير مي خواهد]]>
</TITLE>
<TEXT>
<IMAGE>/1385/851112/world/009720.jpg</IMAGE>
<![CDATA[
بخش اول گفت و گو با دكتر محمد خوش چهره در خصوص عملكرد اقتصادي دولت نهم روز گذشته به چاپ رسيد. درآن بخش خوش چهره به زيان هاي فربه شدن دولت، ظرفيت دولت احمدي نژاد در پذيرش انتقادات و هشدارهاي دلسوزان مطالبي را عنوان كرده بود و اينك بخش دوم گفت وگو از نظرتان مي گذرد.
***
* شما رويكرد مردم در انتخابات 24 آذر را چگونه ارزيابي مي كنيد؟
جامعه ما نشان داده است كه مردم كماكان نقاط استراتژيك را نقاط حياتي و پايدار مي دانند. نخست اسلاميت نظام. تمام تلاش هاي شيطنت آميزي كه دنياي سلطه كرده و مي كند كه اسلاميت نظام را زير سؤال ببرد بيهوده بود. انتخابات جاري نيز اين نااميدي را براي دنيا پيش آورد. در تهران آراي مربوط به خبرگان از 2 ميليون راي دهنده نفر اول يك ميليون و 600 هزار راي مي آورد اما نفر اول شوراي شهر 600 هزار راي مي آورد. كساني كه در انتخابات درگير بودند مي گفتند در بسياري از برگه هاي راي اعتراض هاي جدي نسبت به برخي از تصميمات اجرايي نوشته شده بود. اين نشان مي دهد كه مردم كماكان به اصالت نظام و اركان اسلاميت نظام توجه دارند و در انتخابات خبرگان نشان دادند كه جايگاه مطلوبي براي آقاي هاشمي رفسنجاني قائل هستند. تركيب خبرگان نشان داد كه بحث ولايت فقيه يعني رهبري براي آنان مهم است. در حاليكه در همان انتخابات نفر اول شوراي شهر تهران يك سوم راي دهندگان را كسب كرد. اين نشان مي دهد كه در قلمرو اجرايي ايرادهايي وجود دارد.
* اشاره كرديد به مسايل و مشكلاتي كه در كشور در زمينه اقتصادي وجود دارد، به عقيده شما ريشه هاي استمرار مشكلات چيست؟
- اين سؤال كليدي است و نيازمند يك تحليل مبسوط است. اين سؤال منطقاً مي تواند مطرح شود كه آيا شعارها و مخصوصاً وعده هاي اقتصادي كه از سوي رييس جمهوري در زمان رقابت هاي انتخاباتي مطرح شد مبتني بر يك باور علمي بوده يا براي جلب آراي مردم در فضاي تبليغاتي و انتخاباتي، به مطالب گرايش پيدا نموده يا نظرات كليدي برخي صاحب نظران دلسوز را مصادره كرده آنهم بدون آنكه عمق و منطق علمي آن را درك كرده باشند. اين از مسايلي است كه بايد براي دستيابي به يك انتخاب مناسب،آسيب شناسي  كنيم تا در انتخابات بعدي نواقص اين چنيني را رفع كنيم. چون ديده مي شود بعضاً به صرف طرح وعده ها يا شعارهاي خوب مردم به سمت آن گرايش پيدا مي كنند، اما در اجرا و عمل اگر اين شعارها عقبه علمي خود را نداشته باشد جدا از آنكه براي كشور هزينه خواهد شد سرخوردگي براي مردم نيز ايجاد مي كند. در بسياري از موارد ديده مي شود از طرف يك رييس جمهور صرفاً كلي گويي و مسايل مهمي مانند عدالت يا عدالت اجتماعي صرفاً به شكل كلي مطرح مي شود يعني حرف هاي خوب زده شده كه در عمل تحقق نمي يابد، يكي از دلايل آن را مي توان در ضعف ديدگاه نظري و تئوريك مربوط به عدالت و نداشتن تحليل علمي و منطقي آن دانست و لذا بسياري از شعارها مانند عدالت اقتصادي، مبارزه با بيكاري فقر و تبعيض و فساد و رونق اقتصادي كه در قالب وعده در مرحله انتخابات يا حتي بعد از آن داده شده به طور مشروط داراي ارزش است. مثلاً در بحث عدالت يكي از نكات و جنبه هاي مهم عدالت اجتماعي و اقتصادي تأمين نيازهاي اساسي اوليه يا ضروري مردم است. اين مسايل امروز در ادبيات توسعه اقتصادي تحت عنوان نيازهاي اساسي پايه اي مطرح است. يكي از نيازهاي اساسي كه در قانون اساسي هم با صراحت مطرح شده است تأمين مسكن و يا سرپناه و امنيت غذايي، ايجاد فرصت هاي آموزشي و بهداشت براي آحاد مردم است. دولت بايد حداقل نيازهاي اساسي را براي جامعه تأمين كرده باشد. وقتي شعار كلي عدالت اقتصادي داده مي شود بايد بلافاصله براي عملياتي كردن آن، شيوه و زمان مورد نظر را ارائه كنند. نه اينكه صرفاً گفته شود نفت را به سر سفره مي آوريم و بعد هم اصل مطلب انكار شود. لذا مي توان گفت اولين نقد من اين بوده كه شعار يا وعده هايي مانند عدالت حرف كلي است و از اول انقلاب خيلي ها آن را مطرح كرده اند و لذا حرف جديدي نيست. به فرمايش مقام معظم رهبري دولت در مورد عدالت بايد در عمل بر شعار پيشي بگيرد بنابراين انتظار ما از دولت اين است كه بگويد در چهار سال دوران رياست جمهوري مسئله مسكن كه يكي از معيارهاي عدالت اقتصادي در كشور است چگونه مي خواهد حل شود. چون از مصاديق بي عدالتي آن است كه سهم هزينه اجاره يا مسكن در سبد هزينه خانوار ناعادلانه و غيرمتعارف باشد. در كلان شهر تهران به طور متوسط نزديك به 70 درصد از درآمد خانوارها صرف هزينه مسكن يا اجاره مي شود در حالي كه نرم عادلانه منطقي آن در كشورهاي موفق، زير 20 درصد است. يعني نهايتاً 20 درصد درآمد براي اجاره مسكن و 80 درصد براي ساير هزينه ها، در حاليكه مثلاً در تهران به عكس است و اين باعث شده برخي از افراد مجبور به اضافه كار يا دو نوبت كار باشند و اگر اين امكان وجود نداشته باشد مجبور مي شوند از 60 تا 70 درصد درآمد را بابت هزينه اجاره مسكن در نظر گيرند و تنها 30 درصد از درآمدشان براي بقيه مايحتاج و ساير تقاضاهاي متعدد باقي بماند كه اين مبين فقر يا ضعف تقاضا است يعني ضد اقتصاد است و تقاضاي كل را پايين مي آورد و پايين بودن سطح تقاضاي كل يعني بي رونقي اقتصادي، ركود، افزايش بيكاري. پس انتقاد امثال ما عدم ارايه برنامه عملياتي است.
* به عقيده شما دولت قصد دارد چگونه با اين مسايل مواجه شود؟
- يكي از ايرادهايي كه وارد است درباره نحوه رسيدن به اين اهداف است. بايد با تصميم گيري هاي درست و برنامه وارد شد نه درخواست پول ملي كردن. شيوه هاي رسيدن به اين اهداف نيز مهم است. بالاخره دولت مي خواهد از سيستم اقتصاد آزاد به مفهوم آزادي مطلق اقتصادي استفاده كند يا برعكس به سمت اقتصاد دولتي مي خواهد حركت كند. هيچ كدام از اين مسايل اكنون شفاف نيست. مي گوييم خصوصي سازي اما مي بينيم كه حضور دولت در همه عرصه ها در حال قوي شدن است. مسئله مهم در قلمرو اجرا است. بايد ديد انسجام و هماهنگي بين تيم اجرايي چگونه است. يكي از ايرادهايي كه از برنامه اول تا كنون وجود دارد و مختص به اين دولت نيست اين است كه به قلمرو اقتصاد كم توجه شده و اين كم توجهي خود را در حالت هايي مثل عدم انسجام بين تيم اقتصادي دولت نشان داده است. دولت هاي متعدد مجبور به ترميم متعدد كابينه اقتصادي خود شده اند.
* در اين بين جايگاه چشم انداز برنامه چهارم توسعه و سياست هاي كلي اصل 44 در كجا قرار دارد آيا به آن توجه مي شود؟
- يكي از ايراداتي كه بر نظام بودجه ريزي هم به دولت و هم به مجلس وارد است اين است كه بسياري از تصميم گيري ها و مصوبات در راستاي چشم انداز 20 ساله نيست. چشم انداز كه اهداف استراتژيك 20ساله را نشان مي دهد ضرورت تاريخي بوده كه از سوي مقام معظم رهبري و فشاري كه ايشان وارد كرد اين سند تنظيم شد كه هدف هاي خوبي را هم دنبال مي كند. به خاطر خطاهاي تصميم گيري، اختلاف طبقاتي و شكاف درآمدي ايجاد شد و بر افراد زير خط فقر افزوده شد كه اين مسئله در چشم انداز ديده شد. متأسفانه دو سال از چشم انداز گذشته، در آن تاكيد شده كه بايد وابستگي به درآمدهاي نفتي كاهش يابد. اما در اجرا مي بينيم كه همسويي لازم با چشم انداز وجود ندارد.
برخي مي گويند برخي از اقتصاددانان مجلس فقط بدي ها را مي بينند و كاري به خوبي ها ندارند. اصلاً حرف كارشناس اين نيست كه ابتدا تعريف كند و بعد ايراد بگيرد. نقاط بحراني را بايد بدون كشتن وقت تذكر داد. دولت سكاندار كشتي است كه همه ما در آن هستيم و بنابراين اگر درحال خوردن به صخره است كه ما برخي مسايل را صخره مي بينيم بايد فرياد بزنيم اين كشتي در حال برخورد با صخره است. ما انحرافات جدي از برنامه چهارم توسعه و چشم انداز داريم. دولت يا بايد برنامه را پس بگيرد و چشم انداز را نقد كند يا اينكه عملكرد خود را مطابق با آن تنظيم كند. اما اكنون اينگونه نيست. ما در بودجه سال 85 بيشترين وابستگي را به نفت در طول انقلاب داشته ايم. سهم بودجه نفتي تا پايان سال به 60 ميليارد دلار خواهد رسيد. واردات ما در سال جاري در طول تاريخ انقلاب ركورد شكسته و به 52 ميليارد دلار رسيده است.
* چه پيشنهاد مشخصي داريد كه بتواند در كوتاه مدت مشكلات را حل كند؟
- اگر در رسانه ها و مطبوعات دنبال كرده باشيد در كنار همه انتقاداتي كه داشته ايم پيشنهاد هم بوده است. اگر ما علاقه مندي و دلسوزي نسبت به دولت نداشتيم تفكرات و ايده هاي خود را به طور رايگان ارايه نمي كرديم. پيشنهاداتي را از قبل داده ايم كه متاسفانه عملي نشد و شاهد خسارت هايي به كشور هستيم. برخي از مسايلي كه برخي مسئولان دولتي مي گويند حرف هاي خوبي نيست كه مثلاً تورم كتمان شود و در مراحل بعدي به عنوان توطئه رقباي انتخاباتي تلقي شود. دولت بايد اين را بداند كه در عرصه اي وارد شده كه در آن رقيب وجود دارد و عده اي هستند كه از موفقيت دولت خوشحال نمي شوند. اين واقعيت هايي است كه وجود دارد. دولت به جاي سياست هاي مدبرانه نبايد به سمت فرافكني برود. از خطيب جمعه تهران كه به طور دقيق اين مسئله را مطرح كرد كه دولت به جاي تحليل تورم به سمت ريشه يابي براي حل آن پيش برود تشكر مي كنم. عدم تذكرات به موقع است كه اشكال ايجاد مي كند. در ملاحظات سياسي برخي بازيگران سياسي و كانال هاي قدرت منافع خود را در موج سواري مي دانند. بجاي اينكه به كمك جريان براي تصحيح بيايند عناصر خود را به كابينه تحميل كرده و به جريانات هشدار دهنده فشار وارد مي آوردند كه نتيجه آن را در دولتي شدن سيما مي توانيم ببينيم.
* با توجه به فضاي موجود بين المللي و فشارهايي كه وجود دارد چگونه بايد اين اقتصاد را به سامان رساند؟
- شيطنت دنياي استكبار فضايي را پيش آورده كه اقتصاد ملي ايران در حساس ترين وضعيت خود قرار گرفته است و هر تصميم ناپخته اي عارضه دارد و هر تصميم مدبرانه اي مي تواند تهديدات را تبديل به فرصت كند. فضاي كنوني فضاي خاصي است. برخي خوش باوري هاي ما كه به ويژه در دولت و رييس جمهوري مشهود بود نشان داد كه فضاي بين المللي آنگونه كه ما تصور مي كنيم نيست. شجاعت جسارت و آرمان خواهي خوب است اما در كنار آن ساده نگري و خام برخورد كردن با مسايل باعث مي شود كه هزينه هايي از سوي مردم پرداخت شود. ما در فرآيند سياست بين المللي خود به نقطه تحريم رسيده ايم كه با اجماع هر 15 نفر اعضاي شوراي امنيت بوده است. در حالي كه ما جز اين تصور مي كرديم. ما داخل تحريم شده ايم و براي خروج از تحريم اگر حتي يك عضو هم مخالف باشد امكان پذير نيست. در اين تحريم كه هر دو ماه تجديد نظر مي شود آنهم در فضاي شيطنت و دشمني آمريكا كه غليظ تر هم مي شود نگراني ما از اصل تحريم و تهديد نيست. چون به فرمايش حضرت امام(ره)ما فرزند محرم و رمضان هستيم. نگراني ما از مديريت تهديد است. اگر ما بدانيم و دولت برسد به اين نقطه كه برنامه اي براي مهار و تخفيف تهديد برنامه ريزي كند از آن مي توانيم بگذريم و به اهداف استراتژيك دست يابيم. آنچه كه نگران كننده است اين است كه مديريت تهديد، مديريت مناسبي نباشد و بر آن خدشه وارد شود و روزنه هايي داشته باشد.
مديريت تهديد اگر ابرمديريت باشد مانند تجربه اي كه در زمان مديريت حضرت امام در زمان جنگ داشتيم مي تواند به فرصت هم تبديل شود. البته تبديل تهديد به فرصت شعار نيست بايد از دولت برنامه خواست. تحريم اكنون در شكل جديد به نظام جمهوري اسلامي تحميل مي شود. در اين عرصه خودشيفتگي، ساده نگري و محدود نگري جواب نخواهد داد و عقلانيت و تدبر بايد در آن باشد. هر چقدر شخص رييس جمهوري خود را به مقام معظم رهبري نزديك كند و توصيه هاي حكيمانه راعملي كند آرامشي در بين نخبگان پيش خواهد آمد. ما در مورد انتخابات توصيه حكيمانه رهبر معظم انقلاب اسلامي را ديديم كه به آن خوب عمل نشد و نتيجه اش آن بود كه در بيرون از كشور تحت عناويني نظير شكست دولت و عدم پايگاه مردمي آن نام برده شد. شايد تعرضاتي كه دنياي استكبار آغاز كرده با اين تحليل باشد كه پايگاه مردمي دولت آنگونه كه ادعا مي كند نيست. دولت بايد به نقاط تهاجم نظر داشته باشد و محدود نگري را كنار بگذارد. اگر چنين فضايي را كه وظيفه هر سه قوه است ببينيم مي توانيم و اميدواريم كماكان توطئه سلطه را به خود او گردانيم در غير اين صورت تحريم قطعا هزينه خواهد داشت و اگر شيطنت هاي داخلي نيز به اين مسئله دامن بزند خسارت سنگيني را متوجه مردم خواهد كرد.]]>
</TEXT>
</DOC>
<DOC>
<DOCID>HAM2-851112-142</DOCID>
<DOCNO>HAM2-851112-142</DOCNO>
<ORIGINALFILE>/1385/851112/world/_siasatw.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه امروزتحليلي بر رابطه سياست خارجي و ناپايداري هاي اقتصادي
امكان گذار از اقتصاد سياسي]]>
</TITLE>
<TEXT>
<![CDATA[امير دبيري مهر
تفاوت اقتصاد سياسي و سياست اقتصادي خيلي عميق و گسترده تر از تفاوت ظاهري آن است كه بي توجهي به آنها موجب انحرافات در اقدام و تحليل خواهد شد. برخي از تفاوتهاي آنان عبارت است از: اقتصاد سياسي به بررسي تاثيرات سياست بر اقتصاد مي پردازد در حالي كه سياست اقتصادي بر تاثيرات اقتصاد بر سياست توجه دارد. اقتصاد سياسي در اساس بحثي سياسي و امنيتي است در حالي كه سياست اقتصادي امري اقتصادي و در حوزه برنامه ريزي و مديريت است. اقتصاد سياسي هم در صحنه داخلي قابل توجه و تحليل است هم در حوزه خارجي و روابط بين الملل. اگر بخواهيم بحثمان را با استناد به مسائل روز تبيين كنيم سؤالات زير تحت عنوان اقتصاد سياسي قابل بحث و بررسي است.
1 - آيا افزايش بي سابقه قيمت ها در ماههاي اخير با پرونده هسته اي ارتباط دارد؟
2 - آيا افزايش 50 تا 100درصدي قيمت مسكن در ماههاي اخير با سياست خارجي كشور ارتباط دارد؟
3 - آيا كاهش قيمت نفت در بازارهاي جهاني بر موضع گيري هاي اخير اعراب عليه ايران در قالب بيانيه شوراي همكاري خليج فارس تاثيرگذار بوده است؟
4 - آيا تبديل ذخاير ارزي كشور از واحد دلار به يورو يك تصميم اقتصادي مبتني بر دانش اقتصاد بوده يا تصميمي سياسي بوده است؟
و دهها سؤال ديگر...
در كشورهاي توسعه نيافته هنوز گذار از اقتصاد سياسي رخ نداده است. اقتصاد و مؤلفه هاي سازنده آن در تلاطم هاي سياسي سرگردان است. در اين كشورها با يك سخنراني؛ با يك تصميم؛ با يك مصوبه ميليون ها دلار پول جابه جا مي شود و كساني يك شبه ثروتمند و كساني يك شبه ورشكسته مي شوند. در حالي كه در كشورهاي توسعه يافته كه ثبات و پايداري در آنها حاكم است مرحله گذار از اقتصاد سياسي رخ داده و سياستهاي اقتصادي حاكميت دارند. به عبارت ديگر در اين جوامع سياست در خدمت اقتصاد است و اقتصاد معيار و محور تصميم گيري هاست و نه بالعكس. منظور از محور بودن اقتصاد تعابير كليشه اي ماركسيستي يا همان زيربنا و روبنا نيست. بلكه منظور از اقتصاد در اينجا وضعيتي است كه قدرت ملي را با آن مي سنجند و معيارهاي آن سرانه داخلي؛ قدرت برابري خريد؛ تراز تجاري(واردات و صادرات)ميزان سرمايه گذاري خارجي؛ ميزان ذخاير ارزي؛ رشد اقتصادي؛ درجه ريسك سرمايه گذاري؛ بازده توليد و... است. ايران متاسفانه هنوز نتوانسته از سيطره بختك گونه اقتصاد سياسي رهايي يابد و شايد همين مساله منجر به گسترش اقتصاد زيرزميني يا اقتصاد سياه نيز شده است. اين در حالي است كه روح حاكم بر سند چشم انداز 20 ساله كشور اقتصادي است و رهيافت سياست اقتصادي بر آن حاكم است نه اقتصاد سياسي. ولي وقتي به وضعيت جاري كشور نگاه مي كنيم شرايط به گونه اي ديگر است. آنچه كه امروز در بازار مسكن مي گذرد مورد جالبي است. كارشناسان اقتصادي در بخش مسكن برخي از مهمترين دلايل بحران بي سابقه موجود در بازار مسكن را كه منجر به افزايش 100درصدي آن شده به شرح زير مي دانند. افزايش قيمت نفت در سال گذشته و بروز بيماري هلندي در اقتصاد ايران و بروز آن در بخش مسكن؛ افزايش نقدينگي در جامعه و هدايت آن به بخش مسكن؛ كاهش سود سپرده هاي بانكي و كساد كالاهاي سرمايه اي مثل ارز و موبايل و طلا و...؛ عدم تعادل بين عرضه و تقاضا در بازار مسكن(تقاضاي يك ميليون واحدي در برابر عرضه 300 هزار واحدي)؛ گراني آهن و فولاد و مصالح ساختماني؛ و افزايش بي سابقه واردات به كشور در حدود 54 ميليارد دلار و انحراف 20 ميليارد دلاري سياست هاي پولي در فرايند تبديل دلار به ريال و....
اما دليل محوري كه مي تواند اين دلايل را به هم پيوند بزند اقتصادي نيست و ريشه در سياست آن هم در سياست خارجي دارد كه مي توان به آساني رابطه سياست خارجي را با هريك از آنها ترسيم و تبيين كرد. براي نمونه بايد به اين سؤال پاسخ داد كه چرا سرمايه گذاران سرمايه هاي اندك و انبوه خود را به سمت كالايي سوق مي دهند كه دولت كمترين دخالت را در آن مي تواند داشته باشد و از امنيت و ثبات بيشتري نسبت به ديگر كالاها برخوردار است؟ امروز سياستمداران در جهان در موضع گيري هاي خود واژه ها را از نظر تاثيري كه بر اقتصادشان مي گذارد اندازه گيري مي كنند. هيچ سياستمداري امروز در جهان به واسطه رأي مردم اين حق را به خود نمي دهد كه زندگي محسوس مردم را قرباني ذهنيت هاي انتزاعي خود كند؛ هرچند به نظرش مهم و ضروري برسد. امروز در هزاره سوم عصر اقتصاد سياسي به سر آمده است. آن دولتي كارآمدتر و شايسته تر است كه بنيانهاي اقتصادي كشور را از پس لرزه هاي سياسي در امان نگه دارد. سياست را در خدمت رفاه؛ امنيت و آسايش مردم به كار اندازد. امروزه مردم زندگي مي كنند تا بيشتر از توانمندي ها؛ آگاهي ها؛ برخورداري ها و تنعمات برخوردار شوند و سياست تا جايي كه در خدمت اين اهداف است مفيد و ضروري است و مشاركت عمومي را مي طلبد. مردم زندگي نمي كنند تا شبانه روز ذهن و فكرشان درگير مسائل سياسي اعم از داخلي و خارجي باشد و قدرت تصميم گيري در عرصه هاي گوناگون نداشته باشند. هنر و شايستگي سياستمداران نيز اين است كه ريسك پذيري تصميمات سياسي را حداقلي كرده و با پذيرش هيجانات و فشارهاي برآمده از ذات سياست اجازه ندهند اين تنش ها در جامعه ساري و جاري شود و قدرت تصميم گيري شهروندان در فضاي آشفته و ملتهب سياسي كاهش يابد.
نتيجه: مردم ايران بهتر از هر كس از مشكلات كشور در صحنه خارجي و حب و بغض هاي موجود در صحنه بين المللي آگاهند ولي مبناي مشروعيت و معيار كارآمدي سياست مداران را كه از محل اموال عمومي حقوق مي گيرند و از امكانات بهره مندند را كاهش محسوس اين درگيري ها و تنش ها در راستاي قدرت و امنيت ملي مي دانند. امروز زماني است كه كشور براي رسيدن به اهداف سند چشم انداز 20ساله نيازمند رشد و توسعه همه جانبه در حوزه هاي اقتصادي؛ عمراني؛ زيربنايي؛ خدماتي و... است و همه اين اهداف در گرو حضور مؤثر و مسالمت جوي كشور در صحنه هاي رقابت منطقه اي و بين المللي است و اين مهم نيز در گرو تدابير سياستمداران ميهن دوست و هوشمند و ايثارگري است كه تنش هاي سياسي را به نفع ملت كاهش مي دهند و توان تبديل مقولات سياسي به فرصت هاي اقتصادي را داشته باشند.]]>
</TEXT>
</DOC>
<DOC>
<DOCID>HAM2-851112-143</DOCID>
<DOCNO>HAM2-851112-143</DOCNO>
<ORIGINALFILE>/1385/851112/world/_zhrights.htm</ORIGINALFILE>
<ISSUE>پنجشنبه 12 بهمن 1385</ISSUE>
<DATE calender="Western">2007-02-01</DATE>
<DATE calender="Persian">1385/11/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كل يوم عاشورا و كل ارض كربلا
محرم نامه]]>
</TITLE>
<TEXT>
<IMAGE>/1385/851112/world/009750.jpg</IMAGE>
<![CDATA[
تدوين؛ محمد باقري،
عبدالرضا يزداني
امام حسين(عليه السلام)بر اثر تهاجم عمّال حكومت ناچار شد از مدينه خارج گردد، در هنگام حركت خود از مدينه اهداف خود را اين گونه شرح داد:
1. من از روي خودخواهي و خوشگذراني و يا براي فساد و ستمگري قيام نكردم، من فقط براي اصلاح در امّت جدّم از وطن خارج شدم. مي خواهم امر به معروف و نهي از منكر كنم و به سيره و روش جدّم و پدرم علي بن ابيطالب عمل كنم. در اين سخن چند نكته مهمّ، شايان توجّه است: 1 ـ اصلاح امّت، 2 ـ امر به معروف و نهي از منكر، 3 ـ تحقّقِ سيره و روش پيامبر و علي(عليهم السلام).
2. آن حضرت در مقام ديگري فرموده است: بار خدايا! تو مي داني كه آنچه از ما اظهار شده براي رقابت در كسب قدرت و دستيابي به كالاي دنيا نبوده، بلكه هدف ما اين است كه نشانه هاي دينت را به جاي خود برگردانيم و بلادت را اصلاح نماييم، تا ستمديدگان از بندگانت امنيت يابند و به واجبات و سنّتها و دستورهاي دينت عمل شود. در اين سخن هم چند نكته قابل توجّه است:
1.برگرداندن نشانه و علائم دين به جاي اصلي خود
2. اصلاحات در همه شهرها
3. ايجاد امنيت براي مردم
4. فراهم ساختن زمينه عمل به واجبات و مستحبّات و احكام الهي
آثار مجالس عزاداري
1. زنده نگهداشتن اسلام.
1. نمايان ساختن چهر? واقعي اسلام.
2. محوريت اهل بيت عليهم السلام در مجالس.
3. پايداري عشق حسيني عليه السلام
4. پيام رساني، پيامهاي عاشورا: زدودن غبار جهل و ناداني، امر به معروف و نهي از منكر، اصلاح طلبي، پرهيز از ذلت، آزادمنشي، مبارزه با ظلم و ستم، دفاع از حق در برابر باطل، اخلاص، آگاهي دادن به مردم و...
5. بيان فرهنگ و ارزشهاي الهي و فضايل ائمه عليهم السلام. امام باقر(عليه السلام)فرمود: به درستي كه در مجالس شما و سخن گفتنتان احياي(امر)ما مي باشد و بهترين مردم پس از ما كسي است كه ما را در يادها قرار دهد و امر ما را در آن محافل مطرح كند و مردم را به سوي اهل بيت(عليهم السلام)فرا بخواند.(مقتل مقرم)
6. معرفي چهره واقعي امويان: اگر نبود فداكاري پاسدار عظيم الشأن اسلام حضرت سيدالشهدا(عليه السلام)و شهادت جوانمردانه پاسداران و اصحاب فداكار او، اسلام در خفقان بني اميه و رژيم ظالمانه آنان وارونه معرّفي مي شد و زحمات نبي اكرم(صلي الله عليه وآله)و اصحاب فداكارش به هدر مي رفت.(امام خميني 9/4/58)
7. عزت و سربلندي
8. معرفي مؤمنان واقعي و مسلمان نمايان: امام حسين(عليه السلام)در يكي از سخنانش فرمود: به راستي كه مردم همگي دنياپرستند و دين بر سر زبان آنان است و تا هنگامي كه براي آنان وسيل? زندگي است، مي چرخانندش و آن گاه كه به بلا آزموده شدند، دينداران اندكند.(تحف العقول‎/249)
9. نترسيدن از كمي پيروان: امام علي(عليه السلام)فرمود: در رفتن به راه هدايت از اندك بودن پيروان، هيچ گاه ترس و هراس نداشته باشيد.(بحار‎/2-266)
10. عمل به تكليف
11. حمايت از ولي امر
12. راضي بودن به رضاي حق تعالي
13. تقويت عاطفه
شهيد مطهري در همين باره مي نويسد: اين بسيار نظر بزرگ و عميقانه اي بوده است. يك دورانديشي فوق العاده عجيب و معصومانه اي بوده كه گفته اند، براي هميشه اين چاشني را شما از دست ندهيد. چاشني عاطفه، ذكر مصيبت حسين بن علي(عليه السلام)اميرالمومنين عليه السلام امام حسن عليه السلام يا ائمه ديگر، يا حضرت زهرا عليها السلام اين چاشني عاطفه را حفظ و نگهداري بكنيم.(سيره نبوي 58)
14. حضور فعال در مباحث روز
امام صادق(عليه السلام)در يكي از سفارشات خود به شيعيان چنين فرمود: اي داود، به دوستان و شيعيانمان سلام برسان و مي گويم: خداوند بيامرزد بندگاني را كه گرد يكديگر جمع شوند و درباره ما گفت وگو كنند كه در اين صورت نفر سوم آنان فرشته اي خواهد بود كه براي آن دو طلب آمرزش مي نمايد و هرگاه دو نفر جمع شوند تا درباره ما سخن گويند خداوند به وجودآنان بر ملائكه مباهات مي كند، اگر اجتماع كرديد و مشغول دستورات ما شديد، چرا كه اجتماع كردن شما سبب زنده شدن دستورات ما مي باشد. بهترين مردم كساني هستند كه در اجتماع خود پيرامون ما سخن بگويند و مردم را نيز بدين كار فراخوانند.(وسايل الشيعه 16/348ح 21731)
15. جلوه گري شكوه و عظمت مؤمنين(مجالس پررونق)
16. همدلي، اتحاد و يكپارچگي مؤمنين با تكيه بر ريسمان محبت اهل بيت(عليه السلام)
17. ايجاد شور و حرارت و غيرت ديني در جهت جانفشاني و از خودگذشتگي براي پاسداري و حفظ اسلام و قرآن و ارزشهاي معنوي
18. تعميق عشق و محبت ائمه معصومين(عليهم السلام)با افزايش شناخت و معرفت نسبت به ايشان
19. ترويج روحيه شهادت طلبي، فداكاري و جهاد در راه خدا.
عزاداري مطلوب
عزاداري هرچند با اخلاص همراه باشد تأثير آن در نفوس آدمي و جامعه اسلامي بيشتر است، برخي از ويژگي هاي عزاداري مطلوب عبارتند از:
1. رنگ خدايي دادن به جامعه
2. معرّفي صحيح اسلام و اشاعه فرهنگ حسيني و ارزشهاي عاشورايي
3. توجّه دادن به هدف از آفرينش انسان
4. هدايت و ارشاد مردم
5. معرّفي الگوها
6. محزون بودن
7. واداشتن مستمعين به تفكر و انديشه در مورد نهضت حسيني.
8. ازدياد علاقه مندي به اهل بيت(عليه السلام).
9.رعايت موازين شرعي و آداب عزاداري و تبليغ ارزشهاي ديني، فضايل ديني و آموزه هاي اسلام ناب محمدي(صلي الله عليه وآله وسلم)
10. بهره جستن از افراد باتجربه
11. همراهي با عزاداران
(تماشاي عزاداران، عزاداري به حساب نمي آيد. بنابراين، افرادي كه در پياده روها و حاشيه خيابانها توقف مي كنند، بايد به جمع عزاداران بپيوندند، تا از آنان به شمار آيند.)
12. تسليت گفتن
پيامبر اكرم صلي الله وعليه وآله وسلم هرگاه مي خواست به كسي تسليت بگويد مي فرمود:
آجَرَكُمُ اَللهَ وَ رَحِمَكُم يعني، خداوند شما را پاداش دهد و بيامرزد.
13. دسته عزاداري به عنوان نماد و سمبل احياء مقاصد اهل بيت(عليه السلام).
آسيب زدايي از مراسم عزاداري
تاريخ شيعه مملو از تلاشهاي علماي متعهد در جهت احياء و گسترش مجالس عزاداري سيدالشهداء و آسيب زدايي از آن مي باشد. استاد شهيد مطهري قدس سره در حماسة حسيني به گونه اي مفصل به موضوع پرداخته است. امام خميني(ره)در اين زمينه فرموده است:(ما و هيچ يك از دينداران نمي گوئيم كه با اين اسم(عزاداري)هركس هركاري مي كند، خوب است. چه بسا علماي بزرگ و دانشمندان بسياري از اين كارها را، ناروا دانسته و به نوبت خود از آن جلوگيري كرده اند. چنانچه همه مي دانيم كه در بيست و چند سال پيش از اين، عالم عامل بزرگوار مرحوم شيخ عبدالكريم كه از بزرگترين روحانيون شيعه بود، در قم شبيه خواني را منع كرد و يكي از مجالس بسيار بزرگ را مبدل به روضه خواني كرد و روحانيون و دانشمندان ديگر هم چيزهايي را كه برخلاف دستور دين بوده، منع كرده و مي كنند).(صحيفه نور ج15‎/205)
در اين بخش از اين نوشته به برخي موارد از رفتارها و نكات كه در راستاي آسيب زدايي از مراسم عزاداري مي باشد اشاره شده است.
1. اعمال و رفتار ما موجب وهن اسلام و مذهب شيعه نشود.
2. خودداري از افراط و تفريط در گفتار و كردار.
3. پرهيز از بيان مطالب دروغ.
4. جلوگيري از مسدود شدن معابر و گذرگاه ها در هنگام عزاداري
5. جلوگيري از اذيت و آزار مردم.
6. ممانعت از ترويج و گسترش خرافات.
7. پرهيز از افسانه سازي در مورد حماسه آفريني هاي شخصيت ها و شهداء كربلا.
8. نبايد امام حسين عليه السّلام را فقط پناهگاه گنهكاران معرّفي كرد.
9. شهادت را نفله شدن ندانيم. غلط ترين غلط ها اين است كه ما امام حسين عليه السّلام را نفله حساب كنيم، امام حسين عليه السّلام به عكس، با هر قطر? خون خود يك دنيا ارزش دارد.(حماس? حسيني 3/82-84).
10. تأكيد بر خلوص نيت به جاي پرداختن به رقابتهاي منفي.
11. مراعات امور شرعي
12. پرهيز از نصب شمايل و تصاويري كه اساس صحيحي ندارد و علما و مراجع نصب و ترويج آن را نهي كرده اند.
]]>
<IMAGE>/1385/851112/world/009753.jpg</IMAGE>
<![CDATA[
13. اجتناب از هرگونه رفتار، گفتار و ارائه مطالب و ترويج مسائلي كه به نوعي با شئونات مراسم عزاداري سيدالشهداء(عليه السلام)متناسب نيست.
نكات مهم در مداحي و مرثيه خواني
الف)ارزش مداحي از منظر مبارك اهل بيت(عليه السلام)
در اين بخش علاوه بر نقل چند روايت در باب مداحي و مرثيه سرايي به نكاتي آسيب شناسانه در اين زمينه اشاره مي نماييم كه حائز اهميت است و رعايت اين نكات بر غنا و معنويت مجلس مي افزايد.
امام صادق عليه السّلام به جعفربن عفان فرمود:
هيچ كس نيست كه درباره حسين عليه السّلام شعري بسرايد و بگريد و با آن بگرياند مگر آن كه خداوند، بهشت را بر او واجب مي كند و او را مي  آمرزد.(رجال شيخ طوسي، ص 289)
قال الصّادق عليه السّلام: مَنْ قالَ فينا بَيتَ شِعْرٍ بَنَي اللّهُ لَهُ بَيتاً في الْجَنَّةِ.
امام صادق عليه السّلام: هر كس در راه ما و براي ما يك بيت شعر بسرايد، خداوند براي او خانه اي در بهشت، بنا مي كند.
(وسائل الشيعه، ج 10، ص 467)
قال الصّادق عليه السّلام: اَلْحَمْدُ لِلّهِ الَّذي جَعَلَ في النّاسِ مَنْ يفِدُ اِلَينا وَ يمْدَحُنا وَ يرْثي لَنا.
امام صادق عليه السّلام فرمود: خدا را سپاس كه در ميان مردم، كساني را قرار داد كه به سوي ما مي آيند و بر ما وارد مي شوند و ما را مدح و مرثيه مي گويند.(وسائل الشيعه، ج 10، ص 469)
ب)مداحي از منظر مقام معظم رهبري(توصيه ها)
1. اولِ مداحي قدري نصيحت كنيد يا به جاي نصايح معارف اسلامي و مناقب اهل بيت عليهم السلام را بيان كنيد.
2. خودتان را پالايش دروني كنيد، همة ما احتياج داريم و من به اين پالايش بيشتر از شما احتياج دارم.
3. مداحي ادامة راه ستايشگران برجسته اهل بيت در دوران اختناق اموي و عباسي است. قضيه، فقط قضية شعرخواني نيست، بلكه مساله، مسالة پراكندن مدايح و فضايل و حقايق در قالبي است كه براي همة شنوندگان، قابل فهم و درك و در دل آنها داراي تأثير است.
4. اگر مداحي بتواند يك شعر خوب را كه داراي مضمون و محتواي خوبي باشد، با صداي خوبي بخواند، اين خدمت بزرگي است.
5. شما پيوند عاطفي مردم با ائمه(عليهم السلام)را حفظ كنيد كه يك بخش آن هم مسائل اخلاقي است.
6. به اعتقاد بنده، مجالس عزاداري حسيني(عليه السلام)بايد از سه ويژگي برخوردار باشد: زياد شدن محبت اهل بيت(عليهم السلام)، ايجاد معرفت بيشتر، تقويت معارف ديني.
7. برويد اشعار قوي فارسي را در كتابهاي گوناگون پيدا كنيد و آنهايي را كه براي تفهيم مفاهيم و عقايد و اخلاق اسلامي و يا بينش سياسي و يا هر آنچه كه امروز جامعة اسلامي به آن نياز دارد مناسب است، برگزينيد و بياوريد در محافل بخوانيد.
8. يكي از چيزهايي كه بايد در اين اشعار باشد، عبارت از مفاهيم بلند اسلامي- مثلاً در باب توحيد و نبوت است. بهترين اشعار قدما در باب توحيد و نبوت، همين مداحي است كه شعراي بزرگ ما در مقدمة ديوانها و مثنويهايشان ذكر كرده اند.
9. شما مداحان امتيازتان بر گوينده نثر اين است كه براي تفهيم و القاي مطلب، از دو هنر- هنر شعر و هنر خوانندگي- استفاده مي كنيد. اين دو چيز مهمي است. البته خوانندگي در مقام مدح هم هنر خاصي است. معنايش هم فقط صداي خوب نيست. اين هنر را بايد ياد گرفت.
10. بدانيد كه مداحي و ستايشگري ائمه(عليهم السلام)در حقيقت ستايشگري نيكي و معنويت و جهاد است، ستايشگري خورشيد امامت و ولايت، خورشيد حقيقتي كه سعي شد آن را بپوشانند، اما همين زبانهاي گويا نگذاشتند.
ج)ويژگي هاي مداحي مطلوب
1. محتواي اشعار، بايد از متانت، دقت، اعتبار و استناد برخوردار باشد و از سخنان سست و بي مدرك، يا دروغ و مطالب ضعيف و گاهي وهن آميز، نسبت به معصومين عليهم السلام به شدت پرهيز شود.
2. از آن جا كه اشعار مدح و مرثيه، عامل انتقال فرهنگ است، بايد سطح آن بالا و ارزشمند، پرمغز و عميق باشد تا بتواند در جامعه اسلامي و هواداران امامان(عليه السلام)بينش و آگاهي ژرفي در فهم و درك آنان ايجاد نمايد.
3. اشعار در عين اين كه بايد استوار و محكم باشد، نبايد بدان گونه پيچيده و غامض باشد كه براي شنوندگان و خوانندگان، گويايي و رسايي خود را از دست بدهد و نتواند با عموم مردم ارتباط برقرار نمايد.
4. به بهانه ديني و مذهبي بودن اشعار، نبايد اجازه داد تا شعرهاي ضعيف و سست و فاقد قوت ادبي و صلاحيت شعري رواج يابد.
5. شاعران بايد با درك اهميت و والاييشان و منزلت خويش، در اندازه مطلوب، خلوص، تقوا، ثبات قدم، عقيده و عشق والايي به امامان عليهم السلام باشند.
6. شاعران اهل بيت عليهم السلام بايد همواره با توجّه به زمان، مكان، شرايط، رسالت اجتماعي و تعهد شيعي خود را به اثبات رسانند و سروده هايشان داراي پيام و جهت باشد.
7. شاعران بايد اهل مطالعه متون و منابع باشند، شور و شعور را در اشعار خويش درآميزند و شعرهاي پربار و مايه دار بسرايند.
8. تأكيد مي شود در بين قرائت فرازهاي زيارت عاشورا و ادعيه اي كه از امام معصوم(عليه السلام)نقل است از مداحي يا خواندن روضه پرهيز شود.(ذكر مصيبت و مداحي در ابتدا يا در پايان متن زيارت نامه يا ادعيه بيان شود.)
در زمينه مداحي و مرثيه سرايي منابع معتبري وجود دارد كه به منظور آگاهي و مطالعة علاقه مندان به تعدادي از آنها اشاره مي شود(گرچه پرداختن به اين موضوع و گزينش آثار مناسب به مطالعه و تحقيق جدي نياز دارد.)
لهوف، سيد ابن طاووس / مقتل الحسين(عليه السلام)، عبدالرزاق المقرّم، مكتبه بصيرتي، قم / نفس المهموم، محدث قمي، مكتبه بصيرتي، قم / خصائص الحسينيه، شيخ جعفر شوشتري / ارشاد، شيخ مفيد / اعيان الشيعه، سيد محسن امين / حماسه حسيني، استاد شهيد مرتضي مطهري / مقتل مطهر، استاد شهيد مرتضي مطهري / فرهنگ سخنان امام حسين(عليه السلام)، دارالمعروف، قم / فرهنگ عاشورا، جواد محدثي، قم نشر معروف / كامل الزيارات، ابوالقاسم جعفربن محمد قولويه قمي، صدوق، تهران / مواعظ، شيخ جعفر شوشتري / پيام هاي عاشورا، جواد محدثي، قم نشر تحسين / مقتل الحسين(عليه السلام )خوارزمي، مكتبة المفيد، قم / مقتل الشمس، محمد جواد صاحبي، نشر هجرت / منتهي الآمال، شيخ عباس قمي، نشر جاويدان / بررسي تاريخ عاشورا، محمد ابراهيم آيتي، كتابخانه صدوق / مدرسه حسيني، مصطفي دلشاد تهراني، نشر دريا 1379 / ديوان مؤيد، سيد رضا مؤيد، نگاره، 1375 / اي قلبها بسوزيد، ژوليده نيشابوري، سنايي 1376، / نخل ميثم4 جلد، نشر حق بين، قم، 1378 / اصول مداحي 2جلد، ناصري نژاد، نصايح، 1382 / ديوان بيدل دهلوي، كتابفروشي اسلاميه / دل سنگ آب شد، علي انساني، نشر جمهوري، 1382 / گنجينه اسرار عمان ساماني، سنايي، 1379 / ديوان شفق، نشر هاتف، 1384 / ديوان طالع، اسماعيل ولي خواني، تدوين نادعلي كربلايي، خزر، 1375 / نويد رحمت سيدمحمدعلي فخرايي، گلشهر، 1380 / چراغ صاعقه، از مدينه تا مدينه، علي انساني، جمهوري، 1382
]]>
<IMAGE>/1385/851112/world/009756.jpg</IMAGE>
<![CDATA[
نكاتي كاربردي در برپايي مجالس عزاداري
براي بهتر برگزار شدن مراسم عزاداري، پيشنهاداتي ارائه مي گردد، اميد مي رود مفيد واقع شود و سبب بهبودي و اصلاح مراسم سوگواري ها و عزاداري ها شود.
1. دسته هاي عزاداري با پرچم و پرده هيئت(سينه زنان و زنجيرزنان)در خيابانها به حركت درآيند.
2. با علماء و بزرگان گفت وگو شود، تا در جلوي هيئت ها حركت كنند، زيرا سبب تشويق ديگران مي شود.
3. سادات نيز در صورت امكان دسته هاي جداگانه تشكيل دهند.
4. نوجوانان و جوانان با آرم خادم الحسين به راهنمايي و خدمات بپردازند.
5. از سوي گويندگان منابع معتبر و قابل استفاده، درباره قيام امام عليه السّلام معرّفي شود و كتابهايي كه به نقل خرافات و مطالب دروغ پرداخته، نقد و بررسي و معرّفي گردد.
6. توجيه مردم از طريق بيانيه ها و دستگاههاي ارتباط جمعي و ايجاد حساسيت لازم نسبت به وقايع دروغ و ساختگي، تا اين كه خود مردم در حركتهاي منفي شركت نكنند.
7. تأكيد بر بيشترين استفاده از مجالس عزاداري در جهت ارشاد و هدايت مردم، به ويژه در روزهاي تاسوعا و عاشورا، كه اجتماعات بيشتر است و فرصت تبليغ ممكن مي باشد.
8. رعايت احكام و مقررات اسلام و توجّه اهميت آن در عزاداري ها، حتّي دستورات مستحبي مانند: نماز اول وقت، نماز جماعت، نپوشيدن لباسهاي بدن نما در مجامع عمومي و رعايت حال فقيران و مستمندان در هنگام غذا دادن ها.
9. مبارزه تبليغاتي نسبت به حركتهاي مخالف شئون اسلام، مانند: قمه زني و برخي از شبيه خواني ها و نوحه خواني ها و اشعار.
10. دعوت از رؤساي هيئت ها و دسته عزاداري، در جهت تبيين اهداف و پيشگيري از كارهايي كه سبب تضعيف اسلام گردد.
11. تشويق شاعران و بيان كردن مسئوليت و پاداش آنان درباره اشعار و سروده ها و مطالبي كه نقل مي كنند. هم چنين، بايد اشعارشان سوزناك و داراي معاني بلندي باشد كه مطابق با روح نهضت عاشورا است.
12. كتابچه و بروشور براي همه هيئت ها تهيه و در اختيار آنان قرار داده شود.
13. عزاداران همواره با مساجد در تمام سال در ارتباط باشند و حركت آنان از مساجد باشد و در دهه محرم تا هفتمين روز شهادت امام حسين(عليه السلام)مجالس ادامه داشته باشد.
14. در هيئت ها صندوقهاي امدادرساني تشكيل شود تا در موارد لزوم به كمك نيازمندان بپردازند و همچنين به ازدواج جوانان كمك كنند.
15. هيئت ها با نظم ويژه اي به عزاداري بپردازند.
16. خواندن زيارت عاشورا، سپس سخنراني توسط افراد برجسته.
17. تمام عزاداران پس از مراسم از غذاي متبرك، در زماني كوتاه و با نظمي خاص و رعايت بهداشت استفاده كنند.
18. براي آموزش قرآن، نماز، احكام و ديگر مسايل اسلامي در حسينيه ها كلاس هايي برگزار شود.
19. امر به معروف و نهي از منكر، از كارهاي افراد هيئتي باشد.
20. مداحان و شاعران تلاش كنند، اهداف و باورهاي شيعي را در قالب اشعاري زيبا، براي نوجوانان و جوانان و ديگر اقشار مردم به شعر درآورند و در جلسات خود آن را بخوانند.
21. نوجوانان و جوانان را فرصت دهند تا اشعار و مطالب خود را در جلسات بخوانند و آنان را بدين وسيله آموزش دهند.
22. اعضاي هيئت ها به يكديگر احترام گزارند، به ويژه به بزرگترهاي جلسه و شخصيت هاي بزرگ ديني و مذهبي با احترام برخورد نمايند و بزرگترها نيز، به افراد كوچكتر احترام نمايند.
23. جلساتي كه برگزار مي شود، سبب تعظيم شعاير مذهبي باشد، نه اين كه خداي ناخواسته سبب دستاويزي براي دشمنان اسلام و انقلاب گردد.
24. ارزشهاي قيام امام حسين عليه السّلام و همچنين ارزشهاي انقلاب اسلامي، براي اعضاي هيئت ها توسط گويندگان، مداحان و شاعران بيان گردد.
25. بين افراد و مسئولين هيئت هاي گوناگون اتحاد و الفت ايجاد گردد و به يكديگر در موارد گوناگوني كمك و ياري رسانند و در حل مشكلات با يكديگر مشورت كنند.
26. فرهنگ وقف و نذر را گسترش دهند، اموالي را افراد ثروتمند وقف نمايند، تا در موارد لزوم از آن براي حل مشكلات هيئت بهره برداري شود.
27. اشعاري كه توسط افراد خوانده مي شود، داراي مضامين خلاف واقع و مضمون لهوي نباشند.
28. وقايع و حوادث كربلا را بدان گونه كه رخ داده ترسيم كنند، نه بدان گونه كه برخي از روي ناآگاهي، يا غرضهاي خاصي براي ما تعريف كرده اند.
29. در اجتماعات زنان و مردان احكام اسلامي را مراعات نمايند.
30. مردان از پوشيدن لباس زنان در مراسم تعزيه خواني ها خودداري كنند.
31. اهداف و آثار قيام امام عليه السّلام توسط گويندگان توضيح داده شود.
32. آغاز حركت هيئت ها با خواندن قرآن مجيد همراه گردد.
33. بر انجام واجبات اهميت دهند و هنگام تزاحم واجبات با مستحبات، مستحبات را ترك نمايند.
34. گويندگان و نويسندگان و برپاكنندگان مراسم عزاداري، توجّه داشته باشند، مطالبي كه در كتابها نقل شده و با اصول اعتقادي و مباني فقهي شيعه سازش ندارد، يا آن كه مضامين آنها بر خلاف عقل و منطق مي باشد بيان نكنند.
35. در جلسات هيئت ها احكام ديني به زباني ساده براي مردم گفته شود تا واجبات را بياموزند.
36. به جاي نصب شمايل و تصاويري كه اساس صحيحي ندارند تصاوير گنبد، ضريح و صحن مطهر اباعبدالله(عليه السلام)حضرت ابوالفضل(عليه السلام)و تابلوي عصر عاشورا كه تاثير به سزايي در عظمت مراسم عزاداري دارد بر سردر هيئآت نصب شود.
37. به منظور تكريم بانوان و دختران در اجتماع، هيئت ها و حسينيه ها به گونه اي برنامه خود را تنظيم نمايند تا زمان خاصي را به منظور مجلس عزاداري و موعظه ويژه خواهران اختصاص دهند. اين جلسات با هماهنگي صرفاً توسط خواهران متعهد و مسئول اداره شود.
اطعام و پذيرايي از عزاداران حسيني
از سنت هاي رايج در جامعه اسلامي نذري دادن و اطعام عزاداران در هيئت ها مي باشد. هر كس نسبت به نيت قلبي خود غذا، گوشت و يا پولي را به عنوان نذري هر ساله به اين كار اختصاص مي دهد و با رضايت خاطر و نيت صادق آن را به ياد فداكاري ها و رشادتهاي آقا اباعبدالله الحسين و يارانش(عليه السلام)به هيئت ها يا حسينيه ها يا مساجد هديه مي كنند. اين سنت هر سال در ايام محرم يا ساير مناسبت ها رواج دارد البته نذركردن شرايط خاصي دارد كه احكام آن در رساله مراجع تقليد موجود است علاقه مندان مي توانند با مراجعه به رساله مرجع خود و مطالعه آن در اين زمينه مطلع شوند.
در اين باره در نظر داشتن نكاتي حائز اهميت است.
الف)نكات مهم در زمان طبخ غذا
1. با نيت خالص و جلب رضايت خدا و تقرب به امام كار كنيم.
2. در طول كار همواره با وضو باشيم.
3. بهداشت را در هنگام طبخ غذا رعايت كنيم.
4. نظم و انضباط در كارها رعايت شود.
5. سعي كنيم در انجام كارها مسئوليت پذير باشيم.
6. از اسراف مواد غذايي جداً خودداري نمائيم.
7. رعايت نكات ايمني فراموش نشود، وجود كپسول اطفاء حريق در محل طبخ غذا لازم است.
ب)نكات مهم هنگام پذيرايي و توزيع غذا
1. تكريم مهمانان از هر قشري كه باشند بر خادمين لازم است.
2. سعي شود افرادي كه كار توزيع غذا را به عهده دارند صبور، خوش برخورد و با متانت باشند.
3. خواهران، كودكان و افراد بزرگسال مورد التفات بيشتر قرار گيرند.]]>
</TEXT>
</DOC>
</HAMSHAHRI2>

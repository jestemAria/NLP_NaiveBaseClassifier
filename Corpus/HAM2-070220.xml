<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851201-001</DOCID>
<DOCNO>HAM2-851201-001</DOCNO>
<ORIGINALFILE>/1385/851201/news/_adabh.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[در نشست خبري جشنواره پويانمايي
چيني فروشان: پويا نمايي ايران ديگر مهجور نيست]]>
</TITLE>
<TEXT>
<IMAGE>/1385/851201/news/014703.jpg</IMAGE>
<![CDATA[
گروه ادب و هنر- نشست خبري پنجمين جشنواره بين المللي پويانمايي تهران صبح گذشته با حضور محسن چيني فروشان مديرعامل كانون پرورش فكري كودكان و نوجوانان و نمايندگان رسانه هاي جمعي برگزار شد. در اين نشست، چيني فروشان و محمدرضا كريمي صارمي دبير جشنواره پويانمايي جزييات برنامه هاي پنجمين جشنواره بين المللي پويانمايي تهران را تشريح كردند.
در ابتداي اين نشست محسن چيني فروشان با اشاره به اينكه سينما علاوه بر نقش سرگرم كنندگي كه دارد، رسانه اي اثرگذار بر مخاطب حتي در حوزه سياست است گفت: سينماي انيميشن با توجه به قشر سني مخاطبانش در مقايسه با ساير گونه هاي سينمايي اثر تربيتي بيشتري بر گروه سني كودك و نوجوان دارد و بخش عمده اي از برنامه هاي اين قشر را پويانمايي ها تشكيل مي دهند. با توجه به اينكه بيش از ده ميليون نفر در اين گروه سني هستند توجه به اين هنر ضروري است.
مدير عامل كانون پرورش فكري كودكان و نوجوانان در ادامه با مقايسه وضعيت امروز سينماي پويانمايي با سال هاي گذشته گفت: مي توان گفت پويانمايي ايران از مهجوريت درآمده است. زماني آرزو داشتيم اين سينما مطرح شود و حالا بعد از سالها اين ادعا را داريم كه سينماي پويانمايي ايران از زمان آغاز جشنواره پويانمايي يعني از ده سال گذشته تاكنون رشد قابل توجهي داشته است و امروزه سينماگران و مؤسسات بسياري در اين زمينه فعاليت مي كنند.
چيني فروشان با اعلام اينكه امسال 61 كشور در جشنواره پويانمايي تهران شركت مي كنند گفت: 137 فيلم از 61 كشور جهان به همراه 24 فيلم ايراني در بخش مسابقه بين الملل پنجمين جشنواره پويانمايي تهران با يكديگر به رقابت مي پردازند. در اين دوره استقبال انيماتورهاي ديگر كشورها براي حضور در اين رويداد بسيار چشمگيرتر از دوره هاي قبل بوده و از تمام قاره ها جديدترين فيلم هاي انيميشن به جشنواره ارسال شده است. هيأت انتخاب اين بخش از 562 فيلم ارسال شده 161 فيلم را براي حضور در بخش مسابقه بين الملل انتخاب كرده است. در بخش مسابقه سينماي ايران از بين بيش از هزار اثر 103فيلم براي شركت در بخش مسابقه برگزيده شدند و در بخش مسابقه بين الملل نيز 23 فيلم ايراني و 137 فيلم خارجي حضور دارند.
مدير عامل كانون در ادامه با اشاره به استاندارد بودن تركيب هيأت داوران گفت: در اين دوره تركيبي از داوران ايراني و خارجي آثار را داوري مي كنند. پروين تجويد، ناصر گل محمدي، حميد نويم، امير محمد دهستاني، محمد مهدي عسگرپور و اوليويه ژرار كاترين، بوريوي داونكويچ از كروواسي، اتو آلد راسويس، اگنس واتسون مقي از فرانسه، عبدالله عليمراد به ترتيب داوران مسابقه ايران و مسابقه بين الملل هستند. مهندس چيني فروشان در ادامه در تشريح برنامه  بخش هاي اصلي و جنبي پنجمين جشنواره بين المللي پويانمايي تهران گفت: علاوه بر حضور 104 فيلم در مسابقه ايران و 161 فيلم در بخش مسابقه بين الملل، نمايش هاي ويژه، چشم انداز، كارگاه ها و نشست هاي تخصصي از ديگر برنامه هاي اين دوره از جشنواره است. در بخش نمايش هاي ويژه آثار دو كارگردان صاحب سبك ايراني در زمينه انيميشن به نمايش در مي آيد. همچنين در اين بخش سينماي كشورهاي پيشرو در زمينه انيميشن با نمايش آثار برتر آن كشورها بررسي مي شود. جشنواره جشنواره ها و نمايش فيلم هاي بلند نيز از ديگر بخش هاي نمايش ويژه است. بخش چشم انداز جشنواره به بررسي عملكرد و فعاليت  چند مؤسسه توليد فيلم هاي انيميشن در داخل و خارج از كشور اختصاص دارد. همچنين فيلم هاي برگزيده چهار دوره جشنواره پويانمايي تهران در اين بخش به روي پرده مي رود. برپايي كارگاه هاي آموزشي و نشست هاي تخصصي از ديگر برنامه هاي جنبي جشنواره است.
مدير عامل كانون هدف بخش چشم انداز جشنواره را افزايش توليد فيلم هاي پويانمايي و فعال شدن بخش خصوصي در اين زمينه عنوان و اظهار اميدواري كرد با فعالتر شدن اين بخش شاهد اكران گسترده فيلم هاي پويانمايي در كشور باشيم و علاوه برآن بخش توليد بازيهاي رايانه اي كه طرفدار زيادي در بين گروه سني كودك و نوجوان دارد و متأسفانه در انحصار بازي هاي خارجي است را در كشور فعال كرده و همچنين استفاده از كتاب فيلم(كتاب همراه با بازي رايانه اي)را هم با انتشار كتاب فيلم با قيمت مناسب در بين اين گروه سني رواج دهيم. چيني فروشان اظهار اميدواري كرد با فعال كردن بخش بازي هاي رايانه اي كه پايه  آنها انيميشن است، به توليد مطلوب داخلي دست پيدا كنيم و در دوره هاي بعدي جشنواره، بخشي را به اين بازي ها اختصاص دهيم.
مدير عامل كانون همچنين از حضور محمدرضا جعفري جلوه، معاون امور سينمايي وزارت ارشاد در اين دوره از جشنواره خبر داد و گفت:  اميدواريم با حضور ايشان بتوانيم كمك هاي بيشتري را در جهت توليد انيميشن از وزارت ارشاد دريافت كنيم.
چيني فروشان با اعلام اينكه جشنواره انيميشن ايران جزو پنج جشنواره رده اول دنيا است، گفت: قرار است در يك برنامه به صورت آن لاين اخبار و رويدادهاي جشنواره دو نوبت در روز پخش شود. كريمي صارمي دبير جشنواره در تشريح اين برنامه گفت: اين برنامه روزها از ساعت 11تا 12ظهر و بعدازظهرها از ساعت 18تا 19 شامل دقايقي از فيلم هاي نمايش داده شده، نقد و بررسي فيلم ها، معرفي سرزمين ايران، پوشش نشست هاي تخصصي خواهد بود.]]>
</TEXT>
</DOC>
<DOC>
<DOCID>HAM2-851201-002</DOCID>
<DOCNO>HAM2-851201-002</DOCNO>
<ORIGINALFILE>/1385/851201/news/_adabh.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[وزارتخانه ها ديگر آثار هنري نمي خرند]]>
</TITLE>
<TEXT>
<![CDATA[ايسنا: اميررضا خادم از حذف نيم درصد بودجه عمراني وزارتخانه ها براي خريد آثار هنري در لايحه بودجه سال86 خبر داد.
نماينده تهران افزود: در لايحه بودجه چيزي در اين رابطه وجود ندارد، ولي نيم درصد براي حمايت از مباحث فرهنگي هنري و سينمايي و... در قانون برنامه چهارم لحاظ شده كه براساس آن دستگاه ها مي توانند مقداري از اعتبارات خود را براي ارتقاي سطح فرهنگي كاركنان خود هزينه كنند.
به گفته وي، آن چيزي كه براي خريد آثار هنري پيشنهاد شده بود و سال گذشته هم رد شد، امسال نيز در لايحه بودجه مطرح نشده است. سال گذشته هم اين پيشنهاد از طرف وزارت فرهنگ و ارشاد اسلامي به ما ارائه شد كه آن را در مجلس مطرح كرديم، ولي راي نياورد و امسال هم چنين پيشنهادي مطرح نشد. به گفته اين عضو كميسيون فرهنگي مجلس، در سال گذشته عنوان شد چون ارزش گذاري اين اقدامات و ميزان اعتباري كه بايد براي آنها گذاشته شود، خود يك شرايط خاص را مي طلبد، امكان دارد برخي مسائل و حرف ها پيش آيد، لذا حذف شد. بنابراين چون كار كميسيون فرهنگي در خصوص بررسي لايحه بخش فرهنگي به اتمام رسيده، ديگر نمي توان در اين رابطه اقدامي انجام داد.]]>
</TEXT>
</DOC>
<DOC>
<DOCID>HAM2-851201-003</DOCID>
<DOCNO>HAM2-851201-003</DOCNO>
<ORIGINALFILE>/1385/851201/news/_adabh.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[6 نمايش روي صحنه تئاتر شهر]]>
</TITLE>
<TEXT>
<![CDATA[گروه ادب و هنر- مجموعه تئاتر شهر اين هفته با اجراي6 نمايش فعاليت خود را پيگيري مي كند.
واحد اطلاع رساني مجموعه تئاتر شهر اعلام كرد: در تالار چهارسو نمايش بدرود امپراتور نوشته محمد ابراهيميان به كارگرداني علي پويان ساعت 19:30 روي صحنه مي رود. در تالار قشقايي هم نمايش شب نشيني باشكوه آقاجون حسين فرخي ساعت 18 روي صحنه مي رود. در همين تالار ساعت 19:30 نمايش منظومه مور بي ملكه ناصح كامكاري اجرا مي شود.
در تالار سايه هم نمايش حياط خلوت چيستا يثربي ساعت 18 روي صحنه خواهد رفت، ضمن اينكه در همين تالار نمايش نور زمستاني سعيد شاپوري ساعت 20 اجرا مي شود. در كارگاه نمايش نيز نمايش زخمه بر رمل آتيلا پسياني ساعت 20 روي صحنه مي رود. هفته گذشته اجراي نمايش هاي و اينك يحيي به كارگرداني سياوش طهمورث و فرجام به كارگرداني احمد ايراني خواه در تالار اصلي و نو به پايان رسيد.]]>
</TEXT>
</DOC>
<DOC>
<DOCID>HAM2-851201-004</DOCID>
<DOCNO>HAM2-851201-004</DOCNO>
<ORIGINALFILE>/1385/851201/news/_adabh.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[افتتاح بزرگترين فروشگاه كتاب  در سال 87]]>
</TITLE>
<TEXT>
<![CDATA[مهر: كار احداث بزرگترين فروشگاه كتاب كشور وابسته به مؤسسه نشر شهر، با حضور رئيس سازمان اسناد و كتابخانه ملي و رئيس سازمان فرهنگي هنري شهرداري تهران آغاز شد.
اميرمسعود شهرام نيا، مدير موسسه نشر شهر درباره اين پروژه گفت: زمين اين طرح از جمله زمين هاي شهرداري است كه قرار بوده پروژه هايي در آن اجرا شود كه به هر دليلي به نتيجه نرسيده است. اساساً يكي از مشكلات ما در تهران نداشتن فروشگاه هاي جامع و بزرگ كتاب به سبك كشورهاي ديگر؛ مثلاً ويرجين در اروپا و يا فروشگاه كتاب دبي است كه چندين هزار متر فضاي فروشگاهي به وجود آمده تا مخاطب بتواند به راحتي و يكجا كتاب هاي مورد نظرش را انتخاب و تهيه كند. او پيش بيني كرد كه بتوان 50 هزار عنوان كتاب را در اين فروشگاه به نمايش گذاشت. شهرام نيا افزود: ما پيش بيني كرده ايم كه مي توانيم همه عناوين دو سال جديد مثلاً كتاب هاي سال 85 و 86 را براي سال 87 در آن گرد آوريم.
او با بيان اينكه اعتبار اوليه براي ساخت اين فروشگاه 5/1 ميليارد تومان است، ابراز اميدواري كرد كه اوايل سال 87 از آن بهره برداري شود.]]>
</TEXT>
</DOC>
<DOC>
<DOCID>HAM2-851201-005</DOCID>
<DOCNO>HAM2-851201-005</DOCNO>
<ORIGINALFILE>/1385/851201/news/_adabh.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با موسيقيهمايش موسيقي انقلاب]]>
</TITLE>
<TEXT>
<![CDATA[گروه ادب و هنر- برگزاري همايش موسيقي انقلاب، توركنسرت گروه دستان در اروپا، اعلام برنامه هاي نشست بررسي موسيقي تعزيه و تأليف كتاب تاريخ موسيقي ايران توسط خواننده ياردبستاني مهمترين رويدادهاي هفته گذشته در عرصه موسيقي بود.
همايش بين المللي هنر انقلاب در چهارمين روز از برگزاري اش به موسيقي و بررسي نقش آن در انقلاب پرداخت. در ابتداي اين همايش هوشنگ جاويد پژوهشگر موسيقي ترانه شرقي غمگين از ايرج جنتي را نمونه اي از ترانه هاي با درون مايه هاي سياسي خواند و گفت: اين ترانه محتواي غني سياسي دارد، ولي در دوره اي درون مايه سياسي اش را محو كردند.
پژوهشگر موسيقي نواحي در ادامه به ناديده گرفته شدن برخي افراد فعال در زمينه موسيقي در دوران انقلاب اشاره كرد و گفت: بي پروايي سياسي بر موسيقي ايران آنقدر سايه انداخته بود كه برخي از افراد فعال، ناديده گرفته شدند. به عنوان مثال فريدون فروغي يكي از كساني است كه با ترانه هاي انقلابي خود، حرف تازه اي براي جامعه درگير با تغيير و انقلاب به همراه داشت. ترانه بت شكن با شعري از فرهنگ قاسمي در همان دوران شكل گرفت كه متأسفانه به اين وجه از نگاه فريدون فروغي به ترانه هاي انقلاب توجهي نشده است.
محمد گلريز خواننده سرودهاي انقلاب نيز در اين همايش با اشاره به نقش راديو در شكل گيري و ساخت سرودهاي انقلاب اشاره كرد و گفت: در آن دوران راديو تنها رسانه اي بود كه در اشاعه فرهنگ انقلاب نقش داشت. تا اينكه با فعاليت مجدد مركز حفظ و اشاعه موسيقي به مديريت محمدرضا لطفي، ساخت سرودهاي انقلابي پا گرفت و اين مسير در طول 8 سال دفاع مقدس ادامه پيدا كرد و بسياري از آهنگسازان و خوانندگان بدون چشمداشت مالي، آثار ارزنده اي را خلق كردند؛ اين روند ادامه داشت تا اينكه با ساخت سرود و آلبوم دريغا با شعر حميد سبزواري و آهنگسازي محمدعلي شكوهي، - پس از رحلت امام خميني(ره)- جريان سرودهاي انقلابي كمرنگ شد.
خواننده سرودهاي انقلابي در پايان به هجوم تبليغات بر ضد سرودهاي انقلابي اشاره كرد و گفت: از اواخر دهه شصت به بعد، تبليغات سوء عليه سرودهاي انقلابي شدت گرفت كه با بي توجهي مسئولين وقت، اين نوع موسيقي به انزوا كشيده شد. اين هفته اعلام شد گروه موسيقي دستان اسفند ماه در چند كشور اروپايي به اجراي برنامه موسيقي مي پردازد. اين گروه ابتدا در فستيوال مادريد اسپانيا كنسرت برگزار مي كند.
در بخش با كلام اين برنامه، قطعاتي از آلبوم درياي بي پايان با صداي سالار عقيلي - در بيات اصفهان - اجرا مي شود و در بخش بي كلام قطعاتي از ساخته هاي حميد متبسم و حسين بهروزي نيا را در دستگاه نوا و مايه دشتي اجرا خواهد شد. گروه موسيقي دستان سپس در سالن فيلارموني شهر كلن آلمان اجراي برنامه دارند و بلافاصله مجموعه اي از قطعات كنسرت هاي اجرا شده در اسپانيا و آلمان را در آمستردام هلند برگزار خواهند كرد. سعيد فرج پوري، پژمان حدادي، بهنام ساماني، حسين بهروزي نيا و حميد متبسم اعضاي گروه دستان هستند.]]>
</TEXT>
</DOC>
<DOC>
<DOCID>HAM2-851201-006</DOCID>
<DOCNO>HAM2-851201-006</DOCNO>
<ORIGINALFILE>/1385/851201/news/_adabh.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[دوسالانه پوستر جهان اسلام: دومين دوسالانه بين المللي پوستر جهان اسلام وارد مراحل پاياني انتخاب آثار شد. دوسالانه پوستر جهان اسلام در چهار بخش با موضوع: پيامبر اعظم(ص)، فرهنگي- اجتماعي، فلسطين و مشاهير جهان اسلام برگزار مي شود، كه پس از مرحله انتخاب آثار مقدمات برپايي نمايشگاه آغاز گرديده و مؤسسه صبا، ميزبان دومين دوره اين دوسالانه خواهد بود.
معرفي داوران كودك و نوجوان به جيفوني: امور بين الملل بنياد سينمايي فارابي، داوران كودك و نوجوان ايراني را به جشنواره فيلم كودك و نوجوان جيفوني معرفي مي كند. متولدين 11تيرماه 71 تا 11 دي ماه 73 مي توانند در مورد فيلم محبوبشان بنويسند و همراه با كپي شناسنامه و موافقتنامه كتبي والدين به امور بين الملل فارابي تحويل دهند. سال گذشته 4 داور كودك و نوجوان ايراني در جشنواره جيفوني حضور داشتند.
نشست نقد ادبيات دفاع مقدس: دوازدهمين نشست نقد ادبيات دفاع مقدس مشهد به كتاب آخرين پرواز اثر سيدعليرضا مهرداد اختصاص يافته است. آخرين پرواز سال گذشته با شمارگان دو هزار نسخه از سوي انتشارات زلال انديشه به چاپ رسيده است. نشست نقد كتاب روز پنجشنبه دهم اسفند ماه ساعت 15 در سالن اجتماعات اداره فرهنگ و ارشاد اسلامي مشهد اعلام شده است.
پنجمين جشنواره تئاتر پليس: پنجمين جشنواره سراسري تئاتر پليس از دهم اسفندماه در سه بخش دانشجويي، گروههاي آزاد و گروههاي داخلي(انتظامي)به صورت رقابتي برگزار مي شود. ستاد خبري جشنواره تئاتر پليس اعلام كرد در حاشيه اين جشنواره روز 12 اسفند سمينار علمي و تخصصي پليس برگزار خواهد شد.
جايزه كتاب سال شهر: علي عسگري، رئيس سازمان فرهنگي- هنري شهرداري تهران از برگزاري نخستين جايزه كتاب سال شهر در سال آينده خبر داد. عسگري گفت: كارها و برنامه هاي اين جشنواره در جريان است اما ما به لحاظ برخي محدوديت ها و ملاحظات، برگزاري اين جايزه را به بهار سال آينده و شايد نيمه نخست سال 86 موكول كرده ايم. عسگري در خصوص دليل اين اقدام توضيح داد: نمي خواستيم جايزه ما، جايزه كتاب سال جمهوري اسلامي ايران را تحت الشعاع قرار دهد.
جشنواره سراسري داستان كوتاه در زاهدان: نخستين جشنواره سراسري داستان كوتاه نيمروز از اول تا سوم اسفندماه در زاهدان برگزار مي شود. رئيس حوزه هنري سيستان و بلوچستان گفت اين جشنواره در بخش هايي با عنوان سيره پيامبراعظم(ص)، خرده فرهنگها و آداب و رسوم اقوام ايران و آزاد برگزار مي شود. پس از اعلام فراخوان اين جشنواره در آبان ماه امسال تعداد 648 اثر به دبيرخانه جشنواره ارسال شد كه 52 داستان براي مرحله نهايي انتخاب شده اند. اين جشنواره 3 برگزيده در بخش آزاد، 3 برگزيده در بخش موضوعي و يك برگزيده در بخش ويژه خواهد داشت.]]>
</TEXT>
</DOC>
<DOC>
<DOCID>HAM2-851201-007</DOCID>
<DOCNO>HAM2-851201-007</DOCNO>
<ORIGINALFILE>/1385/851201/news/_akhar.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851201/news/014787.jpg</IMAGE>
<![CDATA[
عكس: خبرگزاري فرانسه‎/ ته يري زوكولان
اين عكس به عنوان عكس برگزيده رقابتهاي دو و ميداني داخل سالن فرانسه انتخاب شد. شركت كنندگان در ماده دو 60 متر با مانع، رقابت نزديك و نفس گيري با يكديگر داشتند.]]>
</TEXT>
</DOC>
<DOC>
<DOCID>HAM2-851201-008</DOCID>
<DOCNO>HAM2-851201-008</DOCNO>
<ORIGINALFILE>/1385/851201/news/_akhar.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[بازار گوشت عيد
با توزيع گوشت وارداتي در ايام عيد، ثبات قيمت ها ادامه پيدا خواهد كرد. در اين ميان محمد ذبيحي رئيس اتحاديه گوشت گاوي خواستار تفكيك واحدهاي فروشنده گوشت هاي وارداتي از واحدهاي ديگر است و مي گويد: اتحاديه آمادگي دارد تعدادي از واحدها را براي فروش ويژه گوشت هاي وارداتي معرفي كند، چون متاسفانه پيش از اين برخي از اين گوشت ها لابه لاي گوشت هاي با كيفيت فروش رفتند كه باعث بدبيني مردم شد. همچنين به گفته علي اصغر ملكي مديرعامل شركت تعاوني گوشت گوسفندي، قيمت گوشت گوسفند در روزهاي پاياني سال افزايش نمي يابد.
سرانه مصرف ماهي
خودداري شهروندان استان مركزي از مصرف ماهي، مسئولان اداره شيلات اين استان را برآن داشت تا جشنواره پخت غذا با آبزيان را در 8 شهرستان استان برگزار كنند. همچنين براي كاهش قيمت و ترغيب مصرف كنندگان، عرضه مستقيم ماهي انجام مي شود. ميزان سرانه مصرف ماهي در كشور 7/6 كيلوگرم است كه اين ميزان براي هر نفر در استان مركزي تنها 3 كيلوگرم است.
كالابرگ گيلان
كالا برگ شماره??? شهري و??? روستايي براي دريافت برنج يارانه اي در استان گيلان اعلام شد. براين اساس سهميه سرانه هر نفر 6 كيلوگرم است. كار توزيع برنج شهري تا?? خرداد ماه سال?? ادامه دارد و كالا برگ روستايي نيز تا?? تيرماه سال آينده اعتبار دارد. عاملان توزيع نيز مي توانند كالا برگ هاي شهري را تا?? خرداد و روستايي را تا?? تيرماه به ادارات پست تحويل و رسيد دريافت كنند. عاملان توزيع موظف به نصب قيمت در محل ديد و رعايت آنها هستند و جابجايي سهميه، كم فروشي و دريافت مبالغ ديگر تحت هر عنوان تخلف محسوب مي شود. مردم استان مي توانند در صورت مشاهده هرگونه تخلف مراتب را به تلفن??? اعلام كنند.
سد معبر فروشنده ها
با اينكه حجم سد معبر فروشنده ها در شهرستان ها با تهران قابل قياس نيست اما از گوشه و كنار كشور خبر مي رسد استان  ها براي برخورد با اين نوع فروشندگي آماده مي شوند. براي نمونه با دستفروشي هايي كه در مسيرهاي پر تردد خيابانهاي شهر سنندج سد معبر ايجاد كنند به شدت برخورد خواهد شد. اين طرح با هماهنگي و همكاري نيروي انتظامي، شهرداري، امور صنفي، دادگستري، بازرگاني و ارگان هاي متولي بهداشت اجرا مي شود. البته با توجه به اتيكت هاي مهربان دست فروش ها، طرح هاي ساماندهي اين صنف غير رسمي و مشخص كردن محل هاي مناسب براي فعاليت  آن ها، علاوه بر اشتغال زايي، دخل و خرج شهروندان وقيمت كالا هاي مغازه داران را هم متعادل مي كند.
اكران همزمان
گويا اكران همزمان نمايش فيلم ها با تهران،بالاخره سينماهاي استان گلستان را از ضرردهي خارج كرد. استقبال مردم از سينماهاي استان امسال نسبت به 2 سال قبل حدود??? درصد افزايش داشته است. در گلستان 8 سينما(با? سالن)زير نظر حوزه هنري استان وجود دارد كه از اين تعداد هم اكنون 6 سينما فعال است.
توزيع نهال رايگان
به منظور مشاركت بيشتر مردم در امر توسعه فضاي سبز در هفته منابع طبيعي،? ميليون نهال رايگان در شمال كشور توزيع مي شود. اين نهال ها انواع گونه هاي پهن برگ شامل زبان گنجشك، زيتون، گردو و انواع نهال هاي سوزني برگ شامل زربين و سرو نقره اي خواهد بود. هفته منابع طبيعي امسال با شعار در سال پيامبر اعظم ص، هر ايراني، يك نهال از?? تا?? اسفند در سراسر كشور برگزار مي شود.]]>
</TEXT>
</DOC>
<DOC>
<DOCID>HAM2-851201-009</DOCID>
<DOCNO>HAM2-851201-009</DOCNO>
<ORIGINALFILE>/1385/851201/news/_akhar.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/29]]>
</TITLE>
<TEXT>
<![CDATA[كدام شهر؟
اثر تاريخي گنجنامه در كدام شهر واقع شده است؟
a)كرمانشاهc)دامغان
b)همدانd)نهاوند
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
(علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه 28
]]>
<IMAGE>/1385/851201/news/014823.jpg</IMAGE>
</TEXT>
</DOC>
<DOC>
<DOCID>HAM2-851201-010</DOCID>
<DOCNO>HAM2-851201-010</DOCNO>
<ORIGINALFILE>/1385/851201/news/_akhar.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[داستان ضحاك
كانون ادبي فرهنگسراي اقوام در ادامه سلسله نشست هاي تفسير متون كهن فارسي كه در اين دوره به بازخواني شاهنامه فردوسي اختصاص يافته، داستان ضحاك را مورد بررسي قرار مي دهد. اين نشست ها پنجشنبه هر هفته از ساعت 15 تا 17 با حضور جمعي از مشتاقان به ادبيات فارسي برگزار مي شود. علاقه مندان براي حضور در اين برنامه مي توانند به نشاني ميدان ابوذر، خيابان ابوذر، خيابان سجاد جنوبي، ميدان بهاران، فرهنگسراي اقوام مراجعه كنند و يا با شماره تلفن هاي 66306090 و 66237470 تماس بگيرند.
تئاتر ياوران حسين ع
واحد هنرهاي نمايشي فرهنگسراي بهمن جشنواره تئاتر خياباني ياوران حسين ع برگزار مي كند. اين جشنواره تا سوم اسفند و در جايگاه ويژه نمايش هاي خياباني فرهنگسراي بهمن در ساعت هاي 16 تا 30/16 و 17 تا 30/17 برگزار مي شود. علاقه مندان براي تماشاي اين نمايش هاي خياباني مي توانند به نشاني ميدان راه آهن، ميدان بهمن، فرهنگسراي بهمن مراجعه كنند و يا با تلفن 55312300 تماس بگيرند.
عضو گيري كانون انفورماتيك
كانون انفورماتيك فرهنگسراي طبيعت در راستاي ايجاد بستري مناسب براي رشد و شكوفايي استعدادهاي جوانان و نوجوان در عرصه علم انفورماتيك، عضو مي پذيرد. نشست هاي اين كانون براي رشد و ارتقاء كمي و كيفي خدمات كامپيوتري و ايجاد فضاي مطلوب براي همكاري و مشاركت جوانان و نوجوانان در روزهاي پنجشنبه هر هفته از ساعت 14 تا 30/16 برگزار مي شود. فرهنگسراي طبيعت در فلكه دوم تهرانپارس، انتهاي خيابان جشنواره واقع است.]]>
</TEXT>
</DOC>
<DOC>
<DOCID>HAM2-851201-011</DOCID>
<DOCNO>HAM2-851201-011</DOCNO>
<ORIGINALFILE>/1385/851201/news/_akhar.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار
ثبت نام سيم كارت برخلاف پيش بيني ها]]>
</TITLE>
<TEXT>
<IMAGE>/1385/851201/news/014817.jpg</IMAGE>
<![CDATA[
ديروز مهلت ثبت نام سيم كارت  پايان يافت و برخلاف پيش بيني هاي برخي آگاهان بازار مبني بر استقبال بسيار پايين از اين دوره، در مجموع نزديك به 2 ميليون نفر براي دريافت سيم كارت( حتي در شرايط كاهش روزانه قيمت ها)پا پيش گذاشتند.
تا پايان روز يكشنبه در مجموع يك ميليون و 854 هزار و 756 سيم كارت تلفن  همراه در دفاتر پستي كشور نام نويسي شد. بنا بر اعلام مسئولان شركت پست، از مجموع سيم كارت هاي ثبت نام  شده يك ميليون و 324 هزار و 915 سيم كارت اعتباري و 529 هزار و 841 سيم كارت دايمي بوده است. قرعه كشي اولويت هاي واگذاري سيم كارت هاي دايمي  غير دولتي در اسفندماه برگزار و پس از آن واگذاري اين سيم كارت ها در اين ماه آغاز خواهد شد؛ همچنين سيم كارت هاي اعتباري دولتي بدون قرعه كشي از اسفندماه در سراسر كشور واگذار مي شوند. از سوي ديگر بنا بر اظهارات فروشندگان سيم كارت در بازار، قيمت  سيم كارت صفر با كد 5 نيز تا 5 هزار تومان نسبت به چند روز گذشته كاهش نشان داد.]]>
</TEXT>
</DOC>
<DOC>
<DOCID>HAM2-851201-012</DOCID>
<DOCNO>HAM2-851201-012</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تعداد خريداران سهام مس، از 16 هزار نفر گذشت]]>
</TITLE>
<TEXT>
<![CDATA[گروه بورس- تعداد خريداران سهام شركت مس از ابتداي عرضه در بورس به مرز 16هزار و 500 نفر رسيد.
طبق آخرين آمار دريافتي، ارزش كل دادوستدهاي انجام شده بر سهام اين شركت، در طول دو هفته گذشته معادل يك هزار و 335 ميليارد ريال بوده است. به اين ترتيب شركت مس، تاكنون پرطرفدارترين سهام زمستاني بورس به حساب مي آيد. در اين مدت 343 ميليون سهم شركت مس در بورس تهران دادوستد شده است. پس از شركت مس، بانك پارسيان عنوان دوم را در رديف سهام پرطرفدار بورس در زمستان 85 به خود اختصاص داده است. تعداد خريداران سهام اين بانك در دو ماه گذشته به 12 هزار نفر رسيده و ارزش مبادلات سهام آن به 660 ميليارد ريال نزديك شده است. پس از اين دو و با فاصله زياد ايران خودرو سومين سهام پرطرفدار بورس تا پايان بهمن ماه بوده است. در طول دو ماه سپري شده از زمستان 4 هزار و 700 نفر 66 ميليارد ريال از نقدينگي شان را براي خريد 25 ميليون سهم ايران خودرو پرداخته اند.
سهام پرسود
در طول دو ماه اخير، بيشترين سود از محل رشد قيمت سهام نصيب سهامداران بانك اقتصاد نوين شده، ارزش سهام اين بانك در مدت يادشده 104 درصد بالا رفته است. نورد و لوله اهواز نيز با توجه به رشد 64 درصدي قيمت سهامش در رتبه دوم ايستاده است. از اول زمستان به اين سو، 93 هزار نفر در بورس تهران سرمايه گذاري كرده اند كه در اين ميان ارزش كل دادوستدها به 6 هزار و 700 ميليارد ريال رسيده است. تعداد سهام مبادله شده نيز يك هزار و 750 ميليارد ريال تخمين زده مي شود.]]>
</TEXT>
</DOC>
<DOC>
<DOCID>HAM2-851201-013</DOCID>
<DOCNO>HAM2-851201-013</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازار سهام خودرو،گرم شد]]>
</TITLE>
<TEXT>
<IMAGE>/1385/851201/news/014706.jpg</IMAGE>
<![CDATA[
گروه بورس- زمستان بورس در حالي سپري مي شود كه بازار سهام خودرو در بورس تهران در حال گرم شدن است.
بر اساس اين گزارش، مبادلات روز گذشته بازار سهام در حالي رقم خورد كه توجه اغلب فعالان بازار به سوي سهام گروه خودرو معطوف بود؛ به طوري كه ايران خودرو با 197 خريدار به لحاظ بيشترين تعداد خريدار در صدر بورس ايستاد. شركت هاي ايران خودرو ديزل، سايپا آذين، سايپا، پارس خودرو و ليزينگ ايران نيز به ترتيب با 79، 71، 62، 51 و 38 خريدار رتبه بعدي جدول معاملات را از آن خود كردند. اين در حالي بود كه شركت هاي خودرويي بيشترين حجم معاملات را نيز از آن خود كردند؛ به طوري كه در مبادلات ديروز شركت هاي ايران خودرو و ليزينگ ايران با بيشترين حجم معاملات رتبه هاي اول و دوم را از آن خود كردند. در دادوستدهاي ديروز صف هاي خريد سهام پارسيان سنگين شده و بار ديگر از مرز 20 ميليون سهم فراتر رفت. ملي سرب و روي ايران و چادرملو نيز همچنان با صف هاي خريد سهامداران مواجه بودند. صف هاي خريد فارسيت درود نيز نسبت به روز گذشته افزايش يافت و 228 تقاضا براي خريد دو ميليون سهم اين شركت به ثبت رسيد.]]>
</TEXT>
</DOC>
<DOC>
<DOCID>HAM2-851201-014</DOCID>
<DOCNO>HAM2-851201-014</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[عرضه سهام مپنابه جاي فولاد.مباركه]]>
</TITLE>
<TEXT>
<![CDATA[گروه بورس برخلاف انتظار قبلي سهام شركت مپنا به جاي فولاد مباركه، در اولويت عرضه در بورس تهران قرار گرفت.
پيش از اين گفته مي شد، فولاد مباركه دومين شركت دولتي است كه در قالب سياستهاي راهبردي اصل 44، واگذار مي شود اما مسئولان سازمان خصوصي سازي اعلام كرده اند: امروز(سه شنبه)جلسه معرفي شركت مديريت پروژه هاي نيروگاهي ايران(مپنا)براي عرضه در بورس اوراق بهادار با حضور نمايندگان كارگزاري و شركت هاي سرمايه گذاري تشكيل مي شود. اسماعيل غلامي ـ معاون سازمان خصوصي سازي ـ در گفت وگو با ايسنا، در اين باره گفت: با توجه به انصراف شركت مپنا از افزايش سرمايه، شرايط عرضه سهام اين شركت مهيا شده كه با توجه به وضعيت عمومي بازار احتمالاً در نيمه اول اسفندماه سهام مپنا در بورس عرضه مي شود.
از طرف ديگر روابط عمومي بورس هم در گفت وگويي با مديرعامل مپنا از قول او نوشت: طبيعت گروه مپنا سرمايه گذاري درازمدت است و سرمايه گذاراني كه خواهان سرمايه گذاري درازمدت هستند بايد براي خريد سهام مپنا اقدام كنند. موسي رفان افزود: سهامداران آتي نبايد توقع بازده كوتاه مدت از شركت مپنا داشته باشند زيرا در سه سال آينده سودهايمان را به سرمايه گذاري و افزايش سرمايه اختصاص داده ايم و از سهامداران خواهيم خواست كه به طور نقدي در افزايش سرمايه شركت كنند.
در تركيب كنوني سهامداران، مپنا 51 درصد سهام به سبا(شركت سرمايه گذاري برق و آب)، 39 درصد به توانير و 10 درصد به سازمان گسترش اختصاص دارد.]]>
</TEXT>
</DOC>
<DOC>
<DOCID>HAM2-851201-015</DOCID>
<DOCNO>HAM2-851201-015</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روز صعود شاخص ها در بازار سهام]]>
</TITLE>
<TEXT>
<![CDATA[گروه بورس شاخص بورس تهران در مبادلات ديروز در نتيجه افزايش ارزش سهام گروه خودرو رشد كرد.
براساس اين گزارش، شاخص كل بورس تهران در مبادلات ديروز با 3 واحد افزايش به 9هزار و 940 رسيد.
شاخص هاي بازده بازار و صنعت نيز هر كدام به ترتيب 10 و 2 واحد افزايش يافتند. شاخص واسطه گري هاي مالي نيز با 20 واحد صعود به كار خود پايان داد.
مبادلات روز گذشته بورس تهران در حالي رقم خورد كه افزايش ارزش سهام شركت هاي خودروسازي شرايط رشد شاخص را فراهم كرد كه در اين ميان سهم ايران خودرو با 5/2واحد تاثير مثبت بر شاخص از ديگر شركت ها بيشتر بود. پس از ايران خودرو، شركت هاي ايران خودرو ديزل و پارس خودرو هر كدام به ترتيب با 5/1 و يك واحد تاثير مثبت بر شاخص در جايگاه بعدي قرار گرفتند، در حالي كه شركت ملي صنايع مس براي دومين روز متوالي با كاهش قيمت به كار خود پايان داد و اين نزول منجر به افت شاخص معادل 2 واحد شد. بانك پارسيان، سرمايه گذاري ساختمان و ملي سرب و روي از ديگر شركت هاي تاثيرگذار در صعود شاخص بودند.]]>
</TEXT>
</DOC>
<DOC>
<DOCID>HAM2-851201-016</DOCID>
<DOCNO>HAM2-851201-016</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
لحظه به لحظه بازار سهام]]>
</TITLE>
<TEXT>
<![CDATA[ديروز بازار با روندي ملايم و متعادل حركت خود را آغاز كرد و بر همين اساس از شروع بازار، شاهد ارزش پايين معاملات بوديم به طوري كه ساعت 30/9 دقيقه ارزش معاملات به 6/12 ميليارد ريال رسيد. نبود معامله عمده يا بلوكي در اين روز كاهش ارزش بازار را به همراه آورد. طي معاملات اين روز شركت هاي مطرحي شامل: حق تقدم پتروشيمي فارابي به دليل تفاوت قيمت آن با سهام شركت، بازرسي فني و كنترل خوردگي تكين كو به دليل رسيدن به سطح حمايت تكنيكي و حمايت تعدادي از سهامداران عمده، لوله تجهيزات سديد به دليل شايعه تعديل مثبت عايدي داروسازي كوثر و دارو اسوه به خاطر اعمال تعديل مثبت عايدي و توانايي شناسايي سود مناسب تا پايان سال مالي و ايران خودرو تحت تاثير حمايت بازارگردان شركت توانستند در رده سهام با روند مثبت بازار قرار گيرند. هم چنين شركت هاي ايران خودرو ليزينگ ايران به دليل نسبت قيمت به درآمد پايين، هپكو تحت تأثير تعديل مثبت عايدي، بانك كارآفرين و سرمايه گذاري رنا بيشترين حجم معاملات(تعداد سهام معامله شده)را به خود اختصاص دادند. شاخص كل در 30بهمن تاثير گرفته از شركتهاي ايران خودرو، ايران خودرو ديزل، بانك پارسيان، پارس خودرو، داروسازي سبحان و آبادگران ايران توانست با حركت مثبت به كار خود پايان دهد.
به نظر مي رسد اكثر سهامداران و سرمايه گذاران منتظر بهبود شرايط سياسي و تعيين تكليف نهايي پرونده هسته اي در مقطع كنوني و پس از پايان مهلت شوراي امنيت به ايران هستند. كاهش حجم معاملات حكايت از استراتژي انتظار توسط اكثر سرمايه گذاران بورس اوراق بهادار تهران دارد.
.iratahlil.com]]>
</TEXT>
</DOC>
<DOC>
<DOCID>HAM2-851201-017</DOCID>
<DOCNO>HAM2-851201-017</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[پايان پذيره نويسي سهام شركت بورس كالا]]>
</TITLE>
<TEXT>
<![CDATA[گروه بورس - پذيره نويسي كل سهام شركت بورس كالا در روز دوم پايان يافت.
به گزارش روابط عمومي بورس فلزات، سيد علي اكبر هاشميان دبير هيئت اجرايي تاسيس شركت سهامي بورس كالاي ايران ضمن اعلام اين خبر، افزود:32درصد از سهام اين شركت از روز شنبه 28 بهمن ماه به قيمت هر سهم 100 تومان جهت پذيره نويسي عموم از طريق شعب آن لاين بانك ملت در سراسر كشور عرضه شده بود. هاشميان گفت: سرمايه شركت بورس كالاي ايران 10ميليارد تومان منقسم به 100 ميليون سهم 100توماني با نام عادي است كه 6 ميليارد و 805 ميليون و 4 هزار و 500 تومان آن توسط موسسان پرداخت شده است و باقي سرمايه به ميزان 3 ميليارد و 194 ميليون و 995 هزارو 500 تومان از طريق پذيره نويسي اخير تامين شد. هاشميان در مورد زمان برگزاري اولين مجمع عمومي سهامداران شركت بورس كالاي ايران نيز گفت: به زودي در هيئت اجرايي در مورد زمان برگزاري اين مجمع تصميم گيري و به اطلاع عموم خواهد رسيد.]]>
</TEXT>
</DOC>
<DOC>
<DOCID>HAM2-851201-018</DOCID>
<DOCNO>HAM2-851201-018</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[2 شركت پيش بيني سودشان را تغيير دادند]]>
</TITLE>
<TEXT>
<![CDATA[گروه بورس- شركت هاي حمل و نقل پتروشيمي و مس شهيد باهنر پيش بيني درآمد هر سهم خود را تغيير دادند.
بر اساس اين گزارش، شركت مس شهيد باهنر در تازه ترين اطلاعيه خود سود هر سهم خود را براي سال 85، 752 ريال اعلام كرد. اين شركت پيش از اين درآمد هر سهم خود را هزار و 150 ريال اعلام كرده بود. اين شركت دلايل كاهش سود خود را، كاهش توليد و فروش به علت كاهش نرخ مس و روي در بازارهاي جهاني اعلام كرده است. شركت حمل و نقل پتروشيمي نيز با صدور اطلاعيه اي سود هر سهم خود را براي سال جاري 2هزار و 293 ريال گزارش كرد. اين شركت در آذر ماه امسال سود هر سهم خود را دو هزار و 747 ريال اعلام كرده بود.]]>
</TEXT>
</DOC>
<DOC>
<DOCID>HAM2-851201-019</DOCID>
<DOCNO>HAM2-851201-019</DOCNO>
<ORIGINALFILE>/1385/851201/news/_bourse.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اخذ عوارض شهري از معاملات سهام منتفي شد]]>
</TITLE>
<TEXT>
<![CDATA[گروه بورس- سازمان بورس با صدور اطلاعيه اي اعلام كرد موضوع اخذ عوارض از معاملات سهام و كارگزاران بورس در سال 86 منتفي شده است.
طبق اطلاعيه اي كه ديروز در بورس تهران منتشر شد، دريافت عوارض معاملات سهام از كارگزاران بورس براي سال 86 به نحوي كه در ماده 2 مصوبه بهمن ماه شوراي اسلامي شهر تهران درج شده بود، منتفي است و تصميماتي كه بعداً  در اين زمينه با هماهنگي شوراي بورس اتخاذ خواهد شد، به اطلاع عموم خواهد رسيد.
در بخش ديگري از اين اطلاعيه آمده است: پيرو مصوبه 15 بهمن ماه سال جاري شوراي اسلامي شهر تهران در خصوص دريافت عوارض از معاملات بازار سهام جلسه اي با حضور نمايندگان شوراي شهر و سازمان بورس تشكيل شد و با توجه به هماهنگي به عمل آمده قرار شد هرگونه عوارض معاملات اوراق بهادار صرفاً  با هماهنگي شوراي بورس و اوراق بهادار انجام شود.]]>
</TEXT>
</DOC>
<DOC>
<DOCID>HAM2-851201-020</DOCID>
<DOCNO>HAM2-851201-020</DOCNO>
<ORIGINALFILE>/1385/851201/news/_cinema.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با بن افلك، بازيگر تغيير مسير به بهانه پخش از تلويزيون
فرصتي براي بروز احساسات
ترجمه: كيكاووس زياري]]>
</TITLE>
<TEXT>
<IMAGE>/1385/851201/news/014700.jpg</IMAGE>
<![CDATA[
 تغيير مسير يكي از فيلم  هاي موفق و پرفروش بن افلك است كه سال 2002 ساخته شد. وي در فيلم در نقش يك وكيل دعاوي به نام گاوين بانك بازي مي كند كه به دليل عجله در رسيدن به دادگاه با ماشين مرد سياهپوستي به نام دويل گيپسن(با بازي ساموئل ال جكسن)تصادف مي كند. وي بلافاصله تصادف را ترك مي كند تا خودش را به دادگاه برساند. اين در حالي است كه گيپسن هم به خاطر مشكل پسرش راهي شركت در يك دادگاه ديگر است. گاوين بانك هنگام حضور در دادگاه متوجه مي شود اوراق پرونده اش را گم كرده و براي پيدا كردن آنها به صحنه تصادف برمي گردد. وي فقط يك روز فرصت دارد كه مدارك را به دادگاه ارائه دهد. اما گيپسن كه از كار گاوين خشمگين و عصباني است، تصميم به انتقام گيري مي گيرد، دنباله قصه درگيري ها و تضاد بين اين دو مرد را به نمايش مي گذارد.
***
* تغيير مسير را به عنوان يك فيلم بازيگر توصيف كرده ايد. منظورتان از اين اصطلاح كيست؟
- به اين دليل مي گويم تغيير مسير يك فيلم بازيگر است كه قصه فيلم كاملاً  براساس كاراكترها و روابط بين آنان نوشته و پرداخته شده است. در حقيقت اين كاراكترهاي فيلم هستند كه قصه را پيش مي برند. قصه فيلم در اين باره است كه آدم ها چه اقداماتي انجام مي دهند و نسبت به يكديگر چه نوع رفتار و گرايشي دارند. به اين ترتيب خط اصلي قصه فيلم بر پايه رفتارها و گرايشات آدم ها شكل مي گيرد. در چنين حالتي بازيگران فيلم در خدمت آن قرار مي گيرند كه مسائل و حوادث را به پيش ببرند. با پديد آمدن اين وضعيت است كه بازيگران قصه فيلم را از محلي به محلي ديگر منتقل مي كنند و به اين ترتيب قصه جلو مي رود و مي تواند به حركت خود ادامه دهد. در قصه فيلم تصنع زيادي وجود ندارد. در كل قصه اتفاقات زيادي رخ نمي دهد و مهمترين نكته اين است كه بر اثر تصادفي كه ناخواسته رخ مي دهد دو آدم به اجبار در ارتباط با يكديگر قرار مي گيرند. در حقيقت در اين جا يك دايره خلق مي شود. كاراكتر من اقدامي را انجام مي دهد كه باعث ناراحتي در بخش كاراكتر جكسن مي شود. اين اتفاق در دقايق اوليه فيلم رخ مي دهد. پس از آن او در صدد تلافي برمي آيد و ضربه اي به من مي زند. ما ناخواسته وارد اين دايره مي شويم و به قصد انتقام گيري پشت سر هم باعث آزار و اذيت يكديگر مي شويم. نكته اصلي اين است كه اين اقدامات(كنش ها و واكنش هاي ما دو نفر نسبت به يكديگر)تأثيرات زيادي بر زندگي هر دوي ما مي گذارد. اين تأثيرات مثبت نيست و براي هر دوي ما مشكلاتي خلق مي كند، پس مي بينيد كه كل مسأله باز هم به نوع بازي و اجراي ما دو نفر برمي گردد، تغيير مسير بازيگران خيلي خوبي دارد كه نقش هايشان را خيلي خوب بازي مي كنند و اين يكي از جنبه هاي فوق العاده فيلم است.
* فيلم درباره دو كاراكتر است كه به يك اندازه در قصه فيلم اهميت دارند و قصه هر دو را هم به صورت كامل تعريف مي كند. چه چيز اين مسأله باعث جذب شما به بازي در آن شد؟
- يكي از نكاتي كه در ارتباط با اين فيلم خيلي دوست دارم اين است كه به صورت همزمان داراي دو پروتاگونيست است. هر دو كاراكتر قصه كارهايي را انجام مي دهند كه بايد نسبت به آنها احساس مسئوليت داشته باشند. فكر مي كنم شيوه اي كه قصه فيلم در تعريف اين دو نفر در پيش مي گيرد، باعث مي شود تا تماشاچي بتواند با هر دوي آنها ارتباط برقرار كرده و مسائل مربوط به آنها را درك كند. در اين شرايط بيننده خيلي راحت مي تواند توجه خود را از اين كاراكتر به سمت آن يكي معطوف كند و به راحتي در دنياي اين دو سير كند. اين آمد و رفت بين قصه اين دو(و تغيير جهتي كه قصه فيلم در اين ارتباط مي دهد)باعث مي شود تا هر دو كاراكتر به شكلي برابر معرفي شوند. اين يك شيوه غيرمعمول در صنعت سينما و كار فيلمسازي است. از اين جهت فكر مي كنم تغيير مسير فيلمي است كه خيلي دوست دارم تماشا كنم و ديگران را ترغيب به ديدنش كنم. اين شيوه فيلمسازي جذاب است و به بازي در آن افتخار مي كنم.
* گفته ايد كه بازي در نقش چالش زيادي داشت. به عنوان يك بازيگر چگونه با اين مسئله كنار آمديد؟
- ما بازيگران معمولاً  نقش هايي معمولي بازي مي كنيم. زماني كه از ما خواسته مي شود كمي جلوتر برويم و در نقشي سه بعدي و چند وجهي ظاهر شويم، طبيعي است كه با وظيفه دشواري روبه رو مي شويم. بعضي وقت ها آدم خيلي راحت جلوي دوربين مي آيد و مي گويد: من يك فرمانده هستم و يا اين كه من آدم بده ماجرا هستم. در اين حالت هم تو و هم تماشاچي مي داند كه چه اتفاقي قرار است بيفتد و بازي تو چگونه خواهد بود.
وقتي شما ذهنيت و نظريات تماشاگران را به چالش مي طلبيد و از او مي خواهيد در اين باره فكر كند كه قرار است در ادامه داستان فيلم چه اتفاقي رخ بدهد، آن وقت تماشاچي هم از شما به عنوان يك كاراكتر مي خواهد كه با بازي خود توضيحات بيشتري درباره اين شخصيت بدهيد. آنها مي خواهند بدانند شما در حال فكر كردن به چه چيزي هستيد و چه فكرهايي در پشت چشم شما نهفته است. در اين حالت آنها بهتر مي توانند درك كنند كه چه اتفاقاتي دارد رخ مي دهد.
در چنين شرايطي بازيگر فرصت بيشتري براي ارائه يك بازي خوب دارد و مي تواند مقدار زيادي احساسات را در دل نقش بگنجاند. اين احساسات و رفتارهايي كه بازيگر از خودش ارائه مي دهد، گرايشات و نيات كاراكتر را برملا و آشكار مي كند. راجر ميشل كه تغيير مسير را كارگرداني كرده، فيلمسازي پيچيده و درون گرا است. وي بسيار خوش فكر است و از نظر كار با بازيگران به شدت حساس است. او حسي قوي در ارتباط با بازيگر دارد و طوري فيلم خود را مي سازد كه مي تواند به راحتي با تماشاچي ارتباط برقرار كند. او تمام چيزهايي را كه به عنوان يك كارگردان انتظار داريد در خودش دارد.
* اين روزها سن شما بالا رفته است، در ارتباط با نقش هايي كه مي گيريد اين مسئله ناراحت تان نمي كند؟
- تازه دارم سي و پنج ساله مي شوم، اما اين بازي ادامه دارد. نگران اين نيستم كه به بالاي سي سالگي رسيده ام. بسياري از دوستان و همكارانم در اين سن و سال ازدواج كرده، صاحب بچه شده و احتمالاً  خانه نشين شده اند. اما من مي خواهم به بازيگري ادامه بدهم. فكر نمي كنم ازدواج و پدر شدن مانعي در راه ادامه فعاليت هنري يك بازيگر باشد.
* اما طي چند سال اخير فيلم موفق زيادي نداشته ايد.
- موفقيت يا عدم موفقيت فيلم ها را نمي توان پيش بيني كرد. از سوي ديگر بسياري از بقيه همكارانم هم فيلم هايي در كارنامه شان دارند كه از نظر تجاري شكست خورده اند. اين قانون بازي است، كه كسي مثل مرا هم در برمي گيرد، براي مثال براي فيلمي مثل دير ديول زحمت خيلي زيادي كشيدم، ولي فروش فيلم در گيشه انتظارات تهيه كنندگانش را برآورده نكرد، اين فيلم بشدت مرا خسته كرد، طوري كه احساس كردم بايد براي مدتي استراحت كنم.
* استقبال منتقدين سينمايي از تغيير مسير خوشحال تان كرد؟
- صد درصد، آنها متوجه اين نكته شدند كه فيلم صرفاً  يك كار سرگرم كننده نيست و حرف هايي براي گفتن دارد. خوشحالم كه آنها اين مسئله را درك كرده و در نوشته هايشان به آن اشاره كردند. مي دانيد، اين روزها كمتر فيلمي با حال و هواي تغيير مسير ساخته مي شود. نكته جالب توجه اين است كه فيلم به صورت همزمان مورد تأييد منتقدين و تماشاگران قرار گرفت.
* در تبليغي براي تمام ترس ها نقش  جك راين مأمور ضدجاسوسي را بازي كرديد. اين فيلم فروش خوبي هم كرد. قصد نداريد در قسمت ديگري از ماجراجويي هاي اين كاراكتر ظاهر شويد؟
- واقعيت امر اين است كه تهيه كنندگان فيلم بايد به فكر توليد قسمت تازه اي از اين مجموعه فيلم بيفتند. تام كلنسي نويسنده چند كتاب ديگر هم ارتباط با ماجراجويي هايي جك راين دارد. هر زمان تهيه كنندگان فيلم تصميم بگيرند به سراغ توليد قسمت جديدي از اين فيلم بروند، من هم آماده ام كه لباس رزم جك راين را به تن كنم.
* درباره هريسون فورد كه در سه قسمت اول اين مجموعه فيلم نقش جك راين را بازي كرد، چه نظري داريد؟
- فورد بازيگري فوق العاده است و جك راين يكي از بهترين نقش هايي بود كه- در كنار اينديانا جونز- روي پرده سينما بازي كرد. فيلم هاي او را دوست دارم. خيلي حيف شد كه سن زياد اجازه نداد او بيشتر از اين در نقش جك راين بازي كند.
كوتاه شده از بي بي سي و فيلم مانتلي]]>
</TEXT>
</DOC>
<DOC>
<DOCID>HAM2-851201-021</DOCID>
<DOCNO>HAM2-851201-021</DOCNO>
<ORIGINALFILE>/1385/851201/news/_cinema.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن]]>
</TITLE>
<TEXT>
<![CDATA[پولانسكي پامپي را مي سازد
]]>
<IMAGE>/1385/851201/news/014697.jpg</IMAGE>
<![CDATA[
رومن پولانسكي فيلم پامپي را كارگرداني و تهيه خواهد كرد. اين بزرگترين فيلم او تا به حال خواهد بود كه بودجه اي معادل 130 ميليون دلار خواهد داشت. فيلم را رابرت هريس بر اساس كتاب پرفروشي نوشته خودش خواهد نوشت كه داستان مهندس جواني است كه مي خواهد قنات بزرگي را ترميم كند تا امپراطوري رم تخريب نشود. او در نهايت خود را در ميانه سياست و عشق پيدا مي كند. فيلمبرداري فيلم تابستان امسال در ايتاليا آغاز خواهد شد.
انيميشن تازه استوديو آردمن
استوديوي آردمن كه والاس و گروميت اش پارسال اسكار بهترين انيميشن را از آن خود كرد و همين سه شنبه با استوديوي دريم وركز همكاري هفت ساله اش را رسماً قطع كرد باز هم به دنبال كسب موفقيت هاي تازه است. نيك پارك كارگردان خلاق قسمت نخست دارد روي طراحي هاي دنباله آن كار مي كند. سخنگوي استوديوي آردمن مي گويد والاس و گروميت زنده اند. اين پروژه روي ميز قرار گرفته است. شايد تلويزيوني باشد و شايد هم يك فيلم سينمايي اما همه اش به اين ربط دارد كه خط داستاني چگونه پرورش داده شود. به محض اين كه او كشيدن طرح ها را تمام كند كار روي پروژه آغاز خواهد شد.
راسل كرو در ناتينگهام
]]>
<IMAGE>/1385/851201/news/014694.jpg</IMAGE>
<![CDATA[
راسل كرو ستاره استراليايي قرار است در فيلمي به نام ناتينگهام بازي كند و 20 ميليون دلار بگيرد. فيلم يك داستان وارونه شده از افسانه رابين هود است. در اين فيلم داروغه كه برخلاف افسانه مرد خوبي است جناياتي را كه دزدي به نام رابين هود(!)و افرادش مرتكب شده اند كشف مي كند. جالب اينجاست كه در اين فيلم رابين و داروغه بر سر دوشيزه ماريان رقابت عاطفي دارند. كرو نقش داروغه را بازي خواهد كرد. براي اين فيلم هنوز كارگرداني انتخاب نشده است اما نام كساني مثل رايدلي اسكات، سام رايمي، جان ترتلتب و برايان سينگر شنيده مي شود. فيلم كه در بين استوديوها هواخواهان زيادي داشت بالاخره به يونيورسال رسيده است و برايان گازار كه فيلم اسكاري ذهن زيبا را تهيه كرده بود آن را تهيه خواهد كرد. اين چهارمين همكاري يونيورسال با كرو است. بناست فيلمبرداري فيلم در اواخر امسال و يا اوايل سال 2008 شروع شود. كرو امسال دو فيلم گنگستر آمريكايي و 3:10 به يوما را آماده نمايش دارد.]]>
</TEXT>
</DOC>
<DOC>
<DOCID>HAM2-851201-022</DOCID>
<DOCNO>HAM2-851201-022</DOCNO>
<ORIGINALFILE>/1385/851201/news/_diet.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[به بهانه طرح مبارزه با شپش در مدارس تهران
كشتم پديكولوز شش پا را
دكتر اعظم السادات هاشمي]]>
</TITLE>
<TEXT>
<IMAGE>/1385/851201/news/014724.jpg</IMAGE>
<![CDATA[
برنامه اي مشترك بين آموزش و پرورش و دانشگاه هاي علوم پزشكي سه گانه شهر تهران در دست اجراست كه بخشي از آن، اجراي طرح مبارزه با پديكولوز(شپش)براي مدارس فاقد مربي بهداشت است. ارائه آموزش فني به مربيان بهداشت مدارس و آموزش بهداشت به مسئولان و معلمان مدارس توسط كارشناسان مبارزه با بيماري ها و بهداشت محيط و همچنين برنامه هاي آموزشي جهت اطلاع رساني به دانش آموزان و خانواده ها در رأس اين برنامه هاست.
اگر چه بهبود وضعيت بهداشتي، اقتصادي و اجتماعي تاثير بسزايي در كاهش آلودگي به شپش داشته است، اما همچنان اين انگل گستردگي جهاني دارد، به طوري كه در دهه گذشته در ايالات متحده آمريكا هر سال 6 ميليون مورد ابتلا به شپش گزارش مي شود.
شپش مختص جامعه يا طبقه اجتماعي خاصي نبوده و تمام افراد جامعه را مخصوصا در فصول سرد سال ممكن است درگير كند. شيوع اين بيماري در كودكان بسيار بيشتر است و در جنس مونث شايع تر از جنس مذكر است.
اين حشره، به دنبال تماس هاي نزديك بين فردي يا هنگامي كه افراد خانواده در فصول سرد براي تامين گرما لباس هاي بيشتري مي پوشند و به صورت دسته جمعي زندگي مي كنند، از شخصي به شخص ديگر انتقال مي يابد.
شناسنامه شپش
شپش حشره كوچكي به رنگ سفيد مايل به خاكستري است كه داراي دهاني مخصوص مكيدن خون، دو شاخك و سه جفت پاي كوتاه است.
شپش يك انگل خارجي بدن انسان محسوب مي شود. مي تواند سر، بدن و عانه را آلوده كند. تخم شپش رشك نام دارد و بيضي شكل و سفيدرنگ و به اندازه ته سنجاق است و به مو و درز لباس ها مي چسبد. شپش در مو و لباس زندگي مي كند و فقط به خاطر تغذيه روي سطح بدن مي آيد و خودش را به پوست بدن مي چسباند و پوست را سوراخ كرده و بزاق خود را در زير پوست تزريق نموده و با مكيدن خون، مواد زائدي را نيز از خود دفع مي كند. همين تلقيح مواد زائد و بزاق به زير پوست منجر به ايجاد برآمدگي قرمز رنگ خارش داري مي گردد.
از نظر شدت و شيوع آلودگي به انواع شپش، عواملي چون سن، جنس، نژاد، وضعيت اقتصادي و اجتماعي موثر شناخته شده اند. آلودگي در تمام گروه هاي سني ديده مي شود ولي شپش سر در كودكان(سنين مدارس ابتدايي)شيوع بيشتري دارد. نكته اينجاست كه اگر چه به طور معمول شپش در جوامع فقير و متراكم شايع تر است، ولي در شرايط همه گيري كليه طبقات اجتماعي و اقتصادي جامعه را فرا مي گيرد و حتي در جوامع چندنژادي مشاهده شده كه شپش سر در سفيدپوستان شايع تر از سياه پوستان است.
شپش سر:انتقال شپش سر عمدتاً در اثر تماس مستقيم و يا تماس با اشياي آلوده مثل حوله، شانه و برس سر، كلاه، روسري، بالش، لباس هاي خواب و... كه به طور مشترك مورد استفاده قرار بگيرند و يا اينكه در يكجا روي هم قرار داده شوند، صورت مي گيرد. همچنين به وسيله صندلي هاي سالن هاي اجتماعات، كلاس ها، وسايل نقليه عمومي و كمدهاي لباس، حمام هاي عمومي و استخرها و... هم انتقال انجام مي شود. گاهي هم به مناطق كم موي بدن مهاجرت مي كند ولي هرگز در ابرو يا پلك تخم گذاري نمي كند.
شپش تن:آلودگي به شپش تن در حال حاضر منحصر به جوامعي است كه دچار بحران هاي سياسي، اجتماعي و فقر هستند و يا به عنوان يك مشكل عمده بهداشتي متعاقب وقوع حوادث و بلاياي اجتماعي نظير جنگ، زلزله، سيل و... اتفاق مي افتد.
انتقال شپش تن عمدتاً توسط البسه خصوصاً پوشيدن لباس زير ديگران، استفاده از ملحفه و رختخواب مشترك و حوله صورت مي گيرد. به علاوه توسط صندلي وسايل نقليه عمومي و سالن ها هم صورت مي گيرد.
شپش عانه: شپش عانه در مقايسه با دو نوع ديگر از شيوع پايين تري برخوردار است. اين شپش معمولاً از طريق تماس جنسي منتقل مي گردد و لذا در كودكان و مدارس بسيار نادر است. اين بيماري در مردان از شيوع و شدت علائم بيشتري برخوردار است و عمدتاً خارش ناشي از آن در ساعات عصر و شب معمول تر است.
دردسرهاي شپش
آلودگي پوست بدن، موي سر يا عانه روي بدن شخص را پويكولوزيس  مي گويند. عوارض مهم پويكولوزيس عبارتند از:
1 خارش شديد كه فرد را كلافه، خسته و پريشان و بي خواب مي كند و همين امر مي تواند يكي از علل افت تحصيلي در دانش آموزان باشد.
2 پوسته پوسته شدن و ضخيم شدن پوست در اثر خاراندن زياد.
3 عفونت ثانويه پوست، مثل زرد زخم كه در اثر خاراندن شديد رخ مي دهد.
4 انتقال بعضي از بيماري هاي خطرناك مثل تيفوس كه شپش تن، ناقل آن است.
راه هاي پيشگيري و درمان
اولين نكته اين است كه درمان فرد بيمار در آلودگي به شپش تاثيرگذار نيست. حتي اگر با بهترين روش ها نيز درمان شود. چرا كه اگر فردي در مجاورت و تماس نزديك با يك فرد آلوده به شپش قرار داشته باشد، حداكثر تا 2 هفته بعد مجددا آلوده مي گردد، پس مهمترين اصل در مبارزه با شپش، انجام درمان دسته جمعي و همگاني و رفع آلودگي از كليه لوازم و وسايل مورد استفاده افراد به طور همزمان است.
مهمترين نكته در مهار شپش دانش آموزان هم بازديد روزانه موي سر و در صورت لزوم بازديد لباس و بدن آنها توسط معلمان و مربيان مدارس و ارجاع سريع موارد آلوده به واحدهاي بهداشتي درماني براي درمان فرد آلوده به همراه خانواده و اطرافيان وي است. پس از درمان ضدشپش، احتمال انتقال آلودگي از بين مي رود و دانش آموز مي تواند به مدرسه بازگردد.
6 راه مبارزه با شپش
1 استحمام مرتب و منظم، شانه كردن موهاي سر در روز به دفعات مختلف، تميزكردن و شست وشوي منظم برس و شانه و لباس ها، روسري و كلاه و ديگر وسايل شخصي از اصول مهم پيشگيري از شپش است.
2 در شرايط گسترش آلودگي به شپش تن شست وشوي لباس و ملحفه در آب جوش به مدت حداقل 30 دقيقه و يا استفاده از ماشين لباسشويي و خشك كن و اتو كردن منظم لباس و مخصوصا درزهاي لباس براي از بين بردن شپش و رشك مهم است.
3 پرهيز از تماس لوازم شخصي و لباس هاي افراد آلوده و عدم استفاده از كلاه و شانه و برس ديگران بايستي مورد توجه قرار گيرد.
4 در موارد آلودگي شديد، شپش سر حتي از طريق پشتي صندلي اتومبيل و اتوبوس، سالن هاي اجتماعات و سمينارها نيز منتقل مي گردد و بايد مورد توجه باشد.
5 طول موي سر در آلودگي به شپش سر نقشي ندارد و در صورت رعايت مسائل بهداشت فردي و دسترسي به درمان مناسب، كوتاه كردن موي سر ضروري نيست.
6 در تجربيات دانشكده بهداشت دانشگاه تهران روش پودرپاشي به صورت هفته اي يكبار تا 4 هفته با پودر گامابنزن بسيار موثر بوده و آلودگي را تا حد صفر كاهش داده است. اين روش در صورت وجود آلودگي شديد و وجود خطر انتشار در بين افراد آسيب پذير انجام مي شود.
نحوه كار به اين صورت است كه دست ها، پاها، پشت و جلوي تنه و گردن و همچنين رختخواب ها و ملحفه ها و البسته بايد پودرپاشي گردند.
البته در صورت آلودگي استفاده از داروهاي ضد شپش(از جمله شامپو و لوسيون گامابنزن، شامپو و لوسيون پرمترين)طبق دستور پزشك الزامي است.]]>
</TEXT>
</DOC>
<DOC>
<DOCID>HAM2-851201-023</DOCID>
<DOCNO>HAM2-851201-023</DOCNO>
<ORIGINALFILE>/1385/851201/news/_diet.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[به خاطر حفظ ايمني خودتان خوب بخوابيد
گروه سلامتاينكه كسي بتواند با بيماري ها مبارزه كند و آنها را از بدنش بيرون كند، خيلي چيز عجيب و غريبي نيست. فقط لازم است درست زندگي كنيم تا بتوانيم سالم هم باشيم. براي مثال يك مطالعه جديد نشان داده است خواب مناسب شبانه باعث تقويت دستگاه ايمني بدن افراد مي شود. اين يعني كه اگر درست و به موقع بخوابيد، بهتر مي توانيد با بيماري ها مبارزه كنيد.اگر با كمي خوب خوابيدن مي توان اثر واكسن ها را بهتر كرد، پس بهتر است امتحانش كنيم. نه خرجي دارد و نه زحمت و ضرري.
پيپ هم خطرناك است
گروه سلامتاينكه چرا برخي فكر مي كنند مصرف دخانيات به شكل هاي كمتر رايج، مثل پيپ يا سيگار برگ يا قليان براي سلامتشان بي ضرر است، معلوم نيست از كجا آمده است. اما محققان كه كارشان جواب دادن به پرسش هاي بي پايان ما و صد البته رد كردن سفت و سخت باورهاي غلطمان است، مطالعه اي انجام داده اند و متوجه شده اند استفاده از پيپ يا حتي سيگار برگ هم به اندازه سيگار معمولي خطرناك است. محاسبه اين احتمال در افرادي كه پيپ يا سيگار برگ استفاده مي كردند، نشان داد كه استفاده از اين نوع دخانيات، درست مثل اين است كه آنها روزي??عدد سيگار يا بيشتر بكشند.
آموزش به درمان سكته مغزي كمك مي كند
گروه سلامت- اول يك سكته، بعد ناتواني به دنبال آن، فردي كه تا حالا فعال و كاري بوده، حالا درجاتي از ناتواني پيدا كرده است. نتيجه يك بيماري مبتلا به سكته مغزي است كه حالا افسردگي هم پيدا كرده و همين افسردگي باز احتمال سكته قلبي و مغزي را در او بيشتر مي كند و احتمال مرگ را بالاتر مي برد و احتمال بهبودي را پايين تر. اين است كه حدود يك سوم افراد از سكته مغزي جان سالم به در برده اند. پيشنهاد محققان براي بيرون آمدن از اين بن بست مأيوسانه، آموزش و درمان بيماراني است كه دچار سكته مغزي شده اند. آنها مي گويند اين روش را امتحان كرده اند و خيلي خوب جواب مي دهد.به گزارش خبرگزاري يونايتدپرس، محققان گروه نورولوژي دانشگاه اينديانا پوليس، روي گروهي از بيماران مبتلا به سكته، يك طرح سه مرحله اي اجرا كردند. به اين ترتيب كه درباره علائم و اهميت هاي افسردگي به آنها آموزش دادند و با روش هاي گوناگون به آنها كمك كردند تا تشخيص و درمان آن را بپذيرند. در مرحله سوم هم براي آنها كه نياز به درمان داشتند، داروهاي ضد افسردگي تجويز كردند.]]>
</TEXT>
</DOC>
<DOC>
<DOCID>HAM2-851201-024</DOCID>
<DOCNO>HAM2-851201-024</DOCNO>
<ORIGINALFILE>/1385/851201/news/_diet.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[سرطان گوارش و پوست، عمده ترين سرطان ها در كردستان
سنندج خبرنگار همشهري: براساس موارد جديد شناسايي شده، سرطان گوارش و پوست، عمده ترين سرطان ها در اين استان به شمار مي آيند.
از ابتداي سال جاري 438مورد سرطان در اين استان شناسايي شده كه نسبت به سال قبل 58 مورد افزايش نشان مي دهد.
در چند سال اخير سرطان گوارش و ريه همواره در رده اول و دوم سرطان هاي استان قرار داشتند ولي در سال جاري سرطان پوست، در رده دوم قرار گرفت.
سرطان ها پس از بيماري هاي قلبي و حوادث غيرعمدي، سومين عامل مرگ و مير در استان كردستان بوده و به طور متوسط حدود 13درصد مرگ و مير استان ناشي از سرطان مي باشد.
بيشترين آمار مبتلايان به سرطان مربوط به سنين 65 تا 74 سال است.
عامل مهم بروز سرطان گوارش، استفاده چند باره از روغن هاي خوراكي، مصرف سوسيس و كالباس و مصرف كم ميوه و سبزيجات است.
آغاز طرح بسيج سلامت نوروزي در سراسر كشور
گروه سلامت: به منظور تشديد نظارت و كنترل ژهاي بهداشتي مراكز تهيه و عرضه مواد غذايي، طرح بسيج سلامت نوروزي از امروز در سراسر كشور آغاز مي ژشود.
در اجراي اين طرح، كليه بازرسان بهداشت محيط در سراسر كشور، به منظور ايمني مواد غذايي، مراكز تهيه و عرضه مواد غذايي شامل فروشگاه ژها، رستوران ژها، اماكن بين راهي، انبارهاي مواد غذايي و عمده ژفروشي ژها را كنترل و نظارت خواهند كرد.
بنابراين گزارش، در طرح بسيج سلامت نوروزي كليه ستادهاي مراكز بهداشت استان ژها و شهرستان ژها از ساعت 8 صبح تا 8 شب حتي در روزهاي تعطيل آماده پاسخگويي به شكوائيه ژهاي مردمي هستند، همچنين در محدوده تحت پوشش هر شهرستان يا منطقه، حداقل يك تيم سيار جهت نظارت و كنترل بهداشتي فعال است. وزارت بهداشت، درمان و آموزش پزشكي اجراي صحيح اين طرح را در گرو مشاركت مردمي دانست و از هموطنان تقاضا كرده است كه در صورت مشاهده هرگونه تخلف بهداشتي مراتب را به نزديك ژترين مركز بهداشتي درماني يا مركز بهداشت شهرستان اطلاع دهند.
گفتني است، طرح بسيج سلامت نوروزي از امروز به مدت 45 روز با همكاري بازرسان بهداشت محيط در سراسر كشور اجرا مي ژشود.]]>
</TEXT>
</DOC>
<DOC>
<DOCID>HAM2-851201-025</DOCID>
<DOCNO>HAM2-851201-025</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با گذشت 11 ماه از سال
خط فقر هنوز رسماً اعلام نشده است
مشاور وزير رفاه روز شنبه خط فقر در تهران را 400 هزار تومان اعلام كرد]]>
</TITLE>
<TEXT>
<![CDATA[گروه اجتماعي- وزير رفاه روز گذشته در پاسخ به پرسش يكي از نمايندگان درباره خط فقر گفت: داريم روي خط فقر كار مي كنيم.
عبدالرضا مصري، وزير رفاه و تأمين اجتماعي، در حالي از كار كردن وزارتخانه متبوعش بر روي مبحث خط فقر سخن مي گويد كه ميزان خط فقر در كشور بايد هر 6 ماه يك بار از سوي وزارت رفاه اعلام شود.
اين در حالي است كه با پايان يافتن 11 ماه از سال جاري هنوز خط فقر امسال از سوي مسئولين وزارت رفاه اعلام نشده است. موسي رضا ثروتي، عضو كميسيون اجتماعي مجلس شوراي اسلامي، در پاسخ به چرايي تأخير وزارت رفاه در اعلام خط فقر گفت: هر ساله تعيين خط فقر و كمك رساني به اقشار آسيب پذير بر عهده وزارت رفاه است اما تاكنون وزارت رفاه نسبت به اعلام خط فقر اقدام نكرده است و اين اعلام نشدن، سبب بروز مشكلاتي در هدفمند كردن يارانه ها مي شود.
به گفته ثروتي عملكرد وزراء در حضورشان بررسي مي شود و نمايندگان مجلس اميدوارند به اين طريق بتوانند وزراء را به عمل كردن به و ظايفشان ملزم كنند. در حالي كه لايحه بودجه سال آينده در مجلس شوراي اسلامي در دست بررسي است و تخصيص يارانه ها به اقشار آسيب پذير تنها در صورت شناسايي آنها ممكن است نمي توان انتظار داشت در حالي كه هنوز خط فقر نيمه اول سال جاري تعيين نشده است افرادي را كه در گروه اقشار آسيب پذير قرار دارند و درآمدشان زير خط فقر است شناسايي كرد.
اسحاق صلاحي كجور، معاون يارانه هاي وزارت رفاه و تأمين اجتماعي، در روزهاي نخست مرداد ماه سال جاري به اعلام خط فقر در سال گذشته بسنده كرده و خط فقر شديد و مطلق را براي خانواده هاي شهري با بعد 6/4 نفر به ترتيب 65 و 162هزار تومان و براي خانواده هاي روستايي 51 و 113هزار تومان اعلام كرد كه همان وقت با واكنش برخي كارشناسان روبه رو شد چرا كه ميزان خط فقر اعلام شده سال 83 براي يك خانوار شهري 250 هزار تومان اعلام شده بود. هرچند كه وزير رفاه با حضور در مجلس شوراي اسلامي تنها به ذكر اين نكته كه وزارتخانه متبوعش در حال بررسي خط فقر است اكتفا كرده اما صلاحي كجور 2 روز پيش از آن اعلام كرده بود كه خط فقر مشخص شده و براي اعلام عمومي نيازمند موافقت شوراي عالي رفاه و تأمين اجتماعي است.
گفتني است كه شوراي عالي رفاه به رياست رئيس جمهور تشكيل مي شود و بيش از يك سال است كه اين شورا تشكيل جلسه نداده است. به نظر مي رسد اگر فاصله تشكيل جلسات اين شورا به ترتيب پيش آمده باشد همه ساله براي اعلام خط فقر با تأخير زيادي روبه رو هستيم. راغفر، مشاور وزير رفاه در امور تأمين اجتماعي نيز هفته گذشته در گفت وگو با ايسنا اعلام كرد: خانواده هاي تهراني براي خروج از خط فقر نيازمند درآمد 400 هزار تومان در ماه هستند.]]>
</TEXT>
</DOC>
<DOC>
<DOCID>HAM2-851201-026</DOCID>
<DOCNO>HAM2-851201-026</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در نشست مركز مطالعات و تحقيقات روزنامه همشهري اعلام شد
هويت زنان در پس كليشه هاي رسانه اي گم شده است]]>
</TITLE>
<TEXT>
<IMAGE>/1385/851201/news/014721.jpg</IMAGE>
<![CDATA[
گروه اجتماعي - نگاه به زواياي گوناگون كليشه هاي جنسي درباره زنان موضوع نشست سوم مركز مطالعات و تحقيقات روزنامه همشهري بود.
يوسف اباذري، جامعه شناس در اين نشست گفت: با توجه به كالايي شدن جامعه كه فرزند سرمايه داري است، افرادهمواره به خود به عنوان كالايي قابل عرضه نگاه مي كنند و در اين ميان دختران جوان آسيب پذيرترند. به گفته اباذري در چنين وضعيتي همسان نگري به زنان و دختران ايراني با توجه به شرايط زيستي متفاوت آنان خطاست. سهيلا صادقي نيز گفت: از جمله فضاهايي كه در چند دهه اخير در ايران، امكانات و آسيب هايي را به طور همزمان با خود داشته، فضاهاي شهري است. وي افزود: متناسب با زمينه فرهنگي جامعه ايران، به نظر مي رسد هرچه از فضاهاي شهري عمومي به فضاهاي شهري نيمه خصوصي منتقل شويم، شاهد حضور برجسته تر زنان باشيم. فضاهاي عمومي محل تعامل و حركت تمامي اقشار جامعه در سطح خانوادگي است و نقش هاي جنسيتي در اين فضاها از اشتراك و همپوشاني برخوردار است.
حسن خجسته هم در اين نشست گفت: زنان امروزه جايگاه و وضعيت متفاوتي از آنچه در گذشته داشته اند را به دست آورده اند كه باعث بروز نقش هايي شده كه هويت زنان متأثر از اين نقش هاي پيچيده در ميان تار و پود جامعه گم شده است. وي هويت هاي رايج در جامعه را معلول سه عنصر اصلي جنسيت، خانواده و جامعه دانست. به تعبير او اين جنس و جنسيت زن است كه هويت او را در تعامل و تقابل با جنس مخالف شكل مي دهد و تعاريف و كاركرد هاي رايج آن را درون افكار عمومي منقش مي كند نه قابليت هاي ذاتي او.
ناصر كرمي نيز در اين نشست از تغيير الگوي مصرف به عنوان بنياد توسعه پايدار ياد كرد و گفت:نكته اين است كه مصرف اساساً مؤلفه اي است كه از سوي زنان مديريت و هدايت مي شود. به تعبيري چون نقطه آغاز تخريب و آلودگي محيط زيست فرايندي است كه در آشپزخانه ها رخ مي دهد، كنترل اين فرايند نيز بايد در آشپزخانه و توسط زنان آغاز شود. به گفته او گذشته از آنكه زنان عمدتاً بيشترين نقش را در شكل گيري جريان هاي سياسي و اجتماعي سبزگرا به عهده داشته و عمده رهبران احزاب سبز نيز زن هستند، بنا به قاعده پيش گفته، در دستيابي به توسعه پايدار نيز زنان نقشي افزونتر از مردان دارند.شيوا كريمي هم در پايان گفت: رسانه ها خواه آشكار، خواه نهان مملو از گفتمان هاي جنسيتي هستند. اينكه ما به عنوان زن يا مرد كيستيم و چگونه بايد در فضاهاي مختلف رفتار كنيم، بخشي از فرهنگ جنسيتي است كه توسط نهادهايي چون رسانه بازتوليد مي شود.]]>
</TEXT>
</DOC>
<DOC>
<DOCID>HAM2-851201-027</DOCID>
<DOCNO>HAM2-851201-027</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تحصيل متولدين 68در دوره كارداني دانشگاه آزاد مجاز است]]>
</TITLE>
<TEXT>
<![CDATA[گروه اجتماعي - رئيس سازمان وظيفه عمومي نيروي انتظامي اعلام كرد: با توجه به اينكه ثبت ژنام مشمولان ديپلم فني حرفه ژاي و كاردانش براي ورود بدون آزمون به دوره كارداني دانشگاه آزاد اسلامي قبل از دي ژماه 85 صورت گرفته، ثبت ژنام و شروع به تحصيل اين دسته مشمولان بلامانع است.
سردار كارگر، رئيس سازمان وظيفه عمومي نيروي انتظامي، افزود: متولدين 68 كه جزو اين دسته از مشمولان بوده و قبل از دي ژماه سال جاري براي ورود به دوره كارداني دانشگاه آزاد اسلامي درخواست داده ژاند، نيز مي ژتوانند براي ثبت ژنام و شروع به تحصيل به دانشگاه واحد مربوطه مراجعه كنند.
وي گفت: پس از ثبت ژنام مشمولان مذكور، دانشگاه آزاد اسلامي مي ژتواند درخواست معافيت تحصيلي كند.
وي افزود: از دي ژماه 85 صرفاً براي مشمولاني كه در آزمون ورودي مراكز آموزش عالي شركت كرده و قبول شده ژ باشند، معافيت تحصيلي صادر خواهد شد.]]>
</TEXT>
</DOC>
<DOC>
<DOCID>HAM2-851201-028</DOCID>
<DOCNO>HAM2-851201-028</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[30 هزار دانش آموز معتاد در مدارس]]>
</TITLE>
<TEXT>
<![CDATA[ايسنا: براساس نتايج طرح ارزيابي سريع وضعيت سوء مصرف و وابستگي به مواد مخدر كه روي 4500معتاد در استان هاي مختلف كشور با انتخاب نمونه هايي از زندان ها، مراكز درماني و معتادان خياباني انجام شده، ميانگين سني معتادان 3/1 سال كاهش يافته است.
بر اساس نتايج اين طرح، ميانگين سني معتادان با حذف اطلاعات زندان ها، از 35/34 در سال 77 به 06/33 در سال83 رسيده و اغلب معتادان در طيف سني 20 تا 30 سال هستند.
همچنين نتايج طرح ارزيابي سريع وضعيت سوء مصرف و وابستگي به مواد مخدر كه از سوي موسسه داريوش انجام شده استژ، حاكي است: حدود 100 تا 120 هزار معتاد كشور توسط دوستان هم مدرسه اي خود به مصرف مواد تشويق شده اند. هرچند سهم تشويق معتادان توسط دوستان مدرسه در مقابل سهم دوستان خارج از مدرسه(750 هزار نفر)در جمعيت حدود 2 ميليوني معتادانژ، چشمگير نيست، اما بايد گفت، از زاويه ديد مسئولان آموزش و پرورش، اين رقم عدد كمي نيست. بر اساس اين گزارش، 6/1درصد معتادان مورد بررسي، دانش آموز بوده اند و اين محاسبه نشان مي دهد، حدود 30 هزار دانش آموز معتاد در آموزش و پرورش تحصيل مي كنند كه اين امر نيازمند توجه جدي و برنامه ريزي دقيق مسئولان است.]]>
</TEXT>
</DOC>
<DOC>
<DOCID>HAM2-851201-029</DOCID>
<DOCNO>HAM2-851201-029</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برگزاري سومين همايش كارآفريني زنان]]>
</TITLE>
<TEXT>
<IMAGE>/1385/851201/news/014718.jpg</IMAGE>
<![CDATA[
گروه اجتماعي سومين همايش كارآفريني زنان به همت انجمن ملي زنان كار آفرين با حمايت دانشگاه هاي تهران، شهيد بهشتي و دانشگاه صنعتي شريف
9 اسفند ماه در سالن جابربن حيان دانشگاه صنعتي شريف برگزار مي شود.
فرشته سليماني دبير سومين همايش زنان دانش آموخته دانشگاهي ضمن اعلام اين مطلب گفت: هدف از برپايي اين همايش ترويج فرهنگ كارآفريني براي زنان دانشگاهي است كه با توجه به رشته و تخصص خود بتوانند كارآفريني ايجاد كرده و در راستاي تخصص و توانايي خود فعاليت اقتصادي داشته باشند و منجر به اشتغال زايي شوند.فرانك قهرمان پور عضو هيأت علمي همايش نيز گفت: موضوعات مورد بحث در اين همايش شامل چالش هاي فراروي كارآفريني دانش آموختگان زن ايراني، بررسي فرصتهاي كارآفريني براي آنان، بررسي تغيير متغيرهاي محيطي بر رشد كارآفريني زنان ، بررسي گرايش هاي كار آفريني در مورد دانش آموختگان و ارائه تجربه دانش آموختگان زن كارآفرين است كه هر كدام از اينها مي تواند زمينه اي براي يك پژوهش باشد.فخرالسادات محتشمي پور مسئول كميته ارتباطات انجمن زنان كارآفرين نيز در ارتباط با برگزاري همايش هاي پيشين گفت: در دو همايش گذشته ابتدا به چالش هاي پيش روي كارآفرينان و پس از آن به بحث هاي توسعه كارآفريني پرداخته شد و در اين همايش به دنبال پشتوانه كردن تجربه و دانش با يكديگر هستيم تا با اين تركيب بتوانيم به نتايج بهتري در زمينه كارآفريني زنان دست پيدا كنيم.]]>
</TEXT>
</DOC>
<DOC>
<DOCID>HAM2-851201-030</DOCID>
<DOCNO>HAM2-851201-030</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[از سوي بنياد مسكن كردستان صورت گرفت
تحويل 1240 واحد مسكوني به زلزله زدگان بم]]>
</TITLE>
<TEXT>
<![CDATA[سنندج- خبرنگار همشهري: مسئول ستاد بازسازي بنياد مسكن انقلاب اسلامي كردستان مستقر در بم گفت: يك هزار و 240 واحد مسكوني از ميزان تعهد بيش از دو هزار واحد اين بنياد در شهر بم، به مردم تحويل داده  شد.
افشين آور افزود: بنياد مسكن كردستان تعهد احداث بيش از دو هزار واحد مسكوني، تجاري و خدماتي را بر عهده داشت كه از اين تعداد تاكنون يك هزار و 636واحد احداث شده كه يك هزار و 240 واحد آن به مردم واگذار شده است. وي با اشاره به اينكه 440مورد از واحدهاي تجاري و 17 مورد نيز خدماتي بوده گفت: تاكنون اين تعداد جهت احداث واحدهاي تجاري و خدماتي به اين ستاد مراجعه كرده اند و احتمال افزايش احداث واحدهاي بيشتر نيز وجود دارد. وي اضافه كرد: عمليات ساخت و ساز اين واحدها از نيمه دوم سال 83 در منطقه هفت شهري و در مركز شهر بم آغاز شد و پيش بيني مي شود تا اواخر خردادماه آينده كليه تعهدات بنياد مسكن كردستان در اين شهر به پايان برسد. وي هزينه هر واحد را 155ميليون ريال ذكر كرد و گفت:  از اين ميزان 45 ميليون ريال به صورت وام بلاعوض و بقيه به صورت وام كم بهره در اختيار مردم آسيب  ديده شهر بم قرار مي گيرد.]]>
</TEXT>
</DOC>
<DOC>
<DOCID>HAM2-851201-031</DOCID>
<DOCNO>HAM2-851201-031</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ مسئولان]]>
</TITLE>
<TEXT>
<![CDATA[با كيفيت مطلوب عرضه مي شود
احتراماً، در پي درج مطلبي در ستون با مردم آن روزنامه در مورخ 20/10/85 به اطلاع مي رساند: محصولات عرضه شده در سازمان ميادين ميوه و تره بار به دليل رعايت ضوابط درجه بندي محصولات و نرخ گذاري متمركز، در تمامي ميادين و بازارهاي تحت پوشش يكسان است. همچنين وجود بازرس هاي ويژه و سركشي مكرر به ميادين در طول هفته ضمانت اجرايي اين امر است. طبق بازديدهاي مكرر به عمل آمده در بازار معلم، محصولات كشاورزي با كيفيت مطلوب عرضه مي شود.
روابط عمومي و امور بين الملل سازمان ميادين ميوه و تره بار شهرداري تهران]]>
</TEXT>
</DOC>
<DOC>
<DOCID>HAM2-851201-032</DOCID>
<DOCNO>HAM2-851201-032</DOCNO>
<ORIGINALFILE>/1385/851201/news/_ejtem.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[تخلف در پيمان هاي كار
با توجه به وجود قراردادهاي دوگانه كار، بعضي از كارفرمايان با بستن قرارداد موقت(90 روزه)كه سقف آن ماهي 180 هزار تومان مي باشد، در عمل به آنها حقوق قرارداد دايم يعني 150 هزار تومان را پرداخت مي كنند. وزارت كار بايد با اين تخلف آشكار برخورد قانوني داشته باشد.
مقصودي- پاكدشت ورامين
كاركنان شركتي
كاركنان شركتي وزارتخانه ها و سازمان هاي دولتي از بسياري مزايا كه به كارمندان رسمي يا كارگران تعلق مي گيرد محروم مي باشند. در پرداخت سهام عدالت بايد كاركنان اين شركت ها در اولويت قرار گيرند.
سماواتي- رشت
تقلب در فروش خودرو
بر اساس آگهي فروش يك دستگاه خودرو پرايد، به نشاني فروشنده در شهرك قدس(غرب)مراجعه كردم و پس از خريد متوجه شدم كه شاسي خودرو از بين رفته و نياز به تعويض دارد. خريداران خودرو، متوجه اين قبيل سرهم بندي ها و تقلب ها باشند.
ادريسي- تهران
ذبح گوسفند در پايانه مسافري!
@ روز چهارشنبه 25 بهمن ماه در ترمينال غرب، چهار رأس گوسفند را در مقابل يك اتوبوس ذبح كردند. چنين اعمالي در يك پايانه كه جنبه بين المللي هم دارد نبايد انجام شود. به خصوص كه از لحاظ بهداشتي هم قابل تأييد نمي باشد. بر عهده مسئولان پايانه غرب است كه به مسافران و مستقبلين آنها تفهيم كنند كه ذبح گوسفند را نه در مقابل ديدگان مسافران و به خصوص كودكان، بلكه در مكان هاي مخصوصي انجام دهند.
كحالي- تهران
خانواده زيان ديده
يك دستگاه لباسشويي متعلق به شركتي كه عمده واردات آن كامپيوتر است، خريداري كردم كه در مدت كوتاهي دچار نقص فني شد. عليرغم وجود دفترچه ضمانت نامه حاضر به تعمير اساسي و يا تعويض لباسشويي نشدند. در حالي كه بخش قابل توجهي از اندوخته ما كه يك خانواده كارگري هستيم، هدر رفته است. چگونه مي توانيم از حقوق خود دفاع كنيم؟! 
بشيري- كرمانشاه
مسئله مهريه
@ وقتي مهريه عندالمطالبه است بسياري از بانوان براي تأمين حقوق حقه خود بايد، سال ها دوندگي كنند، اگر عندالاستطاعه شود كه تكليف روشن است! بودن بدهكاران در زندان و ديگر مشكلات مربوط به مهريه، ناشي از نبود ضوابط روشن براي پيشگيري از سوءاستفاده هاي احتمالي است وگرنه، هر قانوني به خاطر چنين ضعف هايي ممكن است دستاويز سوءاستفاده فرصت طلبان قرار گيرد.
كلانتريان- تهران
مستأجران كم درآمد
اميدواريم براي قانونمندي اجاره بهاي مسكن راهي پيدا شود تا مستأجران كه اغلب از خانواده هاي كم درآمد هستند زير فشار روزافزون مشكلات اقتصادي نباشند.
م.ن- آبيك قزوين
متمركز عمل كنيد
@ براي جمع آوري و تبديل خودروهاي فرسوده، بايد سازماني با سازوكارهاي كافي و ضمانت اجرايي لازم تشكيل شود تا ضمن حل معضلات مربوط به خودروهاي فرسوده فعلي، در آينده نيز با همكاري شركت هاي بيمه تسهيلات مربوط به تعويض خودروها را به نسبت عمر خودرو فراهم كند. پراكندگي فعلي در متوليان و تصميم گيران جمع آوري خودروهاي فرسوده، كار را كند كرده و به زيان منافع ملي است.
عظيم داودخواه- تهران
خيابان يا پاركينگ موقت؟!
در خيابان شهيد اجاره دار- 10 متري ارامنه سال هاست كه تابلو توقف ممنوع نصب شده است، اما بهتر است مأموران راهنمايي و رانندگي سري به اين خيابان بزنند تا دريابند كه تبديل به يك پاركينگ موقت شده است!
س- ش- تهران
جدول كشي ناقص
@ جدول كشي خيابان سوم غربي در مهرشهر كرج، ناقص مانده است و نيازمند رسيدگي است.
علي محمدي دست- مهرشهركرج
نبود پاركينگ در ميدان ميوه  و تره بار
بازار ميوه و تره بار اختياريه پاركينگ ندارد و اين كمبود، مشكلات گوناگوني براي مراجعان ايجاد مي كند.
ماجد- تهران]]>
</TEXT>
</DOC>
<DOC>
<DOCID>HAM2-851201-033</DOCID>
<DOCNO>HAM2-851201-033</DOCNO>
<ORIGINALFILE>/1385/851201/news/_eqtes.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كارشناسان و دست اندركاران اقتصاديدر گفت و گو با همشهري مطرح كردند
حجت بر مسئولان تمام شد]]>
</TITLE>
<TEXT>
<![CDATA[گروه اقتصادي- اعلام نارضايتي مقام معظم رهبري از روند اجراي سياست هاي كلي اصل 44 در توسعه بخش خصوصي و جهاد خواندن تلاش در جهت اجراي اين سياست ها نشان دهنده اهميت حياتي آن براي سرنوشت كشور خصوصا در عرصه اقتصادي است. در حالي كه نزديك 21 ماه از ابلاغ سياست هاي كلي اصل 44 و 8 ماه از ابلاغ بند ج اين سياست ها مي گذرد، روند كند فراهم آوردن شرايط تحقق توسعه بخش خصوصي، بسيار محسوس است اما به گفته كارشناسان و صاحبنظران اقتصادي، سخنان روز گذشته مقام معظم رهبري حجت را بر مسئولان و دست اندركاران اجراي سياست هاي اصل 44 تمام كرد تا با كنار گذاشتن تمامي اختلافات سليقه اي با نهايت جديت در جهت تحقق اهداف سند چشم انداز و سياست هاي اصل 44 تلاش كنند.
قواي سه گانه بايد اصل 44 را احياء كنند
]]>
<IMAGE>/1385/851201/news/014802.jpg</IMAGE>
<![CDATA[
آيت الله  هاشمي  شاهرودي ديروز در جلسه مسئولان عالي قضائي با تأكيد بر اين كه مقام معظم رهبري حساسيت و توجه خاصي به اجراي اصل 44 قانون اساسي دارند، افزود: هر سه قوه بايد تلاش كنند تا اصل 44 قانون اساسي به خوبي احياء شود و اگر تشكيلاتي لازم است و مقررات جديدي بايد در اين خصوص تدوين شود نيز نسبت به انجام آن پيگيري شود.
رئيس قوه قضائيه تأكيد كرد: بايد به دنبال ايجاد فضاي رقابتي آزاد بود و به اعتقاد من بازار اسلامي به عنوان يكي از اركان اقتصاد اسلامي بايد احياء شود كه مي تواند به تحقق عدالت و رفع تضادهاي طبقاتي و ايجاد اقتصاد باز رقابتي منجر شود.
وي افزود: تخصصي كردن محاكم براي رسيدگي دقيق به پرونده هاي مختلف با هدف ايجاد امنيت سرمايه گذاري و جلوگيري از مفاسد ضروري است و دستگاه قضائي به دنبال اجرايي كردن اين مسئله و تقويت آن است.
مقدمات ايجاد نشده است
]]>
<IMAGE>/1385/851201/news/014811.jpg</IMAGE>
<![CDATA[
اسدالله عسگراولادي نايب رئيس اتاق بازرگاني ايران با بيان اينكه سياست هاي كلي اصل 44 قانون اساسي سرفصل جديد و نقطه عطف تحولات اقتصاد كشور محسوب مي شود، گفت: ابراز تاسف مي كنم كه آنطور كه انتظار مي رفت و ما به عنوان بخش خصوصي توقع داشتيم، مقدمات اجراي سياست هاي اصل 44 به درستي انجام نشده و يا بسيار به طول انجاميده و دولت نمره بالايي نگرفته است.وي افزود: به عنوان نماينده بخش خصوصي از دولت خواهش مي كنيم به گونه اي براي سرعت بخشيدن به روند فعلي اجراي سياست هاي اصل 44 كه روند مطلوبي نيست، اقدام كند چرا كه بدنه اجرايي دولت اين سياست ها را نوعي تعارف تلقي كرده است. عسگراولادي اضافه كرد: دولت بايد براي اجراي سياست هاي اصل 44 كميته كاري بسيار فعال تري ايجاد كند.
نايب رئيس اتاق بازرگاني ايران با بيان اينكه اقدامات صورت گرفته براي اجراي سياست هاي اصل 44 بسيار كم رنگ و نازيبا بوده است، افزود: خود ما در اتاق بازرگاني نيز آنطور كه بايد براي فراهم ساختن فضاي اجراي سياست ها عمل نكرديم و غفلت هايي داشتيم و بايد دولت را براي اجراي صحيح سياست هاي اصل 44 زير فشار مي گذاشتيم و اميدوارم بتوانيم با تاسي از رهنمودهاي مقام معظم رهبري اين تاخيرها را جبران كنيم.
جو اطمينان در بخش خصوصي كاهش يافته است
]]>
<IMAGE>/1385/851201/news/014805.jpg</IMAGE>
<![CDATA[
دكتر محمد طبيبيان اقتصاد دان علت ناموفق بودن روند اجراي سياست هاي اصل 44 را فراهم نبودن مقدمات و شرايط اجراي خصوصي سازي در كشور عنوان كرد و افزود: اگر هدف از اين سياست ها توسعه بخش خصوصي است، اكنون و با شرايط و سياست هاي فعلي زمان مناسبي براي اجراي آن نيست. وي افزود: زمان مناسب براي توسعه بخش خصوصي شرايطي است كه مردم به دولت اعتماد داشته باشند كه دولت واقعا نيت توسعه بخش خصوصي را دارد و فضاي عمومي و بين المللي كشور قابل اعتماد و پيش بيني و مسالمت آميز باشد.
طبيبيان اضافه كرد:  در شرايط كنوني، سرمايه گذاران بخش خصوصي براي انجام سرمايه گذاري در اقتصاد كشور با معضلاتي روبرو هستند و در شرايط تنزل بازار بورس، بخش خصوصي از آرامش لازم برخوردار نيست و تا زماني كه اقداماتي همچون ابطال يك معامله قانوني در بورس صورت مي گيرد، نبايد انتظار بازگشت آرامش به بخش خصوصي را داشت چرا كه اكنون جو آرامش و اطمينان از بخش خصوصي تنزل يافته است.
حجت بر مسئولان اجرايي تمام شد
]]>
<IMAGE>/1385/851201/news/014808.jpg</IMAGE>
<![CDATA[
مهندس اسحاق جهانگيري نيز گفت: كساني كه همواره مخالف حضور بخش خصوصي بودند، شبهه اي را مطرح مي كردند كه حضور بخش خصوصي در فعاليت هاي صدر اصل 44 به مصلحت نمي باشد. اما با صحبت هاي ديروز مقام معظم رهبري، ثروت آفريني به عنوان يك كار ارزشمند قلمداد مي شود كه مخالفتي با اسلام، قوانين و شرع ندارد.
وزير سابق صنايع افزود: صحبت هاي مقام معظم رهبري و رفع برخي شبهات، حجت بر مسئولين اجرايي كشور براي اجراي سياست هاي اصل 44 را تمام كرده است تا راهكارهاي مورد نياز حضور بخش خصوصي را فراهم سازند. وي تصريح كرد: نيازي نيست مسئولان اين صحبت ها را تكرار كنند، بلكه بايد راهكارها و تمهيدات لازم براي توسعه بخش خصوصي را فراهم سازند و اگر اين اتفاق رخ دهد، سرمايه گذاري چند هزار ميليارد ريالي براي تحقق اهداف سند چشم انداز 20 ساله توسط بخش خصوصي داخلي و سرمايه گذاران خارجي محقق خواهد شد.
از كاهش نقش دولت در اقتصاد خبري نيست
]]>
<IMAGE>/1385/851201/news/014796.jpg</IMAGE>
<![CDATA[
كمال دانشيار رئيس كميسيون انرژي مجلس شوراي اسلامي نيزتاكيد كرد:مهمترين مشكلي كه در راه اجراي ابلاغيه اصل 44 وجود دارد اين است كه روند مسائل در اقتصاد ايران علمي نيست و شيوه هايي كه در اقتصاد ايران به كار برده مي شود سوسياليستي و حتي كمونيستي و يا سرمايه داري است. دانشيار افزود: متاسفانه همه تلاش هايي كه در گذشته براي رهايي اقتصاد از دولتي بودن شد موفق نبود و اين روند در دولت هاي پيش ادامه يافت و متاسفانه در دولت نهم نيز نشانه هايي كه ديده مي شود از كاهش نقش دولت در اقتصاد خبري نيست.وي اظهار داشت: مشكلاتي كه در اقتصاد كشور مشاهده مي شود مثل بيكاري،فرار سرمايه ها، تورم و غيره از غيرعلمي بودن روندها در اقتصاد كشور حكايت دارد. دانشيار راه   رهايي از اين مشكلات و بهبود اوضاع اقتصاد و تامين رضايت مردم را اجراي ابلاغيه مقام رهبري درباره سياست هاي اصل 44 دانست و افزود:اين ابلاغيه مي تواند ريشه بسياري از مشكلات اقتصاد كشور را از بين ببرد.
اعمال سياست هاي جديد
]]>
<IMAGE>/1385/851201/news/014799.jpg</IMAGE>
<![CDATA[
دكترعلي شمس اردكاني كارشناس اقتصادي و عضو اتاق بازرگاني ايران نيز در اين زمينه گفت: نرخ بيكاري بالا، نرخ تورم و بهره بالاي امروز ناشي از اين سياست ها و مصادره به مطلوب بوروكرات هاي دولتي از اصل 44 است. وي با بيان اينكه ابلاغ سياست هاي اصل 44 قانون اساسي از سوي مقام معظم رهبري در واقع اين مانع اصلي را برطرف كرده است، افزود: سياست هاي اصل 44 اعمال سياست هاي جديدي را در اقتصاد كشور ايجاب مي كند و هدف  آن تبديل اقتصاد كشور به رتبه نخست در منطقه بر اساس سياست هاي تدوين شده در چشم انداز 20 ساله كشور است.
شمس اردكاني افزود:  هدف فوق ما را ملزم مي كند كه با تغيير سياست هاي گذشته و با اجراي بندهاي الف و ب و ج اين ابلاغيه سياست هاي جديدي را كه به خصوصي شدن فعاليت هاي تحت پوشش دولت و ايجاد زمينه فعاليت بخش خصوصي و مردمي در اين بخش ها تاكيد دارد و امكان انباشت و جذب سرمايه را فراهم مي كند، عملي كنيم.]]>
</TEXT>
</DOC>
<DOC>
<DOCID>HAM2-851201-034</DOCID>
<DOCNO>HAM2-851201-034</DOCNO>
<ORIGINALFILE>/1385/851201/news/_eqtes.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مركز پژوهشهاي مجلس خواستار شد
تغيير مجدد ساعت رسمي كشور از ابتداي سال آينده]]>
</TITLE>
<TEXT>
<![CDATA[گروه اقتصادي: مركز پژوهش هاي مجلس شوراي اسلامي بر لزوم تغيير مجدد ساعت رسمي كشور از ابتداي سال آينده(86)تاكيد كرد.
دفتر مطالعات زيربنايي مركز پژوهش ها در گزارش تحليلي خود با اشاره به اينكه در حال حاضر دستكم 77 كشور در نقاط مختلف جهان اقدام به تغيير ساعت رسمي خود مي كنند و به اين ترتيب بيش از يك ميليارد و 500 ميليون نفر از جمعيت جهان با تغيير ساعت زندگي مي كنند،آورده است: كشورهاي مختلف امروزه به اين نتيجه رسيده اند كه براي هماهنگي با ساير سازمان ها و ارگان ها و از منظر بين الملل، به تغيير ساعت رسمي اقدام كرده و يك تا دو ساعت، ساعت رسمي كشور خود را جابه جا كنند و در اغلب دنيا اين موضوع به صورت مصوبه قانوني درآمده است.
به اعتقاد مركز پژوهش هاي مجلس تغيير ساعت در ايران اثرات مثبتي همچون افزايش بهداشت رواني و رفاه عمومي به لحاظ استراحت بيش تر مردم در فصول گرم بهار و تابستان، افزايش بهره وري، صرفه جويي در مصرف انرژي، افزايش طول عمر نيروگاه ها و كاهش تصادف اتومبيل دارد. اين مركز با اشاره به اينكه در مورد ايران محاسبات حكايت از آن دارند كه تغيير يك ساعت بهترين حالت ممكن براي ايران است و هيچ مشكلي ايجاد نمي كند، اضافه كرده است: تقليل ساعت بي مصرف بين اذان صبح تا ساعت شروع كار و تنظيم اوقات استراحت در 6 ماه اول سال نتيجه قطعي تغيير ساعت رسمي در ايران است. اگر ساعت رسمي كشور از ابتداي سال 1386 تغيير نكند، اهالي شرق ايران، كار روزانه خود را در بهار و تابستان 5/3 تا 4 ساعت پس از اذان صبح شروع خواهند كرد كه قطعا ساعات تلف شده زيادي در پي دارد و اين در حالي است كه طبق نظر موسسه ژئوفيزيك دانشگاه تهران، در ايران مي توان دو ساعت رسمي داشت كه يكي هماهنگ با نصف النهار نزديك به مشهد براي بهار و تابستان و ديگري هماهنگ با نصف النهاري كه از نزديك اروميه مي گذرد براي پاييز و زمستان است.]]>
</TEXT>
</DOC>
<DOC>
<DOCID>HAM2-851201-035</DOCID>
<DOCNO>HAM2-851201-035</DOCNO>
<ORIGINALFILE>/1385/851201/news/_eqtes.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[صدور 150 ميليون دلار فرش از آذربايجان شرقي]]>
</TITLE>
<TEXT>
<![CDATA[تبريز خبرنگار همشهري: صادق نجفي رئيس سازمان بازرگاني آذربايجان شرقي اعلام كرد: ظرف 10 ماه گذشته بيش از 150 ميليون دلار فرش دستباف ازآذربايجان شرقي به خارج از كشور صادر شده است.وي وزن فرش هاي صادر شده را چهار هزار و 110 تن ذكر كرد و افزود:  كشورهاي آلمان، امارات متحده عربي، آمريكا، تركيه، عمان، اسپانيا، ايتاليا، سوريه، عراق، كانادا، فرانسه، اتريش از جمله مقاصد صادرات فرش دستباف آذربايجان هستنند.]]>
</TEXT>
</DOC>
<DOC>
<DOCID>HAM2-851201-036</DOCID>
<DOCNO>HAM2-851201-036</DOCNO>
<ORIGINALFILE>/1385/851201/news/_eqtes.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير نيرو اعلام كرد
قانون آب كشور، اولويت دولت نهم است]]>
</TITLE>
<TEXT>
<![CDATA[گروه اقتصادي- تهيه و تنظيم پيش نويس قانون آب كشور و اجراي برنامه هاي گسترده براي ايجاد سامانه   هاي دفع و تصفيه فاضلاب از مهمترين اولويت هاي دولت نهم در بخش آب است.
پرويز فتاح وزير نيرو ديروز در افتتاحيه نخستين كنفرانس مديريت آب كشور هاي اسلامي توجه به مسائل مهم و كليدي مثل ارزش اقتصادي آب، افزايش بازدهي و ارتقاي بهره وري، انجام اصلاحات ساختاري و تهيه و تنظيم پيش نويس قانون آب  كشور، تهيه و اجراي برنامه هاي گسترده براي ايجاد سامانه هاي دفع و تصفيه فاضلاب شهري و تقويت حمايت از بخش غيردولتي را از ديگر برنامه هاي دولت دانست.]]>
</TEXT>
</DOC>
<DOC>
<DOCID>HAM2-851201-037</DOCID>
<DOCNO>HAM2-851201-037</DOCNO>
<ORIGINALFILE>/1385/851201/news/_eqtes.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
حجم خريدهاي توافقي محصولات كشاورزي سال آينده 10 برابر مي شود]]>
</TITLE>
<TEXT>
<![CDATA[گروه اقتصادي- انجام خريدهاي توافقي محصولات كشاورزي از سوي دولت از مهم ترين اقدامات در جهت افزايش و پايداري توليدات كشاورزي در كشور است. اين در حاليست كه هم اكنون سازمان مركزي تعاوني روستايي با افزايش سقف خريدهاي توافقي و كاهش سقف خريدهاي تضميني در قياس با پارسال آن هم در حد 300 هزار تن زمينه افزايش عرضه محصولات كشاورزي با كيفيت را هر چه بيشتر فراهم كرده است. با محمدعلي شم آبادي، معاون وزير جهاد كشاورزي و مديرعامل سازمان مركزي تعاون روستايي گفتگو كرده ايم.
***
حجم خريدهاي توافقي محصولات كشاورزي در سال جاري را چقدر پيش بيني مي كنيد و براي سال آينده آيا اين حجم افزايش خواهد يافت؟
بر اساس آمار موجود به نظر مي رسد ميزان خريدهاي توافقي در سال جاري رقمي معادل 70 تا 80 هزار تن انواع محصولات كشاورزي باشد كه در اين راستا و براي حمايت هر چه بيشتر از كشاورزان در تلاش هستيم تا اين ميزان را براي سال آينده به شرط حمايت مالي به 10 برابر افزايش دهيم تا به يك ميليون تن برسد.
اجرايي شدن طرح خريدهاي توافقي محصولات كشاورزي چه تبعاتي را به دنبال داشته است؟
اجراي طرح فوق باعث شده است تا ميزان خريد تضميني محصولات كشاورزي در سال 85 نسبت به سال گذشته كاهش يابد. به عبارت ديگر در سال گذشته 560 هزار تن محصولات كشاورزي به صورت تضميني خريداري شد كه با كاهش خريد تضميني و رويكرد كشاورزان به فروش توافقي، اين ميزان در سال جاري به حدود 300 هزار تن كاهش يافت. اين در حاليست كه اجراي قانون خريد تضميني محصولات براي حمايت از توليدكنندگان به تنهايي كارساز نبود و به نوعي منجر به وارد آمدن زيان به دولت و حتي كاهش كيفيت توليد مي شد.
ظرفيت فضاهاي انبارها و ذخيره سازي سازمان به عنوان نهاد مسوول براي خريد محصولات كشاورزي از كشاورزان آيا به نحوي هست كه كاملا پاسخگو باشد؟
ظرفيت فضاهاي انبار و ذخيره سازي سازمان معادل 2 ميليون و 200 هزار تن است كه طبق بررسي هاي صورت گرفته به اين نتيجه رسيده ايم كه معمولا حدود 50 درصد اين ظرفيت در طول سال خالي مي ماند كه بايد براي حل اين مشكل برنامه ريزي لازم صورت گيرد. در اين خصوص با مسوولان سازمان مديريت براي احياي اين فضاها به جاي ساخت انبارهاي نو درخواست هايي را ارائه كرده ايم.]]>
</TEXT>
</DOC>
<DOC>
<DOCID>HAM2-851201-038</DOCID>
<DOCNO>HAM2-851201-038</DOCNO>
<ORIGINALFILE>/1385/851201/news/_eqtes.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در همايش بين المللي اخلاق كسب وكار در عصر جهاني شدن مطرح شد
تدوين اخلاق تبليغات بازرگاني ضروري است]]>
</TITLE>
<TEXT>
<![CDATA[گروه اقتصادي- دادستان كل كشور در سخناني در همايش بين المللي اخلاق كسب وكار در عصر جهاني شدن گفت: رعايت معيارهاي اخلاقي موجب سلامت و حسن اداره روابط اقتصادي و پولي مي شود و اين مسئله در بيشتر مذاهب نيز مورد تأكيد قرار گرفته است. به گزارش ايرنا، آيت الله قربانعلي دري نجف آبادي افزود: مبناي بسياري از ناهنجاري هاي اجتماعي، سياسي، اقتصادي و قضائي در داخل كشورها و عرصه روابط بين الملل، بي توجهي به آموزش و تربيت اخلاقي است. وي افزود:  سرمايه گذاري ريشه اي در آموزش و تربيت، زمينه ساز حضور تأثيرگذار اخلاق در عرصه عمل است. دري نجف آبادي تأكيد كرد: آنچه ملاك استمرار و پايداري فعاليت و پيشرفت در همه عرصه ها مي شود، صداقت و امانتداري است و تخصص و جلب رضايت مشتريان نيز از اصول موفقيت محسوب مي شود.عضو مجمع تشخيص مصلحت نظام نقش رعايت معيارهاي اخلاقي را در مناسبات سياسي و امنيتي و اقتصادي بسيار مؤثر دانست و بر لزوم توسعه روابط اقتصادي و پولي با لحاظ اصول اخلاقي تأكيد كرد.
عضو حقوقدان شوراي نگهبان نيز در اين همايش گفت: به دليل آثار عميق و گسترده تبليغات بازرگاني در ابعاد مختلف اقتصادي، فرهنگي، اجتماعي و سياسي ناچار به ضابطه مند كردن آن از طريق قانون و اخلاق هستيم. به گزارش مهر، دكتر محسن اسماعيلي افزود: تبليغات بازرگاني موافقان و مخالفان زيادي در ايران و جهان دارد،  اما به هر حال واقعيت بزرگ و مؤثر دنياي معاصر است كه نبايد ناديده گرفته شود. وي افزود: روند پرشتاب جهاني شدن، گسترش مبادلات اقتصادي بين المللي و از همه مهم تر پيدايش و نفوذ روزافزون رسانه هايي كه قادر به پخش اطلاعات به صورت فرامرزي هستند،  جايگاه تبليغات بازرگاني را در آينده ارتقا مي دهد و ديگر نبايد آن را فقط يك بازاريابي ساده تلقي كرد.اسماعيلي با تأكيد بر اين كه ما مي توانيم و بايد پرچمدار اخلاق كسب و كار در جهان باشيم،  از اين كه هنوز هم به تدوين نظام نامه اخلاقي به ويژه درباره تبليغات بازرگاني نرسيده ايم شديداً اظهار تأسف كرد و گفت: تكليف دولت در ماده 119 قانون برنامه چهارم توسعه به بازنگري در نظام رسانه اي و تبليغاتي، فرصت مناسبي براي جبران اين خلأ و عقب افتادگي آزاردهنده است.]]>
</TEXT>
</DOC>
<DOC>
<DOCID>HAM2-851201-039</DOCID>
<DOCNO>HAM2-851201-039</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تجارت ميلياردي 145 نوزاد
اعضاي اين باند كه بزرگ ترين شبكه فروش نوزادان است، در مدت 7 سال با فروش 145 نوزاد به درآمد ميلياردي دست پيدا كردند]]>
</TITLE>
<TEXT>
<![CDATA[گروه حوادث- اعضاي بزرگترين باند فروش نوزادان كه به سركردگي يك پزشك در اصفهان فعاليت مي كردند، پس از دستگيري به فروش 145 نوزاد با قيمت هاي 10 ميليون توماني اعتراف كردند
در تحقيقات اوليه از اعضاي اين باند كه به غير از اين پزشك 3، ماما، 3 پرستار و 2 كارمند ثبت احوال هستند، مشخص شد گردش مالي تجارت سياه نوزادان 5 ميليارد تومان بوده است. ماجراي اين پرونده جنجالي از يك سال قبل و زماني فاش شد كه ماموران اطلاعات اصفهان از فعاليت  يك شبكه فروش نوزادان در شهرستان  اصفهان اطلاع پيدا كردند.
ماموران در نخستين بررسي ها به سرنخهايي رسيدند كه نشان مي داد گردانندگان اين باند 9 نفره يك پزشك، 3 ماما، 3 پرستار و2 كارمند ثبت احوال هستند كه از 7 سال قبل فعاليت خود را آ غاز كرده اند.
بررسي ها نشان مي داد كه شيوه فعاليت شبكه مخفي فروش كودكان به اين صورت است كه بعد از آنكه 3 زن ماما، زوج هاي نابارور را شناسايي مي كردند، آنها را به پزشك سردسته باند معرفي مي  كردند و سپس وي و ساير اعضاي باند وارد عمل شده و با شناسايي زناني كه به دليل فقر قادر به نگهداري نوزادشان نبودند و يا دختراني كه ناخواسته باردار شده بودند، آنها را با وعده دريافت يك ميليون تومان به كلينيك خود كشانده و بعد از زايمان نوزادان تازه متولد شده را با گواهي ولادت جعلي كه مهر بيمارستان يا زايشگاه بر روي آن وجود داشت در اختيار زوج نابارور قرار مي دادند. بعد از آ ن نوبت 2 كارمند همدست باند در ثبت احوال بود كه براي نوزاد با مدارك جعلي بيمارستاني شناسنامه اي با نام زوج نابارور صادر مي كردند. به اين ترتيب با توجه به حساسيت موضوع قاضي طباطبايي،دادستان اصفهان،با دستور ويژه اي مسئوليت بررسي اين پرونده را به بازپرس محمدرضا مفيديان سپرد كه به دستور وي در يك عمليات ضربتي اعضاي باند دستگير شدند.
درآمد 5 ميليارد توماني
با دستگيري 9 عضو باند،در بازجويي هاي صورت گرفته از اعضاي باند و بازرسي كلينيك آنها، راز فروش 145 نوزاد فاش شد.
محمدرضا مفيديان بازپرس پرونده روز گذشته با تاييد خبر افزود: در حالي كه اتهام اعضاي باند خريد و فروش نوزاد، تحصيل مال نامشروع، استفاده از سند جعلي و معاونت در جعل است، خريداران نوزادان نيز به اتهام استفاده از سند مجعول و معاونت در جعل تحت تعقيب قضايي قرار مي گيرند و در حال حاضر پس از تكميل تحقيقات و شناسايي نوزادان شناسنامه هاي آنها باطل شده است.
بر طبق بررسي هاي صورت گرفته اعضاي اين باند تا كنون 5 ميليارد تومان از طريق فروش نوزادان به دست آورده اند. تحقيقات روي اين پرونده پايان يافته و كيفر خواست متهمان صادر شده است. برپايه اين گزارش، اعضاي اين باند در ابتدا روانه زندان شدند اما پس از بازجويي براي آنها قرار وثيقه  صادر شد.]]>
</TEXT>
</DOC>
<DOC>
<DOCID>HAM2-851201-040</DOCID>
<DOCNO>HAM2-851201-040</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ربودن پزشك82 ساله براي گرفتن امضا]]>
</TITLE>
<TEXT>
<IMAGE>/1385/851201/news/014763.jpg</IMAGE>
<![CDATA[
گروه حوادث- با دستگيري ربايندگان يك پزشك تهراني، در بازجويي هاي پليسي پرده از ارتكاب 2 آدم ربايي ديگر توسط اعضاي اين باند برداشته شد، اعضاي اين باند با معرفي خود به عنوان مامور دست به آدم ربايي افراد ثروتمند زده اند.
اوايل هفته گذشته پزشك
82 ساله اي به دادسراي جنايي تهران رفت و با طرح شكايتي مدعي شد چند روز پيش توسط افراد ناشناسي ربوده شده و 4 روز در خانه اي در خارج از تهران زنداني شده است.
وي در بازجويي ها به بازپرس روشن گفت: آدم ربايان بعد از آنكه مرا از خانه ام ربودند، چشمانم را بسته و با ماشين به مخفيگاهي منتقل كردند، آنها قصد داشتند مرا مجبور به امضاي كاغذي كنند كه براساس آن منزلم به نام آدم ربايان مي شد، اما هنگامي كه در اجراي نقشه خود ناكام ماندند بعد از گذشت 4 روز مرا در پارك ملت تهران رها كرده و متواري شدند. با بررسي شكايت اين مرد، در حالي كه با دستور بازپرس روشن شناسايي عاملان آدم ربايي در دستور كار قرار گرفته بود، ماموران در بررسي هاي خود دريافتند 2 روز بعد از ربوده شدن پزشك، مرد جواني كه در حال بار زدن آهن آلات خانه پزشك بوده است با تماس يكي از همسايه ها از سوي پليس دستگير شده است و هم اكنون در بازداشت به سر مي برد. با اين سرنخ ماموران به سراغ متهم دستگير شده رفته و وي را تحت بازجويي قرار دادند كه در اين بازجويي ها راز ربودن پزشك فاش شد.
مرد جوان در جريان بازجويي ها در شعبه سوم دادسراي جنايي در حالي كه مدعي بود از آدم ربايي خبر نداشته است گفت:روز قبل از دستگيري ام يكي از دوستانم با دادن آدرس منزلي از من خواست به آنجا رفته و مقداري آهن آلات كه در حياط منزل بود را بارگيري كرده و به منزل او بياورم، اما وقتي كه در حال بار زدن آنها بودم با تماس همسايه ها بازداشت شدم. با اين اظهارات، مخفيگاه دوست اين مرد و 3همدستش كه گمان مي رفت در ربودن پزشك دست داشته اند شناسايي شده و آنها دستگير شدند كه در جريان بازجويي ها به ربودن مرد پزشك اعتراف كردند.
بازپرس روشن روز گذشته با اعلام خبر دستگيري متهمان گفت: تحقيقات از متهمان بيانگر اين است كه آنان تاكنون مرتكب 2 آدم ربايي ديگر با همين روش شده اند كه بررسي در خصوص اين اتهامات و نحوه شناسايي طعمه ها و ربودنشان توسط پليس دردست بررسي است.]]>
</TEXT>
</DOC>
<DOC>
<DOCID>HAM2-851201-041</DOCID>
<DOCNO>HAM2-851201-041</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در جستجوي متهميكه جانش در خطر است]]>
</TITLE>
<TEXT>
<IMAGE>/1385/851201/news/014766.jpg</IMAGE>
<![CDATA[
گروه حوادث- پليس در جستجوي يك متهم فراري است كه جان وي از سوي همدستانش در خطر است.
بنابر اين گزارش، قاضي روشن بازپرس شعبه سوم دادسراي جنايي روز گذشته با صدور مجوز انتشار عكس چهره نگاري شده يك متهم گفت: متهم فراري جوان 20 ساله اي ملقب به اميد است. اين جوان در حال حاضر به اتهام تهديد به قتل و اقدام مسلحانه تحت تعقيب پليس قرار دارد و اين در حالي است كه جان خود اين متهم نيز از سوي همدستانش در خطر است. وي از مردم خواست در صورت اطلاع از مخفيگاه اين متهم با شماره تلفن 55389069( معاونت جنايي آگاهي تهران)تماس گرفته و موضوع را اطلاع دهند.]]>
</TEXT>
</DOC>
<DOC>
<DOCID>HAM2-851201-042</DOCID>
<DOCNO>HAM2-851201-042</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[متهم بمب گذاري زاهدان اعدام شد]]>
</TITLE>
<TEXT>
<IMAGE>/1385/851201/news/014760.jpg</IMAGE>
<![CDATA[
زاهدان خبرنگار همشهري: نصرالله شنبه زهي متهم دستگير شده بمب گذاري ميدان ثارالله زاهدان صبح ديروز در محل حادثه انفجار اتوبوس به دار مجازات آويخته شد.
اين تروريست كه پيش از شركت در حادثه بمب گذاري اتوبوس زاهدان، به اتهام مشاركت در حمله مسلحانه به خودروي پليس در خيابان بزرگمهر كه در جريان آن 2 افسر و 2 سرباز وظيفه به شهادت رسيدند، و نيز مشاركت در سرقت مسلحانه بانك رفاه زاهدان تحت تعقيب پليس قرار داشت، چهارشنبه گذشته پس از حادثه انفجار اتوبوس و هنگام فرار از محل حادثه توسط مردم شناسايي و دستگير شد. نصرالله شنبه زهي كه روز يك شنبه گذشته و در حضور خانواده شهدا پاي ميز محاكمه قرار گرفته بود در حالي كه با اعتراف به تمامي اين جنايات اظهار پشيماني و ندامت مي كرد، گفت كه يك فرد بي سواد است و فقط به خاطر پول وارد گروه جنايتكار عبدالمالك ريگي شده است. در پايان اين محاكمه كه در دادگاه انقلاب زاهدان برگزار شد، متهم به اعدام در ملا عام محكوم شد و اين حكم پس از سير مراحل قانوني ساعت 10 صبح ديروز در ميدان ثارالله زاهدان به اجرا درآمد.]]>
</TEXT>
</DOC>
<DOC>
<DOCID>HAM2-851201-043</DOCID>
<DOCNO>HAM2-851201-043</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اسارت دختر جوان در بند خواستگار سمج]]>
</TITLE>
<TEXT>
<![CDATA[گروه حوادث - خواستگار سمج وقتي از دختر مورد علاقه اش جواب رد شنيد او را ربود و با تهيه عقد نامه جعلي دختر جوان را 10 روز در يك خانه زنداني كرد.
مدتي پيش وقتي ماموران پليس در جريان ربوده شدن دختر جواني به نام ليلا از سوي سرنشينان يك خودرو قرار گرفتند، جست و جو براي رديابي آدم ربايان را آغاز كردند. هنگامي كه در تحقيق از شاهدان ماجرا مشخص شد كه خواستگار ليلا در اين آدم ربايي دست داشته است به دستور قاضي شوكت، بازپرس شعبه 9 دادسراي ناحيه 5 دستگيري اين جوان 25ساله در دستور كار پليس قرار گرفت و پس از 10 روز تحقيقات پليسي محل زندگي اين جوان در جنوب تهران از سوي پليس شناسايي شد. با صدور دستور قضايي ماموران وارد خانه مورد نظر شدند و ليلا را كه در يكي از اتاق ها زنداني شده بود آزاد و خواستگار سمج را دستگير كردند.
دختر جوان پس از آزادي در باره ماجراي 10 روز اسارتش گفت: روز حادثه زماني كه در حال رفتن به دانشگاه بودم يك خودرو مقابلم توقف كرد و خواستگار قبلي ام به نام رامين و 3نفر از دوستانش با تهديد مرا سوار ماشين كردند. آنها پس از بستن دستها و پاهايم، مرا به خانه اي بردند و در آنجا مجبورم كردند عقد نامه اي را كه تهيه كرده بودند امضا كنم. در آنجا رامين مرا در اتاقي زنداني كرد و گفت كه بايد به زندگي با او تن دهم. دختر جوان ادامه داد: رامين از يك سال پيش خواستگار من بود ولي چون من دانشجو بودم و او يك جوان بيكار، نمي خواستم با وي زندگي كنم. وي افزود: در اين مدت آنها اجازه نمي دادند با خانواده ام تماس بگيرم تا اينكه ماموران آنجا را شناسايي كردند و من آزاد شدم. پس از اظهارات دختر جوان، بازپرس شوكت دستورات قضايي در خصوص اين پرونده را صادر كرد و ليلا به آغوش خانواده اش بازگشت.]]>
</TEXT>
</DOC>
<DOC>
<DOCID>HAM2-851201-044</DOCID>
<DOCNO>HAM2-851201-044</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اتهام قتل عمد براي شليك دلگشا]]>
</TITLE>
<TEXT>
<![CDATA[گروه حوادث - رئيس دادسراي جنايي تهران گفت: با اعلام نظر قاضي شعبه  1023 دادگاه عمومي تهران، نظر داديار اظهارنظر دادسراي جنايي تهران در مورد عمدي بودن اقدام مأمور پليس در شليك مرگبار در خيابان دلگشا تأييد شد.
در جريان اين حادثه كه عصر بيست و سوم مهرماه  84،در خيابان نبرد رخ داد، يك مأمور پليس هنگام يك عمليات تعقيب و گريز از فاصله نزديك به مرد جواني شليك كردكه با انتقال مصدوم، به بيمارستان وي به علت خونريزي شديد فوت  كرد. با تشكيل پرونده در شعبه  چهارم بازپرسي دادسراي امور جنايي تهران، بازپرس پس از تحقيق براي متهم اتهام قتل غيرعمدي تفهيم مي كند اما وقتي با نظر بازپرس ويژه قتل، پرونده به نظر داديار اظهار نظر مي رسد داديار معتقد به قتل عمدي مي شود. با ايجاد اختلاف نظر بين بازپرس و معاون دادستان، پرونده به شعبه  1023 دادگاه عمومي ارجاع شد كه دادگاه پس از بررسي محتويات پرونده، استدلالات و نظر داديار اظهارنظر مبني بر قتل عمدي را تأييد كرد. قاضي فخرالدين جعفرزاده رئيس دادسراي جنايي پايتخت روز گذشته با تأييد خبر صدور قرار مجرميت مبني بر ارتكاب قتل عمد از سوي اين افسر پليس گفت: با بررسي دقيق نحوه وقوع اين حادثه و بررسي گفته هاي شاهدان و نظريه كارشناسان دادسراي جنايي وقوع اين حادثه از مصاديق قتل عمد تشخيص داده شده است.]]>
</TEXT>
</DOC>
<DOC>
<DOCID>HAM2-851201-045</DOCID>
<DOCNO>HAM2-851201-045</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مرد قاچاقچي در دادسراي فرودگاه مدعي شد
4 كيلو ترياك، ضمانت يك معامله بود]]>
</TITLE>
<TEXT>
<![CDATA[گروه حوادث - مردي كه به اتهام قاچاق مواد مخدر تحت تعقيب پليس امنيت تهران قرار گرفته بود پس از كشف 4 كيلو مواد مخدر در خانه اش ادعا كرد اين مواد را به عنوان ضمانت پولش نگهداري مي كرده است.
چند روز پيش پرونده اي در اختيار قاضي صابري زفرقندي سرپرست دادسراي فرودگاه قرار گرفت كه از فعاليت يك بوكسور جوان در قاچاق مواد مخدر و مشروبات الكلي حكايت داشت. با ارجاع اين پرونده به شعبه اول بازپرسي، به دستور قاضي مهاجري تحقيقات پليسي براي شناسايي اين مرد آغاز شد و ماموران در بررسي هاي اوليه دريافتند بوكسور جوان در شرق تهران اقدام به خريد و فروش مواد مخدر و مشروبات الكلي مي كند.
با شناسايي مخفيگاه متهم، تيمي از كارآگاهان عازم اين محل شده و در تحقيقات محلي دريافتند وي يكي از اشرار معروف منطقه است كه تاكنون چندين بار به اتهام عربده كشي و خريد و فروش مواد مخدر از سوي پليس دستگير شده است.
ماموران كه مخفيگاه اين مرد را زير نظر گرفته بودند، زماني كه متوجه رفت و آمد هاي مشكوك به اين خانه شدند ماجرا را به بازپرس مهاجري اطلاع دادند و به اين ترتيب دستور دستگيري اين مرد صادر شد. پس از آنكه پليس در يك عمليات غافلگيرانه توانست اين متهم را دستگير كند، در بازرسي مخفيگاه او 710 قوطي مشروبات الكلي و مقدار 4 كيلوگرم ترياك كشف كرد و به اين ترتيب متهم به دادسراي فرودگاه انتقال يافت.
بوكسور جوان زماني كه مقابل بازپرس پرونده قرار گرفت گفت: مدتي پيش با همدستي يكي از دوستانم تصميم به قاچاق مشروبات الكلي گرفتيم و پس از آنكه محموله هاي مختلف مشروبات الكلي را از مرزهاي غربي كشور به تهران قاچاق مي كرديم آنها را به فروش مي رسانديم. وي درباره مواد مخدر كشف شده نيز ادعا كرد: من كاميوني داشتم كه به وسيله آن اقدام به قاچاق مشروبات الكلي مي كردم، اما مدتي پيش كاميون را به يكي از دوستانم كه قاچاقچي مواد بود فروختم و براي آنكه مطمئن شوم او تمام پول كاميون را به من مي پردازد 4 كيلو گرم از مواد مخدر وي را به عنوان ضمانت در خانه ام نگهداري مي كردم.
پس از اظهارات متهم به دستور بازپرس مهاجري تحقيقات پليسي براي دستگيري ديگر همدستان او نيز آغاز شد و ماموران موفق شدند يكي از آنان را دستگير و به مقر پليس انتقال دهند. با اعتراف اين مرد به همدستي با مرد جوان، براي هر دوي آنها قرار بازداشت صادر و متهمان روانه بازداشتگاه پليس شدند.]]>
</TEXT>
</DOC>
<DOC>
<DOCID>HAM2-851201-046</DOCID>
<DOCNO>HAM2-851201-046</DOCNO>
<ORIGINALFILE>/1385/851201/news/_havad.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[طراحي نقشه جيب بري هاي 150ميليوني در زندان]]>
</TITLE>
<TEXT>
<IMAGE>/1385/851201/news/014769.jpg</IMAGE>
<![CDATA[
گروه حوادث- 2جيب بر حرفه اي كه در جريان 80 فقره جيب بري در شمال تهران 150 ميليون تومان سرقت كرده  بودند، در بازجويي ها اعتراف كردند نقشه سرقتهاي ماهرانه را در زندان طراحي كرده اند.
در بررسي هاي تخصصي درباره شگرد متهمان مشخص شد اعضاي باند سرقت بعد از آنكه به عنوان مسافركش، طعمه هاي خود را انتخاب كرده و او را در صندلي جلو كنار راننده سوار مي كردند، در مسير به بهانه اينكه در خودرو باز است، با شيوه اي بسيار ماهرانه در هنگام باز و بسته كردن در جيب مسافر را مي زدند و وي تنها هنگامي كه به مقصد رسيده و پياده مي شد متوجه اين جيب بري مي شد.
در حالي كه با افزايش شكايتها، كارآگاهان پايگاه سوم آگاهي در عمليات ويژه اي تمامي محل هاي ارتكاب سرقت ها را تحت كنترل نامحسوس قرار داده بودند، 20روز قبل ماموران گشت آگاهي در خيابان ميرداماد خودروي اعضاي باند را كه در جستجوي طعمه اي جديد بود شناسايي كرده و 2 سرنشين آن را دستگير كردند. سرهنگ داوود سلطاني معاون اداره آگاهي پايتخت روزگذشته با اعلام خبر دستگيري اعضاي باند گفت: با دستگيري 2 عضو اصلي باند كه از سارقان سابقه دار هستند، آنها در بازجويي هاي پليسي مدعي شدند هنگامي كه دوران حبس خود را در زندان مي گذرانده اند با يكديگر آشنا شده و نقشه سرقتها را طراحي كرده اند. سرهنگ سلطاني افزود: تا كنون 80 شاكي اين پرونده شناسايي شده اند كه ارزش اموال مسروقه تاكنون بالغ بر150ميليون تومان است.]]>
</TEXT>
</DOC>
<DOC>
<DOCID>HAM2-851201-047</DOCID>
<DOCNO>HAM2-851201-047</DOCNO>
<ORIGINALFILE>/1385/851201/news/_informatic.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ا
آمادگي در برابر خطر برخورد شهاب سنگ ها با زمين]]>
</TITLE>
<TEXT>
<IMAGE>/1385/851201/news/014715.jpg</IMAGE>
<![CDATA[
گروه دانش- گروهي از ستاره شناسان، مهندسان و دانشمندان در همايش انجمن پيشبرد علوم آمريكا از سازمان ملل متحد درخواست كردند با توجه به نزديك شدن كم سابقه برخورد يك شهاب سنگ بزرگ به كره زمين در سال 2036، سازمان ملل متحد بايد مسئوليت اقدامات لازم جهت جلوگيري از برخورد اين قبيل اجسام آسماني با زمين را تقبل كند.
به گزارش رويترز، منجمان در حال بررسي مسير حركت شهاب سنگي به نام آپوفيس هستند كه ممكن است يك در 45هزار، در روز 13آوريل سال????2036با زمين برخورد كند. براي همين، ناسا قصد دارد در آينده نزديك برنامه شناسايي شهاب سنگهاي داراي خطر برخورد با زمين خود را گسترده تر كرده و صدها سنگ آسماني با اين مشخصات را زيرنظر بگيرد.
به گفته راستي اشوايكارت فضانورد بازنشسته، خطر شهاب سنگها تنها به شهاب سنگ آپوفيس مربوط نمي شود و نياز به تعيين اصولي مشخص در زمينه مواجهه با اين قبيل وقايع ضروري به نظر مي رسد. اشوايكارت يكي از خدمه سفينه آپولو 9 است كه در ماه مارس سال 1969 از كنار ماه عبور كرد. وي در همايش انجمن پيشرفت علوم آمريكا در سانفرانسيكو اعلام كرد قصد دارد هفته آينده گزارشي براي كميته استفاده صلح آميز از فضا در سازمان ملل متحد ارسال كرده و خواهان تنظيم راهكارهاي بين المللي در صورت تهديد كره زمين توسط سنگهاي آسماني شود. انجمن كاشفان فضا در آمريكا كه شامل گروهي از فضانوردان و منجمين قديمي است، در سال جاري ميزباني كارگاه هاي آموزشي سطح بالايي را با همين موضوع بر عهده خواهد گرفت تا بتواند برنامه مشخصي را براي مواجهه با اين حوادث آماده كرده و برنامه پيشنهادي خود را تا سال 2009 براي سازمان ملل ارسال كند.
به گزارش ايرنا، يكي از نخستين فضانوردان حضور يافته در ايستگاه فضايي بين المللي به نام اد لو، در اين باره گفته  است كه يكي از پذيرفته ترين روش هاي مقابله با سنگ هاي آسماني كه به زمين نزديك مي شوند عبارت است از ارسال يك سفينه به سوي شهاب سنگ كه آن سفينه با حركت در كنار شهاب سنگ براي مدتي مشخص، با استفاده از نيروي جاذبه خود مسير شهاب سنگ را اندكي منحرف كرده و از برخورد آن با زمين جلوگيري مي كند. به طور مثال براي شهاب سنگي به بزرگي شهاب سنگ آپوفيس با قطر??? متر، يك سفينه بايد به مدت?? روز در نزديكي آن پرواز كند تا بتواند با كمك اثر جاذبه اندك خود، مسير حركت شهاب سنگ را به ميزان جزيي تغيير داده و مانع برخورد آن با زمين شود. چنين مأموريتي در حدود??? ميليون دلار هزينه خواهد داشت.
ناسا اعلام كرده است عواقب برخورد شهاب سنگي به بزرگي آپوفيس با زمين به جنس شهاب سنگ و نيز زاويه برخورد آن با زمين بستگي دارد اما به هر حال چنانچه چنين سنگ آسماني در يك شهر فرود بيايد، تمامي شهر را نابود خواهد كرد.]]>
</TEXT>
</DOC>
<DOC>
<DOCID>HAM2-851201-048</DOCID>
<DOCNO>HAM2-851201-048</DOCNO>
<ORIGINALFILE>/1385/851201/news/_informatic.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[كاوشگر بيگل2 روي مريخ گم شده است]]>
</TITLE>
<TEXT>
<IMAGE>/1385/851201/news/014709.jpg</IMAGE>
<![CDATA[
 نيوساينتيست: تلاش مهندسان براي پيدا كردن محل سقوط كاوشگر بيگل? روي سطح سياره مريخ بي نتيجه مانده است.
سفينه مدارگرد شناسايي مريخ(mro)ناسا كه در مدار سياره مريخ است، قوي ترين دوربين در خارج از جو زمين را دارد و تاكنون توانسته برخي ديگر از كاوشگرهاي فرود آمده روي سطح مريخ، از جمله دوقلوهاي روح و فرصت و كاوشگر قديمي تر رهياب را روي سطح مريخ پيدا كند، اما اين سفينه نيز تاكنون هيچ اثري از محل سقوط بيگل? متعلق به سازمان فضايي اروپا، اسا، پيدا نكرده است.
بيگل? ساخت انگليس بود كه در ماه دسامبر سال???? در لحظه فرود روي مريخ ارتباط آن با زمين قطع شد و از آن زمان تاكنون سرنوشت اين سفينه، از جمله محل سقوط آن، در هاله اي از ابهام باقي مانده است. در ماه دسامبر سال???? گروه سازنده كاوشگر بيگل? با استفاده از دوربين يكي ديگر از سفينه هاي موجود در مدار مريخ به نام مارس گلوبال سروي ير اعلام كردند احتمالا بقاياي اين سفينه را درون يك دهانه به قطر??متر روي سطح مريخ پيدا كرده اند، اما هم اكنون اين محققان در پژوهشي جديد با استفاده از دوربين بسيار قدرتمند سفينه مدارگرد شناسايي مريخ همان دهانه را مجددا بررسي كرده اند و هيچ نشانه اي از بيگل? نيافتند. دوربين اين سفينه موسوم به دوربين هاي رايز مي تواند اجسامي به ابعاد تنها??سانتي متر را روي سطح مريخ شناسايي كند.]]>
</TEXT>
</DOC>
<DOC>
<DOCID>HAM2-851201-049</DOCID>
<DOCNO>HAM2-851201-049</DOCNO>
<ORIGINALFILE>/1385/851201/news/_informatic.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[انتقال نورمرئي از كابل هاي بسيار كوچك]]>
</TITLE>
<TEXT>
<IMAGE>/1385/851201/news/014712.jpg</IMAGE>
<![CDATA[
گروه دانش- فيزيك دانان دانشگاه بوستون توانستند نورمرئي را از طريق كابلي كه صدها مرتبه كوچكتر از موي انسان است، انتقال دهند. اين امر به پيشرفت هايي در زمينه فناوري خورشيدي و محاسبات نوري منجر خواهد شد.
قانوني در اپتيك وجود دارد كه بيان مي كند نور نمي تواند از حفره اي كه خيلي كوچكتر از طول موج نور است عبور كند. كشف فيزيك دانان بوستون اين قانون را بي اعتبار مي كند. اين گروه توانستند نور مرئي با طول موج 380 تا 750 نانومتر را از طريق كابلي با قطر كمتر از 380 نانومتر، انتقال دهند.]]>
</TEXT>
</DOC>
<DOC>
<DOCID>HAM2-851201-050</DOCID>
<DOCNO>HAM2-851201-050</DOCNO>
<ORIGINALFILE>/1385/851201/news/_informatic.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[درخشش مبتكران قزويني]]>
</TITLE>
<TEXT>
<![CDATA[قزوين- خبرنگار همشهري: دستگاه خونگيري اتوماتيك كه توسط مبتكران قزويني ساخته شده است، در جشنواره بين المللي اختراعات و نوآوري هاي مسكو حائز مقام اول شد.
سيدحسن بزرگي مديركل انتقال  خون استان قزوين با اعلام اين خبر گفت: اين مبتكرين در بين 28 كشور شركت كننده در جشنواره بين المللي اختراعات و نوآوري هاي مسكو در سال 2007 موفق به كسب مقام اول و مدال طلا شدند. وي افزود: اين اختراع همچنين موفق به كسب كاپ ويژه خانه همكاري هاي بين المللي علوم و فنون روسيه به همراه ديپلم افتخار از وزارت علوم روسيه براي اولين بار در كشور شد.]]>
</TEXT>
</DOC>
<DOC>
<DOCID>HAM2-851201-051</DOCID>
<DOCNO>HAM2-851201-051</DOCNO>
<ORIGINALFILE>/1385/851201/news/_informatic.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ وآموزش]]>
</TITLE>
<TEXT>
<![CDATA[در صورت توزيع پيك هاي نوروزي
تكليف عيد ممنوع است
ايلنا: مديركل دفتر آموزش و پرورش پيش دبستاني و ابتدايي گفت: در صورتي كه پيك هاي نوروزي بين دانش  آموزان توزيع شود، معلمان مجاز به ارائه تكاليف ويه عيد، اضافه بر پيك هاي نوروزي نيستند.
ابوالقاسم جامعه بزرگ، مديركل دفتر آموزش و پرورش پيش دبستاني و ابتدايي افزود: تهيه و توزيع پيك هاي نوروزي مانند سال هاي گذشته به سازمان هاي آموزش و پرورش هر استان واگذار شده است.
به گفته وي محتوا و سرفصل هاي پيك هاي نوروزي به سازمان هاي آموزش و پرورش هر استان ارائه شده و بايد پيك هاي نوروزي مطابق اين سرفصل ها تهيه شود.
وي با اشاره به توزيع پيك هاي نوروزي بين دانش آموزان دوره ابتدايي خاطرنشان كرد: پيك هاي نوروزي با توجه به مسائل محلي، فرهنگي و اجتماعي هر استان و متناسب با مسائل روز تهيه مي شود كه موضوع ترافيك، تصادفات و سوانح رانندگي از جمله مسائل مورد توجه در پيك هاي نوروزي امسال است.
23 ارديبهشت؛ امتحانات دوره پيش دانشگاهي
گروه اجتماعي - امتحانات هماهنگ نيم سال دوم دوره پيش دانشگاهي سراسر كشور از?? ارديبهشت سال????آغاز مي شود.
اين امتحانات كه به صورت هماهنگ در سطح كشور برگزار مي شود تا??ارديبهشت ادامه مي يابد.
تدوين شيوه نامه اجراي درس تمرين معلمي
ايسنا: شيوه نامه اجراي درس تمرين معلمي، به منظور بهره گيري از نظريات و پيشنهادهاي صاحب نظران سازمان هاي آموزش و پرورش استانها تدوين شد.
در اين شيوه نامه مباحثي چون تقويت اعتماد به نفس، رشد توانايي هاي حرفه اي و دانش معلمي،  تعميق يادگيري هاي فراگيران، تقويت اعتقاد به معلمان، فراگيري مستمر از طريق كسب تجربه، ارتقاي دانش و مهارت، توجه بيشتر به مسائل تربيتي، نگرش مثبت به تأثير طرح درس در فرايند آموزش، تقويت تفكر انتقادي، تقويت مشاهده، نقد و بررسي محيط هاي آموزشي، آماده سازي دانشجو و معلمان در به كارگيري رويكردهاي نوين آموزشي و تربيتي مطرح شده است.
شناسنامه سلامت دانش آموزان تكميل مي شود
مهر:معاينات تكميل شناسنامه سلامت دانش آموازن پايه سوم ابتدايي و اول راهنمايي شهرستان هاي استان تهران تا ابتداي سال تحصيلي آينده به پايان مي رسد.
كارشناس مسئول بهداشت و تغذيه سازمان آموزش و پرورش شهرستان هاي استان تهران تصريح كرد: بر اساس هماهنگي هاي انجام شده با وزارت بهداشت ، مراكز بهداشتي وابسته به مدرسه كارشناسان بهداشت عمومي و نيروهاي آزاد و قراردادي وزارت آموزش و پرورش به تكميل اين شناسنامه ها مي پردازند.الهه حسن پور تاكيد كرد: بينايي و شنوايي سنجي، معاينات پوست و مو و دندان ها از جمله مهم ترين محورهاي تكميل شناسنامه سلامت دانش آموزان است.
امكانات مدارس دولتي در خدمت
مراكز آموزش از راه دور
ايسنا: وزير آموزش و پرورش در بخشنامه اي بر استفاده از ظرفيت هاي مؤسسه آموزش از راه دور تأكيد كرد.
محمود فرشيدي در بخشنامه اي از سازمان هاي آموزش و پرورش استان ها خواست تا با هدف عدالت محوري و ايجاد فرصت هاي برابر آموزشي، بر بهره گيري از شيوه هاي نوين، از جمله آموزش از راه دور، اهتمام ورزند.
رقابت20 دانشگاه برتر جهان اسلام
گروه اجتماعي- نشست تخصصي كشورهاي جهان اسلام براي تعيين معيارها و مكانيزم  اجرايي طرح رتبه بندي دانشگاه هاي جهان اسلام صبح ديروز برگزار شد.
منصور كبگانيان، معاون پوهشي وزارت علوم در اين باره گفت: در جريان نشست اخير آيسسكو مقرر شد بانك اسلامي جهاني بورسي را براي حمايت از 20 دانشگاه منتخب كشورهاي اسلامي ارايه كند تا توانمندي اين 20 دانشگاه براي ورود در عرصه رقابتهاي جهاني ارتقا يابد.
وي با اشاره به اين كه برخي از كشورها ادعاي سهم بيشتري از ميان اين 20 دانشگاه منتخب را داشتند: مقرر شد تا معيار و شاخص هايي براي انتخاب اين 20 دانشگاه تعيين شود.
وي افزود: براي تعيين اين شاخص ها، متخصصان مربوطه از كشورهاي مختلف در اين نشست پيشنهادهاي مطرح در اين زمينه را بررسي مي كنند.
به گفته كبگانيان در اين نشست علاوه بر تعيين شاخص ها، مكانيزم و نحوه اجراي طرح رتبه بندي نيز مورد بررسي قرار مي گيرد. معاون پوهشي وزارت علوم افزود: البته شاخص ها و معيارهاي رتبه بندي و مكانيزم اجرايي آن طي نشستي كه دو ماه آينده در ايران برگزار مي شود نهايي و مصوب خواهد شد.
افزايش ظرفيت دوره هاي روزانه كارشناسي ارشد
مهر: معاونت آموزشي وزارت علوم از پذيرش 30 هزار داوطلب در آزمون كارشناسي ارشد امسال خبر داد.
حسن خالقي گفت: وزارت علوم در نظر دارد افزايش ظرفيت دوره هاي روزانه كارشناسي ارشد را تا 10 درصد اعمال كند.
وي افزود: با وجود تنگناهاي مالي، اين وزارتخانه به طور جدي در صدد ايجاد راهكاري براي افزايش ظرفيت و توسعه تحصيلات تكميلي است.
خالقي با اشاره به برنامه چهارم توسعه گفت: بر اساس برنامه، دوره هاي كارشناسي ارشد و دكتري بايد سالانه رشد 15 درصدي ظرفيت دانشجو داشته باشند. البته اين افزايش ظرفيت شامل كليه دانشگاه هاي تحت تابعه وزارت علوم كه دوره هاي كارشناسي ارشد را برگزار مي كنند خواهد شد.
آزمون كارشناسي ارشد؛ 9 تا 12 اسفند
گروه اجتماعي- آزمون كارشناسي ارشد امسال 9 تا 12 اسفند برگزار مي شود.
بر اساس برنامه زماني اعلام شده توسط سازمان سنجش، كارت ورود به جلسه و برگه راهنماي شركت در آزمون داوطلبان صبح و بعدازظهر 7 و 8 اسفند در 38 شهرستان توزيع مي شود.
در آزمون كارشناسي ارشد سال 1386 براي 134 رشته امتحاني پذيرش دانشجو صورت مي گيرد كه 129 رشته به طور متمركز توسط سازمان سنجش و 5 كد رشته ديگر نيز با هماهنگي سازمان توسط ارگان هاي ذي ربط انجام مي شود.
طراحي لباس دانشجويان
مهر: معاون فرهنگي و اجتماعي وزير علوم از برگزاري نمايشگاه مد لباس در دانشگاه ها خبر داد.
محمد باقر خرمشاد گفت : تعيين يك نوع لباس و پوشش خاص براي دانشجويان اصلاً در شأن دانشجو و دانشگاه نيست، اما پوشش مناسب و با وقار دانشجويان مد نظر وزارت علوم است. وي اضافه كرد : برگزاري جشنواره مد لباس و طراحي مد لباس دانشجو از برنامه هاي قابل توجه وزارت علوم در دانشگاه هاي كشور خواهد بود. برقراري نمايشگاه هاي مد لباس از سال آينده اجرا خواهد شد. خرمشاد در مورد ويگي هاي لباس دانشجو افزود : لباس دانشجو بايد ويگي هاي خاصي داشته باشد. سادگي، شيك بودن، با وقار بودن و در شأن دانشگاه بودن از ويگي هاي لباس دانشجو است .]]>
</TEXT>
</DOC>
<DOC>
<DOCID>HAM2-851201-052</DOCID>
<DOCNO>HAM2-851201-052</DOCNO>
<ORIGINALFILE>/1385/851201/news/_iran.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[با حضور گسترده در ششمين دوره انتخابات اتاق هاي بازرگاني صورت مي گيرد
گام بلند بخش خصوصي براي نوآفريني، تحول و توسعه كشور]]>
</TITLE>
<TEXT>
<IMAGE>/1385/851201/news/014751.jpg</IMAGE>
<IMAGE>/1385/851201/news/014754.jpg</IMAGE>
<IMAGE>/1385/851201/news/014757.jpg</IMAGE>
<![CDATA[
گروه اقتصادي- ششمين دوره انتخابات اتاق هاي بازرگاني سراسر كشور فردا در سايه فضاي جديد اقتصادي در اثر ابلاغ سياست هاي كلي اصل 44 و تغيير رويكرد اقتصاد كشور از بخش دولتي به بخش خصوصي برگزار مي شود.
نوآفرينان اتاق تهران(به محوريت دكتر نهاونديان)مجمع فعالان توسعه(به محوريت مهندس خاموشي)و تحول خواهان(به محوريت مهندس صفايي فراهاني)سه گروه اصلي رقابت هاي انتخاباتي اتاق بازرگاني و صنايع و معادن تهران هستند، كه سواي شعارهاي انتخاباتي، هر سه گروه بر ضرورت حضور گسترده فعالان اقتصادي در انتخابات اين دوره اتاق بازرگاني تاكيد مي كنند و آن را اولين گام جدي بخش خصوصي پس از ابلاغ سياست هاي اصل 44 براي اعلام آمادگي در تحول اقتصادي كشور مي دانند.
نوآفريني در اقتصاد كشور
دكتر محمد نهاونديان رئيس اتاق بازرگاني تهران مهمترين مسئله براي بخش خصوصي در شرايط فعلي را تشويق فعالان اقتصادي به مشاركت در انتخابات مي داند و مي گويد: حضور گسترده در انتخابات اتاق نشان دهنده ديدگاه بخش خصوصي نسبت به اقتصاد كشور و پيام آور نشاط در فضاي اقتصادي كنوني است؛ پيامي كه در شرايط فعلي، اقتصاد كشور به آن بسيار نيازمند است.
وي مي افزايد: نياز به ديپلماسي اقتصادي در شرايط كنوني بيش از هر زمان ديگري احساس مي شود و طبعا بخش خصوصي و اتاق هاي بازرگاني سهم مهمتر و موثرتري را در تقويت ديپلماسي اقتصادي بر عهده دارند و درواقع حضور ايران در مناسبات اقتصادي منطقه اي و بين المللي بسيار موثرتر از وضع موجود مي تواند باشد.
عضو ارشد گروه انتخاباتي نوآفرينان اتاق تهران، نكته مهم ديگر در شرايط كنوني اقتصاد كشور را مذاكرات ايران با گروه كاري پيوستن به سازمان تجارت جهاني مي داند و اضافه مي كند: هر چه بخش خصوصي در حوزه هاي مختلف اقتصادي كشور فعال تر باشد و نسبت به مقررات جهاني تجارت آگا ه تر بوده و نقش موثرتري ايفا كند، مي تواند نمايندگان دولت را نيز از ديدگاه هاي خود تغذيه كند و توان اقتصادي و كارشناسي مذاكره كنندگان كشور را بالاتر ببرد و از اين رو،  افزايش توان علمي و كارشناسي بخش خصوصي ايران در شرايط فعلي از ضرورت دوچنداني برخوردار است.
وي اجراي سياست هاي كلي اصل 44 را به معناي تحقق بخشيدن به كوچك شدن بخش دولتي و رشد متوازن بخش خصوصي مي داند و مي افزايد: اتاق بازرگاني كه نمايندگي بخش خصوصي را عهده دار است، بايد متشكل از كساني باشد كه اولا به اين انتقال محوريت اقتصادي معتقد باشند و ثانيا توان و روحيه ايجاد تحول و تغيير و نوآفريني در اقتصاد كشور و اتاق بازرگاني را داشته باشند. به بيان ديگر، اكنون در نقطه عطف تاريخ اقتصاد كشور قرار داريم و اين نقطه عطف نيازمند مديريت نوآفرين و مديريت تحول زا است.
ضرورت حضور قدرتمند بخش خصوصي در انتخابات
مسعود دانشمند سخنگوي اتاق بازرگاني ايران و عضو گروه انتخاباتي مجمع فعالان توسعه اتاق بازرگاني را تنها جايگاه قانوني بخش خصوصي مي داند و مي گويد: بخش خصوصي براي اينكه به سهم و جايگاه واقعي خود در اقتصاد ايران برسد، نيازمند حضور پررنگ فعالان اقتصادي در انتخابات اتاق هاي بازرگاني است.
وي با دعوت از تمامي دارندگان كارت بازرگاني براي حضور در انتخابات 2 اسفند، مي افزايد: حضور در انتخابات اتاق هاي بازرگاني مهمترين مسئله فعلي بخش خصوصي است و اگر اعضاي اتاق با راي پايين انتخاب شوند، مطمئنا حرف و سخن آنان نزد بخش دولتي از اثربخشي لازم برخوردار نخواهد بود.
وي ادامه مي دهد: حضور قدرتمند بخش خصوصي در انتخابات اتاق  هاي بازرگاني سراسر كشور نشان دهنده آماده بودن بخش خصوصي براي پذيرش مسئوليت بزرگ اقتصاد كشوري است كه تاكنون بر بخش دولتي تكيه داشته است.
وي با بيان اينكه فضاي پس از سياست هاي اصل 44 مسئوليت اين دوره اتاق هاي بازرگاني را بسيار سنگين ساخته است، مي افزايد: ايجاد فضاي جديد اقتصادي در كشور نيازمند حضور قطعي و گسترده فعالان بخش خصوصي در انتخابات اتاق هاي بازرگاني است.
تحول اتاق هاي بازرگاني ضروري است
محسن صفايي فراهاني عضو گروه تحول خواهان اتاق بازرگاني(اصلاح طلبان)نيز با بيان اينكه اتاق بازرگاني طي سال هاي اخير به درستي به وظيفه خود عمل نكرده است، مي گويد: اتاق بازرگاني پارلمان بخش خصوصي است و نمود فعاليت  هاي اين بخش است اما در 27 سال گذشته اتاق نتوانسته اين نقش را به خوبي ايفا كند و سهم اتاق هاي بازرگاني در تهيه و تدوين برنامه هاي توسعه پنج ساله اول، دوم، سوم و حتي چهارم بسيار ناچيز بوده است و اتاق بازرگاني در بهبود مديريت كسب وكار ايران نيز نقشي نداشته است.
وي مي افزايد: وظيفه اتاق بازرگاني كه از تجمع صاحبان صنايع و فعالان اقتصادي تشكيل مي شود، تاثيرگذاري بر اقتصاد و تصميمات كلان اقتصادي و بهبود محيط كسب وكار است اما در اقتصاد ما هيچ اثري از حضور اتاق هاي بازرگاني در تدوين قوانين و مقررات نبوده است و از ديگر سو نيز شاهد هستيم كه اتاق بازرگاني عملا از حق و جايگاه قانوني بخش خصوصي دفاع درخوري نكرده است.
وي با ضروري دانستن ايجاد كميته هاي تخصصي در اتاق بازرگاني مي گويد: اين كميته ها با حضور كارشناسان و صاحبنظران توانمند مي توانند براي اجراي قوانين موجود و احقاق حق بخش خصوصي و رسانه اي كردن آن، فضا را براي فعاليت كار اين بخش در مقابل دولت فراهم آورند.
رقابت 132 نفر در انتخابات اتاق تهران
براساس اعلام انجمن نظارت بر انتخابات اتاق هاي بازرگاني، در مجموع 132 نفر حايز شرايط شركت در انتخابات اتاق بازرگاني و صنايع و معادن تهران هستند. از اين تعداد نامزد شركت در انتخابات، 68 نفر براي به دست آوردن 20 كرسي هيات نمايندگان اتاق تهران در بخش بازرگاني، 57 نفر براي به دست آوردن 16 كرسي هيات نمايندگان اتاق تهران در بخش صنعت و 8 نفر نيز براي احتساب 4 كرسي بخش معدن به رقابت خواهند پرداخت.
هيات نمايندگان اتاق تهران بايد از 60 عضو تشكيل شود كه 40 نفر از رقابت هاي انتخاباتي مشخص مي شوند و20 عضو ديگر را وزراي بازرگاني و صنايع و معادن، تعيين مي كنند.]]>
</TEXT>
</DOC>
<DOC>
<DOCID>HAM2-851201-053</DOCID>
<DOCNO>HAM2-851201-053</DOCNO>
<ORIGINALFILE>/1385/851201/news/_iran.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[وزير كشور خبر داد:
نقش دستگاه هاي جاسوسي آمريكا در مسئله زاهدان]]>
</TITLE>
<TEXT>
<![CDATA[ايرنا: وزير كشوراز دست داشتن دستگاههاي اطلاعاتي و جاسوسي آمريكا در اقدامات تروريستي اخير شهر زاهدان مركز استان سيستان وبلوچستان خبر داد. مصطفي پور محمدي در گفت و گو با شبكه خبري العالم، تاكيد كرد: دستگاه هاي امنيتي ايران به اطلاعاتي دست يافته اند كه نشان مي دهد آمريكا، انگليس و رژيم صهيونيستي در پس پرده ناآراميهاي چند سال گذشته در مناطق مختلف ايران از جمله خوزستان، كردستان و آذربايجان بوده اند.
وي افزود: بر اساس اطلاعات دستگاه هاي امنيتي، همكاري محكمي بين افسران آمريكايي و عناصر ضدانقلاب در افغانستان وجود دارد و اين افسران در قاچاق مواد مخدر نيز با قاچاقچيان همكاري دارند. پورمحمدي با اشاره به دستگيري عاملان اصلي عمليات تروريستي زاهدان توسط دستگاه هاي امنيتي كشور با كمك شهروندان، گفت: تروريست ها با هدف تفرقه افكني و جنگ طايفه اي در ايران براي ترور علماي ديني اهل سنت و منفجر كردن مساجد اهل سنت در سيستان و بلوچستان توطئه چيني و برنامه ريزي كرده بودند.
وزير كشور ادعاي دشمنان را مبني بر اينكه ايران منبع بي ثباتي در منطقه است، رد كرد و گفت: دشمنان با اين ادعا تلاش مي كنند كه ناآرامي ها را به ايران بكشانند. وي تاكيد كرد:دشمنان به هيچوجه در بر هم زدن ثبات و كاهش امنيت در جمهوري اسلامي ايران موفق نبوده اند و تلاش هاي آنها با شكست مفتضحانه روبرو خواهد شد. وزير كشور در پاسخ به تهديدات دشمنان عليه ايران گفت: ملت پاسخ دشمنان انقلاب را مي دهد و تا زماني كه اتحاد و همبستگي در ميان مردم و مسئولان وجود دارد، احساس هيچگونه نگراني نمي كنيم. پورمحمدي همچنين مساوات و برادري و برابري بين همه شهروندان ايراني از قوميت ها و مذاهب مختلف را مورد تاكيد قرار داد و گفت: تنوع مذهبي در ايران منبع قدرت است.
وي تصريح كرد: هيچگونه تبعيضي عليه اقليت هاي ديني و اهل سنت در ايران اعمال نمي شود و آنان بسياري از مسئوليتها را بويژه در شوراهاي شهر و در سطح اداره استان ها بر عهده دارند، داراي نمايندگاني در مجلس شوراي اسلامي هستند و همچنين در سطح دانشگاه ها و مديريتهاي مختلف ديگر مسئوليتهايي دارند.]]>
</TEXT>
</DOC>
<DOC>
<DOCID>HAM2-851201-054</DOCID>
<DOCNO>HAM2-851201-054</DOCNO>
<ORIGINALFILE>/1385/851201/news/_iran.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رزمايش بزرگ سپاه در 16 استان آغاز شد]]>
</TITLE>
<TEXT>
<![CDATA[گروه سياسيرزمايش اقتدار 85 نيروي زميني سپاه پاسداران انقلاب اسلامي صبح ديروز در 16 استان كشور آغاز شد. بيست تيپ رزمي پياده و مكانيزه نيروي زميني سپاه پاسداران رزمايش بزرگ اقتدار85 را با رمز مقدس يا اباعبدالله الحسين كه از سوي سردار سرتيپ محمدرضا زاهدي فرمانده نيروي زميني سپاه پاسداران انقلاب اسلامي اعلام شد، در سه مرحله برگزار مي كنند.در اين رزمايش انواع تاكتيك هاي رزمي در راستاي آمادگي براي دفاع همه جانبه و نبرد نامتقارن جهت ارتقاي سطح توان رزمي و تقويت بنيه دفاعي و عملياتي، تمرين مي شود.
آزمايش سلاح هاي جديد
فرمانده نيروي زميني سپاه،رزمايش اقتدار 85 را بزرگترين رزمايش اين نيرو در سال جاري توصيف و اعلام كرد در اين رزمايش سلاح هاي جديد و مدرن نظامي كه به طور كامل در داخل كشورمان توليد شده است، آزمايش مي شوند. به گزارش مهر، سردار سرتيپ پاسدار محمد رضا زاهدي كه صبح ديروز پس از اعلام رمز رزمايش اقتدار 85 در جمع خبرنگاران سخن مي گفت، تاكيد كرد: در اين رزمايش سلاح هاي جديد از جمله موشك، سلاح هاي زرهي و ضد زره و انواع مهمات توپخانه مورد آزمايش قرا مي گيرند.زاهدي گفت: در اين رزمايش سه روزه قر ار است حدود 750 قبضه تسليحات از جمله موشك و انواع توپ، اجراي آتش داشته باشند.به گفته فرمانده نيروي زميني سپاه پاسداران يگانهاي پياده و مكانيزه نيروي زميني سپاه، در گستره 16 استان كشور در سه مرحله انواع تاكتيك هاي رزمي را در جهت آمادگي براي دفاع همه جانبه و نبرد نامتقارن در راستاي ارتقاي سطح توان رزمي و تقويت بنيه دفاعي و عملياتي، تمرين خواهند كرد.رزمايش اقتدار 85 در استانهاي كرمانشاه، تهران، كهگيلويه و بوير احمد، اصفهان، فارس، يزد، گيلان، مازندران، قزوين، مركزي، كردستان، كرمان، خوزستان، خراسان جنوبي،زنجان و سمنان برگزار خواهد شد.]]>
</TEXT>
</DOC>
<DOC>
<DOCID>HAM2-851201-055</DOCID>
<DOCNO>HAM2-851201-055</DOCNO>
<ORIGINALFILE>/1385/851201/news/_iran.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ليگ برتر بسكتبال ايران
صعود 8 تيم به مرحله دوم پلي آف]]>
</TITLE>
<TEXT>
<![CDATA[همشهري ورزشي - با انجام بازي هاي برگشت مرحله اول(پلي آف)ليگ برتر بسكتبال ايران، پنج تيم صباباتري تهران، پيام زنجان، ذوب آهن اصفهان، هيأت گرگان و نفت تهران به همراه سه تيم پتروشيمي ماهشهر، مهرام و پيكان تهران به دور دوم بازي هاي حذفي راه پيدا كردند. ديروز در چارچوب بازي هاي دور برگشت در تهران پيام زنجان در پيكاري حساس با نتيجه 62 بر 52 مقابل دانشگاه آزاد، برتري دور رفت را تكرار كرد. در اصفهان ذوب آهن براي رسيدن به مرحله يك چهارم نهايي 100 بر 75 از سد هيأت شهركرد گذشت. در بازي دوم تهران صباباتري در ديداري يك طرفه براي بار دوم تيم گل گهر سيرجان را مغلوب ساخت تا در مرحله بعد رويارويي اين تيم با پيكان بدل به فينالي زودهنگام شود. در گرگان نماينده اين شهر با تكرار پيروزي دور رفت مقابل ستاره بنز كرج حضورش را در جمع 8 تيم برتر قطعي ساخت. در تنها بازي باقي مانده اين مرحله در كرمان تربيت بدني اين شهر همانند بازي رفت در تهران با 5 امتياز اختلاف با نتيجه 68 بر 63 مغلوب نفت تهران شد.]]>
</TEXT>
</DOC>
<DOC>
<DOCID>HAM2-851201-056</DOCID>
<DOCNO>HAM2-851201-056</DOCNO>
<ORIGINALFILE>/1385/851201/news/_kharj.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پايان بي نتيجه نشست سه جانبه اولمرت، رايس و عباس]]>
</TITLE>
<TEXT>
<IMAGE>/1385/851201/news/014775.jpg</IMAGE>
<![CDATA[
گروه بين الملل نشست سه جانبه محمود عباس رئيس تشكيلات خودگردان فلسطين، ايهود اولمرت نخست وزير رژيم صهيونيستي و كاندوليزا رايس ديروز برگزار شد. اگر رايس در 2 ماه اخير دوبار به منطقه سفر كرده است اما نشست سه جانبه ديروز تجربه جديدي بود كه بيشتر براي پررنگ كردن نقش آمريكا در حل مناقشه فلسطين و اسرائيل كاربرد داشت. رايس پس از جلسه دو ساعته ديروز در چند جمله نتيجه مذاكرات را اينگونه برشمرد كه ديدار محمود عباس و اولمرت ادامه خواهد يافت و اين دو بر مشاركت آمريكا در روند مذاكرات اصرار دارند و بالاخره اين كه شركت كنندگان در نشست سه جانبه بر تعهدشان به تشكيل دو كشور مستقل فلسطين و اسرائيل تأكيد كردند.
محور اصلي مذاكره مسئله تشكيل دولت متحد ملي فلسطين به رهبري اسماعيل هنيه از حماس و بحث نحوه مواجهه اين دولت با شروط كميته چهارجانبه(آمريكا، اتحاديه اروپا، سازمان ملل و روسيه)است. براساس قرارداد مكه كه 12 روز پيش به امضا رسيد حماس و فتح درمورد تشكيل دولت متحد ملي به توافق رسيدند اما حماس حاضر نيست شرط آمريكا و اسرائيل را دائر بر به رسميت شناختن رژيم صهيونيستي بپذيرد. در مقابل آمريكا و اسرائيل و اتحاديه اروپا نيز اعلام كردند، اگر دولت متحد ملي فلسطين، اسرائيل را به رسميت نشناسد، دولت فلسطيني به رهبري اسماعيل هنيه را به رسميت نخواهند شناخت و اين به معني ادامه تحريم اقتصادي بر ضد ملت فلسطين است.
به نوشته روزنامه اسرائيلي هاآرتص، آمريكا و اسرائيل منتظر تشكيل دولت متحد فلسطين هستند و پس از آن نسبت به دولت هنيه اعلام موضع خواهند كرد. روشن است كه آمريكا و اسرائيل درحالي كه جنبش مقاومت اسلامي(حماس)را يك گروه تروريستي معرفي مي كنند، به دولت فلسطيني به رهبري هنيه از رهبران حماس روي خوش نشان نخواهند داد.
به نوشته روزنامه لبناني ديلي استار، دولت آمريكا سعي دارد با مانورهاي ديپلماتيك اينگونه نمايش دهد كه قصد دارد روند متوقف شده صلح در خاورميانه را احيا كند درحالي كه در واقع سعي دارد با مقصر جلوه دادن حماس، فلسطيني ها را به سمت درگيري داخلي هدايت كند.]]>
</TEXT>
</DOC>
<DOC>
<DOCID>HAM2-851201-057</DOCID>
<DOCNO>HAM2-851201-057</DOCNO>
<ORIGINALFILE>/1385/851201/news/_kharj.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[روسيه به چك و لهستان در مورد استقرار رادارهاي آمريكا هشدار داد]]>
</TITLE>
<TEXT>
<![CDATA[ايرنا: نيكلاي سالاوتسف، فرمانده نيروي موشك هاي راهبردي روسيه روز گذشته اعلام كرد در صورت استقرار اجزاي پدافند موشكي آمريكا در خاك كشورهاي لهستان و چك، موشكهاي روسي به سوي اين كشورها هدف گيري خواهد شد.
سالاوتسف گفت: روسيه به دقت وضعيت پيرامون تصميم آمريكا براي استقرار اين سيستم ها را دنبال مي كند. وي افزود: روسيه در صورت لزوم، در زمان كوتاه  توليد موشك هاي ميان برد را از سر خواهد گرفت و اين كار دشواري نيست. وي از برنامه استقرار هفت موشك پيشرفته توپول - ام در سايتهاي موشكي كشورش در سال ميلادي 2007 خبر داد.
پيش از اين بالويفسكي، رئيس ستاد فرماندهي نيروهاي مسلح روسيه از احتمال خروج مسكو از توافقنامه كاهش موشك هاي ميان برد با آمريكا در واكنش به تلاش واشنگتن براي استقرار ايستگاه هاي راداري سيستم سپر موشكي آمريكايي در جمهوري چك و لهستان خبر داده بود.]]>
</TEXT>
</DOC>
<DOC>
<DOCID>HAM2-851201-058</DOCID>
<DOCNO>HAM2-851201-058</DOCNO>
<ORIGINALFILE>/1385/851201/news/_kharj.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عرب ها درباره آمريكا چگونه فكر مي كنند]]>
</TITLE>
<TEXT>
<IMAGE>/1385/851201/news/014772.jpg</IMAGE>
<![CDATA[
گروه بين الملل مؤسسه بين المللي نظرسنجي زاگبي و دانشگاه مريلند آمريكا اخيرا نظرسنجي در شش كشور عربي درباره نظر مردم اين كشورها نسبت به آمريكا انجام داده است. نتايج كلي اين نظرسنجي نشان مي دهد، به طور كلي 78 درصد از مردم اين شش كشور عربي ديدگاهي به شدت منفي نسبت به آمريكا دارند. دليل اين ديدگاه منفي هم يا جنگ عراق است يا مناقشه فلسطين. نكته جالب اين نظر سنجي نظرات مردم اردن است كه برخلاف پادشاهشان كه آمريكايي ترين رهبر عربي منطقه به شمار مي آيد، نظري كاملا منفي نسبت به واشنگتن دارند. نكته ديگر اين نظرسنجي اين است كه 45 درصد از مردم عرب اين شش كشور عربي، مسلمان بودن را مهمترين بخش هويت خود مي دانند و به آن بيش از عرب بودن اهميت مي دهند.]]>
</TEXT>
</DOC>
<DOC>
<DOCID>HAM2-851201-059</DOCID>
<DOCNO>HAM2-851201-059</DOCNO>
<ORIGINALFILE>/1385/851201/news/_kharj.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ناآرامي هاي بغداد ادامه دارد]]>
</TITLE>
<TEXT>
<![CDATA[گروه بين الملل- وقوع حداقل سه انفجار در بغداد طي روز گذشته بدنبال بمب گذاري پرتلفات روز دوشنبه عوامل تروريستي در يكي از بازارهاي بغداد كه حداقل 60 كشته برجاي گذاشت طرح مهار خشونت ها كه از اواخر هفته گذشته از سوي دولت عراق به مرحله اجرا درآمده را با چالش جدي مواجه كرده  است.
در انفجارهاي ديروز در مناطق مختلف بغداد حداقل 90 تن كشته و مجروح شدند. وقوع انفجارهاي پي درپي طي روزهاي آغازين هفته جاري و به رغم آرام شدن نسبي اوضاع در بغداد پس از اجراي طرح امنيتي دولت نوري المالكي، نخست وزير از چهارشنبه هفته گذشته موجي از نارضايتي را براي مالكي به ارمغان آورده است.در حالي كه سرتيپ دوم عبود قنبر، مسئول برقراري امنيت در بغداد ظهر روز يكشنبه با توجه به كاهش نسبي بمب  گذاري ها در اين شهر آشوب زده نمايندگان رسانه هاي خبري مستقر در بغداد را به ديدار از نقاط مختلف شهر فراخواند تنها چند ساعت بعد انفجار بمبي قوي حداقل 60 كشته برجاي گذاشت. با وجود انفجار اين بمب قاسم موسوي، سخنگوي منصوب شده از سوي ارتش عراق براي اطلاع رساني پيرامون طرح جديد كاهش خشونت ها از افول 80 درصدي ناآرامي هاي پايتخت پس از اجرايي شدن آن خبر داد. جواد البولاني، وزير كشور عراق وعده داده با اجراي طرح امنيتي بغداد، اين شهر از وجود تروريست ها پاك سازي شود. اين در حالي است كه علاوه بر ناكامي نيروهاي عراقي در سركوب شورش ها، انتشار اخباري كه از اقدامات غيرقانوني پاره اي واحدهاي امنيتي عراق حكايت دارد فشار بر وزارت كشور را دوچندان كرده است.]]>
</TEXT>
</DOC>
<DOC>
<DOCID>HAM2-851201-060</DOCID>
<DOCNO>HAM2-851201-060</DOCNO>
<ORIGINALFILE>/1385/851201/news/_kharj.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نگاه
در باغ سبزمحمدعلي مهتدي]]>
</TITLE>
<TEXT>
<![CDATA[همچنان كه انتظار مي رفت، ديدار سه جانبه خانم كاندوليزا رايس، ايهود اولمرت و محمود عباس در قدس غربي به هيچ نتيجه ملموسي نيانجاميد و لذا در پايان اين ديدار تنها خانم رايس بيانيه كوتاهي را شتابزده قرائت كرد مبني بر اين كه آمريكا همچنان از طرح دو دولت جانبداري مي كند و مذاكرات در آينده ادامه خواهد يافت و وي باز هم به منطقه خواهد آمد.
قبل از اين ديدار و پس از توافق مكه بين فتح و حماس پيرامون تشكيل يك كابينه وحدت ملي تماسهاي فشرده اي توسط نمايندگان محمود عباس و نيز برخي از كشورهاي عربي با مسوولان آمريكايي گرفته شده بود تا آمريكا كابينه وحدت ملي را كه نماينده همه ملت فلسطين خواهد بود تحريم نكند و دست كم بپذيرد كه فرصتي به اين كابينه داده شود. اما خانم رايس در بيانيه كوتاهش همچنان تاكيد كرد كه اين كابينه بايد در چارچوب شرايط عنوان شده از سوي كميته چهارجانبه عمل كند يعني اسرائيل را به رسميت بشناسد، به توافقهاي قبلي با اسرائيل پايبند باشد و خشونت، يعني مقاومت، را كنار بگذارد. تاكيد اين شرايط كه نه فقط حماس بلكه بسياري ديگر از سازمان هاي فلسطيني نيز زير بار آن نمي روند، بدين معني است كه طرف فلسطيني همچنان بايد امتياز بدهد و از عوامل قدرت خود دست بر دارد تا در مقابل، وعده تشكيل دولت مستقل فلسطيني را دريافت كند، وعده اي كه هيچ امكاني براي تحقق آن وجود ندارد. زيرا آمريكا و اسرائيل هرگز حاضر به بحث يا مذاكره پيرامون سرزمين و حدود اين دولت و آينده قدس و سرنوشت چند ميليون آواره فلسطيني در خارج نمي شوند، و اين در حاليست كه سرزمين هاي اشغالي همچنان در محاصره اسرائيل است و اسرائيل به ساخت ديوار نژادپرستانه و نيز ساخت شهركهاي صهيونيست نشين در ساحل غربي ادامه مي دهد و حدود يازده هزار فلسطيني را در زندان و كرانه باختري و نوار غزه را به صورت دو بازداشتگاه بزرگ براي ملت فلسطين درآورده است.
ايهود اولمرت و خانم رايس، همچنان از طرح نقشه راه به عنوان اساس مذاكرات ياد مي كنند اما نقشه راه مدتهاست كه مرده است و مسئول مرگ آن نيز خود اسرائيل و شخص آريل شارون است كه با عنوان كردن 14 ايراد و با عمل نكردن به مواد آن و با ادامه شهرك سازي اين طرح را نقش  بر آب كرد. آنها اگر اكنون همچنان از نقشه راه سخن مي گويند مقصودشان بند مربوط به حذف مقاومت تحت عنوان مبارزه با تروريسم است. يعني محمود عباس بايد با مقاومت در فلسطين درگير شود تا ثابت كند كه مي تواند طرف مذاكره باشد و به همين دليل است كه پس از توافق مكه و آشتي بين فتح و حماس، ايالات متحده آمريكا كمك 128 ميليون دلاري خود به تشكيلات خودگردان را به حال تعليق درآورد.
واقعيت اين است كه در افق چيزي به نام دولت مستقل فلسطيني وجود ندارد و خانم رايس عملاً مي خواهد به فلسطيني ها هوا بفروشد و در باغ سبز نشان دهد وگرنه آنچه آمريكا در خاورميانه دنبال مي كند حل مسأله فلسطين و تشكيل دولت فلسطيني نيست، بلكه عاري كردن خاورميانه از هرگونه مقاومت به بهانه مبارزه با تروريسم است.
اما اين كه چرا در شرايط كنوني خانم رايس به منطقه مي آيد و از دولت فلسطين و زنده كردن نقشه راه سخن مي گويد، نتيجه نياز آمريكا به رژيم هاي به اصطلاح ميانه رو عرب است تا در يك ائتلاف زير عنوان مقابله با گسترش نفوذ ايران شركت كنند و اين رژيم ها نيز كه با توجه به جنايات روزمره اسرائيل در سرزمين هاي اشغالي فلسطين زير فشار افكار عمومي منطقه قرار دارند شرط كرده اند كه آمريكا بايد مسأله فلسطين را حل كند تا اين رژيم ها از زير بار اين فشار درآيند. درست مانند اوايل دهه نود گذشته كه آمريكا براي مداخله نظامي در كويت و عراق به چنين ائتلافي نياز داشت و جورج بوش پدر همين قول را به رژيم هاي عربي داد و در نتيجه كنفرانس صلح مادريد شروع شد و فلسطيني ها و عرب ها همه برگه هاي خود را مجاني در اختيار آمريكا و اسرائيل قرار دادند و به هيچ چيز هم نرسيدند و اينك همان سناريو بار ديگر تكرار مي شود. با آن كه حديث شريف مي گويد: لايلدغ المؤمن من جحر مرتين(مؤمن دوبار از يك سوراخ گزيده نمي شود)معلوم نيست رژيم هاي عربي چند بار بايد از يك سوراخ گزيده شوند تا به خود آيند!به نظر مي رسد كه در آينده شاهد دوري جديد و طولاني از مذاكرات بيهوده و بي ثمر و به  گفته اسحاق شامير، مذاكره براي مذاكره خواهيم بود. اينك توپ در زمين رژيم هاي عربي به ويژه دولت عربستان سعودي و شخص ملك عبدالله است تا حداقل اعتبار طرح صلح خود و اعتبار توافق مكه مكرمه را حفظ كند.]]>
</TEXT>
</DOC>
<DOC>
<DOCID>HAM2-851201-061</DOCID>
<DOCNO>HAM2-851201-061</DOCNO>
<ORIGINALFILE>/1385/851201/news/_kharj.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[سفر وزير خارجه آلمان به باكو
گروه بين الملل - فرانك والتر اشتاين ماير وزير خارجه آلمان، ديروز در چارچوب سفر به كشورهاي منطقه قفقاز، وارد باكو پايتخت جمهوري آذربايجان شد.
وي در اين سفر يك روزه با الهام علي اف رييس جمهوري آذربايجان، المار محمدياراف وزير خارجه و رونق عبدالله اف رييس شركت دولتي نفت اين كشور ديدار و گفت و گو مي كنند.به گزارش خبر گزاري المان، هدف از سفر وزير خارجه آلمان به جمهوري آذربايجان، گسترش روابط سياسي و اقتصادي دوجانبه، همكاري در بخش انرژي به ويژه نفت و تقويت مناسبات باكو با اتحاديه اروپا است. وزير خارجه آلمان پس از جمهوري آذربايجان به كشورهاي گرجستان و ارمنستان نيز سفر خواهد كرد.
انفجار 30 بمب در تايلند
ايسنا: در پي انفجار بيش از 30 بمب در جنوب تايلند كه باعث كشته شدن شش تن و زخمي شدن بيش از 50 تن ديگر شد، نخست وزير اين كشور ديروز خواستار برگزاري يك نشست فوري امنيتي شد.به گزارش خبرگزاري رويتر، ساعاتي پيش از برگزاري اين نشست يك سرگرد ارتش تايلند در نزديكي محل ورود به منزلش در يكي از چهار استان جنوبي اين كشور كه شب دوشنبه 30 بمب در آن ها منفجر شد، كشته شد.پليس تايلند گفت،  وي بعد از برداشتن يك بسته  بمب گذاري شده كشته شد. در اين انفجار پسر هفت ساله  اين سرگرد ارتش تايلند نيز زخمي شد.همچنين 16 مدرسه، خانه و كيوسك تلفن نيز در منطقه مالاي به آتش كشيده شدند.
بلر: ما مسئول درگيري هاي داخلي عراق نيستيم
گروه بين الملل - نخست وزير انگليس با تاكيد بر اين كه نسبت به پايان دادن به خشونت ها و خونريزي ها در عراق به شدت احساس مسئوليت مي كند، اين گفته را كه خشونت هاي عراق نتيجه  طرح ريزي هاي نادرست و اشتباه نيروهاي ائتلاف تحت امر آمريكا است،رد كرد. بلر در گفت وگو با شبكه بي.بي.سي گفت: سر و سامان دادن به اوضاع مسئوليت بي قيد و شرط ما است. آنچه كه من مخالف آن هستم اين است كه بگوييم دليل مشكلات كنوني عراق تنها به خاطر طرح ريزي هاي نادرست پيش از جنگ است.
66 كشته در انفجار قطار در هند
گروه بين الملل انفجار يك بمب قوي در قطاري كه از هند عازم پاكستان بود، 66 كشته به جا گذاشت. مقام هاي دهلي نو لحظاتي بعد از اين انفجار كه در خط لوله دوستي ميان هند و پاكستان به وقوع پيوست اين اقدام تروريستي را براي لطمه زدن به روند صلح ميان هند و پاكستان عنوان كردند.
به گزارش خبرگزاري فرانسه، وزير خطوط راه آهن هند پس از وقوع اين انفجار در جمع خبرنگاران گفت، مواد منفجره در دو كيف دستي كه به منظور انجام اين حمله به كار گرفته شده بودند، كشف شد. اين انفجار كه باعث انهدام دو واگن در اين قطار مسافربري شد اواخر نيمه شب در نزديكي شهر پانيپات واقع در 100 كيلومتري شمال دهلي نو(پايتخت هند)به وقوع پيوست. در همين حال تلويزيون دولتي هند به نقل از منابع اطلاعاتي اين كشور اعلام كرد كه اين انفجار احتمالا با حمله  ژوئيه گذشته به قطاري در بمبئي كه منجر به كشته شدن 185 تن شد، مرتبط است.
القاعده در مرز افغانستان و پاكستان فعال شده است
گروه بين الملل - روزنامه نيويورك تايمز ديروز به نقل از منابع خبري خود نوشت، رهبران فعال القاعده در پاكستان كنترل خود را برشبكه  تروريستي شان احيا كرده اند و در يك سال گذشته مجموعه اي از اردوگاه هاي آموزشي را در مناطق قبيله  اي در نزديكي مرز افغانستان ايجاد كردند.روزنامه  نيويورك تايمز به نقل از مقامات ضد تروريسم و اطلاعاتي آمريكا كه خواستند نامشان فاش نشود، نوشت، مدارك زيادي وجود دارد حاكي از اينكه اسامه بن لادن و معاونش ايمن الظواهري يك مخفيگاه عملياتي در كوهستان هاي منطقه ا ي قبيله اي شمال وزيرستان در پاكستان ايجاد كرده اند.]]>
</TEXT>
</DOC>
<DOC>
<DOCID>HAM2-851201-062</DOCID>
<DOCNO>HAM2-851201-062</DOCNO>
<ORIGINALFILE>/1385/851201/news/_maref.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[فضاپيماي اوليس در راه شناسايي قطب جنوب خورشيد
آموندسن عصر فضا]]>
</TITLE>
<TEXT>
<IMAGE>/1385/851201/news/014685.jpg</IMAGE>
<IMAGE>/1385/851201/news/014688.jpg</IMAGE>
<![CDATA[
تصويري با رنگ كاذب از قطب خورشيد كه فضاپيماي سوهو آن را گرفته است. در اين عكس مي توانيد برخي از چاله هاي تاج قطب جنوب(مناطق تيره)را مشاهده كنيد كه بادهاي خورشيدي از آنها خارج مي شوند.
اين مدارگرد براي آنكه بتواند از بالاي قطب هاي خورشيد بگذرد، پس از پرتاب از زمين به سوي مشتري، غول منظومه شمسي، رفت و در نهايت با استفاده از نيروي گرانش آن، در مداري قطبي به دور خورشيد قرار گرفت.
گروه دانش- تا صد سال پيش قطب جنوب سرزميني اسرار آميز بود. جويندگان قطب، آموندسن و اسكات با رنج و سختي بسيار به آنجا رسيدند. شرايط آن زمان بسيار شبيه به شرايط امروزي ما است. تنها با اين تفاوت كه اين بار هدف ما قطب خورشيد است.
به نوشته سايت نجوم، اريك پوسنر از ناسا مي گويد: قطب جنوب خورشيد مكاني بدون نقشه است و ما به زحمت مي توانيم اين منطقه را تشخيص دهيم. بيشتر فضاپيماهاي تحقيقاتي در بالاي خط استواي خورشيد، با ديدي ضعيف و عرض جغرافيايي زياد نسبت به قطب جنوب خورشيد، قرار دارند. هم اكنون فضاپيمايي وجود دارد كه مي تواند قطب خورشيد را بررسي كند.
اوليس، مأموريت مشترك بين ناسا و اِسا است كه از سال 1990 آغاز شد. فضاپيماي اوليس، پروازش را از روي شاتل آغاز كرد. اين فضاپيما در? فوريه امسال بر فراز بيشترين عرض جغرافيايي خورشيدي پرواز كرد؛ كه دقيقاً بالاي قطب جنوب خورشيد است. اوليس پيش از اين دو بار بر فراز قطب هاي خورشيد پرواز كرده بود.يك بار در سال هاي????و ديگري در سال 2???. اين پروازها كوتاه ولي پربار بودند.
جذابيت هاي بسياري كه در قطب هاي خورشيد بود باعث شد كه اين مأموريت ترتيب داده شود. از بين آنها مي توان به اين موارد اشاره كرد:
*قطب هاي مغناطيسي خورشيد نسبت به قطب هاي جغرافيايي آن وارونه است. به اين معنا كه قطب شمال مغناطيسي خورشيد در مكان قطب جنوب جغرافيايي آن قرار دارد و قطب جنوب مغناطيسي در مكان قطب شمال جغرافيايي است و جهت ميدان مغناطيسي خورشيد نيز از قطب شمال به جنوب است و كشش مغناطيسي خورشيد نيز وارونه است. به گفته اريك پوسنر بيشتر مردم اين را نمي دانند اما چنين شرايطي روي زمين نيز موجود است و مكان قطب هاي مغناطيسي برعكس قطب هاي جغرافيايي هستند. ميدان هاي  مغناطيسي زمين و خورشيد شباهت هاي زيادي دارند. پس از مدتي با يك جابجايي، مكان قطب هاي مغناطيسي آنها تغيير مي كند. اين اتفاق در خورشيد هر?? سال يك بار رخ مي دهد كه همراه با دوره لكه هاي خورشيدي است. اين اتفاق در زمين هر??? هزار سال رخ مي دهد. تحقيقات و بررسي هاي ميدان مغناطيسي خورشيد به ما كمك مي كند تا درباره قطب هاي زمين بيشتر بدانيم.
* برفراز قطب هاي خورشيد چاله هاي تاج خورشيدي قرار دارند. در اين مناطق ميدان مغناطيسي خورشيد به بادهاي خورشيدي اجازه فرار مي دهد. بادهايي گرم و داغ از پروتون و الكترون كه در حال حاضر اوليس در حال بررسي آنها است. زمين نيز گودال هاي قطبي دارد كه به آنها چاله هاي اوزون مي گويند. تركيبات و ساختار آن كاملاً با ساختار فيزيكي خورشيد نامربوط است.به گفته پوسنر اين جذاب است كه بدانيم خيلي از قطب ها نيز گودال دارند.
* علاوه بر اينكه ميدان مغناطيسي خورشيد اجازه مي دهد كه بادهاي خورشيدي از آن خارج شوند، اجازه مي دهد كه پرتوهاي كيهاني نيز از آن عبور كرده و وارد شوند. فضاي بالاي قطب هاي خورشيد مي تواند مكاني باشد كه مواد ميان ستاره اي كه در منظومه شمسي موجوديت ندارند در آنجا يافت شوند.
در سال???? زماني كه نخستين پرواز اوليس از بالاي قطب خورشيد صورت گرفت؛ ما اين چنين فكر مي كرديم. اما كاملاً در اشتباه بوديم! يك چيزي از ورود پرتوهاي كيهاني جلوگيري مي كند و آنها را خارج از مناطق قطبي خورشيد نگه مي دارد. گذر امسال شانس ما را در مطالعه اين پديده نيز افزايش مي دهد.
همچنين داده هاي اخير نشان مي دهند كه دماي قطب شمال خورشيد با دماي قطب جنوب آن متفاوت است.
اين فضاپيما در??? ميليون كيلومتري بالاي خورشيد پرواز مي كند كه فاصله اي امن و مكاني مناسب براي بررسي بادهاي قطبي خورشيد و مناطق مغناطيسي آن است. اوليس نيز مانند اسكات به دنبال قطب رفت و هيچ گاه برنخواهد گشت. اين فضاپيما نيز پس از پايان عملياتش در فضا رها مي شود.]]>
</TEXT>
</DOC>
<DOC>
<DOCID>HAM2-851201-063</DOCID>
<DOCNO>HAM2-851201-063</DOCNO>
<ORIGINALFILE>/1385/851201/news/_maref.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[چهره هفته
مرگ مخترع آسايش]]>
</TITLE>
<TEXT>
<![CDATA[الميرا صديقي: چند ثانيه در حالي كه روبه روي تلويزيون نشسته ايد و با خيال راحت از راه دور و با كنترل سبكي كه در دستتان است كانال ها را عوض مي كنيد مكث كنيد. دكمه ميوت(سكوت)تلويزيونتان را بزنيد. رابرت ادلر، اتريشي مخترع كنترل هاي از راه دور تلويزيون در سن 93 سالگي جان خود را از دست داده است. او همان كسي است كه با تلاش و تحقيقات پيوسته اش توانست شما را براي يك عمر از بلند شدن از جايتان و تعويض كانال هاي تلويزيون راحت كند.
ادلر در سال 1913 در وين متولد شد. او پس از آنكه توانست دكترايش را در رشته فيزيك از دانشگاه وين بگيرد به انگلستان مهاجرت كرد و پس از اتمام جنگ جهاني دوم به آمريكا رفت و در سال 1941 به كمپاني بزرگ زنيت پيوست. 10 سال بعد او رئيس كل تحقيقات و نايب رئيس در اين كمپاني شد و مسير پيشرفت را به سرعت طي كرد.
كنترل از راه دور در سال???? توسط ادلر اختراع شد و در دهه???? بود كه اين وسيله به همراه استاندارد دستگاه تلويزيون تبديل شد. اين اختراع باعث تحول عظيمي در صنعت ساخت تلويزيون شد. از آن زمان، هنگام كه از يك برنامه در يك كانال خاص خسته
م شويم، بدون كمترين ناراحتي و اشكال كانال ها مختلف را به ميل خود و با سرعت تغيير مي دهيم، بي آن كه از جايمان تكان بخوريم.
آقاي ادلر در طول 58 سال فعاليتش حدود 180 اختراع داشت كه كنترل از راه دور، معروف ترين اختراع وي بود. كنترل از راه دور در ابتدا به اندازه يك كيف بود و به همت ادلر و همكارش بوري، در مراحل بعدي، اين ابزار كه به وسيله سيم به دستگاه هاي پخش وصل مي شد ، بدون سيم ساخته شد.
به گفته همسر اين مخترع، براي او اختراع كنترل تلويزيون جذابيت زيادي نداشته است، زيرا او تمام عمرش را به خواندن كتاب ها مشغول بوده و كمتر تلويزيون نگاه مي كرده است. حتي وقتي اين اختراع او مورد برخي سرزنش ها در مورد تنبل شدن تماشاگران تلويزيون قرار گرفت، ابراز ناراحتي مي كرده كه هرگز تصور نمي كرده است تلاش او براي راحت تر شدن زندگي بشر روزي به اشكال گيري در مورد وي بينجامد.
آقاي ادلر مدتي بعد به خاطر اين اختراع و روانه شدن كنترل ها به بازار به همراه همكارش مورد تشويق بسياري قرار گرفت و در نهايت جايزه امي را در آمريكا دريافت كرد. او در طول سال ها تحقيقاتش حدود 45 مقاله تخصصي چاپ كرد و در سال 1951 به خاطر فعاليت هايش در زمينه سيگنال ها و سيستم هاي الترو مكانيكال لوح سپاس دريافت كرد. سال 1967 نيز او از دانشگاه جورج واشنگتن به خاطر تحقيقات گسترده اش جايزه گرفت و سال 1980 نيز مدال افتخاري اديسون به او اهدا شد.]]>
</TEXT>
</DOC>
<DOC>
<DOCID>HAM2-851201-064</DOCID>
<DOCNO>HAM2-851201-064</DOCNO>
<ORIGINALFILE>/1385/851201/news/_maref.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[اين داستان تكراري، فقط براي دانشمندان خوش شانس اتفاق مي افتد
اشتباه معجزه آسا]]>
</TITLE>
<TEXT>
<IMAGE>/1385/851201/news/014691.jpg</IMAGE>
<![CDATA[
در تاريخ زياد اتفاق افتاده كه يك اشتباه منجر به كشف بزرگي شده باشد و اين درست همان اتفاقي است كه به تازگي براي يك محقق آمريكايي رخ داده است. كاترين اسكافر به دنبال كشف دارو براي درمان بيماري التهاب كرون و زخم روده بود كه به اشتباه دارويي براي درمان سرطان كشف كرد.
او به همراه برخي محققان دانشگاه پزشكي روچستر نيويورك، در جريان يافتن دارويي براي مشكل مبتلايان به بيماري التهاب كرون و زخم روده تحقيقي گروهي انجام مي دادند كه اسكافر حين انجام آزمايش در اندازه گيري مواد آزمايش اشتباه مي كند و تمام كشت هاي سلولي مورد آزمايش از بين مي روند و همكارانش به او اعتراض مي كنند. اما اتفاقي كه به عنوان يك اشتباه رخ داده، بيشتر شبيه معجزه است. ماده حاصل از اين اشتباه، تركيبي براي درمان سرطان است.
در حال حاضر هم پژوهشگران مشغول بررسي تأثيرات اين تركيب جديد هستند و اميدوارند بتوانند از آن براي درمان سرطان كولون، كبد و پوست استفاده كنند؛ زيرا اين راهي جديد براي حمله به تومورهاي مقاوم در برابر داروست.
كاترين اسكافر و همكارانش با انجام آزمايش روي موش ها دريافتند اين تركيب جديد به شكسته شدن ديواره سلولي تومور كمك مي كند.
او نيز مانند ديگر پژوهشگران، از سلول هاي سرطاني روده به عنوان مدل استفاده كرد؛ چرا كه سلول هاي طبيعي انسان براي مطالعه آزمايشگاهي و رشد ناپايدارند و خيلي سريع از بين مي روند و مناسب اين تحقيقات نيستند. در عوض سلول هاي سرطاني مقاوم ترند و بيشتر زنده مي مانند.
او تركيبي را به نام تعديل كننده ppar-گاما امتحان كرد كه تا كنون در هيچ داروي سرطاني نبوده است و هيچ كس حتي فكرش را هم نمي كرد كه بتوان از اين ماده براي درمان سرطان استفاده كرد.
در نهايت اين گروه با انجام چند آزمايش روي اين تركيب جديد، دريافتند كه اين تركيب تعداد زيادي از لايه هاي سلول هاي
اپي تليال تومور را از بين برده است؛ سلول هاي
اپي تليال اندامي مانند كولون و پوست.
همچنين مجله بين المللي سرطان در گزارش خود ذكر كرده كه در آزمايش هاي انجام شده از سوي محققان، تومور كولون موش ها با استفاده از اين تركيب، بدون اينكه به آنها آسيبي برساند، از بين مي رود.
اسكافر مي گويد: آنها قسمتي از سلول اسكلتي به نام توبولين را هدف قرار مي دهند؛ توبولين در ساخت ميكروتوبول ها استفاده مي شود كه ساختار سلولي را تشكيل مي دهد.اين تركيب سلول هاي سرطاني را از بين مي برد، اما سلول هاي سرطاني نيز مكانيسمي براي دفع تأثيرات داروها ايجاد مي كنند كه به اين حالت مقاومت مي گويند.
به گفته كاترين اسكافر، مقاومت در برابر درمان هاي آنتي توبولين، يكي از مشكلات بزرگي است كه در درمان بسياري از سرطان ها وجود دارد كه ما راه ديگري براي گرفتن توبولين ها در نظر گرفته ايم.
استفاده از تركيب ppar-گاما مي تواند يكي از همين راه هاي جديد مبارزه با ايجاد حالت مقاومت باشد و به اين معنا است كه اين تركيب مي تواند بر مقاومتي كه سلول هاي تومور در برابر شيمي درماني از خود نشان مي دهند، غلبه كند.
ترجم:نسرين خسرو شاهي / منبع:رويترز]]>
</TEXT>
</DOC>
<DOC>
<DOCID>HAM2-851201-065</DOCID>
<DOCNO>HAM2-851201-065</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ساختمان هاي مناطق 5، 2 و 22 ملزم به استفاده از بتن استاندارد شدند
اقدام شهرداري براي افزايش مقاومت ساختمان ها]]>
</TITLE>
<TEXT>
<![CDATA[گروه شهري- از اين پس در همه ساختمان هاي بتني يا فلزي با اجراي سازه اي بتني واقع در مناطق 25،و 22 استفاده از بتن آماده استاندارد اجباري مي شود.
به دليل اهميت مقاوم سازي ساختمان ها و ارتقاي كيفي آنها، همه شهرداران مناطق 52، و22 مكلف شدند، كنترل هاي لازم براي تضمين استفاده از بتن آماده استاندارد و مصرف صحيح آن را بر اساس مقررات ملي ساختمان به عمل آورند.
ابوالقاسم وحدتي اصل قائم مقام معاون شهرسازي شهرداري تهران گفت: با در نظر گرفتن اهداف برنامه چهارم توسعه، اجراي مصوبه هيأت وزيران، اجراي مقررات ملي ساختمان در مورد استفاده از مصالح استاندارد و از آنجا كه استاندارد ملي بتن آماده مشمول مقررات استاندارد اجباري است، مالكان همه پروژه ها در محدوده مناطق 5، 2 و 22 كه تاكنون پروانه ساختماني براي پلاك خود دريافت نكرده اند، موظف هستند از بتن آماده استاندارد استفاده كنند.
وي تأكيد كرد: مالكان موظف اند گواهي تضمين كيفيت بتن مورد استفاده خود را به تأييد شركت هاي بتن داراي گواهي استاندارد از مؤسسه استاندارد و تحقيقات صنعتي ايران برسانند. وحدتي اصل افزود: در پلاك هايي كه به دلايل محدوديت هاي فني مانند عرض گذر يا معبر نامناسب، امكان تردد ماشين آلات حمل و نقل و پمپاژ بتن مقدور نباشد، ارائه گواهي عدم امكان تأمين بتن آماده استاندارد توسط انجمن توليدكنندگان بتن آماده استاندارد به شهرداري منطقه مربوطه الزامي است.
به گفته قائم مقام معاونت شهرسازي در چنين شرايطي مهندسان مجري يا ناظر، ملزم به ارائه طرح اختلاط بتن براي پروژه مذكور هستند و در هر مرحله بتن ريزي بايد توسط يكي از آزمايشگاه هاي مورد تأييد مؤسسه استاندارد، نمونه گيري انجام و نتايج به همراه گزارش مربوطه به شهرداري اعلام شود.وي با تأكيد بر منظوركردن تمهيداتي براي انبوه سازان گفت: آن گروه از انبوه سازاني كه داراي بناي بيش از 10 هزار متر مربع باشند، مي توانند با تأمين تمامي شرايط استاندارد و اخذ مجوزهاي لازم از مراجع ذي صلاح، نسبت به ساخت بتن در محل پروژه و صرفاً براي مصرف در همان پروژه اقدام كنند.]]>
</TEXT>
</DOC>
<DOC>
<DOCID>HAM2-851201-066</DOCID>
<DOCNO>HAM2-851201-066</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آماده باش شهرداري
ترافيك پايان سال، شديدتر از سالهاي گذشته است]]>
</TITLE>
<TEXT>
<IMAGE>/1385/851201/news/014793.jpg</IMAGE>
<![CDATA[
گروه شهري- با وجود بارش برف در مناطق مختلف تهران، روز گذشته تمام خيابان هاي شهر باز و رفت و آمد خودروها در آن جريان داشت.
گزارش هاي رسيده از مناطق مختلف پايتخت حاكي از آن است كه با وجود كندي حركت خودروها در برخي از معابر به دليل افزايش سفرها در پايان سال، بارش برف و باران موجب بسته  شدن يا لغزندگي خيابان ها نشد. در همين حال مديركل خدمات شهري شهرداري تهران نيز از آماده باش معاونت هاي خدمات شهري مناطق 22گانه شهرداري تهران از زمان آغاز بارش برف صبح ديروز خبر داد و گفت: با تلاش 10 هزار كارگر و نيروي خدمات شهري در سطح پايتخت، تمام معابر باز و رفت و آمد در آنها جريان داشت.
به گزارش سما، محسن صادقيان با بيان اين  كه آنچه در بارش برف روز گذشته موجب تعجب ما شد اين بود كه شدت بارش برف در مناطق جنوبي شهر تهران بيشتر از مناطق شمالي شهر بوده است، افزود: به عنوان نمونه در محور كمربندي آزادگان گزارش هايي از بارش شديد برف، لغزندگي جاده و كندي حركت خودروها رسيده كه بلافاصله نيروهاي خدمات شهري به محل اعزام و كار شن پاشي و باز كردن معبر را انجام دادند.
در عين حال گزارش هاي هواشناسي از آخر هفته اي باراني و نيمه ابري در تهران خبر مي دهند. بر اساس پيش بيني سامانه هاي هواشناسي پس از دو روز هواي آفتابي، با آخر هفته اي باراني و نيمه ابري روبه رو خواهيم شد.
پيش بيني ترافيك آخر سال
از سوي ديگر بر اساس پيش بيني شهرداري تهران ترافيك روزهاي پاياني سال، شديدتر از سالهاي گذشته است.
جعفر تشكري  هاشمي به مهر گفت: به علت اين كه امسال همزمان با آغاز سال نو، ماه محرم نيز به پايان مي رسد حجم خريد و سفرهاي درون شهري مردم به شدت افزايش خواهد يافت.وي با بيان اين كه امسال بي شك استقبال از بهار پرشورتر خواهد بود گفت: اگر ارگان هاي مسئول در پرداخت عيدي و حقوق اسفند كارمندان سريع تر اقدام كنند تا زمان خريد شب عيد به روزهاي پاياني سال موكول نشود، شاهد كاهش حجم بسيار زياد ترافيك خواهيم بود.
معاون حمل ونقل و ترافيك شهرداري تهران در ادامه با تأكيد بر اين كه يكي از مشكلات مردم در روزهاي پاياني سال مشكل نقدينگي بانك هاست افزود: آماده  نگه  داشتن دستگاه هاي خودپرداز بانك ها در اين روزها و افزايش ساعت كار بانك ها در اسفند بر كاهش حجم ترافيك مؤثر خواهد بود.]]>
</TEXT>
</DOC>
<DOC>
<DOCID>HAM2-851201-067</DOCID>
<DOCNO>HAM2-851201-067</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در سمينار پروتكل كيوتو در ايران عنوان شد
ميانگين سن خودروهاي سنگين ايران 14 سال بيشتر از اروپاست]]>
</TITLE>
<TEXT>
<![CDATA[ايسنا: نماينده سازمان بهينه سازي مصرف سوخت كشور در بخش حمل ونقل اعلام كرد: سهم خودروهاي شخصي در توليد گاز دي اكسيدكربن به عنوان مهمترين گاز گلخانه اي جهان در سال 2005 در سفرهاي شهري كشور 02/55 درصد، تاكسيها 86/21 درصد، موتورسيكلت 39/10 درصد، اتوبوس 70/5 درصد، ميني بوس 56/5 درصد، ون 13/1 درصد، و مترو 32/0 درصد بوده است.
مهدي نژاد روز گذشته در سمينار يك روزه پروتكل كيوتو، مكانيسم توسعه پاك؛ فرصتهاي جمهوري اسلامي ايران كه به همت گروه توسعه پايدار و محيط زيست مركز تحقيقات استراتژيك مجمع تشخيص مصلحت نظام برگزار شد، با اشاره به وضعيت كنوني حمل و نقل در كشور و انتشار گازهاي گلخانه اي گفت: بر اساس آخرين آمار در سال 1384، 862 ميليارد نفركيلومتر در حمل و نقل مسافري كشور جابجا شدند و 5/300 ميليارد تن -كيلومتر در بخش حمل و نقل باري كشور جابجا شده است. وي افزود: ميزان مصرف انرژي در حمل و نقل كشور در اين مدت 255 ميليون بشكه معادل نفت خام و ميزان انتشار گازهاي گلخانه اي 120 ميليون تن معادل گاز دي اكسيدكربن( co2)بوده است.
نماينده سازمان بهينه سازي مصرف سوخت كشور با اشاره به وضعيت حمل و نقل باري در كشور گفت: بر اساس آمارهاي موجود در سال 2005 ميلادي سيستم حمل و نقل باري كشور 5/33 ميليون تن گاز دي اكسيد كربن بر اثر مصرف 76 ميليون بشكه معادل نفت خام منتشر كرده است.مهدي  نژاد با اشاره به اين كه بيش از 30 درصد از خودروهاي سبك كشور بيش از 20 سال سن دارند، گفت:ميانگين سن خودروهاي سنگين در اروپا 8 سال است و اين رقم در كشور ما 22 سال شده است.]]>
</TEXT>
</DOC>
<DOC>
<DOCID>HAM2-851201-068</DOCID>
<DOCNO>HAM2-851201-068</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[معاون هماهنگي و برنامه ريزي شهردار:
ساختار شهرداري تهران اصلاح مي شود]]>
</TITLE>
<TEXT>
<![CDATA[سما: بحث مربوط به اصلاح ساختار شهرداري تهران از جمله اقداماتي است كه در دستور كار معاونت هماهنگي و برنامه ريزي قرار دارد زيرا اين ساختار مربوط به سال 67 است. حسين كلخوراني، معاون هماهنگي و برنامه ريزي شهرداري تهران با بيان اين مطلب گفت: يكي از وظايف اصلي معاونت هماهنگي و برنامه ريزي بخش مربوط به سازمان و تشكيلات است و از آنجائي كه ساختار و سازمان شهرداري تهران مربوط به سال 67 است بايد اصلاح اين ساختار را انجام دهيم.
كلخوراني گفت: البته در طول سالهاي گذشته تغييرات مقطعي در اين زمينه انجام گرفته اما به صورت اساسي و ريشه اي نبوده است كه از زمان حضور مديريت جديد شهري درصدد اصلاح اين ساختار برآمديم و آن را در برنامه هاي خود قرار داديم.كلخوراني با بيان اينكه فناوري اطلاعات در كشور دچار عقب افتادگي زيادي است گفت: در اين مورد شهرداري تهران هم مستثني نيست اما سازمان فناوري اطلاعات نيز كه زيرمجموعه معاونت هماهنگي برنامه ريزي است براي رفع كاستي ها فعاليتهاي بسياري انجام داده است. در حوزه it نيز اقدامات مناسبي صورت گرفته اما به زيرساخت ها كمتر توجه شده است.
وي به سيستم پيام شهرداري تهران اشاره كرد و گفت: اين سيستم در زمان خود كم نظير بوده است، اما آن زمان از تمام فايلهاي سيستم بهره برداري مناسبي صورت نگرفته است كه در تلاشيم اين بخش را فعال كنيم.
به گفته كلخوراني مطالعات و پژوهش در امور شهري به عهده معاونت هماهنگي و برنامه ريزي شهرداري است اين در حالي است كه از سه سال پيش مركز مطالعات و برنامه ريزي شهر كه قبلا در اين حوزه بوده به معاونت شهرسازي رفته اما اخيرا به دستور شهردار تهران اين مركز دوباره به حوزه اين معاونت واگذار شده است. وي با بيان اينكه درصدديم ماموريت ويژه اي را در اين زمينه دنبال كرده و خطاي كار مطالعاتي متمركز را برطرف كنيم گفت: در اين زمينه ايجاد گروههاي مطالعاتي از جمله گروههاي حمل و نقل و ترافيك، خدمات شهري، امور زيست محيطي، امور بافتهاي فرسوده و شاخصهاي فني و عمراني را منطبق با وظايف اصلي شهرداري پيشنهاد داديم تا در راه بهبود ساختار و سازمان كار مطالعاتي خود را دنبال كنند.
معاون هماهنگي و برنامه ريزي شهرداري تهران افزود: اگرچه اين گروهها از سوي خود معاونت ها در ادارات اداره مي شوند اما با ديدگاه مطالعاتي و با بهره گيري از تمام توان و تجربه شهرها و كشورها اين اقدام صورت مي گيرد.
وي سپس به دستور شهردار تهران مبني بر تحقق شهر الكترونيك به صورت عام اشاره كرد و گفت: بررسي هاي زيرگروههاي اين موضوع به صورت خاص را نيز در دستور كار خود قرار داديم به طوري كه 11 مورد از جمله مراجعه اينترنتي براي آخرين وضعيت شهرسازي و معماري، پرداخت عوارض از طريق اينترنت و آدرس يابي اينترنتي را به عنوان ارائه خدمات اينترنتي در برنامه هاي خود قرار داديم.]]>
</TEXT>
</DOC>
<DOC>
<DOCID>HAM2-851201-069</DOCID>
<DOCNO>HAM2-851201-069</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آغاز مرحله دوم ساماندهي مسافربرهاي شخصي ازامروز]]>
</TITLE>
<TEXT>
<![CDATA[سما: همزمان با پايان مرحله اول طرح ساماندهي مسافربرهاي شخصي تهران كه در آن بيش از 40 هزار راننده مسافر بر ثبت نام كردند، مرحله دوم اين طرح از صبح امروز آغاز مي شود.
سرپرست اداره كل برنامه ريزي معاونت حمل و نقل و ترافيك شهرداري تهران افزود: خوشبختانه طرح ساماندهي مسافربرهاي شخصي با استقبال خوب بيش از 40 هزار راننده كه به دعوت مديريت شهري پاسخ مثبت دادند رو به رو شد.
در انتهاي مرحله اول طرح در پايان بهمن، بيش از 37 هزار نفر با مراجعه به شعب پيك بادپا و 3 هزار نفر ديگر نيز از طريق اينترنت ثبت نام كرده اند.]]>
</TEXT>
</DOC>
<DOC>
<DOCID>HAM2-851201-070</DOCID>
<DOCNO>HAM2-851201-070</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازديد شهرداران مناطق شهر كابل از منطقه 22 تهران]]>
</TITLE>
<TEXT>
<![CDATA[گروه شهري: مشاورين شهردار و شهرداران مناطق شهر كابل در ادامه ديدارهاي خود در روزهاي 26 و 29 بهمن سال جاري از منطقه 22 بازديد كردند.
به گزارش روابط عمومي شهرداري منطقه 22 اصغر نصيري شهردار منطقه 22 به همراه مشاورين و معاونين خود طي نشستي با مشاورين شهردار و شهرداران مناطق 22گانه شهر كابل به بحث و گفت وگو و تبادل نظر پرداختند.نصيري اين منطقه را الگوي نوين توسعه پايدار شهري معرفي كرد و گفت: با بهره گيري از تجارب اساتيد علمي و دانشگاهي توانسته ايم منطقه را به سمت دستيابي به توسعه پايدار سوق دهيم.
اين نشست به منظور آشنايي مشاورين شهردار و شهرداران مناطق 22گانه شهر كابل با ساخت و سازهاي شهري در منطقه 22 برگزار شد.]]>
</TEXT>
</DOC>
<DOC>
<DOCID>HAM2-851201-071</DOCID>
<DOCNO>HAM2-851201-071</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ارتقاي شيوه اجرا و نظارت در سامانه 137]]>
</TITLE>
<TEXT>
<![CDATA[گروه شهري- به منظور كيفي سازي بيشتر در ارائه خدمات سامانه 137، از اول اسفندماه برنامه نرم افزاري جديدي در تمام مراكز شهرداري براي پيگيري خواسته ها و پيام هاي شهروندان مورد استفاده قرار خواهد گرفت.
عليرضا ربيعي مسئول سامانه 137 شهرداري تهران با اعلام اين نكته افزود: در هفته گذشته بسياري از پرسنل شهرداري نواحي مختلف تحت آموزش هاي پيشرفته قرار گرفتند و پس از پايان آموزش آنان، معاونت مناطق شهرداري نيز در كلاس هاي آموزشي شركت كردند.
وي با اشاره به پايان آموزش هاي انجام شده اظهار داشت:  هدف از اين آموزش استفاده از نرم افزار جديدي است كه در اين سامانه مورد بهره برداري قرار خواهد گرفت تا براساس آن نظارت و كنترل بيشتري بر فعاليت هاي پرسنل شهرداري به منظور رفع خواسته هاي شهروندان داشته باشيم.
ربيعي استفاده از اين نرم افزار را در گزارش گيري مديران ارشد شهرداري ضروري دانست و افزود: با توجه به هويت شهروند محوري سامانه 137 و در جهت برنامه ريزي فعاليت هاي شهرداري برپايه خواسته هاي مردمي، اقدام سريع و دقيق مورد توجه اين سامانه است كه با به كارگيري اين نرم افزار، امكان ارتقاي خدمات رساني به شهروندان بيشتر مي شود.]]>
</TEXT>
</DOC>
<DOC>
<DOCID>HAM2-851201-072</DOCID>
<DOCNO>HAM2-851201-072</DOCNO>
<ORIGINALFILE>/1385/851201/news/_shari.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار عضو شوراي شهر با شهروندان]]>
</TITLE>
<TEXT>
<![CDATA[حبيب كاشاني، عضو شوراي اسلامي شهر تهران در پي ديدارهاي دوره اي از مناطق مختلف شهرداري، چهارشنبه دوم اسفند ماه در منطقه 21 با شهروندان اين منطقه ديدار و به مشكلات آنان رسيدگي خواهد كرد.
بر اين اساس شهروندان اين منطقه مي توانند براي ثبت نام ديدار با عضو شوراي شهر به روابط عمومي شهرداري مراجعه كنند.]]>
</TEXT>
</DOC>
<DOC>
<DOCID>HAM2-851201-073</DOCID>
<DOCNO>HAM2-851201-073</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در ديدار مسئولان و دست اندركاران اجراي سياست هاي كلي اصل 44 اعلام شد
انتقاد رهبري از كندي اجراي اصل 44
اين مشكل از بي توجهي به نقش سياستهاي اصل 44 در ايجاد تحول عظيم اقتصادي در كشور ناشي شده و يا به علت برداشت هاي مختلف و نرسيدن به يك درك مشترك در بخشها و دستگاه هاي مختلف به وجود آمده استهمه فعاليت ها و برنامه ريزي هاي اقتصادي بايد در چارچوب سياست هاي اصل 44 صورت گيرد براي افزايش ثروت ملي بايد راه سرمايه گذاري و توليد اقتصادي براي همه مردم هموار شود]]>
</TITLE>
<TEXT>
<IMAGE>/1385/851201/news/014742.jpg</IMAGE>
<![CDATA[
گروه سياسي - رهبر معظم انقلاب اسلامي با اشاره به سابقه ابلاغ سياستهاي كلي اصل 44 در دو مرحله در اول خرداد 1384 و يازدهم تير،1385 اقدامات انجام گرفته براي اجراي اين سياستها را رضايتبخش ندانستند و خاطرنشان كردند: اين مشكل از بي توجهي به نقش سياستهاي اصل 44 در ايجاد تحول عظيم اقتصادي در كشور ناشي شده و يا به علت برداشت هاي مختلف و نرسيدن به يك درك مشترك در بخشها و دستگاههاي مختلف به وجود آمده است كه هدف از برگزاري اين جلسه تبيين اهميت موضوع و رسيدن به يك برداشت واحد است.
حضرت آيت الله خامنه اي صبح ديروز در ديدار مسئولان و دست اندركاران اجراي سياستهاي كلي اصل 44، در بيانات مهمي تلاش براي عملي شدن اين سياستهاي تحول آفرين را نوعي جهاد خواندند و با تبيين وظايف سه قوه و دستگاههاي مختلف افزودند: اگر همه مسئولان و دستگاهها همت كنند در 2 يا 3 سال آينده نشانه هاي محسوس و شوق آفرين اجراي سياستهاي كلي اصل 44 آشكار
مي شود و اميدواري به آينده روشنِ كشور افزايش مي يابد.
ايشان تغيير برخي ساختارها، قوانين و نقش هاي دستگاهها را لازمه اجراي سياستهاي كلي اصل 44 برشمردند و افزودند: تلاش براي ايجاد اين تغييرات از وظايف حتمي قواي سه گانه و همه دستگاههاي كشور است و همه فعاليتها و برنامه ريزيهاي اقتصادي بايد در چارچوب سياستهاي اصل 44 صورت گيرد.
حضرت آيت الله خامنه اي تحولات اقتصادي بوجود آمده پس از انقلاب را متناسب با تحولات بسيار عميق سياسي اجتماعي در كشور ندانستند و افزودند: البته در زمينه اقتصادي نيز كارهاي بسيار مهمي انجام شده، اما بايد با افزايش محسوس درآمد سرانه، رشد توليد ناخالص ملي، حضور در رقابتهاي اقتصادي بين المللي، رفع فقر و محروميت و برقراري عدالت، الگوي موفقي از اقتصاد به جهان عرضه مي كرديم و كارآمدي كشور در جهت رشد و رونق اقتصادي و تأمين عدالت را، برجسته تر به دنيا نشان مي داديم.
رهبر معظم انقلاب افزايش ثروت ملي و برقراري عدالت اجتماعي را دو پايه اساسي اقتصاد اسلامي برشمردند و تأكيد كردند: هر روش، توصيه و نسخه اقتصادي كه اين دو هدف را تأمين كند مورد قبول است
بقيه از صفحه اول
و هر طرح و بحث ديگري كه به افزايش ثروت ملي و عدالت اجتماعي بي توجه باشد، به درد كشور و مردم نمي خورد.
رهبر انقلاب اسلامي در تبيين اهميت و ضرورت اجراي سياستهاي كلي اصل 44، توليد ثروت را شرط لازم براي رفع فقر و محروميت دانستند و افزودند: براي افزايش ثروت ملي، بايد راه سرمايه گذاري و توليد اقتصادي براي همه مردم هموار شود و نيروهاي جوان تحصيل كرده و مديران لايق بتوانند در پرتو حمايتهاي دستگاههاي مختلف، طرحهاي بزرگ و ثروت آفرين را اجرا كنند.
ايشان، جهت گيري اقتصادي قانون اساسي را معتدل، هوشيارانه و منصفانه ارزيابي كردند و با اشاره به تقسيم فعاليتهاي اقتصادي كشور در اصل 44 به سه بخش دولتي - تعاوني و خصوصي افزودند: براساس شروط مندرج در ذيل اصل 44، مبناي معتبر بودن و هدف اصلي اين تقسيم بندي، رشد و رونق اقتصادي كشور است بنابراين در هر زماني، اين هدف اصلي بايد مورد توجه باشد.
حضرت آيت الله خامنه اي ضرورتهاي جنگ تحميلي و اوضاع خاص دهه اول انقلاب را عامل گسترش بيش از حد مالكيت هاي دولتي در ده سال اول انقلاب برشمردند و خاطرنشان كردند: اين روند، در دهه هاي دوم و سوم نيز با افزايش فراوان شركتهاي دولتي و خودداري از واگذاري بنگاههاي دولتي به مردم ادامه يافت و در نتيجه مالكيتهاي دولتي برخلاف اصل 44 قانون اساسي، در عمل، روز به روز گسترده تر شد و درآمدهايي كه بايد در خدمت رونق توليد و گردش صحيح ثروت در كشور قرار مي گرفت، صرف كارهاي اسراف آميز و بيهوده شد و اقتصاد كشور لطمه ديد.
ايشان در ادامه تبيين ضرورت و اهميت اجراي سياستهاي كلي اصل 44 قانون اساسي به لزوم سرمايه گذاري هاي عظيم براي تحقق اهداف سند چشم انداز اشاره كردند و افزودند: اينگونه سرمايه گذاريها از عهده دولت خارج است ضمن اينكه دولت در حوزه هاي راهبردي و فناوريهاي پيشرفته وظايف سنگيني برعهده دارد كه بخش خصوصي وارد آنها نمي شود و دولت بايد در اين حوزه ها تمركز كند.
رهبر انقلاب اسلامي با اشاره به برخي دغدغه هاي موجود درباره تأمين عدالت اجتماعي افزودند: البته برخي بيگانگان در تبليغات آشكار يا تعاملات ديپلماتيك سعي مي كنند در شرايط فعلي دولت را مسئول اين وضع جلوه دهند اما اين مشكل در طول سالهاي گذشته به وجود آمده زيرا خط و روش غلط بوده و به اصل 44 قانون اساسي كم توجهي شده است.
حضرت آيت الله خامنه اي در تبيين اهداف اصلي اجراي سياستهاي كلي اصل 44 تأكيد كردند: آزاد شدن دولت از فعاليتهاي اقتصادي غير ضرور باز شدن حقيقي راه براي سرمايه گذاري در عرصه اقتصادي كشور، تكيه بر تعاون و گسترش چتر حمايتي شركتهاي تعاوني برروي قشرهاي ضعيف، پرداختن دولت به نقش حاكميتي، سياستگذاري و هدايت مشخص شدن چگونگي مصرف درآمدهاي ناشي از واگذاري بنگاههاي دولتي، و تأكيد بر الزامات دولت در امر واگذاري، اصلي ترين و مهمترين اهداف سياستهاي ابلاغي است.
ايشان با استقبال از طرح سهام عدالت و برخورداري دو دهك پايين جامعه از اين سهام خاطرنشان كردند: اجراي سياستهاي كلي اصل 44 به معناي چوب حراج زدن به ثروت عمومي كشور نيست بلكه به معناي تبديل دارايي كم بازده به ثروتي پراثر و پيش برنده اقتصاد كشور با جهت گيري به سمت قشرهاي محروم جامعه است.
رهبر معظم انقلاب اسلامي توليد ثروت از راه قانوني و مشروع و بدون ايجاد فساد را از ديدگاه اسلام ممدوح و پسنديده دانستند و افزودند: توليد هر ثروتي به معناي ثروتمند شدن جامعه است و اگر اين توليد ثروت با قصد كارخير، كمك به پيشرفت كشور و كمك به محرومان باشد حسنه نيز محسوب مي شود بنابراين نبايد اينگونه القاء شود كه نظام اسلامي مخالف ثروت و توليد آن است.
رهبر انقلاب اسلامي، مبارزه جدي با مفاسد اقتصادي را مكمل توليد ثروت از راه قانوني و مشروع خواندند و تصريح كردند: مبارزه با مفاسد اقتصادي زمينه ساز رقابت سالم اقتصادي و اجراي سياستهاي كلي اصل 44 است. ايشان در همين زمينه، شفاف سازي قوانين و اصلاح مقررات و روشها را از الزامات مبارزه با مفاسد اقتصادي دانستند و خاطرنشان كردند: بايد دولت، مجلس و قوه قضاييه به اين الزامات پايبند باشند.
حضرت آيت الله خامنه اي با اشاره به مخالفان خارجي و داخلي اجراي سياستهاي كلي اصل 44، تلاش براي عملي شدن اين سياستها را نوعي جهاد برشمردند و افزودند: برخي به دليل مخالفت با شكوفايي اقتصادي و پيشرفت نظام اسلامي، با اجراي اين سياستها مخالفند، اين افراد كه عمدتاً از بيگانگان هستند تلاش مي كنند با ضعيف نگه داشتن اقتصاد ايران، در مواقع لزوم، با اهرم اقتصادي به نظام اسلامي فشار وارد كنند. ايشان با اشاره به مخالفان داخلي اجراي سياستهاي كلي اصل 44 خاطرنشان كردند: بيشتر اين مخالفان افرادي هستند كه با اجراي اين سياستها، منافعشان قطع و يا اختيارات مديريتي آنان محدود خواهد شد.
حضرت آيت الله خامنه اي، پس از تبيين اهداف و اهميت تعيين كننده سياستهاي كلي اصل 44، به تشريح وظايف قواي سه گانه و دستگاههاي مختلف در اين زمينه پرداختند و تأكيد كردند: مطالعه ابعاد كار، مشورت با افراد صاحبنظر و پرهيز از شتاب زدگي مهم است اما به هر حال بايد روند اجراي سياستهاي كلي اصل 44 سرعت گيرد و مسئولان و مديران بخشهاي مختلف دولت، با جديت و تدوين برنامه زمان بندي شده، كار را پيگيري كنند.
ايشان تدوين و تصويب قوانين لازم در مجلس، حمايت كامل قضايي از مالكيتهاي قانوني و مشروع و تشكيل دادگاههاي تخصصي در اين زمينه، در نظر گرفتن توأمان بندهاي مختلف سياستهاي كلي اصل 44 به عنوان يك پيكره واحد، اطلاع رساني دقيق و كامل به مردم و فعالان بخش خصوصي و شفاف سازي مقررات براي جلوگيري از هرگونه سوءاستفاده را از ديگر لوازم اساسي اجراي سياستهاي اصل 44 خواندند و در پايان سخنانشان تأكيد كردند: در پرتو همت رؤساي سه قوه و همه مسئولان، نشانه هاي محسوس اجراي سياستهاي كلي اصل 44 قانون اساسي، در 2 يا 3 سال آينده آشكار و همه به آينده روشن كشور اميدوارتر خواهند شد.
در اين ديدار معاونان رئيس جمهوري، شماري از وزرا و مسئولان وزارتخانه ها، استانداران سراسر كشور، هيأت رئيسه مجلس، رؤساي كميسيونهاي مجلس و اعضاي كميسيون بررسي الزامات اجراي سياستهاي كلي اصلي 44 قانون اساسي مجلس و برخي از نمايندگان مجلس، معاون اول قوه قضاييه و مسئولان عالي قضايي، جمعي از اعضاي مجمع تشخيص مصلحت، دبير شوراي عالي امنيت ملي،رئيس مركز تحقيقات استراتژيك مجمع تشخيص مصلحت نظام، رئيس و معاونان صدا و سيما، رئيس شوراي راهبردي سياست خارجي، شهردار تهران، جمعي از مسئولان بنياد شهيد و امور ايثارگران، بنياد مستضعفان، ستاد اجرايي فرمان امام،اتاق بازرگاني، اتاق تعاون، خانه كارگر،جامعه كارفرمايان، انجمن اسلامي اصناف، مؤسسه توسعه صنعت سرمايه گذاري ايران، آستان قدس رضوي و آستان عبدالعظيم حسني حضور داشتند.]]>
</TEXT>
</DOC>
<DOC>
<DOCID>HAM2-851201-074</DOCID>
<DOCNO>HAM2-851201-074</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لاريجاني امروز به وين مي رود
آخرين رايزني ها پيش از ارائه گزارش البرادعي]]>
</TITLE>
<TEXT>
<![CDATA[گروه سياسي- در حالي كه مقامات آژانس بين المللي انرژي اتمي از ارائه گزارش دبيركل آژانس به شوراي امنيت درباره واكنش ايران به قطعنامه 1737 ظرف فردا و يا جمعه خبر مي دهند، علي لاريجاني دبير شوراي عالي امنيت ملي امروز با دبيركل آژانس بين المللي انرژي اتمي در وين ديدار مي كند.
علي اصغر سلطانيه، سفير ايران در آژانس در گفت وگو با ايرنا در وين تصريح كرد: لاريجاني امروز(سه شنبه)در رأس هيأتي به اتريش سفر خواهد كرد تا با البرادعي ديدار و درباره روند پرونده هسته اي ايران گفت وگو كند. ايسنا نيز گزارش داد اين ديدار به درخواست البرادعي براي گفت وگو درباره ايده  وي مبني بر تعليق همزمان تحريم ها و غني سازي اورانيوم از سوي جامعه  بين المللي و ايران انجام مي گيرد.
اين مذاكره در حالي انجام مي شود كه فردا(چهارشنبه)ضرب الاجل قطعنامه  1737 شوراي امنيت مبني بر تعليق غني سازي اورانيوم در ايران به پايان مي رسد و قرار است البرادعي درباره  پايبندي ايران به اين قطعنامه به 15 عضو شوراي امنيت و 35 عضو شوراي حكام آژانس بين المللي انرژي اتمي به طور موازي گزارش دهد.
در اين سفر لاريجاني علاوه بر ديدار با البرادعي با وزير خارجه بلژيك نيز در وين ملاقات خواهد كرد.البرادعي همچنين قرار است درباره گزارش خود با بان كي مون، دبيركل سازمان ملل كه روز جمعه در وين خواهد بود، گفت وگو كند.
در همين حال يكي از مسئولين مطبوعاتي آژانس در گفت وگو با ايرنا در وين تأكيد كرد: تلاش بر اين است كه گزارش تا فردا آماده شود اما چنانچه گزارش مذكور تا اين زمان آماده نشود ارايه آن به روز جمعه موكول خواهد شد. همچنين يك مقام در دفتر مارك گازدكي، سخنگو و مدير بخش اطلاعات آژانس بين المللي انرژي اتمي نيز در گفت وگو با خبرگزاري مهر ضمن تصريح بر اين كه گزارش البرادعي فردا يا جمعه منتشر خواهد شد درباره اين كه آيا آژانس پيشنهاد جديدي را براي حل برنامه هسته اي ايران از جمله طرح مربوط به سولانا دريافت كرده است، گفت: تاكنون هيچ اظهارنظري درباره ايران از جانب آژانس دريافت نشده است.
برخورد سرد با گزارش
در چنين شرايطي ديپلمات هاي سازمان ملل از احتمال برخورد سرد شوراي امنيت با گزارش البرادعي خبر مي دهند.سخنگوي هيأت نمايندگي آمريكا در سازمان ملل در اين رابطه گفت: احساس من اين است كه توقع زيادي از گزارش البرادعي در شوراي امنيت وجود ندارد.
بنيامين چانگ همچنين گفت: تلاش هاي آمريكا در حال حاضر بر روي اطمينان از اين امر متمركز شده است كه تحريم هاي قطعنامه 1737 به طور كامل اجرا شود. همچنين لي جونهوا، يكي از اعضاي هيأت چين در سازمان ملل نيز گفت: واكنش ابتدايي به گزارش البرادعي بر عهده پايتخت ها خواهد بود.
مخالفت آلمان با تشديد تحريم ها
فرانك والتر اشتاين ماير، وزير خارجه آلمان هم در گفت وگو با روزنامه هندلزبلات ضمن مخالفت با تشديد فشار تحريم ها بر ضد ايران تصريح كرد: دولت آلمان با هرگونه تشديد عجولانه تحريم ها  عليه ايران مخالف است، چراكه با ديپلماسي صبر در برابر ايران مي توان به نتيجه رسيد. اشتاين ماير كه كشورش رياست دوره اي اتحاديه اروپا را برعهده دارد، افزود: آخرين قطعنامه شوراي امنيت هيچ گونه مكانيزمي را براي تشديد تحريم ها عليه ايران در صورت عدم اجراي قطعنامه پيش بيني نكرده است.]]>
</TEXT>
</DOC>
<DOC>
<DOCID>HAM2-851201-075</DOCID>
<DOCNO>HAM2-851201-075</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[مجلس شوراي اسلامي: نخبگان سياسي و علمي تركيه در نشست صميمانه با رئيس مجلس شوراي اسلامي تقويت روابط تهران و آنكارا را به سود ثبات منطقه ارزيابي كردند. به گزارش پايگاه اطلاع رساني خانه ملت، در پي سفر غلامعلي حداد عادل رئيس مجلس شوراي اسلامي به تركيه جمعي از نخبگان سياسي، فرهنگي و علمي اين كشور در ديدار با حداد عادل با تاكيد بر نقش مهم ايران در منطقه و جهان، تقويت روابط تهران و آنكارا را به نفع ثبات و امنيت منطقه ارزيابي كردند. در اين نشست كه در آنكارا پايتخت اين كشور برگزار شد، در باره اشتراكات فرهنگي، تاريخي و سياسي دو كشور گفتگو و اعلام شد كه ايران و تركيه همانند هم از تحولات منطقه تاثير مي پذيرند.
شوراي نگهبان:آيت الله محمد يزدي گفت: وظيفه روحانيت در عصر غيبت، حفظ احكام و مدارك ديني، مبارزه با بدعتها و صيانت از احكام و حكومت اسلامي است. عضو فقهاي شوراي نگهبان اضافه كرد: روحانيت در مقايسه با ديگر قشرهاي جامعه بيشترين آمار شهدا را به خود اختصاص داده است.
مجلس شوراي اسلامي: مخبر كميسيون امنيت ملي و سياست خارجي مجلس با اعلام خبر ورود هياتي عاليرتبه از شوراي فدراسيون و دوماي روسيه به تهران اعلام كرد كه محور مذاكرات اين هيات با مقامات ايراني گسترش روابط پارلماني و همكاري هاي اقتصادي و بين المللي است. كاظم جلالي با اعلام اين خبر سفر اين هيات را بويژه در شفاف سازي مواضع هسته اي تهران موثر خواند.]]>
</TEXT>
</DOC>
<DOC>
<DOCID>HAM2-851201-076</DOCID>
<DOCNO>HAM2-851201-076</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معارفه وزير جديد دادگستري برگزار شد
نخستين توصيه رئيس قوه قضائيه به الهام]]>
</TITLE>
<TEXT>
<IMAGE>/1385/851201/news/014748.jpg</IMAGE>
<![CDATA[
گروه سياسي- رئيس قوه قضائيه روز گذشته به وزير جديد دادگستري توصيه كرد در دو محور مبارزه با مفاسد و حمايت از سرمايه گذاري سالم و حقوق اقتصادي مردم فعاليت كند. مراسم معارفه غلامحسين الهام، وزير دادگستري صبح ديروز با حضور رئيس قوه  قضائيه و رئيس جمهوري و تني چند از وزراي دولت، نمايندگان مجلس شوراي اسلامي و مسئولان عالي قضائي در محل حوزه رياست قوه قضائيه برگزار شد.
آيت الله سيد محمود  هاشمي شاهرودي در آيين معارفه غلامحسين الهام وزير جديد دادگستري به دو محور مبارزه با مفاسد و حمايت از سرمايه گذاري سالم و حقوق اقتصادي مردم اشاره كرد و گفت: عدم توجه به محور مبارزه با مفاسد، مانع از رونق اقتصادي و تحقق رقابت هاي سالم اقتصادي مي شود و به گسترش بي عدالتي كمك مي كند.
به گزارش ايرنا، هاشمي  شاهرودي يكي از وظايف اصلي همه قوا و بخصوص قوه قضائيه را مبارزه با مفاسد دانست و گفت: محاكم و دادگستري ها با اختيارات ويژه اي كه دارند، بايد اين وظيفه را به گونه اي درست انجام دهند كه شيوه مبارزه با فساد، به فساد ديگري منجر نشود. رئيس قوه قضائيه با قدرداني از خدمات مرحوم جمال كريمي راد وزير فقيد دادگستري، گفت: وزير دادگستري در هماهنگي ميان قواي سه گانه و حل مشكلاتي كه نياز به تعامل سه قوه دارد، نقش اساسي ايفا مي كند.
 هاشمي شاهرودي گفت: تبديل اين سياست ها به لايحه، ساختار و مقررات از جمله وظايف اصلي وزير دادگستري است و بحث هايي چون بودجه از جمله موضوعات پشتيباني در وزارت دادگستري است.
به گزارش ايسنا، غلامحسين الهام نيز در اين مراسم با گراميداشت ياد جمال كريمي راد وزير دادگستري پيشين، گفت: از حسن ظن و اعتماد ويژه  رئيس قوه  قضائيه، رئيس جمهوري و مجلس شوراي اسلامي بر خود احساس سنگيني مي كنم و ضمن سپاس از خداوند متعال براي انجام اين مسئوليت پاسخي درخور اين اعتماد استعانت مي جويم و به خدا پناه مي جويم، ان شاءالله خداوند توفيق دهد، شرمنده چنين شرايط و مسئوليتي نشوم.
وزير دادگستري در ادامه اظهار داشت: هر دو قوه قضائيه و مجريه در جهت مبارزه با مفسدان و استفاده از فرصت مردمي و اعتماد به مردم در همه عرصه ها حركت مي كنند و بحمدالله مجلس خصوصا كميسيون قضائي و اصل نود فرصت بيشتري را پيش روي ما قرار مي دهد. الهام تأكيد كرد: امروز به قطع مي دانم كه هر دستي را كه دست مفسدان را از چپاول اموال عمومي قطع كند با هزينه شرعي و مناسب دولت آن را طلا خواهد گرفت و دست قضاتي كه شجاعانه براي قطع فساد از زندگي مردم تلاش مي كنند خواهد بوسيد.]]>
</TEXT>
</DOC>
<DOC>
<DOCID>HAM2-851201-077</DOCID>
<DOCNO>HAM2-851201-077</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[واكنش مثبت ايران به اظهارات رايس
پيگيري آزادي ديپلمات هاي ايراني]]>
</TITLE>
<TEXT>
<![CDATA[منوچهرمتكي، وزيرخارجه روز گذشته در جريان ديدار با اشرف جهانگير قاضي، نماينده ويژه دبيركل سازمان ملل در امور عراق خواهان پيگيري جدي موضوع ديپلمات هاي ربوده شده ايراني در عراق از سوي دبيركل سازمان ملل و تلاش وي براي آزادي آنها شد.
گروه سياسي - وزير خارجه اظهارات رايس مبني بر ضرورت تغيير 180درجه اي سياست هاي آمريكا نسبت به ايران را مثبت و دردست بررسي خواند.
منوچهرمتكي روزگذشته درجريان نشست مطبوعاتي مشترك با همتاي عماني خود درتهران كه ايرنا خبرآن را منتشركرد بابيان اينكه اظهارات روزهاي اخير رايس به گونه اي كه دررسانه ها منعكس شده اظهارات و مواضع جديدي است، گفت: ما اين اظهارات را با نگاه مثبت دردست بررسي داريم و نتيجه بررسي ها را بعد ازدريافت دقيق مطالب اظهارشده اعلام خواهيم كرد. متكي همچنين درارتباط با آخرين تحولات پرونده هسته اي تصريح كرد: در ديدار هفته  گذشته  لاريجاني وسولانا در مونيخ، اين تفاهم به دست آمد كه گفتگوهاي طرفين از جايي كه قطع شده ازسرگرفته شود.
به گزارش مهر، وي درباره پيشنهاد موسوم به پيشنهاد سولانا براي حل مسئله هسته اي ايران كه متضمن حق غني سازي 4درصد براي تهران است، اظهار داشت: فكر مي كنيم در فضاي جديدي كه ايجاد شده و كشورهاي مختلف خواهان ازسرگيري مذاكرات هستند، اگر دخالت هاي سياسي مانع نشود، امكان اينكه مذاكراتي سازنده صورت گيرد و به نتايج مناسبي برسد وجود خواهد داشت. اين درحاليست كه 2روزقبل سيد محمدعلي حسيني، سخنگوي وزارت خارجه نيز ازاحياي مذاكرات لاريجاني و سولانا خبرداده بود.
ايسنا نيزگزارش داد در اين نشست خبري وزيرخارجه عمان ضمن حمايت از برنامه هسته اي ايران گفت: در شرايط فعلي بركسي پوشيده نيست كه برنامه هسته اي ايران صلح آميزاست و هيچ نشانه اي مبني برنظامي بودن آن وجود ندارد.
يوسف بن علوي با بيان اينكه ما به عملكرد برنامه هسته اي ايران اعتماد داريم تصريح كرد: روابط تاريخي ميان كشورهاي منطقه در دو سوي خليج فارس روابطي پيوسته و بسيار عميق تر از سياست هاي موسمي و گذرا است. وي افزود: تلاشهاي دشمنان براي اعمال فشارهاي سياسي نمي تواند مانع از پيوند كشورهاي شوراي همكاري خليج فارس و ايران شود، چرا كه هيچ اختلافي بين دو طرف وجود ندارد.
بن علوي در عين حال ضمن استقبال از بر قراري همكاري هاي هسته اي ميان ايران  و كشورهاي حاشيه خليج فارس تأكيدكرد: استفاده از فناوري هسته اي مورد نياز كشورهاي عربي و اسلامي است اما نكته اي كه بايد مورد توجه قرارگيرد، ايجاد اعتماد براساس
ان پي تي است.]]>
</TEXT>
</DOC>
<DOC>
<DOCID>HAM2-851201-078</DOCID>
<DOCNO>HAM2-851201-078</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در گفت وگوي همشهري با سيداحمد خاتمي عنوان شد
تركيب احتمالي هيأت رئيسه مجلس خبرگان]]>
</TITLE>
<TEXT>
<![CDATA[گروه سياسي - اولين اجلاس رسمي چهارمين دوره مجلس خبرگان امروز با پيام مقام معظم رهبري در محل سابق مجلس شوراي اسلامي آغاز به كار خواهد كرد.
آيت الله سيداحمد خاتمي عضو دوره سوم و چهارم مجلس خبرگان در گفت وگو با همشهري ضمن اشاره به برگزاري انتخابات هيأت رئيسه اين مجلس پيش بيني كرد كه آيت الله مشكيني كماكان به عنوان رئيس باقي بماند و آقايان هاشمي رفسنجاني و محمد يزدي به عنوان نواب رئيس اول و دوم برگزيده شوند. وي تصريح كرد البته بايد منتظر ماند و ديد كه نمايندگان اين دوره چه تصميمي را در اين زمينه اتخاذ خواهند كرد.
عضو هيأت رئيسه دوره گذشته مجلس خبرگان ادامه داد: آيت الله يزدي ازجمله كانديداهاي نايب رئيس شدن مي باشند و باتوجه به داشتن پيشينه نمايندگي مجلس شوراي اسلامي، رياست قوه قضائيه و قبل از همه اينها پيشينه افتخارآميز همراهي با امام عظيم الشأن گزينه بسيار مناسبي براي نيابت رياست به شمار مي آيند.
وي افزود: همه دوره هاي مجلس خبرگان ازجمله دوره چهارم از اين جهت كه مجلس خبرگان رهبري مربوط به اساسي ترين ركن نظام است،  از اهميت ويژه اي برخوردار است ولي در دوره جديد به نظر مي رسد كه باتوجه به استقبال بسيار باشكوه و ارزشمند مردم عزيز ما از انتخابات خبرگان، اين دوره از توجه بيشتر مردم برخوردار است و ازاين رو منتخبان اين دوره خبرگان، حضور فعال تري در مرحله سياسي و فرهنگي كشور خواهند داشت.
خاتمي همچنين با اشاره به اين كه جلسه افتتاحيه با هيأت رئيسه سني شكل خواهد گرفت آيت الله مشكيني و آيت الله ميرمحمدي را رئيس و نايب رئيس ابتدايي جلسه افتتاحيه عنوان كرد و افزود: همانند دوره هاي گذشته پس از پيام مقام معظم رهبري، گزارش دبير محترم شوراي نگهبان را خواهيم داشت. همچنين كميته پنج نفره اي نيز براي تهيه بيانيه پاياني شكل خواهد گرفت و اعضاي كميسيون ها نيز در اين اجلاس انتخاب خواهند شد.
امام جمعه موقت تهران با اشاره به اين كه مقام معظم رهبري در بهترين وضعيت جسمي قرار دارند، شايعه بيماري ايشان را دقيقا برخاسته از راديوها و سايت هاي بيگانه براي ايجاد جنگ رواني دانست و عنوان كرد كه در حال حاضر اين توطئه خنثي شده است.
وي در پايان با اشاره به برخي تحليل ها درمورد فراكسيون بندي در مجلس خبرگان تصريح كرد: برخي از تحليلگران مجلس خبرگان را نشناخته اند و سخن از فراكسيون هاي مختلف در اين مجلس دارند كه اين امر ناشي از آن است كه آنان به اشتباه تركيب مجلس خبرگان را مانند برخي از مجامع حزبي مي دانند، درحالي كه تركيب خبرگان علمايي بوده و فراتر از برخي جريانات و فراكسيون بندي هاي خاص است.]]>
</TEXT>
</DOC>
<DOC>
<DOCID>HAM2-851201-079</DOCID>
<DOCNO>HAM2-851201-079</DOCNO>
<ORIGINALFILE>/1385/851201/news/_siasi.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[انتقاد هاشمي رفسنجاني از روسيه]]>
</TITLE>
<TEXT>
<![CDATA[ايرنا: آيت الله اكبر  هاشمي  رفسنجاني، رئيس مجمع تشخيص مصلحت نظام از تأخير روسيه در تكميل نيروگاه اتمي  بوشهر انتقاد كرد و گفت: قدرتهاي فرامنطقه اي با سيطره بر نهادهاي بين المللي تلاش دارند حق مسلم ايران را ناديده بگيرند و توقع از دوستان اين است كه مانع اين گونه اقدامات شوند.
هاشمي  رفسنجاني روز گذشته در ديدار مارگليف، رئيس كميسيون امور بين المللي شوراي فدراسيون روسيه، تلاش آمريكا را براي تك قطبي  كردن نظام بين الملل، محكوم به شكست دانست و همسويي  منافع جمهوري اسلامي  ايران و روسيه را در مسايل منطقه اي عاملي مهم براي گسترش روابط دو كشور عنوان كرد.
رئيس مجمع تشخيص مصلحت نظام اظهار اميدواري كرد، سخنان اخير رئيس جمهوري روسيه در اجلاس امنيتي مونيخ، رويكردي جديد براي مقابله با سياست هاي توسعه طلبانه آمريكا در منطقه باشد.
وي تأكيد كرد: جمهوري اسلامي  ايران اعتقاد دارد كشورهاي حاضر در منطقه خود مي توانند سيستم امنيتي مناسبي براي حفظ آرامش ايجاد كنند.]]>
</TEXT>
</DOC>
<DOC>
<DOCID>HAM2-851201-080</DOCID>
<DOCNO>HAM2-851201-080</DOCNO>
<ORIGINALFILE>/1385/851201/news/_ydasht.htm</ORIGINALFILE>
<ISSUE>سه شنبه 1 اسفند 1385 - سال چهاردهم - شماره4211 - Feb 20, 2007</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اميد تازه]]>
</TITLE>
<TEXT>
<![CDATA[روند اجرايي سياست هاي اصل 44 قانون اساسي با ورود دوباره رهبري عالي نظام به موضوع، نقطه عطف تازه اي را تجربه مي كند.
اين روند كه از آغاز با موانع و عوارض بسياري روبرو بود در ماه هاي اخير مي رفت تا تبديل به حركت كندي شود كه در هزارتوي دالانهاي بوروكراتيك به تدريج انرژي خود را از دست مي دهد و سرانجام در نقطه اي نامطلوب متوقف مي شود. اما ورود پرنشاط، بي پيرايه و قاطع رهبري به موضوع و تاكيدات و اشارات روشن ايشان به وظايف بخش هاي مختلف حكومت در اين زمينه، زدودن پاره اي پيرايه هاي ذهني از فضاي واگذاري بخشهاي بزرگ اقتصاد ملي به مردم و ترسيم افق روشن و آرامش بخش اين حركت و توجه دادن دست اندركاران به ايستگاه آخر و استقرار و ثبات ناشي از تحقق اهداف اجراي درست و به موقع اين برنامه، بار ديگر اميد را در ميان آنان كه از اتلاف منابع عظيم ملي، راكدماندن سرمايه هاي ارزشمند فكري، خلاقيت هاي فردي و استيلاي طولاني تصدي گري ناكارآمد دولتي بر اقتصاد ملي و ... رنج مي برند و از بروز اراده اي موثر براي شكستن انحصارات و تصدي گري هاي ناكارآمد، برهم زدن نظم موميايي بازدارنده زايندگي ملي در عرصه هاي گوناگون و برنامه ريزي براي آزادكردن همه انرژي و سرمايه هاي مادي و انساني و در نتيجه ايجاد تحولي عظيم در حيات اجتماعي كشور، به وجد آمده بودند، زنده كرد.
آيت الله خامنه اي در سخنان ديروز خود تصريح كردند هدف اين برنامه توليد ثروت است، توليد ثروت به هر ميزان براي مملكت و منافع ملي مفيد است، توليد ناخالص ملي بايد افزايش يابد، حضور ما در رقابت هاي اقتصادي بين المللي بايد پررنگ باشد.رهبري بر حمايت كامل قضايي از مالكيت هاي قانوني و مشروع تاكيد كردند و بر ضرورت تغيير پاره اي قوانين يا وضع قوانين جديد براي تسهيل اجراي اين روند پاي فشردند.
اين صراحت و اين تاكيد قابل تأويل نيست. در حفاظت و حراست از منابع و منافع ملي نمي توان باريك بين تر، دلسوزتر و يا جدي تر از رهبري نظام بود. نمي توان به بهانه هاي مقدس و با طرح دغدغه هاي غيرواقعي، از تحقق اين تنها راه نجات اقتصاد كشور خودداري كرد.
البته همه موانع ناشي از سوءبرداشت ها، بدفهمي ها يا خداي نكرده مقاومت هاي منفي نيست. علي الاصول پاره اي موانع و عوارض طبيعي نيز بر سر راه اين تحول عظيم وجود دارد كه مي بايد با درايت و دورانديشي و البته با سرعت برطرف شود. براي انجام اين تحول بزرگ نمي توانيم تا پايان تاريخ معطل بمانيم.
اما آنچه غيرقابل گذشت و اغماض است اراده عدم همراهي با اين حركت عظيم(با هر نيت و به هر بهانه باشد)است كه يقينا در مقطعي مورد بازخواست و برخورد قرار خواهد گرفت.]]>
</TEXT>
</DOC>
<DOC>
<DOCID>HAM2-851201-081</DOCID>
<DOCNO>HAM2-851201-081</DOCNO>
<ORIGINALFILE>/1385/851201/world/_asib.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نقشه اي براي لذت بردن از زندگي]]>
</TITLE>
<TEXT>
<IMAGE>/1385/851201/world/010248.jpg</IMAGE>
<![CDATA[
مهناز طالبي
در مديريت بهره وري با توجه به منابعي كه در اختيار داريد با بهترين نحوه استفاده از آنها در مورد رفع نيازها و احتياجات برمي آييد. در خانواده هم منابعي از قبيل زمان، فضا، تجهيزات و آدمهايي براي انجام كارها وجود دارد. طرح برنامه براي استفاده صحيح از اين منابع را بهره وري خانواده مي نامند. سرنوشت يك خانواده همان اندازه كه به قواعد، ارتباطات و نظام خانوادگي بستگي دارد، به نقشه هاي بهره وري نيز مربوط است.
بهره وري از اين نظر مورد نياز است كه زندگي ديگران را بهبود بخشد. البته هر چه خانواده بزرگتر باشد، بهره وري آن نيز پيچيده تر مي شود.
براي حداكثر استفاده از آنچه هر كس دارد، ابتدا بايد دانست كه چه چيزهايي وجود دارد. در اغلب موارد، بيشتر توانايي افراد خانواده- به ويژه كودكان- هدر مي رود، زيرا توانايي آنان واقعاً كشف نشده است. اگر كودكان اجازه داشته باشند يا تشويق شوند كه در سنين كودكي با تمام قوا در اختيار خانواده قرار بگيرند، پدر و مادر هم كمتر به ستوه مي آيند.
يكي از بهترين پاداش ها براي هر فرد انساني اين است كه سودمند و مفيد باشد. شما هرگز نمي فهميد كه فرزندتان تا چه حد مفيد است، مگر اينكه به او فرصت دهيد آنچه را كه قادر است به شما نشان دهد. هر فرد به مهم بودن و به حساب آمدن و همچنين احساس كمك كردن و مفيد بودن، نياز دارد. بچه اي كه بتواند خود را همانند فردي با ارزش و اهميت ببيند، اگر حس كند كه كسي به بعضي از كمكهاي او نيازمند است و اين كمكها صادقانه مورد توجه قرار مي گيرد و درباره اش به درستي داوري مي شود، مي تواند حس اهميت داشتن و با ارزش بودن را بدست آورد.
وقتي به آنچه كه بايد انجام شود واقف شويد، انتخاب بهترين فرد براي انجام كار، قدم بعدي و گاهي مشكل ترين قدم است. بعضي خانواده ها فقط با فرمان پدر و مادر اداره مي شود. در برخي نيز پدر و مادر هيچگاه تصميم نمي گيرند و تصميم گيري هميشه با فرزندان است. بسياري از خانواده ها هميشه روش اقتدار را به كار مي برند و يا هميشه راي گيري مي كنند و از اين قبيل. هر روش مناسب موقعيت خاصي است. آنچه مهم است اين است كه بهترين روش را كه مناسب آن موقعيت باشد، انتخاب كنيم. خانواده ها متوجه هستند كه در اوقات مختلف بايد از روش هاي مختلف استفاده كنند. خانواده هايي كه هميشه يك كار را به يك نفر ارجاع مي دهند، براي خود مشكل ايجاد مي كنند. تنوع در وظايف، مي تواند به ميزان زيادي از يكنواختي خسته كننده كارهاي خانوادگي بكاهد. طرح هاي خوب هم مي تواند مدت دار باشد: مثلاً يك هفته، يك سال، تا ساعت هشت امشب، تا وقتي پدر برگردد، يا وقتي كه قد شما سه سانتي متر بلندتر شود.
كارهاي سخت خانواده را مي توان با استفاده از راه هاي خلاق و شاد و متنوع به تفريح تبديل كرد. دقت كنيد از كسي كه كارهاي خسته كننده را بر عهده دارد نبايد متوقع باشيم كه به وقت انجام آنها شاد و خوشحال به نظر بيايد.
بعضي خانواده ها آنقدر وقت خود را صرف مشاغل خانوادگي مي كنند كه ديگر وقتي براي لذت بردن از يكديگر برايشان باقي نمي ماند. وقتي چنين حالتي پيش مي آيد، افراد خانواده به غلط متقاعد مي شوند كه خانواده محلي است كه در آن، بر دوش آنان باري سنگين گذاشته مي شود.
اگر مشكل خانوادگي شما اين است كه كسب و كار مانع حظ بردن از يكديگر شده، لازم است كه با دقت به اولويت و زمان بندي كارها بپردازيد. كارهاي خانوادگي را به دو گروه زماني اول و دوم تقسيم كنيد. مسلماً گروه اول اولويت دارند.(اگر بيش از پنج موضوع در اين گروه قرار داشته باشد، تعدادش بيش از حد است.)
گروه دوم، كار خوبي است كه اگر موقعيت اجازه دهد، مي توان آن را هم در برنامه قرار داد. در خانواده شما چه مقدار وقت براي تماس فردي با اعضاي خانواده مانده است؟ چه مقدار از اين وقت، شادي آفرين است و لذت بيشتري توليد مي كند؟ هر گاه متوجه شديد كه بيشترين وقت شما به كسالت و يا برخوردهاي ناخوشايند مي گذرد، حتما اشكالي در كار است. اين حالت موجب مي شود كه در افراد خانواده خود به چشم مزاحم بنگريد.
1 - زماني براي هر فرد كه تنها باشد: هر كس احتياج دارد كه وقتي را به تنهايي بگذراند. يكي از حرف هاي اندوهگين اكثر افراد خانواده اين است كه براي خود وقت و فرصت اختصاصي مي خواهند. هر عضو خانواده احتياج دارد كه محل يا فضايي را متعلق به خود بداند و در آن از استيلاي ديگران آسوده باشد. بزرگ يا كوچك بودن فضا مهم نيست، فقط تعلق داشتن به او مطرح است. احساس اين كه من جايي براي خود دارم بدين معني است كه من به حساب مي آيم.
2 - زماني براي بودن با افراد ديگر: در اينجا اين سوال مطرح است كه چگونه يك نفر مي تواند به ديگري مجال دهد كه او را بشناسد و چگونه هر يك از آنان با ديگري مشاركت و همراهي كند به طوري كه هر دو سود ببرند؟
لازم نيست بر سر اينكه چه كسي حق دارد براي ديگران تكليف معين كند، نزاع كنيد. اين عقيده كه تو بايد وضع خود را با وضع من مطابقت بدهي براي دو طرف گران تمام مي شود. اگر ما بخواهيم براي انجام كاري آنقدر صبر كنيم تا دو نفر احساساتشان مانند يكديگر بشود، بايد هميشه صبر كنيم.
اگر از ديگران بپرسيم كه در چه وضعي هستند و به آنان نيز موقعيت خود را بگوييم و بعد به گفت وگو درباره واقعيت موجود بپردازيم، نتيجه بهتري به دست مي آيد.
3 - زماني براي بودن با تمام اعضاي خانواده: براي فراهم آوردن چنين امكاني، اولين قدم اين است كه به اين نكته اهميت بدهيم و سپس راههاي تحقق آن را بيابيم. اگر مسائل مربوط به كارهاي خانوادگي بدون حضور تمام افراد خانواده انجام شود، احتمال سوءتفاهم چندين برابر مي شود. مهم اين است كه همه اعضاي خانواده از جريانات مطلع باشند و به جاي ارتباط درگوشي كه امكان ساختن شايعه و سوءظن را فراهم مي كند، تماس مستقيم داشته باشيم و واقعيت ها را خود بيازماييم. در خانواده هاي آشفته كه ارتباط درگوشي بسيار متداول است راه را براي انواع تعريف هموار مي كند. اين نوع خانواده ها در يك خانه زندگي مي كنند، اما خيلي تجربه واقعي با يكديگر ندارند و از حضور حقيقي يكديگر بي بهره اند و تصور زندگي خانوادگي بيشتر فريب است تا واقعيت. البته داشتن وقت گروهي، ضمانتي براي بهبود كارهاي خانوادگي نيست. مهم آن است كه زماني را كه شما به عنوان يك گروه با هم هستيد، چه پيش مي آيد آيا سكوت برقرار است؟ آيا از اين وقت براي آشنا تر شدن با بقيه افراد خانواده استفاده مي كنيد؟ درباره چه صحبت مي كنيد؟ آيا زماني است كه خوب گوش مي كنيد تا شادي ها، شكست ها، رنج ها و صدمه ها عيان مي شود؟ آيا براي نقشه هاي جديد و حل بحران هاي كنوني از اين فرصت استفاده مي كنيد؟
گردهمايي خانواده در پايان روز فرصتي است تا آنچه را كه در دنياي خارج از خانه اتفاق افتاده با يكديگر در ميان بگذارند و با يكديگر تجديد رابطه كنند و يك برنامه كامل تفاهم و رفع اختلافات را برگزار كنند.
آشنا شدن با نحوه استفاده از وقت و زمان يكي از عوامل موثر در هر ارتباطي است. هيچ دو نفري كاملا مثل هم از وقت استفاده نمي كنند. نحوه بهره گيري هر كس از زمان بستگي به آمادگي، دانش، انگيزه و علاقه او دارد. پيش بيني زمان براي اجراي تعهدات و دستورهاي برنامه امري اساسي است كه درك زمان بخش مهمي از پيش بيني زمان است. نگرش ها نسبت به زمان به مقدار زيادي بر كارآيي ما بر انجام كارها اثر مي گذارد. بي آن كه متوجه باشيم زمان، بر بسياري از افراد حكومت مي كند. متاسفانه بسياري از خانواده ها از كودكان مي خواهند، از زمان به نحو مفيدي استفاده كنند كه خود بزرگترها نمي توانند.
تمريني براي زندگي بهتر
1 - در حال حاضر قادر به چه كاري هستيد؟
2 - بنشينيد يك فهرست از تمام كارهايي كه بايد در خانواده شما انجام شود تهيه كنيد.
3 - آيا تمام كارهاي اساسي انجام نشده، يا شايد كارها بد انجام مي شود، يا تعداد زيادي كار بر دوش يك فرد و تعداد كمي بر دوش ديگران گذاشته شده است؟ اگر هر يك از اين موارد صحت داشته باشد، شخصي در خانواده شما و يا ديگران مزاحم و مانع كارش شده اند.
4 - چگونه تصميم مي گيريد كه چه كسي بايد يا مي تواند چه كاري انجام دهد و در چه زماني؟
5 - كارهاي خانوادگي گروه اول شامل چند موضوع مي شود؟
6 - دو روز را در نظر بگيريد: يك روز تعطيل آخر هفته و يك روز از روزهاي وسط هفته، چه مدت زماني را همه اعضاي خانواده در كنار هم هستيد؟
7 - در پايان هر روز امكاناتي را كه براي اوقات شخصي، دو نفري و گروهي داشته ايد محاسبه كنيد.
8 - در باره خود و ارتباطتان با زمان فكر كنيد. نگاهي به فهرست تقسيم وقت خود بيندازيد.]]>
</TEXT>
</DOC>
<DOC>
<DOCID>HAM2-851201-082</DOCID>
<DOCNO>HAM2-851201-082</DOCNO>
<ORIGINALFILE>/1385/851201/world/_asib.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[استحكام خانواده]]>
</TITLE>
<TEXT>
<![CDATA[لادن نصيري- براي محكم كردن چارچوب خانواده بهتر است كه به نكات زير توجه كنيم:
1 - بايد تمام قوانين و رفتارهايي را كه براي ديگري قابل تحمل نيست از دور خارج كرد. راه هاي زيادي براي آموزش و تربيت فرزندان بدون آنكه كوچكترين ضرري به چارچوب خانواده وارد شود وجود دارد.
2 - تلاش براي ايجاد تعادل. گاه بايد، پدر و مادر نقش خود را عوض كنند. مثلاً اگر شما خشن بوديد و پدر پذيراي فرزند بوده حالا شما با آغوش باز فرزند را بپذيريد و خشونت را به عهده پدر بگذاريد. اين يكي از روش هاي تربيتي خوب و مؤثر است زيرا بچه ها را در حالتي قرار مي دهيد كه نمي توانند حدس بزنند اين دفعه كدام يك از شما چه نقشي دارد.
3 - اجازه ندهيد كه فرزندتان بدون توجه و مشورت با شما تصميم بگيرد. شما و همسرتان هميشه اين جمله جادويي را بگوييد. در خصوص اين موضوع من و پدرت بايد با هم صحبت كنيم. لازم نيست هميشه نشان بدهيد كه موافق هستيد بايد نشان دهيد كه براي تأييد آن، نظر همسرتان هم شرط است.فقط با پيروي از چند نكته ريز، شما مي توانيد عشق و ميانه روي خود را در حالي كه فرزندتان را بزرگ مي كنيد حفظ نماييد.
الف- حس طنز داشته باشيد:در يك محيط خلوت با فرزندتان به حرف هاي خنده داري كه در موقع تنبيه به او گفتيد، بخنديد.
ب- مثل يك پيشرو رفتار كنيد: مي توانيد در شرايطي طرف مقابلتان را به طور هدفدار عصباني كنيد و سپس او را آرام كنيد تا بدين ترتيب حس وابستگي و علاقه را در او تشديد نماييد.
پ - از دادن پاسخ سريع خودداري كنيد: حتماً قبل از جواب دادن راجع به آن موضوع با همسرتان مشورت كنيد. مشورت با هم به بچه ها مي آموزد كه دو نفر بزرگ تر براي آنها تصميم مي گيرند.]]>
</TEXT>
</DOC>
<DOC>
<DOCID>HAM2-851201-083</DOCID>
<DOCNO>HAM2-851201-083</DOCNO>
<ORIGINALFILE>/1385/851201/world/_asib.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
پول و دوستي را با هم نياميزيد]]>
</TITLE>
<TEXT>
<![CDATA[رزيتا شاهرخ
يك راه حاضر آماده براي از دست دادن دوستانتان، پول قرض دادن به آنهاست. راه ديگري پول قرض ندادن به آنهاست. چقدر در دوستي تان صميمي هستيد، اما وقتي صحبت پول مي رسد، دوستي ها هميشه كنار رفته و نفس انسان ها جلو مي آيد. زماني كه در مورد پول يا مسايل مالي صحبت مي كنيد، هيچ گاه خوب تمام نمي شود. بارها در زندگي با اين مسئله روبه رو شده ايد كه دو مرد محترم و دو دوست صميمي چه طور به دشمنان خوني تبديل مي شوند. چرا؟ چون يكي از آنها پولي دارد كه متعلق به ديگري است، حال ممكن است اين پول قرض يا سود يك معامله بوده باشد. حتي اگر ساليان سال هم با هم دوست بوده باشيد اگر يكي از طرفين احساس كند كه معامله بدي با او مي شود، اين دوستي به كلي فراموش و نابود خواهد شد. در اينجا به دو اتفاق كه مي تواند دوستي را برهم زند اشاره مي كنيم.
اتفاق اول: شما به دوستتان پول قرض مي دهيد؛ برخي از مردم به ندرت روي حرفشان مي ايستند و به حرفشان عمل مي كنند. در بين برخي از انسان هاي عاقل و دانا نيز گاه به ندرت به كسي مي شود اعتماد كرد. به همين دليل گاهي پول قرض دادن به يك دوست يكي از دو نتيجه زير را در بر خواهد داشت:
1 - متوجه خواهيد شد كه آن پول را به او هديه داده ايد نه قرض، چون نمي بينيد كه قصد برگرداندن اين قرض را داشته باشد و شما هم قصد نداريد كه به زور آن پول را پس بگيريد.
2 - شما پولتان را از آن دوست پس مي گيريد و آن دوست را از دست مي دهيد. چون درگيرودار دعواها و مشاجرات سر پس گرفتن پول ممكن است توهين هاي زيادي هم به او كرده باشيد. در اين حالت شما پولتان را به دست آورده ايد، اما دوستي را از دست داده ايد كه حتي نمي داند چرا شما از دستش ناراحت هستيد. از طرف ديگر اين همان دوستي است كه قول و قرارهاي خود را فراموش كرده است، حالا بگوييد ارزش واقعي اين دوست چقدر است؟
جواب منفي بدهيد، اگر شما هم از آن دسته افرادي هستيد كه نمي توانيد خصوصيت دل رحمي را از خود دور كرده و عادت كرده ايد كه به همه آدم ها كمك كنيد، در اينجا چند توصيه برايتان داريم.
هر ميزان پولي كه قرض مي دهيد را به منزله پولي كه از دست مي دهيد بدانيد آن را به حساب سادگي خودتان بگذاريد به خاطر همين بيش از اندازه به كسي پول قرض ندهيد.از همان روز اول برنامه اي براي پس دادن پول تنظيم كنيد. آن را روي صفحه اي كاغذ نوشته و آن فرد را مجبور كنيد هر ماه طبق آن برنامه پول را به شما پس بدهد. تا زماني كه همه پول خود را پس نگرفته ايد، پول بيشتري به او قرض ندهيد.
اتفاق دوم: با دوستتان كاري را شروع مي كنيد. با بهترين دوستتان وارد كاري مي شويد، در ابتدا همه چيز خوب پيش مي رود. ممكن است در آن كار موفق شويد يا اين كه شكست بخوريد در هر دو حالت مشكلات آغاز خواهد شد. هر كدام از شما ممكن است اين پيروزي را نتيجه اعمال خودتان بدانيد و شكست را تقصير ديگري بيندازيد. در اين دو حالت يا پول وارد جيبتان مي شود يا پولتان را از دست مي دهيد. اينجاست كه بيشتر فكر حساب بانكي تان هستيد تا دوستانتان.
حتي ممكن است مشكلاتي كه وقتي در كار موفق مي شويد ايجاد مي شود بسيار بيشتر از زماني باشد كه شكست مي خوريد. چون آنجاست كه دعواها و مشاجرات سر پول شروع مي شود و هر كدام طلب پول بيشتري مي كنند. وقتي پول وسط باشد،بعضي خود را به هر زحمتي مي اندازند تا به آن برسند. حتي ممكن است خيلي چيزها را سر راه خود نابود كنند، مثل دوستي هايشان. وقتي در آن شكست مي خوريد هم وضعيت كاملاً مشخص است. اينجا هر كسي تقصير را گردن ديگري مي اندازد و پول از دست رفته خود را از او طلب مي كند.]]>
</TEXT>
</DOC>
<DOC>
<DOCID>HAM2-851201-084</DOCID>
<DOCNO>HAM2-851201-084</DOCNO>
<ORIGINALFILE>/1385/851201/world/_asib.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)292]]>
</TITLE>
<TEXT>
<IMAGE>/1385/851201/world/010272.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851201-085</DOCID>
<DOCNO>HAM2-851201-085</DOCNO>
<ORIGINALFILE>/1385/851201/world/_econw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگو با مدير طرح خط لوله هفتم سراسري و گازرساني به ايرانشهر
طرحي ملي و بين المللي]]>
</TITLE>
<TEXT>
<IMAGE>/1385/851201/world/010251.jpg</IMAGE>
<![CDATA[
محمد علي توحيد
طرح خط لوله سراسري هفتم به طول 902 كيلومتر گاز توليدي فازهاي 17 18، 19، و20پارس جنوبي را از بندر عسلويه در استان بوشهر به ايرانشهر در استان سيستان و بلوچستان انتقال مي دهد.
اين طرح از جمله طرح هاي ملي است كه هدف هاي اساسي را دنبال مي كند. خط لوله هفتم ضمن گذشتن از بخش وسيعي از شهر ها و روستا هاي كشور اهداف اقتصادي و سياسي چندگانه اي را در خود جاي داده است. گازرساني به نيروگاه ها، بخش هاي صنعتي و تأسيسات توليد محصولات پتروشيمي و ديگر واحد هاي صنعتي و تجاري و مصارف شهري و روستايي از يك سو، تحكيم اهداف توسعه مناطق جنوب و جنوب شرق كشور از بعد ملي و تحكيم روابط اقتصادي ايران با كشورهاي همسايه شرقي و جنوب شرق آسيا و ارتباط اقتصادي وسيع و نزديك با اين كشورها از بعد بين المللي دو كاركرد اصلي اين طرح است. با توافق اوليه نمايندگان سه كشور ايران، پاكستان و هند در مورد نحوه قيمت گذاري گاز صادراتي اهداف بين المللي اين طرح بيش از پيش قابل تحقق به نظر مي رسد. به گفته وزير نفت در مذاكرات تهران به رغم توافق قطعي تهران و اسلام آباد در مورد محاسبه قيمت و نهايي شدن دوطرفه اين مسئله به دليل عدم تصميم گيري قطعي طرف هندي پاسخ قطعي اين كشور به مهلت يك ماهه موكول شد. دو كشور ايران و پاكستان در واقع به دليل هماهنگي هاي قبلي براي اجراي اين طرح مقدمات اجرايي را فراهم كرده اند. براي آگاهي از ميزان پيشرفت اين طرح و نحوه اجراي آن با خسرو جناغي مدير اجرايي طرح خط لوله هفتم سراسري گفت وگو كرده ايم.
يكي از طرح هاي مهمي  كه امروز مطرح است و نقش مهمي  در تأمين انرژي داخلي كشور و كشورهاي همسايه دارد، طرح خط لوله سراسري هفتم است كه از استان هاي بوشهر، فارس، كرمان و سيستان و بلوچستان عبور مي كند.
طول خط لوله صلح در مجموع حدود 2 هزار و 600 كيلومتر است كه هزار و150 كيلومتر آن در خاك ايران قرار دارد و بر  اساس توافق هاي اعلام شده، هر يك از كشورهاي عضو بخشي از اين خط لوله را كه در خاك خويش است به طور مستقل طراحي و اجرا خواهند كرد.
طرح احداث اين خط لوله در ايران به ساليان گذشته بازمي گردد و ضرورت تأمين گاز مناطق شرق كشور احداث آن را ايجاب مي كرده است. در اين مدت مطالعات كارشناسي و بررسي هاي فني و مهندسي اوليه طرح انجام شد و با توجه به ضرورت توجيه اقتصادي و اهميت بحث صادرات در اين طرح و عدم موافقت هند در مورد قيمت گاز صادراتي اجراي آن به تأخير مي افتاد. اين تأخير موجب شد تا پس از توافق هاي دو كشور ايران و پاكستان و قطعي شدن بحث صادرات گاز به اين كشور دولت نهم تصميم به اجراي اين طرح با احتساب شرايط موجود گرفت.
به اين ترتيب با امضاي يك قرارداد در نيمه دوم خرداد ماه سال 84 بين شركت ملي گاز و قرارگاه سازندگي خاتم الانبياء طرح خط لوله سراسري هفتم عملياتي شد. بر اساس اين قرارداد پيمانكار مهندسي، خريد تجهيزات و ساخت(epc)خط لوله اي به طول 902 كيلومتر را با دو ايستگاه فشار در مدت سي ماه بايد احداث كند. به گفته مدير اجرايي اين طرح با توجه به اهميت موضوع مديريت مستقلي تحت عنوان مديريت طرح هاي ويژه(خط لوله سراسري هفتم گاز)براي اجراي اين طرح در شركت ملي گاز تشكيل شده تا طبق استاندارد هاي بين المللي بر عمليات فني و رفع موانع اجرايي براي پايان به موقع طرح نظارت كند.
جلوتر از برنامه
مهندس خسرو جناغي مدير اجرايي طرح احداث خط هفتم سراسري انتقال گاز در زمينه اجراي اين طرح مي گويد: اين خط انتقال گاز 56 اينچ به طول 902 كيلومتر و هزينه اي معادل هزار و 200 ميليارد ريال براي انتقال روزانه 110 ميليون متر مكعب گاز در نظر گرفته شده است كه 60 ميليون متر مكعب آن نياز استان هاي سيستان و بلوچستان، هرمزگان و جنوب استان كرمان را تأمين خواهد كرد. وي تصريح كرد: بقيه اين مقدار در صورت توافق نهايي ميان ايران با هند و پاكستان براي صادرات گاز، به اين كشور ها اختصاص خواهد يافت.
وي اظهار داشت:30 ميليون متر مكعب از 60 ميليون متر مكعب مورد نظر، براي تأمين نيازهاي استان سيستان و بلوچستان و 30 ميليون متر مكعب ديگر نيز براي استان هاي هرمزگان و جنوب استان كرمان در نظر گرفته شده است. به گفته جناغي در طول مسير 902 كيلو متري خط هفتم سراسري انتقال گاز، در مجموع، 9 ايستگاه تقويت فشار گاز، 36 شير كنترل بين راهي، 9 ايستگاه ارسال و دريافت توپك و تعدادي ايستگاه اندازه گيري پيش بيني شده است كه هم اكنون طراحي و ساخت دو ايستگاه تقويت فشار مربوط به فاز اول طرح در حال انجام است.
از هنگام امضاي قرارداد كه حدود هشت ماه از امضاي آن مي گذرد شركت ملي گاز ايران به عنوان كارفرما و قرارگاه سازندگي خاتم الانبياء(ص)به عنوان پيمانكار با بهره گيري از خدمات مهندسين مشاور ايراني اجراي طرح را طبق مشخصات و استاندارد هاي فني و زيست محيطي و با رعايت كامل دستورالعمل هاي ايمني آغاز كرده و به رغم گستردگي جغرافيايي حجم بالاي عمليات خاكبرداري و تسطيح مسير و صعوبت اجراي طرح در مناطق كوهستاني جنوب كشور و مناطق كويري در مدت كوتاهي، پيشرفت عمليات، روند بسيار خوبي داشته است. وي گفت: عمليات بر اساس مشخصات فني در حال انجام است و بر اساس آخرين گزارش هاي اجرايي تا كنون در كل طرح، 21 درصد پيشرفت حاصل شده و با تلاش متخصصان داخلي عمليات اجرايي از برنامه بسيار جلوتر است. به گفته وي بر اساس برنامه در سال جاري عمليات اجرايي بايد 14 درصد پيشرفت داشته باشد كه 7 درصد از برنامه پيش است.
وي با اشاره به اين كه امور مهندسي اين پروژه تا پايان سال خاتمه مي يابد و صددرصد كار ها انجام شده، تصريح كرد: طراحي پايه، مسير يابي، نقشه برداري، خاك  شناسي و طراحي و مهندسي خط لوله و سيستم حفاظت كاتوديك به پايان رسيده و طراحي تفصيلي دو ايستگاه تقويت فشار گاز و سيستم مخابرات نيز در حال انجام است.
در بخش تأمين كالا با توجه به فشردگي مدت اجراي طرح و به تبع آن سرعت بخشيدن به عمليات اجرايي اغلب كالاهاي مورد نياز طرح سفارش داده شده و بخشي نيز خريداري شده است. جناغي تأكيد كرد كه در اين طرح بر اساس مناقصه انجام شده تأمين لوله هاي مورد نياز به شركت هاي داخلي واگذار شده است.
جناغي با اشاره به اين كه از ابتدا تلاش اين بود كه شركتهاي لوله ساز داخلي تأمين لوله هاي مورد نياز را بر عهده بگيرند گفت: خوشبختانه در مناقصه بين المللي نيز كه چندي پيش بر گذار شد شركت هاي داخلي با ارايه پيشنهاد هاي بهتر از رقباي خارجي پيشي جستند و برنده مناقصه شدند و به اين ترتيب تأمين لوله مورد نياز طرح را انجام خواهند داد. وي در مورد تأمين شيرهاي مورد نياز طرح نيز خاطرنشان ساخت، شيرهاي مورد نياز نيز با توجه به مشخصات فني به سازنده خارجي سفارش داده شده و در مرحله توليد و ساخت است تا در موعد مقرر و زمان بندي شده تحويل و نصب شود.
به گفته وي عمليات اجرايي خط لوله شامل: پياده كردن مسير، مسيرسازي، كانال كني، ريسه كردن لوله و جوشكاري و پرتونگاري كه برنامه ريزي آن از پيچيدگي خاصي برخوردار است هم اكنون توسط پيمانكار طرف قرارداد با به كارگيري بيش از يك هزار و 814 نفر نيروي انساني و استقرار طيف گسترده اي از ماشين آلات مختلف در ده كارگاه مستقل در طول مسير خط به طور موازي در حال انجام است و تاكنون 884 كيلومتر پياده كردن مسير 768 كيلومتر مسيرسازي 23 كيلومتر كانال كني 118 كيلومتر ريسه كردن لوله و 50 كيلومتر جوشكاري به پايان رسيده است و اين در حالي است كه 173 كيلومتر لوله به محل پروژه نيز حمل شده است.
جناغي با اشاره به اين كه امكان تأمين گاز مورد نياز خط لوله از بندرعباس به ايرانشهر، برنامه ريزي شده، گفت: فعاليت اجرايي در اين بخش با سرعت بيشتري انجام مي شود، همچنين طراحي تفصيلي و عمليات اجرايي ساخت و تأمين كالاهاي مورد نياز دو ايستگاه تقويت فشار گاز نيز توسط پيمانكار در حال انجام است.
ايجاد اشتغال
مدير اجرايي خط سراسري هفتم بهره گيري از نيروهاي بومي  را از موارد مثبت و قابل توجه طرح اعلام كرد و گفت: تاكنون بيش از دو هزار نفر از نيروهاي بومي  ساكن در مناطق عملياتي طرح جذب كار شده اند و اين تعداد در آينده به بيش از ده هزار نفر افزايش خواهد يافت كه گام مهمي  در ايجاد اشتغال در مناطق محرومي  است كه اين خط لوله از آن عبور مي كند.
به گفته جناغي مدير اين طرح بر اساس موافقتنامه بين شركت ملي گاز ايران و سازمان مديريت و برنامه ريزي كشور اعتبارات تخصيصي براي اجرا ي پروژه 12 هزار و 131 ميليارد ريال است كه از اين رقم مبلغ 580 ميليون دلار طبق بند 25 تبصره 2 قانون بودجه سال 85 براي خريد تجهيزات و لوله هاي مورد نياز طرح با استفاده از تسهيلات فاينانس خارجي و يا بيع متقابل اختصاص داده شده است.
جناغي تأكيد مي كند قرارداد فعلي بخشي از طرح اصلي است و كل طرح شامل گاز رساني به شهرها و ايجاد خط هاي فرعي نيز مي شود كه اجري آن ارزش طرح را به دو ميليارد و 600 ميليون دلار مي رساند. اين موضوع در هيأت مديره شركت ملي گاز تأييد و با تصويب نهايي در وزارت نفت به شوراي اقتصاد ارسال شده است. در صورت تصويب نهايي و ابلاغ اين طرح و تأمين بودجه مورد نياز اجراي طرح گازرساني در كل مسير نيز آغاز مي شود.
وي اظهار اميدواري كرد، اجراي اين طرح فرامنطقه اي و فراملي با سرعت بيشتري ادامه يابد و در كمترين زمان آثار مثبت آن در زندگي روزمره مردم مناطق تحت پوشش اين طرح بزرگ و اقتصاد كشور ظاهر شود.]]>
</TEXT>
</DOC>
<DOC>
<DOCID>HAM2-851201-086</DOCID>
<DOCNO>HAM2-851201-086</DOCNO>
<ORIGINALFILE>/1385/851201/world/_econw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي
پيش بيني قيمت نفت در سال 1386]]>
</TITLE>
<TEXT>
<![CDATA[گروه اقتصادي- با توجه به قيمت هاي پيش بيني شده توسط مركز مطالعات انرژي آمريكا، قيمت نفت ايران در فصول مختلف سال 2007 و 2008 به صورت ذيل پيش بيني مي شود.
متــوسـط قيمت نفت مخـلوط ايـران در سـال 1386 حــدود 4/55- 4/58 دلار پيش بيني مي شود. البته بايد خاطرنشان كرد كه قيمت هاي واقعي سال 2006 ميلادي(محقق شده)بيشتر از پيش بيني هاي صورت گرفته توسط اين مؤسسه بوده است كه از دلايل آن مي توان به اتفاقات خاص و شرايط خاص سال 2006 ميلادي اشاره كرد(متوسط قيمت هاي محقق شده در سال 2006 ميلادي حدود 5/66 دلار در هر بشكه براي نفت wti بوده است كه در پيش بيني حدود 59 دلار برآورد شده بود).
مركز پيش بيني مالي، پيش بيني هاي خود را در قالب هاي 6 ماهه، يك ساله، ده ساله و... ارائه مي نمايد كه فقط پيش بيني هاي شش ماهه در دسترس بوده و بقيه موارد با پرداخت هزينه قابل دسترس هستند. براساس قيمت هاي پيش بيني شده در چهارماهه سال 2007 ميلادي(شروع سال 1386 شمسي)متوسط قيمت نفت ايران حدود 41-44 دلار در هر بشكه اعلام شده است. با توجه به قيمت هاي بيان شده، ملاحظه مي شود كه قيمت هاي سال 2007 بسيار كمتر از قيمت هاي محقق شده سال 2006 ميلادي مي باشد كه در اين راستا دلايل زير قابل توجه است:الف)كاهش رشد اقتصادي جهان: به طور كلي رشد اقتصادي جهان در سال 2007 ميلادي به ميزان 5/4 درصد پيش بيني مي شود كه از رشد سال 2006 ميلادي به ميزان 2/5 درصد كمتر است، همچنين پيش بيني مي شود رشد اقتصادي منطقه oecd(كه تقريباً بزرگ ترين مصرف كنندگان نفت را تشــكيل مي دهند)از 1/3 به 4/2 درصد و رشد اقتــصادي منطقــه يــورو از 6/2 به 1/2 درصــد و رشــد اقتــصادي ژاپــن از 2/2 به 8/1 درصـــد كــاهــش يابــد. ب)كاهش رشد تقاضا براي نفت: به تبع كاهش رشد اقتصادي جهان در سال 2007 ميلادي، رشد تقاضاي نفت نيز كاهش خواهد يافت.ج)رشد عرضه جهاني نفت: با توجه به افزايش قيمت هاي نفت در سال هاي اخير، سرمايه گذاري هاي گسترده اي در كشورهاي توليدكننده، به ويژه كشورهاي غير اوپك صورت گرفته كه افزايش عرضه در سال جاري ميلادي نتيجه اين اقدامات است. در اين مورد، ارقام مختلفي بيان شده است كه بيانگر رشد عرضه غير اوپك به ميزان 5/1 - 2 ميليون بشكه در روز است كه با در نظر گرفتن اين افزايش ظرفيت، قيمت ها با افزايش تقاضا نيز تفاوت آن چناني نخواهد كرد. از طرف ديگر عربستان ادعاي وجود ظرفيت مازاد توليد به ميزان 3 ميليون بشكه در روز را داشته است كه اين امر نيز احتمال افزايش قيمت نفت در صورت افزايش تقاضا را بسيار كاهش مي دهد. ذخاير استراتژيك آمريكا در دسامبر سال 2006 ميلادي نيز در مقايسه با مدت مشابه سال قبل حدود 14 ميليون بشكه بالاتر بود. همچنين ورود نفت عراق به بازار جهاني در سال 2007 ميلادي عرضه جهاني نفت را افزايش خواهد داد.
با توجه به مطالب بيان شده و پيش بيني هاي صورت گرفته توسط مؤسسات معتبر بين المللي و كاهش قيمت نفت در ماه هاي اخير(علي رغم فصل زمستان)، چنين برداشت مي شود كه قيمت هاي بالاي نفت قابل اطمينان نبوده و سطح قيمت ها در ماه هاي آينده تنزل پيدا كند. بنابراين بايد در پيش بيني قيمت نفت در بودجه سال 1386 بسيار محتاطانه عمل كرد تا براي كشور مشكلات عمده اي پيش  نيايد.]]>
</TEXT>
</DOC>
<DOC>
<DOCID>HAM2-851201-087</DOCID>
<DOCNO>HAM2-851201-087</DOCNO>
<ORIGINALFILE>/1385/851201/world/_idea.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گزارش نقد و بررسي كتاب فلسفه و تجدد، اثر دكتر كريم مجتهدي
برو باغت را آباد كن]]>
</TITLE>
<TEXT>
<IMAGE>/1385/851201/world/010269.jpg</IMAGE>
<![CDATA[
ارغوان پرنيان
سومين نشست نقد و بررسي كتاب امير كبير به بحث در مورد كتاب فلسفه و تجدد اختصاص داشت. اين جلسه روز چهارشنبه 18 بهمن در سالن اجتماعات اين موسسه انتشاراتي قديمي ايران، با حضور دكتر كريم مجتهدي(مولف كتاب)، دكتر حسين كلباسي و دكتر محمد منصور هاشمي برگزار شد.
***
بررسي تاريخي روشنگري
در ابتدا هاشمي، نويسنده كتاب هويت انديشان و ميراث فكري احمد فرديد، صحبت در مورد اين كتاب را از عنوان آن آغاز كرد و گفت: اين كتاب ناظر بر فلسفه و تجدد است. راجع به اين موضوع به 2 نحو مي توان بحث كرد، يكي اين كه گفته شود فلسفه چيست؟ تجدد چيست؟ و بحث را به صورت تحليلي و تا حدي انتزاعي پيش برد، و از سوي ديگر مي توان آن را به صورت تاريخي مطرح كرد
عنوان اين كه فلسفه در دوره هاي مختلف چه صورت هايي داشته و تجدد به لحاظ تاريخي چه سيري داشته و بعد به بررسي نسبت ميان فلسفه و تجدد پرداخت. دكتر مجتهدي در اين كتاب اين كار را كرده و در واقع موضوع را در يك زمينه تاريخي مطرح كرده و فلسفه و تجدد را به نحوي كه در دوره روشنگري بوده، بحث مي كند. در مورد اهميت اين كار بايد از همين جا شروع كرد كه به تصور من اين نگاه تاريخي چيزي است كه ما شديدا احتياج داريم. گاهي در جامعه راجع به دينداري و تجدد بحث مي شود كه كاملا جنبه صرف تحليل الفاظ را دارد و بعد تاريخي آن مسايل مغفول واقع مي شود. يكي از جنبه هاي كار آقاي مجتهدي چه در اين كتاب و چه در ديگر آثارشان، اهميتي است كه به نگاه و تحليل تاريخي مي دهند.
نويسنده كتاب صيرورت در فلسفه ملاصدرا و هگل در ادامه به متون بسيار مهمي كه در اين كتاب هست اشاره كرده و آنها را براي كساني كه به دوره روشنگري علاقه مندند مفيد و خواندني دانست. وي سپس به طرح 3 ملاحظه راجع به كتاب پرداخته و عنوان كرد: نكته اول راجع به جايگاه ولتر در اين كتاب است. مولف كتاب در دو مقاله بسيار خواندني و دقيق نشان مي دهد كه ولتر فيلسوف درجه اولي نيست؛ اما من فكر مي كنم شايد بشود از اين منظر هم به ولتر نگاه كرد كه او قرار هم نيست كه فيلسوف درجه اولي باشد. تجدد در واقع نمايندگان مختلف خودش را دارد كه بعضي از آنها فيلسوفند و برخي ديگر مانند سروانتس نويسنده هستند. ولتر به تصور من نماينده روشنفكري است و اصالت كارش در طرح ايده هاي فلسفي نيست بلكه در نحوه مواجهه با اين ايده هاست يعني اين كه ما فارغ از تعصبات با انديشه ها روبرو شويم.
تصور من اين است كه ولتر نماينده روشنگري است و روشنفكري يكي از مقولاتي است كه در تجدد شكل مي گيرد و چيزي متفاوت از فيلسوف بودن است. نكته ديگر اين است كه در كتاب، مفهوم تجدد به 2 معنا به كار مي رود يكي به معناي عام، يعني هر سنتي ممكن است در شرايط تاريخي نياز به بازسازي و باز آفريني داشته باشد و اين به تجدد منجر شود و معناي ديگرش اين است كه در دوره تاريخي خاص در اروپا به وجود آمده كه به آن دوره تجدد مي گويند. حال سؤالم در مواجهه با اين تقسيم بندي اين است كه آيا ايشان افقي غير از مشاركت در همين تجدد تاريخي براي كشورهاي پيرامون تجدد مي بينند و به تعبير هابرماس آيا نياز است كه ما در اين پروژه ناتمام مدرنيته مشاركت كنيم يا مدرنيته خودمان را داشته باشيم؟
فلسفه، مبين تجدد
حسين كلباسي، نويسنده كتاب مدخلي بر تبار شناسي كتاب مقدس با اشاره به نسبت استاد و شاگردي بيش از 2 دهه بين خود و دكتر مجتهدي نقد را سلب و ايجاب تو امان دانسته و در ارتباط با عنوان كتاب گفت: در مقدمه كتاب نسبت ميان فلسفه و تجدد توضيح داده شده و دغدغه مولف محترم اين كتاب مناسبت ميان فلسفه و تجدد است كه در بسياري از موارد مورد غفلت قرار گرفته است. آن چيزي كه من به عنوان دانشجو مي فهمم اين است كه هر نوع فهمي از تجدد بدون فلسفه ممتنع يا بسيار دشوار است. اما اشتباه بزرگي است اگر فكر كنيم فلسفه توجيه كننده تجدد است، بلكه فلسفه مبين تجدد است و اين انفصالي كه در عنوان كتاب وجود دارد در عين حال حكايت از نوعي التزام هم مي كند كه نبايد فراموش شود. وي ضمن اشاره به رابطه ميان سنت و تجدد گفت: موضوعي كه استاد هميشه به آن اشاره دارد اين است كه همان طور كه تجدد كاذب داريم، سنت كاذب هم داريم يعني اگر تجدد شرط لازم و غيرقابل اجتناب حركت دوام و بقاي يك فرهنگ و تمدن است، اين تجدد بايد از دل سنت بجوشد، نه اين كه جنبه اقتباسي و تقليدي صرف داشته باشد. البته اگر از اين سنت فهم غير پويا داشته باشيم هيچ وقت به تجدد منجر نمي شود، بنابراين در فهم سنت هم بايد توقف كرد.
نويسنده كتاب در دست انتشار هرمس و نوشته هاي هرمسي با انتقاد از جايگاه فلسفه در ميان افراد عادي جامعه عنوان كرد: متفكران، فلسفه را يك فن و يك تخصص صرف نمي دانند بلكه آن را نوعي محاوره مي دانند كه الزاما نه با غير، بلكه ممكن است مخاطب خود انسان باشد و در واقع نوعي حديث نفس است. البته اين ديالوگ و محاوره بايد واقعي باشد و آنچه استاد در آثارش اشاره كرده اين است كه امكان گفتگو و محاوره از دل فلسفه حاصل مي شود و ايشان اصل پيام فلسفي را اين طور مي بيند. به زعم من، مجتهدي وقتي به توصيف تحولات تاريخي مي پردازد اين توصيف تاريخي را براي گشايش امكان نوعي فرا روي از سطحي نگري مي بيند، اين چيزي است كه من از سراسر آثار ايشان استنباط كردم. كلباسي در ادامه به ارائه چند پيشنهاد براي چاپ بعدي در تكميل اثر پرداخت و گفت: در كتاب فلسفه و تجدد نوعي احصاي مولفه هاي روشنگري صورت گرفته و خوب بود كه به مولفه هاي ديگر هم پرداخته مي شد. به عنوان مثال مفهوم توسعه يافتگي امروزه در ادبيات سياسي، اجتماعي و فرهنگي ما رسوخ كرده و قدر مسلم از ثمرات انديشه روشنگري و تجدد است. خوب است در يك فرصت مقتضي اگر چه به شكل شفاهي مسئله توسعه يافتگي و توسعه نيافتگي به منزله يكي از نتايج روشنگري مورد تاكيد قرار گيرد.
تجدد، عشق به تجسس
دكتر مجتهدي، استاد فلسفه دانشگاه تهران، با تشكر از موسسه امير كبير، برگزاري چنين جلساتي را حتي از انتشار دادن نظرات در روزنامه ها و كتاب ها مهم تر قلمداد كرد چرا كه در چنين نشست هايي فرد به طور ملموس نظرش را مطرح كرده و از افكار ديگران بهره مي گيرد. وي در ارتباط با كتابش گفت: اين كتاب ظاهرا مجموعه اي از تحقيقات متعدد است كه شايد رابطه خيلي منطقي نتوان بين آنها پيدا كرد و همان طور كه آقاي هاشمي اشاره كرد معلوم نيست كه اين بحث نامتناهي چه سنخيتي با بحث تجدد دارد ولي بايد عرض كنم ركن اصلي تجدد فهميدن نامتناهي است. وقتي فيزيك غرب فهميد كه عالم كائنات مسقف نيست و سقف فرو ريخت، مفهوم نامتناهي پديد آمد، اين دليل تجدد است. فيزيك بطلميوسي تبديل به فيزيك نيوتني كه مختصاتش نامتناهي است، شد. ولتر در نامه هاي خود نيوتن را تحليل مي كند و او را عين علم متجدد مي داند. در فرانسه دوست ولتر نيوتن را ترجمه كرد در واقع اينها مترجمان نيوتن و بيان كننده ديدگاه نامتناهي در اروپا هستند و به طور مستقيم يا غير مستقيم با بقيه مطالب سنخيت دارند. ايشان در ادامه روش خود در اين كتاب را با كار مكتشفان كه از طريق گمانه زني، فقط نقاط مهم زمين را مي كنند، قياس كرد و گفت: روش من روش گمانه زني بوده و كل چيزهايي را كه در قرن هجدهم رخ داده بيان نكردم. من به دنبال ترسيم يك نمونه اي از تجدد غربي با چند مشخصه قابل قبول در قرن 18 بودم. در عين حال وسوسه و دغدغه آموزشي هم داشتم، چرا كه در كلاس هايم ديدم كه گاهي راجع به كانت، هگل و دكارت يك علاقه مندي پيدا مي شد و كم كم به اين صورت در مي آمد كه متفكران ديگر اصلا موثر نيستند بنابراين در اين كتاب خواستم از كساني كه در كلاس ها مجال بحث درباره شان نمي شد صحبت كنم. به نظر من اين بسط دادن اطلاعات دانشجويان از وظايف اصلي ما معلمان است و من همواره عنوان مي كنم كه بلد بودن فايده اي ندارد و ياد گرفتن مهم است. اين را كه مي گويم نمي خواهم تجدد زده بشوم چرا كه مخالف اين نوع تجدد سطحي هستم و اين كتاب هم در همين راستا نوشته شده است. تجدد در واقع همان عشق به تجسس، عشق به پژوهش است و اصلا فلسفه يعني دعوت به پژوهش.
وي در ادامه با اشاره به اين كه تجدد نمايندگان زيادي دارد، گفت: اخيرا آنجلا مركل، صدر اعظم آلمان، در سخنراني اي صريحا گفت ما اروپاييان دنباله رو ولتر هستيم. حال، ولتر چه چيز دارد كه او را الگو قرار مي دهند مي توان گفت ولتر دعوت به تسامح، گذشت، رفع نواقص زندگي با تكيه بر علوم جديد، مبارزه با بيماري ها و آبادي جهان مي كند. عبارتي كه دائما در كتاب كانديد تكرار مي شود اين است برو، برو باغت را آباد كن يعني جهانت را آباد كن. اين سبك تفكر، يعني اين كه كاري بكنيم كه امور بهبود پيدا كند. ولتر جزو چنين افرادي است. البته اين سنت را ما خودمان هم داريم، عمراني كه مدنظر ابن خلدون است به همين معنا است.
وي در انتها راجع به جنبه بومي بودن تجدد عنوان كرد: تجدد وارداتي نيست. ما در كشور سنتي اي مثل ايران كه تجربه تاريخي اش خيلي بيشتر از غرب است، اگر چيزهايي را كه آنها به دست آوردند وارد كنيم، به تصور اين كه خودمان هويت و شخصيتي نداريم نتيجه اي نخواهيم گرفت. اما اگر آگاهانه و با شناختي كه از تاريخ و امكانات خودمان داريم و اين شناسايي را در مورد آنها نيز پيدا كنيم، آن وقت اصولي تر و احتمالا با موفقيت بيشتري حتي علوم جديد را اخذ خواهيم كرد، وگرنه علم و تفكر هم مانند صنايع مصرفي خواهد شد. بنده شخصا با آنچه در جوانانمان خصوصا در 2 دهه اخير مي بينم تصور مي كنم كه واقعا بايد اميد داشت كه در ايران فرهنگ ما شكوفايي واقعي را به دست بياورد و اميدوارم كه همين طور باشد.]]>
</TEXT>
</DOC>
<DOC>
<DOCID>HAM2-851201-088</DOCID>
<DOCNO>HAM2-851201-088</DOCNO>
<ORIGINALFILE>/1385/851201/world/_idea.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
پايان تجدد؟]]>
</TITLE>
<TEXT>
<![CDATA[محمدرضا ارشاد
آنهايي كه امروزه به شيوه هاي گوناگون، از پايان تجدد يا بسته شدن افق آن سخن رانده اند، هيچگاه به گونه اي مستدل در مقام اثبات آن بر نيامده اند. نيز، هيچگاه روشن نكرده اند كه پايان تجدد يعني چه؟ يا اگر براي اين پاياني هست، آغاز آن ديگري كدام است؟ آيا ايده پايان تجدد مي  تواند بار سنگين مسئوليت هاي امروز بشر را بر دوش كشد؟ به بيان بهتر؛ آيا با دست آويختن به اين مفهوم(پايان تجدد)مي  توان معضلات ناشي از جهان معاصر را تبيين و حل كرد؟
البته، نگارنده معتقد به ناب گرايي در تجدد يا هر امر ديگري نيست تا از اين رهگذر به اسطوره سازي آنها دست يازد؛ بلكه اتفاقا بر اين نظر است كه اگر مدرنيته(تجدد)يك امكان يا راه است، همچون هر امكان يا راه ديگري، هميشگي و پايدار نخواهد ماند. براستي كدام امكان را در تاريخ انديشه سراغ مي  توان گرفت كه همواره بپايد؟ جهان سنت با آن همه ستبري و گستردگي تاريخي خود، جاي خود را به امر ديگري سپرد. اگر چه، هيچگاه نمي توان ادعا كرد كه امر نو(مدرنيته)امر پيشين(سنت)را به كنار زد و از در ستيز با آن برخاست؛ ستيزي كه بيش از آنكه مبين واقعيتي تاريخي باشد، بيشتر دستاويزي است سياسي.
به هر روي، سخن بر سر آن نيست كه از مدرنيته اسطوره اي ناب و دست نايافتني بسازيم؛ بلكه نكته آنجاست كه تجدد هم مانند هر امكان و راه ديگري روزي به پايان خود خواهد رسيد. اما پايان يافتن آن، مستلزم تغيير در هندسه معرفت شناختي و حيات اجتماعي- سياسي معاصر است. به بيان ديگر هنگامي مي  توان از پايان مدرنيته دم زد كه امكان پيدايي آدم و عالمي ديگر در افق شناسايي ما قرار گرفته باشد. اگر چه ليوتار، فوكو، دريدا، بودريار، لكان و... هر كدام به نوبه خود از ايده پايان حرف زده اند و حتي به پايان انسان نيز اشاره كرده اند؛ اما هيچكدام مدعي نشده اند كه مي  توان خارج از چارچوب تجدد بر معضلات كنوني فائق آمد.
بنابراين، اگر از پايان تجدد سخن مي  گوييم، بايد نشان دهيم كه كجاي اين بنا خلل  پذيرفته و چرا؟ و از همه مهمتر، آيا مطالبات انساني و بنيان هاي معرفتي و هستي شناختي بشر تغيير پذيرفته است؟ مثلا آيا مي  توان روزي را سراغ گرفت كه جوامع از رفاه اجتماعي- اقتصادي و خواسته هاي دمكراتيك روي برگردانند و به سمت ديگري ميل كنند؟ يا، آيا مي  توان از نياز جديد و روزافزون افراد بشر به معنويت و دين سخن نراند؟و در نهايت، عالم و آدم ديگري كه قرار است به جاي عالم و آدم مدرنيته بنشيند، چه نيازهاي هستي شناختي، معرفتي و اجتماعي- سياسي اي خواهد داشت؟]]>
</TEXT>
</DOC>
<DOC>
<DOCID>HAM2-851201-089</DOCID>
<DOCNO>HAM2-851201-089</DOCNO>
<ORIGINALFILE>/1385/851201/world/_musicw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[به ياد استاد محمدعلي بهارلو نوازنده و آموزگار موسيقي ايراني
هنرمند، معلم و مؤلف]]>
</TITLE>
<TEXT>
<IMAGE>/1385/851201/world/010254.jpg</IMAGE>
<![CDATA[
سيدعليرضا ميرعلي نقي
* بيش از يك هفته از خبر تكان دهنده مرگ پرويز ياحقي نگذشته بود كه خبر درگذشت نوازنده اي ديگر از تبار هنرمندان مطرح در سال هاي 1330-1320، دل هاي آشنايان موسيقي و موسيقيدانان ارزنده را از اندوه انباشت. استاد محمدعلي بهارلو، سحرگاه روز تعطيل 22 بهمن، بعد از كسالت مختصري كه به هيچ وجه بوي مرگ از آن نمي آمد، به آرامي در خانه خود درگذشت. هنگام مرگ، همسر و فرزند كوچكش در كنارش بودند. تا آخرين شب را با انرژي و استواري زيسته بود و قرار داشتيم برنامه تازه اي از او در شبكه فرهنگ صداي جمهوري اسلامي ايران ضبط كنيم. صدابرداران و مجريان برنامه هاي ارغنون و هفت اقليم سراغ استاد را مي گرفتند و در واقع به اصرار آنها بود كه مي خواستيم بار ديگر صداي خسته و مهربان بهارلو از راديو پخش شود.
خود او اصرار نداشت. پنجاه سال مي شد كه از هر رسانه اي كناره گرفته و نيرويش را وقف آموزش كرده بود. در اين مورد از موفق ترين ها در تاريخ موسيقي ايراني است. شايد هم موفق ترين، چرا كه توانست شصت سال تمام، آموزشگاه خصوصي خود را بدون تعطيل، بدون وقفه، بدون افت كيفيت و بدون دريافت هيچ رانت دولتي(چه قبل و چه بعد از انقلاب)، نگه دارد و كار خود را تداوم دهد.
در كلاس استاد بهارلو، از لاله زار تا خيابان حقوقي و از آنجا تا ايستگاه باغ صبا، صدها نفر از چند نسل متوالي، موسيقي را به شيوه صحيح آموختند و نواختند. در تاريخ موسيقي ايران، استاد علي اكبر شهنازي را تنها هنرمندي مي دانند كه در نگه داشتن كلاس آموزش موسيقي خود، براي چند دهه، اهتمام كرده است. ولي استاد شهنازي هم نتوانست شصت سال تمام، چراغ كلامش را روشن نگه دارد و بعد از حدود سي و چند سال، بالاخره به آبسرد دماوند رفت و عمر را در آنجا به سر رساند. مهم تر اينكه او در شرايط دشوار كنوني، در فشار تورم، هرج و مرج فرهنگي، آلودگي صوتي، آلودگي محيط زيست و ده ها مشكل ديگر نمي زيست و زندگاني بسيار آسوده تري داشت. در حالي كه استاد محمد بهارلو تمام اين مسائل را مردانه تحمل مي كرد. غرض، مقايسه بين دو هنرمند نيست، مقايسه شرايطي است كه سهولت ها و دشواري ها را تعيين مي كند. در كشوري كه روي پا نگه داشتن يك موسسه آموزش فنون، يك مغازه چلوكبابي يا سالن سلماني از سي سال بالاتر، يك پديده استثنايي و چشمگير محسوب مي شود، نگه داشتن يك مؤسسه خصوصي- آن هم موسيقي كه هيچ وقت در اين فرهنگ جايگاه مطمئني نداشته- كار كوچك و آساني است؟
* اهميت اين موضوع وقتي معلوم مي شود كه سري به آرشيوهاي قديمي بزنيم و دريابيم كه محمد بهارلو در زمان جواني و فعاليت، يك معلم ساده نبود و از آتيه دارترين هنرمندان عصر خود، يعني سا ل هاي 1335-1325 به شمار مي آمد. ايرج، امين الله رشيدي و احمد ابراهيمي از خوانندگاني هستند كه در اركستر او آثاري را خوانده اند و اگر دلزدگي بهارلو از محيط موسيقي پيش نمي آمد، مي توانست بيش از اينها شناخته شده باشد. انزوا از رسانه و جامعه موسيقيدان هاي بعد از سال هاي 1335، خواست او بود و بي ثمر هم نبود. شش جلد كتاب مهم در آموزش ويولن و تشريح فرم هاي موسيقي ايراني نوشت و به هزينه خود چاپ كرد، باقي مانده آثار استاد ابوالحسن صبا را از نابودي نجات داد و با همكاري دوستانش، داريوش صفوت و فرامرز پايور، آنها را تدوين كرد و باز هم به هزينه خود چاپ كرد، و محضرش براي عاشقان موسيقي هيچ وقت بي استفاده نبود. او در زمان جواني با ايده  آل هاي بلند بالايي در زمينه هنر و زندگي پا به اجتماع گذاشته بود و براي آن آرمان ها همه نيرويش را صرف كرد، ولي وقتي شرايط را ناسازگار با ذهنيت خود ديد، سطح كارش را پايين نياورد و نخواست به هر قيمتي مطرح بماند و همان طور معتقد و موقر بر سر جايش باقي ماند.
* محمد بهارلو دانش آموخته در رشته مهندسي مخابرات بود. زندگي اش از راه موسيقي مي گذشت و در تدريس هم گشاده دست بود. همسرش بانوي فرهنگي شايسته اي بود كه خلاف رسم معمول بعضي همسران هنرمندان، به كار موسيقي بهارلو ارج مي گذاشت و او را ياري فراوان كرد.
سه دخترش در موسيقي ايراني و موسيقي كلاسيك غربي، دوره هاي آموزشي كاملي را ديده اند و وارث روش تدريس پدر هستند. كوچكترين آنها ايليا(متولد 1359)هنر موسيقي را به طور حرفه اي ادامه مي دهد و پدر به او اميد بسيار داشت. محمد بهارلو عمر را به سلامت و خويشتنداري و سخاوت گذراند و در آرامش و رضايت دنيا را ترك كرد، نه تنها روش تدريس او بلكه روش زندگي را هم نمونه و مخصوص به خود طراحي كرد. هنر بزرگ او، نحوه زيستنش بود. در اين زمينه، هم معلم بود و هم مؤلف و هم مثال زنده اي از يگانگي رفتار و گفتار و كردار؛ و اين بزرگترين درسي است كه از استاد محمد بهارلو مي توان آموخت.]]>
</TEXT>
</DOC>
<DOC>
<DOCID>HAM2-851201-090</DOCID>
<DOCNO>HAM2-851201-090</DOCNO>
<ORIGINALFILE>/1385/851201/world/_musicw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[كوتاه از اجراي كنسرت ميلاد كيايي در كانادا
استقبال جوانان از موسيقي پدران]]>
</TITLE>
<TEXT>
<![CDATA[گروه ادب و هنر- به دعوت گروهي از تحصيلكردگان ايراني مقيم كانادا، كنسرتي با حضور سيدعلي اكبر گلپايگاني و به سرپرستي ميلاد كيايي(سنتورنواز و آهنگساز)در شرق و غرب كانادا در ژانويه سال 2007 ميلادي برگزار شد. اين كنسرت در دو سالن بزرگ در تورنتو(شرق كانادا)و سالني بزرگ در شهر ونكوور(غرب كانادا و در ساحل اقيانوس آرام)صورت پذيرفت. افراد حاضر در سالن بيشتر از چهره هاي دانشگاهي و تحصيلكردگان ايراني بودند و شخصيت هاي برجسته ايراني و كانادايي نيز در محل حضور داشتند.
ميلاد  كيايي، همنواز سال هاي دور و دراز همراه با خواننده اين كنسرت، اركستر كوچك ولي هماهنگ خود را در مدت كوتاهي از نوازندگان برجسته آنجا تشكيل داد. خود او سنتور نواخت و گروه را سرپرستي كرد: بجز يك نوازنده عود، دكتر علي خانوري نوازنده ويولن و از مقلدان استاد تجويدي و مهندس برديا صادقي نوازنده تنبك اركستر كيايي را همراهي مي كردند. در اين برنامه آثاري از استاد ابوالحسن صبا و استاد تجويدي به عنوان مقدمه برنامه نواخته شد. برنامه در دو بخش بود: اول اجراي تعدادي از آهنگ- ترانه هاي معروف با صداي گلپايگاني در سال هاي گذشته و دوم، رديف خواني به صورت مركب خواني. در خاتمه چند آهنگ- ترانه درخواستي از آثار معروف ايراني هم اجرا شد.
بيشتر حاضران براي ديدن مجدد اين كنسرت از شرق كانادا به غرب كانادا سفر كرده بودند. سالن مملو از جمعيت بود و بليت ها، از قبل فروش رفته بود. جالب اينكه بيشتر شنوندگان از جوانان و يا ميانسالاني بودند كه موسيقي دوره گلپا و ميلاد كيايي را نديده بودند. به گفته روزنامه هاي فارسي زبان كانادا، اين استقبال، دليل تلاش براي هويت يابي است. در كانادا كمتر اتفاق مي افتد كه يك خواننده مسن بتواند چنين جمعيتي را جذب كند و اشك شوق و نشاط را بر چهره هايش جاري نمايد. معمولاً مديران كنسرت ها، چندين خواننده و چندين گروه را در يك برنامه كنسرت شركت مي دهند تا مشكل عدم تنوع اتفاق نيفتد ولي در مورد اين كنسرت چنين اتفاقي نيفتاد.
يكي از حاضران مي گفت اين توانايي هنر است كه حرف آخر را مي زند. اين كنسرت، خاطره اي از ياد نرفتني براي ايرانيان مقيم كانادا بود.]]>
</TEXT>
</DOC>
<DOC>
<DOCID>HAM2-851201-091</DOCID>
<DOCNO>HAM2-851201-091</DOCNO>
<ORIGINALFILE>/1385/851201/world/_musicw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[نگـاه
متفاوت ماندن و خواندن]]>
</TITLE>
<TEXT>
<IMAGE>/1385/851201/world/010257.jpg</IMAGE>
<![CDATA[
طبيب دل. آواز سيامك(محمدجواد)شجريان. آهنگسازي و تنظيم: محمدجواد ضرابيان.
اشعار از: سعدي، رهي معيري، سايه، هلالي جغتايي، بهبهاني، جوادي.
تهران، مركز موسيقي حوزه هنري، 1384 و 1385.
استقبال آرام و بي سر و صدايي كه از آلبوم طبيب دل در دو سال گذشته شد و پخش مداوم آهنگ - ترانه هاي اين آلبوم از شبكه هاي راديويي و پخش تصويري از تلويزيون نشان داد كه خواهندگان صداي استاد بي نظير آواز، محمدرضا شجريان، به دنبال رونوشت هاي دست دوم و سوم از صداي استاد نيستند بلكه زنگ صدا و حال و هواي خاص و مخصوص خوانندگان را طالبند. هر خواننده اي توانايي ها و امكانات صداي خود را دارد و اگر قريحه و حس تشخيص او هوشيار باشد، شيوه و شگرد و استعداد اجراي خود را در چارچوب همان توانايي ها نشان مي دهد و به قول معروف، از صدايش تمناي محال ندارد. به عبارت ساده تر، هر كس با مهر و امضاي خود شناخته مي شود.
سيامك(محمدجواد)شجريان، متولد 1331، در سال هايي كه برادر هنرمندش نزد استاد نورعلي خان برومند تعليم مي گرفت، روزي نزد استاد حاضر شد و برومند، با آن شنوايي حساس، گفته بود: عجيب است صداي دو نفر اين قدر به هم شبيه باشد، و امر به خواندن كرده بود، وقتي صداي محمدجواد شجريان رو به اوج آورده بود، با لبخندي گفته بود: آها... فرق همين جاست! اكنون بعد از 30سال، صدا و لحن اين دو برادر، فاصله محسوس و آشكار از يكديگر را دارد و همين است كه آلبوم طبيب دل را متمايز مي كند. محمدجواد شجريان بيشتر سالهاي گذشته را براي تحصيل و كار در خارج كشور به سر برده و در صحنه هاي آواز داخل ايران بسيار كم حاضر شده است. او تا به حال با گروه هاي زيادي همكاري داشته كه از بين آنها بايد به گروه اساتيد(به سرپرستي استاد فرامرز پايور)و گروه عشاق(به سرپرستي اسماعيل تهراني)اشاره كرد.
دو آلبوم كرشمه نرگس(با آهنگسازي و تنظيم استاد فرامرز پايور)و پير مي فروش(با آهنگسازي و تنظيم هنرمند با قريحه، آقاي محمدعلي كياني نژاد)و بالاخره، آلبوم طبيب دل حاصل سالها فعاليت اوست.
طبيب دل مجموعه اي از آهنگ- ترانه هايي است كه براي اركستر مركب از سازهاي ايراني و غيرايراني تنظيم شده است. آرانژمان و اجرا و بسترسازي صوتي موسيقايي اين آثار كه توسط هنرمند ارجمند، آقاي محمدجواد ضرابيان انجام شده از نوعي است كه در موسيقي چهل سال گذشته ما سابقه دارد و به نوعي دنباله منطقي مكتب استاد روح الله خالقي است. در اين حال و هواي اركستري، استادان و هنرمنداني همچون جواد معروفي، فرهاد فخرالديني، حسين يوسف زماني، عباس خوشدل، عماد رام، علي  اكبرپور و... قطعات بسياري ساخته اند و بيشتر آنها از برنامه هاي موسيقي راديو در سال هاي پيش از انقلاب پخش شده است.
طبيب دل از هشت آهنگ - ترانه تشكيل شده است. عنوان تصنيف براي اين قطعات غيردقيق است. چرا كه اثري را مي توان تصنيف ناميد كه سراينده كلام و موسيقي(و حتي خواننده آن)يك نفر باشد، در حالي كه در آلبوم حاضر اين چنين نيست. قطعات، طبق روش نغمه پردازي و تنظيم محمدجواد ضرابيان، با يك مقدمه كوتاه و جذاب شروع مي شود و زمينه را براي شنيدن صداي خواننده حاضر مي كند. زمان هر كدام از قطعات، به طور متوسط شش دقيقه است كه با ظرفيت و حوصله شنيداري مخاطبان اين نوع موسيقي تناسب دارد. پرهيز از شلوغ كردن اركستر، دقت در تنظيم و بخصوص دقت در صدابرداري(كار آقاي ريموند موسسيان)، تنوع در انتخاب سازها(به ويژه در انتخاب سازهايي مثل دو تار، دهلك، دمام و كرب)توجه به حالات مندرج در معناي اشعار و تطبيق دادن حالت نغمات موسيقي با آنها، استفاده از منطقه مطلوب صداي خواننده و نوشتن ملودي هاي زيبا براي آن، فاصله گذاري بين صداي خواننده و صداي اركستر، مدگردي هاي جذاب و كوتاه به طرزي كه از حال وهواي تنال اوليه اثر خارج نشود، و بالاخره آواز گرم و سوخته حال محمدجواد شجريان كه حال و هوايي از صداي نادر گلچين و ناصر مسعودي(بدون هيچ تقليدي از روش آنها)را به خاطر مي آورد، از امتيازات آلبوم طبيب دل است. همكاري هاي سينا جهان آبادي و همايون شجريان در صدابرداري و بالاخره عكس زيباي روي جلد كه اثر استاد محمدرضا شجريان است را نيز نبايد از ياد برد. همچنين مساعي قابل توجه ناشر آن را كه در سرمايه گذاري براي توليد و پخش آثار ماندگار و فاخر، الگوساز و پيشگام بوده است.
اميرحسين ابراهيمي]]>
</TEXT>
</DOC>
<DOC>
<DOCID>HAM2-851201-092</DOCID>
<DOCNO>HAM2-851201-092</DOCNO>
<ORIGINALFILE>/1385/851201/world/_mycity.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نيازمند سيستم حمل و نقل عمومي يكپارچه هستيم
كاهش آلاينده ها و ترافيك]]>
</TITLE>
<TEXT>
<IMAGE>/1385/851201/world/010260.jpg</IMAGE>
<![CDATA[
عكس:گلناز بهشتي
گروه شهرييك سيستم حمل و نقل منظم و يكپارچه نيازمند پيشرفت دائم و به روز بودن صنعت حمل و نقل كشور است. صنعت حمل و نقل از پايه هاي رشد و توسعه شهرهاي كشورهاست. در عين حال داشتن سيستم حمل و نقل يكپارچه نياز به عزم ملي و مفاهمه عمومي، اصلاح ساختارها و رفتارها، پي گيري و ارزيابي اثربخشي تحولات است كه جز در سايه همكاري ها و هماهنگي دستگاه هاي اجرايي، مديريتي و سياستگذار و رسانه ها ممكن نخواهد بود. از طرفي صنعت حمل و نقل به رغم منافع زيادي كه دارد هزينه ها، آثار و پيامدهاي منفي زيادي در كشور ما دارد. تهديد منابع انرژي، منابع انساني و منابع زيست محيطي و به علاوه ميليون ها ساعت اتلاف وقت ارزشمند شهروندان و ناراحتي هاي روحي و رواني ناشي از تأخير در تراكم ترافيك از جمله مهم ترين آثار و پيامدهاي منفي سيستم حمل و نقل در كشور ماست.
بخش مهمي از اين هزينه ها با انجام مطالعه، سياستگذاري، تعيين راهبرد، برنامه ريزي، مديريت، نظارت و هماهنگي قابل كنترل و كاهش است. در اين راستا با هدف كاهش اين هزينه ها و پيامدهاي منفي و با تفكر ايجاد شهرهايي سالم با سيستم حمل و نقل عمومي قابل اعتماد، ايمن، ارزان و داراي قابليت حركت بي نظير، دفتر حمل و نقل و دبيرخانه شوراي عالي هماهنگي ترافيك شهرهاي كشور با تلاش بي وقفه و مداوم برنامه اي با عنوان اصلاحات و سياست هاي بيست گانه را تدوين كرد و به اين وسيله اقداماتي جدي براي رفع نارسايي هايي كه از گذشته هاي دور تاكنون باقي مانده بود را آغاز كرد.
اين اقدامات با اهداف برنامه هاي توسعه هماهنگ است و با بهره گيري از علم مهندسي برنامه ريزي حمل و نقل و ترافيك طراحي شده است. اين سياست ها به اين قرار است:
1 - توسعه و ترويج فرهنگ عمومي رفتارهاي صحيح در رانندگي و تحول در شيوه آموزش و آزمون صدور انواع گواهي نامه رانندگي.
2 - بهره گيري از نيروي متخصص و آموزش دست اندركاران به منظور كارآيي نيروي انساني و ارتقاي بهره وري.
3 - استفاده از سيستم هاي نوين حمل و نقل انبوه مسافر.
4 - تغيير اساسي در افزايش پرداخت يارانه به توسعه و بهبود خدمات حمل و نقل همگاني به جاي سياست اشتباه پرداخت يارانه به بنزين و افزايش كمك هاي مالي دولت در هزينه هاي سرمايه اي و جاري سيستم هاي حمل و نقل همگاني.
5 - تأمين تسهيلات براي بخش خصوصي كه در قالب شركت هاي تعاوني و خصوصي حمل و نقل همگاني شهري تشكيل مي شوند و ايجاد سازمان هاي حمل و نقل همگاني در شهرهاي زير يكصد هزار نفر جمعيت.
6 - توسعه ناوگان و بهبود خدمات حمل و نقل همگاني به منظور رضايت مندي و جلب اعتماد شهروندان، خصوصي سازي و دادن اولويت حركت به سيستم هاي حمل و نقل همگاني و محدوديت حركت به وسايل نقليه شخصي.
7 - قانون گرايي و ارتقاي سطح پاسخگويي، تمركززدايي، اشتغال زايي و حذف تصدي گري هاي غيرضرور.
8 - ارتقاي سطح كيفي و ايمني وسايل نقليه توليدي به علاوه كاهش مصرف سوخت آنها، معاينه فني خودروها، كاهش آلودگي هوا، حذف خودروهاي فرسوده، تغيير سوخت مصرفي در سيستم هاي حمل و نقل همگاني به گاز طبيعي و ديگر سوخت هاي پاك و اقتصادي.
9 - كاهش هزينه ها با صرفه جويي خردمندانه و اقتصادي اداره كردن امور.
10 - ترغيب و تشويق مديران شهري در انجام مطالعه و استفاده از علم مهندسي برنامه ريزي حمل و نقل و ترافيك براي ساماندهي و بهبود ترافيك شهرها و پيش بيني افق بيست ساله همراه با تدوين برنامه هاي پنج ساله براي شهرهاي بزرگ كشور.
11 - به كارگيري و افزايش تعداد شركت هاي مهندسان مشاور متخصص در امور حمل و نقل و ترافيك.
12 - اصلاح و بهنگام سازي قوانين و مقررات مربوط به حمل و نقل ترافيك كشور.
13 - مديريت بر عرضه و تقاضاي حمل و نقل، اطلاع رساني به موقع، كاهش تقاضاي سفر و حذف سفرهاي غيرضرور، ايجاد و بهره برداري از مسيرهاي ويژه عبور دوچرخه سواران و ارائه مسيرهاي مناسب و امن براي عابران پياده.
14 - به هنگام سازي و رعايت ضوابط و معيارهاي فني در كليه امور مربوط به ساخت و بهره برداري از معابر.
15 - تدوين و به كارگيري راهبردهاي كاهش تعداد تصادفات و شدت تصادفات و خسارات ناشي از آنها.
16 - تلاش براي خصوصي سازي، ايجاد اشتغال و كسب درآمدهاي بالقوه در سازمان ها و نهادهايي كه مسئوليتي در بخش حمل و نقل دارند و مصرف آن در بهبود عبور و مرور.
17 - تحول ساختاري در ارائه خدمات راهنمايي و رانندگي، بهره گيري از تجهيزات و فناوري هاي نوين، افزايش اقتدار پليس و اعمال جدي مقررات و برخورد با متخلفان، تعامل با شركت هاي بيمه و ساير دستگاه هاي مربوط.
18 - توجه جدي به استفاده از مهندسي برنامه ريزي حمل و نقل در مطالعات كاربري زمين به منظور تهيه طرح هاي توسعه و عمران.
19 - ايجاد پايگاه اطلاعاتي حمل و نقل و ترافيك در سطوح شهري، استاني و ملي.
20 - اصلاح ساختار تشكيلاتي مربوط به حمل و نقل در استانداري ها، شهرداري ها و واحدهاي وابسته.
تازه ترين گزارش جهاني 2007 با عنوان به سوي اقدامي گسترده تر براي پس انداز حاكي از آن است كه ايران در سال 2004 به طور كلي معادل 6/2 درصد از درآمد كل ملي خود را صرف خسارات زيست محيطي ناشي از انتشار آلاينده دي اكسيدكربن و ذرات معلق كرده است، در حالي كه در همين سال بيشترين خسارت را در اين زمينه با 3/8 درصد ازبكستان و كمترين خسارت را با 1/0 درصد سوئد و فرانسه ديده اند. بايد توجه داشت كه با افزايش حمل و نقل عمومي مي توان اين رقم را تا نصف كاهش داد.
گزارش شاخص هاي توسعه جهان در سال 2006 كه توسط بانك جهاني منتشر شد؛ نشان مي دهد كه ايران به لحاظ دو آلاينده دي اكسيدكربن و ذرات معلق در سال 2004 بيش از 3 برابر ژاپن و آمريكا و 5/8 برابر انگلستان خسارت خورده است. از سوي ديگر خسارات زيست محيطي اين دو آلاينده به اقتصاد ايران 8/2 برابر متوسط اين خسارت به اقتصاد جهان است.]]>
</TEXT>
</DOC>
<DOC>
<DOCID>HAM2-851201-093</DOCID>
<DOCNO>HAM2-851201-093</DOCNO>
<ORIGINALFILE>/1385/851201/world/_mycity.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[راپورت خبرنگار
برنده يا بازنده]]>
</TITLE>
<TEXT>
<![CDATA[سهيلا سالم: عقربه هاي ساعت بين 6:30 تا 7 صبح دودو مي زد ساعت ها بود در ايستگاه معطل اتوبوس بودم، ديگر داشت ديرم مي شد كه اتوبوس شيك و خوش رنگي از دور توجه ام را به خودش جلب كرد، با آن همه منتظر شده در يك لحظه همه مسافران خوشحال شدند اما خوشحالي ما چند لحظه بيشتر طول نكشيد، راننده بي توجه به حضور مسافران لخ لخ كنان از جلوي ما رد شد و ما تنها توانستم نوشته پشت آنرا بخوانم( بخش خصوصي... ريالي...).
به كنار خيابان رفتيم و دوباره نگاه مان به انتهاي خيابان دوخته شد، آرام آرام به تعداد مسافران در ايستگاه اتوبوس اضافه مي شد، ساعت كه به 7 صبح نزديك مي شد، افراد بيشتري از خانه ها بيرون مي زدند، بچه  مدرسه اي هايي كه شيطنتشان لابه لاي خميازه هاي صبحگاهي كش مي آمد و مسافران خسته و نگران از دير رسيدن و مانده در سرما را كلافه مي كرد.
بعد از 45 دقيقه بالاخره اتوبوس بخش دولتي، خرامان خرامان به سمت ايستگاه نزديك شد، با باراني كه از يك ربع پيش شروع به باريدن كرده بود، برق حضور اتوبوس در چشمان همه مي درخشيد، پيرزن كارتش را آماده نشان  دادن كرد، ما هم كه بليت به دست آماده سوار شده بوديم... اما وقتي براي سوار شدن به در عقب اتوبوس رفتيم با صحنه اي مواجه شديم كه آه از نهاد همه بلند كرد، عده اي پا پس كشيدن و ترجيح دادن بازهم منتظر باشند هر چند مي دانستند انتظار براي يافتن اتوبوسي مناسب بي فايده  است، بعضي  هم در به ديوار ه هاي اتوبوس چسبيده  بودند و با هل دادن ميليمتر ميليمتر جلو مي رفتند و در نهايت اتوبوس كه داشت از انبوه مسافر منفجر مي شد، تنها توانست دو سه نفر را در خود جاي بدهد و از جلوي چشمانمان دور شود(!).
دوباره منتظر شديم و در هر بار ناباوري ما اتوبوس هاي بخش خصوصي با فضاهاي مناسبي كه مي توانست توسط ما اشغال شود، از جلوي ما رد مي شد، وقتي براي چندمين بار اتوبوس بخش خصوصي از دور چهره نمايان كرد، قيافه مان از شباهت به موش هاي آب كشيده  هم گذشته بود، اميدي براي سوار شدن به اتوبوس نبود كه در حين نزديك شدن اتوبوس مرد جواني دستش  را براي اتوبوس  بلند كرد و وقتي بي تفاوتي را در چهره راننده ديد، با نزديك شدن اتوبوس وسط خيابان رفت و مقابل اتوبوس ايستاد و اتوبوس مجبور به ايستادن شد.
راننده عصباني به كنار خيابان آمد و در ايستگاه توقف كرد، لابه لاي اعتراض مسافران از ملزماتي مي گفت كه مجبور به اطاعت از آن ها بود و من و بقيه مسافران به اين فكر مي  كرديم شايد برخي از قاعده  ها و دستورالعمل ها بتواند در زمان هايي كه چاره اي براي فرار از  آن ها نيست، تعديل شود.]]>
</TEXT>
</DOC>
<DOC>
<DOCID>HAM2-851201-094</DOCID>
<DOCNO>HAM2-851201-094</DOCNO>
<ORIGINALFILE>/1385/851201/world/_mycity.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اعداد اساسي]]>
</TITLE>
<TEXT>
<IMAGE>/1385/851201/world/010263.jpg</IMAGE>
<![CDATA[
2
گروه شهريدر ايستگاه اتوبوس ايستاده اي و منتظري، اتوبوس ها پشت  هم قطار شده اند و اتفاقا امروز مشكلي به نام كمبود اتوبوس نداريم. خوشحالي و اتوبوس ها به ترتيب جلو مي روند و مسافران به نوبت سوار مي شوند، اتفاقا امروز كسي حق ديگري را پايمال نمي كند، اما شروع زندگي در تهران بدون مشكل نيست. 
بد نيست بدانيد سهم اتوبوس هاي پايتخت در انتشار آلاينده هاي هوا كمتر از 2 درصد است، گازوئيلي كه هم  اكنون در سطح كشور مصرف مي شود، بين 5 تا 7هزار ppm گوگرد دارد، در حالي كه گازوئيل مصرفي براي اتوبوس هاي پايتخت از مرغوب ترين نوع گازوئيل توليدي در كشور و فقط داراي 500 ppm گوگرد است.
مصرف گازوئيلي با 500 ppm گوگرد براي اتوبوس هاي شهر تهران به لحاظ انتشار آلايندگي در وضعيت مطلوب قرار دارد، اين در حاليست كه هم  اكنون گازوئيلي كه براي مصرف اتوبوس ها در سطح كشور به كار مي رود بين 5 تا 7 هزار ppm گوگرد دارد كه اين موضوع بيانگر مرغوب بودن نوع سوخت گازوئيل مصرفي براي حمل و نقل عمومي پايتخت است.
در حال حاضر استاندارد اروپا براي سوخت گازوئيل 50 ppm است كه هر چه بتوانيم به اين استاندارد نزديك شويم تاثير چشمگيري در كاهش آلايندگي هوا بخصوص براي كلانشهري مانند تهران خواهد داشت.
البته بايد بدانيد اتكاي حمل و نقل عمومي پايتخت فقط به اتوبوس هاي گازسوز به هيچ وجه منطقي نيست، بخصوص در فصل زمستان حمل و نقل عمومي پايتخت در بخش اتوبوس هاي گازسوز به لحاظ كمبود جايگاه و افت فشار گاز، همچنين مشكلات تعمير و نگهداري اين اتوبوس ها با مشكلات عديده اي مواجه مي شود، بنابراين براي جلوگيري از بروز اين قبيل مشكلات و امكان سرويس دهي به شهروندان در تمام شرايط فصلي و زماني، طبق هماهنگي هاي به عمل آمده با وزارت كشور قرار شد كه اتوبوس هاي تحويلي به شهر تهران از دو نوع گازسوز و گازوئيلي باشند.]]>
</TEXT>
</DOC>
<DOC>
<DOCID>HAM2-851201-095</DOCID>
<DOCNO>HAM2-851201-095</DOCNO>
<ORIGINALFILE>/1385/851201/world/_siasatw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مجلس خبرگان، اهداف و راهبردها
سكاندار كشتي كشور]]>
</TITLE>
<TEXT>
<IMAGE caption="عكس: جواد گلزار">/1385/851201/world/010266.jpg</IMAGE>
<![CDATA[
مهدي قمصريان
از جمله نهادهاي پيش بيني شده در قانون اساسي جمهوري اسلامي، مجلس خبرگان رهبري است. دو وظيفه خطير تعيين رهبر و نظارت بر استمرار شرايط رهبري بر عهده مجلس خبرگاني است كه با رأي مستقيم مردم از بين فقها و اسلام شناسان خبره انتخاب مي شوند. حساسيت اين مسئوليت ها و وظيفه ها و همچنين پرسش هايي كه درباره كاركرد اين شورا وجود دارد باعث شده است كه سؤالات زيادي از سوي اقشار گوناگون طرح شود. در اين گزارش به بهانه آغاز به كار دور چهارم مجلس خبرگان به برخي از نكات در خصوص خبرگان رهبري كه كمتر بازگو شده است مي پردازيم. در تنظيم اين مجموعه، از مقالات و كتابهاي منتشر شده توسط دبيرخانه مجلس خبرگان رهبري استفاده شده است.
***
روند كار
هر اجلاسيه عادي خبرگان، دو روز پي درپي، در دو نوبت صبح و عصر برگزار مي شود. در هر جلسه، پيش از طرح دستور جلسه، چهار نفر از نمايندگان، هريك به مدت پانزده دقيقه مي توانند نطق پيش از دستور داشته باشند. پس از آن، دستور جلسه مطرح مي شود. دستور كار جلسه ها و اجلاسيه هاي خبرگان را هيأت رئيسه تعيين مي كند. ارائه طرح ها در جلسات خبرگان، به يكي از اين چند روش انجام مي شود: اول طرحهاي عادي، كه بايد به امضاي دست كم ده نفر از خبرگان رسيده باشد. اين طرح ها پس از اعلام وصول، توسط هيأت رئيسه، به كميسيون مربوط ارجاع مي شود. كميسيون نيز با رعايت نوبت، به آن رسيدگي كرده، نتيجه را براي مطرح شدن، به هيأت رئيسه، ارائه مي كند. دوم؛ طرح هاي يك فوريتي، كه با امضاي ده نفر از خبرگان مطرح مي شوند و بلافاصله در همان جلسه، درباره فوريت آن بحث و بررسي و سپس رأي گيري مي شود. در صورت تصويب فوريت، به كميسيون مربوط ارجاع مي شود. كميسيون موظف است تا پيش از پايان همان اجلاسيه، آن را بررسي كرده و نتيجه را گزارش كند. سوم؛ طرح هاي دوفوريتي كه بايد به امضاي بيست نفر از خبرگان رسيده باشند، كه پس از تصويب دو فوريت، بلافاصله بحث و بررسي و سپس رأي گيري درباره آنها انجام مي شود. چهارم، طرح هاي ارائه شده از سوي دبيرخانه مجلس خبرگان كه در صورت تصويب هيأت رئيسه در دستور كار خبرگان قرار مي گيرند و بالاخره شيوه آخر طرح هايي است كه كميسيون ها ارائه مي كنند. در هر اجلاسيه، هيأت رئيسه مي تواند متناسب با گزارش ارائه شده توسط كميسيون سياسي- اجتماعي درباره مسائل امنيتي، فرهنگي، اقتصادي و اجتماعي و مسائل مهم داخلي و جهاني، تا آنجا كه به وظايف خبرگان مربوط مي شود، از مسئولان و نخبگان مربوط، براي ارائه گزارش دعوت كند. مدت ارائه گزارش، يك ساعت خواهد بود. همچنين هيأت رئيسه ممكن است طبق ماده 16 آيين نامه، از مسئول يا مسئولان نهادهايي كه مستقيماً زير نظر رهبري اداره مي شوند براي ارائه گزارش، دعوت كند. هريك از كميسيون ها نيز موظف است در هر اجلاسيه گزارش كار خود را به خبرگان ارائه كند.
موضع گيري سياسي
آيين نامه داخلي مجلس خبرگان، موضع گيري درباره مسائل مهم داخلي را جزو وظايف اين نهاد نشمرده است، اما بر اهميت بيانيه هاي خبرگان، كه در اين باره صادر مي شود، تأكيد كرده است. در هر اجلاسيه، كميته اي براي تدوين محورهاي بيانيه، از سوي اعضا انتخاب مي شود. اين كميته پنج نفره، نظريات اعضاي مجلس خبرگان را جمع آوري كرده، محورهاي اصلي بيانيه را بر اساس آنها تدوين مي كند. محورهاي پيشنهادي بايد به تصويب خبرگان برسد. هيأت رئيسه خبرگان هم در چارچوب محورهاي مصوب بيانيه اختتاميه را تدوين مي كند. البته كميسيون هاي شش گانه خبرگان، در طول سال جلسات متعدد و مستمري هستند.
بررسي يك وظيفه مهم
در دوره اول مجلس خبرگان رهبري، كميسيوني تشكيل شد كه وظيفه آن، بررسي شرايط همه افرادي بود كه در مظان رهبري قرار داشتند. تاريخ تصويب تشكيل كميسيون مذكور، 24/6/1363 در اجلاسيه دوم مجلس خبرگان رهبري بوده است و ماده مصوب آن، چنين است: به منظور آمادگي خبرگان براي اجراي اصل يكصد و هفتم و شناخت حدود و شرايط مذكور در اصل يكصد و نهم قانون اساسي، كميسيوني مركب از پانزده نفر از نمايندگان تشكيل مي شود تا درباره همه مسائل مربوطه تحقيق كند و درباره همه كساني كه صلاحيت رهبري دارند، بررسي كند تا مورد استفاده و بررسي خبرگان واقع شود.(مشروح مذاكرات مجلس خبرگان دوره اول، اجلاسيه دوم، ص 230)خبرگان به اين نتيجه رسيده بودند كه براي اجراي اصل يكصد و هفتم(شناسايي فرد داراي شرايط رهبري)بايد برخي اقدامات، به عنوان مقدمه انجام شوند. از اين رو لازم بود همه افرادي كه به نوعي احتمال اين كه شرايط و صفات رهبري در ايشان باشد، شناسايي و بررسي شوند تا در زماني كه نياز به معرفي رهبر جديد هست، كار دشوار نشود.(مشروح مذاكرات مجلس خبرگان رهبري، دوره اول، اجلاسيه دوم، ص 230-200)هم اكنون نيز اين كميسيون با عنوان كميسيون اصل يكصد و هفتم و يكصد و نهم فعال است و يكي از دو وظيفه آن، همين امر است. دو ماده 49 و 50 آيين نامه داخلي خبرگان در موضوع اين كميسيون است. ماده 49: به منظور آمادگي خبرگان براي اجراي اصل يكصد و هفتم و شناخت حدود و شرايط ياد شده در اصل پنجم و يكصد و نهم قانون اساسي، كميسيوني مركب از يازده نفر عضو اصلي و چهار نفر عضو علي البدل تشكيل مي گردد.
ماده 50: وظيفه اصلي كميسيون فوق عبارت است از تحقيق و بررسي درباره همه موارد مربوط به شرايط و صفات رهبر، موضوع اصول ياد شده در ماده فوق و تمام كساني كه در مظان رهبري قرار دارند و ارائه نتايج حاصله، به هيأت رئيسه جهت استفاده و بررسي مجلس خبرگان. اين كميسيون، كميته ويژه سه نفره را از بين اعضاي خود انتخاب مي كند تا با رعايت سري بودن مسأله، همه كساني را كه در مظان رهبري قرار دارند، ارزيابي كرده، گزارش خود را به هيأت رئيسه تقديم كند تا آن هيأت، در زمان مناسب در مجلس خبرگان مطرح كند. گزارش اين كميته، كاملاً سري است و به صورت اسناد طبقه بندي شده، حفاظت مي گردد و بدون تصويب خبرگان، در اختيار ديگري قرار نمي گيرد، مگر مقام معظم رهبري، كه عنداللزوم به اطلاع معظم له مي رسد. به گزارش دبيرخانه مجلس خبرگان اين كميته درباره افراد در مظان رهبري، پرونده هايي تشكيل داده است كه سوابق و ديگر ويژگي هاي آنان در آن، ثبت است.
نظارت
انتقادهاي وارد شده به عملكرد نظارتي مجلس خبرگان، مبتني بر اين است كه خبرگان وظيفه دارند بر عملكرد و بلكه بر حسن عملكرد رهبر نظارت كنند آن هم نظارت كنترلي و پارلماني شبيه نظارت مجلس شوراي اسلامي بر كار رئيس جمهوري و وزراء. آنچه اصل يكصد و يازدهم بر عهده مجلس خبرگان نهاده، تشخيص فقدان شرايط رهبري است. لازمه عمل به اين وظيفه، احراز بقاي شرايط رهبري، توسط مجلس خبرگان است. براي انجام دادن اين وظيفه مهم، مجلس خبرگان كميسيوني به نام كميسيون تحقيق تشكيل داده است: كميسيون تحقيق موظف است هرگونه اطلاع لازم را در رابطه با اصل يكصد و يازدهم در محدوده قوانين و موازين شرعي تحصيل كند. همچنين نسبت به صحت و سقم گزارشات واصله در اين رابطه، تحقيق و بررسي كند و در صورتي كه لازم بداند با مقام معظم رهبري در اين زمينه ملاقات كند.(ماده 33 آيين نامه داخلي مجلس خبرگان)
كميسيون تحقيق مجلس خبرگان، براي انجام دادن وظيفه مهم خويش، جلسات متعددي داشته و دارد و يكي از پركارترين كميسيون هاي مجلس خبرگان به شمار مي  رود. گرچه ممكن است به علت اين كه تحقيقات و مذاكرات كميسيون تحقيق، محرمانه است و كميسيون مجاز به انتشار آنها جز در مواردي خاص نيست(كه آن هم زير نظر هيأت رئيسه كميسيون دنبال مي شود)، فعاليت مستمر اين كميسيون از چشم عموم پنهان بماند.
پاسخ به يك اشكال
برخي معتقدند كه ماده 16 آيين نامه مجلس خبرگان، نظارت بر دستگاه ها و نهادهاي زير نظر رهبر را وظيفه اين نهاد معرفي كرده است.
پس چرا اين مجلس تاكنون در اين زمينه اقدامي نكرده است؟ در پاسخ به اين اشكال ابتدا متن ماده 16 آيين نامه را مرور مي كنيم: هيأت رئيسه مجلس خبرگان مي تواند در هر اجلاسيه اي از مسئول يا مسئولان يك يا چند نهاد از نهادهايي كه زير نظر مستقيم مقام معظم رهبري فعاليت مي كنند جهت استماع گزارش فعاليت  هاي مهم آنها به جلسه رسمي مجلس خبرگان دعوت نمايد. مدت زمان گزارش، حداكثر يك ساعت خواهد بود.
پس از پايان گزارش، حداكثر ده نفر از اعضاي خبرگان مي توانند سؤالات، انتقادات و پيشنهادات خود را هر يك، حداكثر ظرف پنج دقيقه بيان كنند. پس از آن مسئول نهاد مربوط نيز مي تواند حداكثر ظرف نيم ساعت توضيحات لازم را ارائه كند. هيأت رئيسه هم موظف است جمع بندي مجموعه گزارشات را خدمت مقام معظم رهبري ارسال نمايد. اما متن پاسخ؛ نظارت بر دستگاه هاي زير نظر رهبر، جزء وظايف مصرح خبرگان در قانون اساسي نيامده است. اگر هم خبرگان بخواهند براي عمل به اصل يكصد و يازدهم(تشخيص فقدان شرايط رهبري)بر دستگاه هاي زير نظر وي نظارت كنند، اين نظارت صرف اطلاع از عملكرد اين دستگاه ها براي احراز بقاي شرايط رهبري خواهد بود، اما آنچه در ماده 16 آيين ماده داخلي مجلس خبرگان بر آن تصريح شده، دعوت از نهادهاي زير نظر رهبري به منظور ارائه گزارش آن هم به دعوت هيأت رئيسه است. همان گونه كه مشاهده مي شود دعوت از مسئولان نهادهاي زير نظر رهبري، وظيفه خبرگان نيست بلكه هيأت رئيسه اختيار دارد كه اين كار را انجام دهد يعني اولاً اين كار الزامي نيست و ثانياً در اختيار هيأت رئيسه است نه خبرگان. اهداف تصويب اين ماده قانوني نيز نظارتي كنترلي و پارلماني و استيضاح نبوده است، بلكه هدف فراهم ساختن فرصت ها براي اين نهادها براي دادن گزارش كار خود، به ويژه با هجمه هاي تبليغاتي كه درباره آنها صورت مي گيرد و آسان سازي ارتباط دو سويه اين نهادها با مجلس خبرگان است و همان گونه كه گفته شد نظارت بر اين دستگاه ها براي احراز بقاي شرايط رهبري است.
بنابراين نظارت بر نهادهاي زير نظر رهبري، آن گونه كه منتقدان انتظار دارند نه طبق قانون اساسي و نه طبق آيين نامه داخلي، وظيفه مجلس خبرگان نيست.
چرا علني نيست؟
غيرعلني بودن جلسه هاي مجلس خبرگان، براساس قانون است. در ماده 53 آيين نامه داخلي مجلس خبرگان آمده است: مذاكرات، جلسات و نطق هاي قبل از دستور مجلس خبرگان، غير علني است مگر با نظر هيأت رئيسه كه در اين صورت تمام يا بخشي از آن مي تواند علني برگزار گردد. علت تصويب اين قانون نيز كه اصل آن از مصوبات نخستين اجلاسيه دوره اول مجلس خبرگان است، رعايت و حفظ برخي مصالح و منافع كشور است، زيرا بحث هاي مجلس خبرگان درباره رهبري و مسائل پيرامون آن يا مسائل كلان كشور، كه به نوعي به وظيفه خبرگان مربوط مي شوند، است. اگر جلسه ها غيرعلني باشند اعضا آزادي بيشتري در بيان مطالب و مسايل ياد شده دارند و بهتر مي توانند به بررسي آنها بپردازند. اما اگر اين جلسات علني باشد، از بيم سوءاستفاده هاي تبليغاتي دشمنان و برخي ناآگاهان، دستشان در بيان برخي مطالب بسته مي شود، به ويژه هنگامي كه برخي مطالب جنبه محرمانه و طبقه بندي شده دارند و افشاي آنها به صلاح كشور نيست.ديگر آنكه برخي بحث هاي مربوط به رهبري نظام، ممكن است حساسيت هايي را در ميان مردم ايجاد كند و موجب بروز تشنجاتي در فضاي سياسي كشور شود. غير از دلايل ياد شده كه ضرورت غيرعلني بودن جلسه ها را اثبات مي كند، بايد گفت كه اصولاً ضرورتي هم براي علني برگزار شدن آنها وجود ندارد. مجلس خبرگان، مجمعي تخصصي است و كار خبرگان، كاري كارشناسي و فني محسوب مي شود كه پخش علني مباحث آن، فايده چنداني براي عموم جامعه ندارد. در مورد بسياري از مجامع و مجالس فني و تخصصي نيز چنين است، مثلاً هيأت دولت جلسه هايي را برگزار مي كند، اما هيچ گاه مشروح مذاكرات آن پخش نمي شود بلكه سخنگوي دولت، مهمترين تصميم ها و بحث هاي هيأت دولت را به اندازه امكان به آگاهي مردم مي رساند و هيچ گاه انتظار نمي رود كه دولت تمام مذاكرات خود را علني سازد، زيرا بحث ها عموماً تخصصي است و پخش آنها فايده چنداني ندارد. مجلس شوراي اسلامي و بلكه تمام مجالس دنيا نيز گاه بنابر رعايت مصالحي جلسه هاي غيرعلني برگزار مي كنند و اين هرگز نامحرم دانستن مردم تلقي نمي شود.
ممكن است گفته شود كه آن بخش از نطق ها و مذاكرات كه پخش آنها معذوري ندارد علني شوند، اما مذاكرات و نطق هايي كه مانعي در علني شدن آنها وجود دارد، غيرعلني باشند. اين راه گرچه ممكن است از لحاظ نظري خوب و مناسب باشد، اما عملاً اجراي آن با مشكل روبه رو خواهد شد، زيرا نخستين مسئله، تعيين ملاك علني بودن و غيرعلني بودن و پس از آن تعيين مصداق هر كدام است، كه عملاً امري مشكل، ابهام زا و داراي برداشت هاي متفاوت است. ضمن اينكه نمي توان نطق و مذاكرات نمايندگان را پيش از ايراد آنها كنترل كرد تا وجود ملاك علني يا غيرعلني بودن در آنها مشخص شود. مشكل ديگر اينكه نمي توان يك جلسه را پي درپي علني و غيرعلني كرد، زيرا ممكن است در يك جلسه چندين بار مطالبي كه نبايد پخش شوند، مطرح شوند. بر همين اساس قانون اين اختيار را به هيأت رئيسه داده است كه اگر تشخيص داد كه بايد مذاكرات پخش شوند(همه يا بخشي از آنها)در اختيار رسانه ها و عموم قرار بگيرد.
]]>
<IMAGE caption="عكس:عليرضا بني علي">/1385/851201/world/010245.jpg</IMAGE>
<![CDATA[
سالي چهار روز
آيا براي نهاد حساسي مانند خبرگان، ساليانه دو اجلاسيه دو روزه كافي است؟ در پاسخ بايد گفت كه در مجلس خبرگان، نوعي تقسيم كار صورت گرفته است و بسياري از وظايف اصلي اين مجلس به طور كامل يا براي بررسي بيشتر، در اختيار كميسيون ها قرارداده شده است، كميسيون تحقيق، كميسيون اصل يكصد و هشتم، كميسيون اصل يكصد و هفتم و يكصد و نهم، كميسيون امور مالي و بودجه و كميسيون سياسي - اجتماعي. همه كميسيون ها موظفند در اجلاسيه ها گزارش كار خود را به مجلس ارائه دهند و هر يك از اعضا نيز مي تواند بدون داشتن حق رأي، در جلسه هاي كميسيون ها به استثناي كميسيون تحقيق شركت كند. بنابراين خبرگان وظايف مستمر و روزمره اي ندارند تا لازم باشد همانند مجلس شوراي اسلامي، در هفته چند روز جلسه داشته باشند. افزون بر اينكه اگر يك سوم نمايندگان درخواست كنند يا هيأت رئيسه تصميم بگيرد، اجلاسيه فوق العاده تشكيل مي شود و مدت اجلاسيه هاي عادي نيز با پيشنهاد پانزده نفر از نمايندگان يا هيأت رئيسه و تصويب خبرگان مي تواند بيش از دو روز تمديد شود. بنابراين اگر طرحي ضروري و فوري در دستور كار خبرگان باشد كه نيازي به تشكيل اجلاسيه داشته باشد، راهكار قانوني آن وجود دارد و از سويي وظايف مهم اين مجلس را نيز كميسيون ها انجام مي دهند.]]>
</TEXT>
</DOC>
<DOC>
<DOCID>HAM2-851201-096</DOCID>
<DOCNO>HAM2-851201-096</DOCNO>
<ORIGINALFILE>/1385/851201/world/_siasatw.htm</ORIGINALFILE>
<ISSUE>سه شنبه 1 اسفند 1385</ISSUE>
<DATE calender="Western">2007-02-20</DATE>
<DATE calender="Persian">1385/12/01</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه امروز
هاشمي و خبرگان]]>
</TITLE>
<TEXT>
<![CDATA[زهرا ابراهيمي
امروز، اول اسفند ماه، نشست افتتاحيه خبرگان رهبري دوره چهارم تشكيل مي شود. اگرچه كليت مجلس خبرگان در اين دوره تفاوت خاصي با دوره هاي گذشته ندارد، اما آغاز اين دوره در شرايط كنوني كشور وضعيت متفاوتي را نسبت به دوره هاي گذشته ايجاد مي كند. انتخاب هاشمي رفسنجاني با بيش از يك ميليون راي مردم تهران، موقعيت اين شخصيت سياسي تاثيرگذار بر كشور را در مجلس متفاوت از گذشته خواهد كرد.
هاشمي رفسنجاني در دوره هاي گذشته هيچ گاه رياست اين مجلس را برعهده نداشته ولي جايگاه و سخن او همواره تاثيرگذار بوده است. اين بار هم احتمالا رياست مجلس را بر عهده نخواهد گرفت، اما تاثيرگذاري اش بسيار بيش از گذشته خواهد شد. همچنين هاشمي در هيچ دوره اي به اندازه اين دوره در مورد وظايف و اختيارات مجلس خبرگان هم سخن نگفته بود. او پيش از تشكيل رسمي مجلس، سفري به قم داشت و در آنجا با آيات عظام و بويژه با آيت الله مشكيني و آيت الله اميني رئيس و نايب رئيس مجلس خبرگان در دور سوم ديدارهايي داشت.
امروز اعضاي هيات رئيسه اين مجلس انتخاب مي شوند. پيش بيني ها بر اين است كه آيت الله مشكيني كماكان رياست مجلس را بر عهده خواهد گرفت، اما به دليل كسالتي كه دارند هاشمي رفسنجاني كه نايب رئيس اول خواهد شد، عمده جلسات را اداره خواهد كرد و رياست آنها را بر عهده خواهد گرفت.
اين موقعيت با توجه به پايگاه هاشمي در بين روحانيت بسيار مهم و در تصميم گيري هاي آتي مجلس بسيار تعيين كننده خواهد بود.
هاشمي از جمله نمايندگاني است كه در هر چهار دوره مجلس انتخاب شده است. در جلسه امروز، نخست اداره جلسه را هيأت رئيسه سني بر عهده مي گيرد و پس از تحليف نمايندگان منتخب مردم، رأي گيري درباره اعضاي هيأت رئيسه اين مجلس برگزار مي شود. همچنين پنج كميسيون تخصصي اين مجلس شامل كميسيون تحقيق، اصل 107، اصل 108، محاسبات و مالي اداري و آيين نامه داخلي مجلس، شكل خواهد گرفت.
شنيده ها حاكي از آن است كه آيت الله مشكيني، احتمالا باز هم به رياست مجلس خبرگان برگزيده شده و در غيبت آيت الله اميني، آيت الله اكبر هاشمي رفسنجاني و آيت الله محمد يزدي، نايب رئيس اول و دوم اين مجلس خواهند شد.
مجلس خبرگان دو منشي و كارپرداز نيز دارد كه تاكنون قربانعلي دري نجف آبادي و سيد احمد خاتمي عضو هيأت رئيسه بودند و به احتمال قوي باقي خواهند ماند. از آيت الله مقتدايي و صادق لاريجاني هم به عنوان اعضاي احتمالي هيأت رئيسه جديد نام برده مي شود.اما مشخص نيست چه كسي رياست دبيرخانه مجلس خبرگان را برعهده خواهد گرفت كه تاكنون زير نظر آيت الله اميني اداره مي شده است.]]>
</TEXT>
</DOC>
</HAMSHAHRI2>

<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860122-001</DOCID>
<DOCNO>HAM2-860122-001</DOCNO>
<ORIGINALFILE>/1386/860122/news/_adabh.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اظهار نظر نمايندگان مجلس درباره 18 قطعه تاريخي جيرفت
كمبود بودجه، مسأله را توجيه نمي كند]]>
</TITLE>
<TEXT>
<![CDATA[گروه ادب و هنر- سربرآوردن 18 قطعه  تاريخي جيرفت از يك گالري انگليسي سبب شد، براي چندمين بار فاجعه بي توجهي به ميراث فرهنگي كشور، از زير خاكستر زمان و زمانه، سربرآورد.
حالا نگاه هاي همه مسئولان، به يك دادگاه محلي در انگلستان است. دادگاهي كه در حكم اول خود، به گالري بركت لندن اجازه دادتا اين 18 قطعه را با قيمت پايه 250 هزار پوند به حراج بگذارد و حالا همه در تلاشند تا دادگاه تجديدنظري تشكيل شده، حكم را لغو كند.
محمدرضا ميرتاج الديني، نايب رئيس دوم كميسيون فرهنگي مجلس نيز پس از برخي نمايندگان ديگر، امروز به وزارت خارجه تذكر مكتوب خواهد داد تا منوچهر متكي، با صدور دادنامه و ارايه دلايل و مدارك به دادگاه، مساله را به صورت ديپلماتيك پيگيري كند. چرا كه حالا همه از جمله علي زادسر، نماينده جيرفت به اين نتيجه رسيده اند كه تنها راه برگرداندن 18 قطعه ايراني، پيگيري ديپلماتيك است.
اما متكي 2 روز قبل در جريان اعتراض نمايندگان قرار گرفته و قول داده است به سرعت موضوع را پيگيري كند.
اين قصه سر دراز دارد
اما ماجراي قاچاق اشياي تاريخي ايران و به ويژه جيرفت، واقعا داستان پر آب چشمي است به درازي تمام سهل انگاري ريز و درشت در اين حوزه. ميرتاج الديني مي گويد: اين كه الواح ايراني سر از شيكاگو در مي آورند يا اشياي باستاني جيرفت در لندن حراج مي شوند نشان بي توجهي يا كم توجهي و سهل انگاري مسئولاني است كه حفاظت از اين اشيا، در حيطه مسئوليت آن هاست. ضمن اين كه نشانه اي از ضعف دستگاه هاي انتظامي و حراستي در اين زمينه است.
قرار بود اين ضعف، با تشكيل يگان ويژه حفاظت از ميراث فرهنگي، جبران شود اما اين طرح، چنان در كش و قوس هاي اعتبار و قانون و بودجه گم شد كه حالا ديگر تمام اميدهاي اوليه و موج تبليغات گسترده اي كه به همراه داشت، محو شده است.ميرتاج الديني مي گويد: سازمان ميراث فرهنگي بايد طرح يگان حفاظت را به مجلس مي آورد و پيگيري مي كرد تا به نتيجه دلخواه برسد، اما نشد. البته چنين اقدامي، اعتبار مي خواهد و متأسفانه در همه جا با كمبود اعتبار مواجهيم. با اين حال كمبود اعتبار، مساله را توجيه نمي كند. امير رضا خادم، يكي ديگر از اعضاي كميسيون فرهنگي نيز آن چه را كه اكنون در قالب اين طرح انجام مي گيرد، بسيار ناقص و عملا ناكارآمد مي داند: نيروهاي يگان حفاظت از ميراث فرهنگي به صورت خريد خدمت به كار گرفته مي شوند. در نتيجه نيروهاي متخصص و آموزش ديده اين كار نيستند. مي آيند و مي روند و انگيزه، حساسيت و فن لازم را ندارند.  مطابق با مصوبه مجلس شوراي اسلامي و براساس ساختاري كه براي نيروي انتظامي و سازمان ميراث فرهنگي در چند سال گذشته طراحي شد، سازمان مديريت و برنامه ريزي كشور موظف شد تا مجوز استخدام هزار نيرو را براي به كارگيري در يگان حفاظت ميراث، طي برنامه 5 ساله جاري صادر كند. اما به گفته فرمانده اين يگان، اگر ميراث فرهنگي منتظر مجوز استخدام رسمي بماند، وضع از آن چه كه هست، بسيار بدتر خواهد بود. سردار عباسعلي روحي مي گويد: يگان پاسدار ميراث تنها 2 سال است كه تشكيل شده و در اين مدت، 38 درصد از جرايم كاهش يافته اند. در اين 2 سال 4 هزار نيرو استخدام شده اند، آموزش ديده اند و تخصص لازم را هم به دست آورده اند.اين نيروها در 31 استان كشور به مأموريت مي روند و تنها در سال گذشته 90 باند فعال در اين حوزه را متلاشي كرده اند. پس چگونه ممكن است تخصص و مهارت نداشته باشند؟
اما دوباره جيرفت
علي زادسر، نماينده جيرفت و عضو كميسيون قضايي و حقوقي مجلس درباره آن روزهاي جيرفت در دهه 80 مي گويد پس از كشف منطقه باستاني جيرفت، تا شعاع 200 كيلومتر، هرجا از زمين را كه مي كندي، گنج درمي آمد، ولي متأسفانه مسئولان مربوطه هيچ توجهي به موضوع نداشتند. فرماندار وقت جيرفت، همان ايام در مصاحبه اي با روزنامه ايران كه تيتر يك روزنامه شد، گفت مردم اين منطقه فقيرند، چه اشكالي دارد كه اين اشيا را بفروشند؟ آن طور كه زادسر مي گويد، در سال هاي 80 و 81، حتي در بازار جيرفت نيز، در روز روشن و به صورت علني، اشياي كشف شده، خريد و فروش مي شد. اما به مرور نيروي انتظامي و سپس شوراي عالي امنيت ملي وارد ميدان شده و يك يا دو سال پس از كشف منطقه، حفاظت، جدي شد. وقتي كه 600 هزار تا يك ميليون قطعه از شكم جيرفت بيرون كشيده شده بود و...
حالا چه كنيم؟
در ماجراي جيرفت تنها يك نفر دستگير شد. برايش حكم اعدام صادر شد و بعد، ديوان عالي حكم را نقض كرد و طرف، آزاد شد.زادسر مي گويد: مطمئنم همين حالا هم صدها هزار شيء قيمتي به صورت نامحسوس قاچاق مي شود و آب از آب هم تكان نمي خورد. ميرتاج الديني مي گويد: بايد گزارش كامل آن سال ها داده شود، دادستان عمومي طرح دعوا كند و هركس مسئول بوده محاكمه شود.
سردار روحي مي گويد: اگر حمايت كنند، اگر نيروهاي مان بيشتر شود، اگر استخدام رسمي باشند، اگر مردم كمك كنند، اگر امكانات بيشتري دهند، اگر...
حالا ديگر صدايش گرفته است.]]>
</TEXT>
</DOC>
<DOC>
<DOCID>HAM2-860122-002</DOCID>
<DOCNO>HAM2-860122-002</DOCNO>
<ORIGINALFILE>/1386/860122/news/_adabh.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[خسرو شكيبايي در فيلمي كودكانه]]>
</TITLE>
<TEXT>
<IMAGE>/1386/860122/news/018780.jpg</IMAGE>
<![CDATA[
گروه ادب و هنر - فيلم سينمايي نسكافه داغ داغ ساخته علي قوي تن كه در انتظار اكران عمومي است، سعي دارد در جشنواره فيلم كودك و نوجوان همدان شركت كند. قوي تن به مهر گفت: به دليل اينكه تنها يك كپي 35 از اين فيلم موجود و در اختيار ارشاد است، نتوانستيم براي حضور در جشنواره همدان اقدام كنيم. به همين دليل اگر تا زمان شروع جشنواره اين نسخه به دست ما رسيد، قطعا در جشنواره شركت خواهيم كرد. نسكافه داغ داغ فضايي شاد و موزيكال دارد و در آن خسرو شكيبايي، يكتا ناصر، افسانه چهره آزاد، داود اكرميان، السا فيروزآذر، بابك نوري، جلال الدين معيريان و بازيگران خردسال صبا حاج اسحاق و كورش يونسي به ايفاي نقش مي پردازند. فيلم درباره زني جوان به نام نيكا است كه به گويندگي برنامه هاي عروسكي علاقه دارد، اما همسرش كه يك كارخانه عروسك سازي را اداره مي كند با او مخالف است. نيكا با كمك استاد خود دست به ترفندهايي مي زند و ماجراهاي شيريني مي آفريند.قوي تن درباره فعاليت هاي جديد خود گفت: به تازگي فيلمنامه آهنگي براي مادربزرگ را به پايان رساندم كه البته آن را براي گرفتن پروانه ساخت ارسال كرده ام. قصه فيلم درباره نااميدي جواني است كه مي خواهد به هدفش برسد و براي آن تلاش مي كند. اما در اين ميان اتفاقاتي طنز و كمدي رخ مي دهد. خواسته هاي اين جوان هم در حيطه شغلي و عاطفي است.]]>
</TEXT>
</DOC>
<DOC>
<DOCID>HAM2-860122-003</DOCID>
<DOCNO>HAM2-860122-003</DOCNO>
<ORIGINALFILE>/1386/860122/news/_adabh.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پيشكسوتان در نمايشگاه خرمشهر، حماسه مقاومت]]>
</TITLE>
<TEXT>
<![CDATA[گروه ادب و هنر عكس هاي ارائه نشده عكاسان پيشكسوت حوزه عكاسي جنگ جمع آوري و در بخش ويژه نمايشگاه عكس خرمشهر، حماسه مقاومت در معرض ديد عموم قرار خواهد گرفت.
اين عكس ها همزمان با نمايشگاه عكس خرمشهر، حماسه مقاومت كه از روز سوم خرداد مصادف با سالروز آزادسازي خرمشهر در تهران افتتاح مي شود به نمايش درمي آيد. اسامي تعدادي از هنرمنداني كه براي اين بخش آثارشان به دبيرخانه رسيده اين گونه است: اميرعلي جواديان، جهانگير رزمي، بهمن جلالي، جاسم غضبانپور، محسن راستاني، سعيد صادقي، مرحوم كاوه گلستان و بيش از 60 عكاس شهيد و جانباز است.]]>
</TEXT>
</DOC>
<DOC>
<DOCID>HAM2-860122-004</DOCID>
<DOCNO>HAM2-860122-004</DOCNO>
<ORIGINALFILE>/1386/860122/news/_adabh.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[دنياي جديدي كه آويني ساخت]]>
</TITLE>
<TEXT>
<![CDATA[ايسنا: مراسم چهاردهمين سالگرد شهادت سيدمرتضي آويني با عنوان فردايي ديگر در تالار بزرگ وزارت كشور برگزار شد. در اين مراسم كه سردار رحيم صفوي - فرمانده سپاه پاسداران - به همراه جمعي از مسؤولان و هنرمندان حضور داشتند، ياد و خاطره سيد شهيدان اهل قلم گرامي داشته شد. در اين مراسم بعد از پخش فيلم سفر آخر به كارگرداني مرتضي شعباني كه به آخرين لحظات زندگي آويني مي پرداخت، محمود رجبي - مدير دفتر مطالعات ديني هنر - در سخناني از شهيد آويني به عنوان شخصيتي ياد كرد كه به ياد حق ريزش كرد و شروع به ساختن دنياي جديدي كرد.]]>
</TEXT>
</DOC>
<DOC>
<DOCID>HAM2-860122-005</DOCID>
<DOCNO>HAM2-860122-005</DOCNO>
<ORIGINALFILE>/1386/860122/news/_adabh.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[انتخاب فيلم با داوري 25 كودك و نوجوان]]>
</TITLE>
<TEXT>
<![CDATA[گروه ادب و هنر از بين 1100 كودك و نوجوان همداني، 25 داور كودك و نوجوان براي ارزيابي فيلم هاي بيست ويكمين جشنواره بين المللي كودكان و نوجوانان انتخاب خواهد شد.به گزارش روابط عمومي فيلم هاي كودكان و نوجوانان، انتخاب اين داوران برعهده هنرمندان، سينماگران و كارشناسان سينماي كودك استان همدان است.همچنين اسامي 20 فيلم كوتاه ويديويي خارجي در جشنواره فيلم هاي كودكان و نوجوانان مشخص شد كه در بين اين اسامي كشورهاي هلند و بلژيك هركدام با سه فيلم در اين بخش حضور دارند كه براساس مقررات جشنواره، كشور ميزبان مي تواند با يك فيلم بيشتر در اين بخش حضور داشته باشد كه اسامي چهار فيلم ايراني شركت كننده در اين بخش متعاقبا اعلام خواهد شد.بيست ويكمين جشنواره بين المللي فيلم هاي كودكان و نوجوانان از 10 تا 14 ارديبهشت ماه در شهر همدان برگزار مي شود.]]>
</TEXT>
</DOC>
<DOC>
<DOCID>HAM2-860122-006</DOCID>
<DOCNO>HAM2-860122-006</DOCNO>
<ORIGINALFILE>/1386/860122/news/_adabh.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نمايشگاه كتاب همچنان در بلاتكليفي]]>
</TITLE>
<TEXT>
<![CDATA[گروه ادب و هنر- درست 3 هفته ديگر يكي از مسئولان بلندپايه مملكت پشت تريبون مي ايستد تا رسماً بيستمين نمايشگاه بين المللي تهران را آغاز كند، اما هنوز معلوم نيست كه اين تريبون دقيقاً كجا قرار مي گيرد؛ مصلاي تهران يا محل دائمي نمايشگاه ها يا حتي جايي ديگر، چون هنوز تاكنون هيچ تصميم قطعي درباره برگزاري يكپارچه نمايشگاه اتخاذ نشده است.
محسن پرويز، رئيس بيستمين نمايشگاه بين المللي كتاب تهران در گفت وگو با خبرگزاري كتاب ايران(ايبنا)گفت: نمايشگاه بيستم در 2 مكان دائمي  نمايشگاه ها و مصلاي تهران برگزار خواهد شد و تاكنون هيچ تصميم قطعي درباره برگزاري يكپارچه در اين زمينه اتخاذ نشده است.
اين در حالي است كه به گزارش مهر، در جلسه مشترك ديروز شوراي شهر تهران با مسئولين ارشاد، مديران شهر تهران و نمايندگان اتحاديه ناشران، برگزاري نمايشگاه كتاب در مصلي تهران نهايي و قطعي شده و رسول خادم خاطرنشان كرد: در اين جلسه ما نظرات نيروي انتظامي، سازمان كنترل ترافيك تهران، شهرداري، اتحاديه ناشران و كتابفروشان تهران، سازمان مديريت بحران شهرداري، شركت واحد اتوبوسراني تهران و ديگر نهادهاي درگير و مسئول در برگزاري نمايشگاه كتاب را شنيديم و هماهنگي لازم براي به عهده گرفتن نقش هركدام از سازمان هاي مذكور در برگزاري اين رويداد ملي صورت گرفت و در نهايت همه سازمان ها با برگزاري يكپارچه نمايشگاه كتاب تهران در مصلي تهران موافقت كردند.
رئيس كميسيون فرهنگي شوراي اسلامي شهر تهران در ادامه يادآور شد: نمايندگان وزارت ارشاد هم به حاضران در اين جلسه اعلام كردند كه مقدمات برگزاري نمايشگاه كتاب تهران به صورت يكپارچه در مصلي تهران از مدتي پيش فراهم شده است و كارهاي ديگر در اين باره در حال انجام است.
اما پرويز در جواب خادم به ايبنا گفته: برداشت ايشان از مسئله اي كه در جلسه مطرح شده، اين گونه بوده است. آنچه مسلم است فضاي مصلي براي برگزاري يكپارچه نمايشگاه بين المللي كتاب تهران هنوز آماده نيست و ما تلاش خود را براي آماده سازي آن انجام مي دهيم تا بتوانيم به بهترين گزينه كه همان برگزاري يكپارچه نمايشگاه است، دست يابيم، ولي هنوز فضاي كافي براي اين موضوع آماده نشده است. جدا از اين مناقشه ها مدير مؤسسه توزيع كنندگان كتاب ناشران بين المللي به مهر، گفت: ما از محل مصلي تهران بازديد كرديم. متاسفانه هنوز مشخص نيست كه اگر بخش بين المللي به مصلي منتقل شود در كدام محل آن قرار است برگزار شود. ما از شبستان مصلي هم ديدن كرديم ولي اين بخش قرار نيست به ناشران بين المللي اختصاص پيدا كند و آنچه كه ما در مصلي مشاهده كرديم با اين وضعيت براي برگزاري بخش بين الملل نمايشگاه مناسب نيست. وي افزود: دليل اين تعلل ارشاد براي ما مشخص نيست. از اين گذشته مصلي مشكلاتي دارد كه اگر برطرف نشود برگزاري نمايشگاه در محل سابق بهتر است.
در اين بين ناشراني كه 12 اسفند گذشته براي تحريم نمايشگاه تشكل داده بودند حالا به فكر افتاده اند كه بالاخره چه كنند، دبير و سخنگوي هيات مديره اتحاديه ناشران و كتابفروشان تهران گفته است: نمايندگان تشكل هاي گوناگون نشر از تهران و شهرهاي ديگر كه بيانيه 12 اسفند را به امضا رسانده اند فردا دور هم جمع مي شوند تا ضمن بررسي و تحليل رويدادهاي مربوط به برگزاري نمايشگاه كتاب تهران در اين خصوص تصميم گيري كنند.
با اين حساب تا اين لحظه هنوز هيچ كس تصميمي  نگرفته و اصلاً معلوم نيست چه بر سر نمايشگاه كتاب بيستم مي آيد. آيا 12 ارديبهشت تريبوني براي افتتاح نصب خواهد شد؟ براي پاسخ به اين سؤال مي توان بعد از دقيقه 90 منتظر وقت اضافه بود.
فراخوان مقاله براي كنگره بين  المللي مولوي
'گروه ادب و هنر: كنگره بين المللي مولوي با هدف بزرگداشت هشتصدمين سال تولد مولانا از ششم تا هشتم آبان ماه در تهران برگزار مي شود. به گزارش روابط عمومي  وزارت فرهنگ و ارشاد اسلامي، كميته علمي  ستاد بزرگداشت هشتصدمين سال تولد مولانا، آمادگي خود را براي دريافت مقالات اهل نظر اعلام كرد. شركت كنندگان مي توانند خلاصه مقالات خود را در موضوعات زندگي و آثار مولانا، عرفان، حكمت و فلسفه، دين شناسي، زبان و ادبيات، هنر و ساير موضوعات اول خرداد ماه به نشاني خيابان نوفل لوشاتو، خيابان آراكليان، شماره 6، به دبيرخانه همايش مستقر در مؤسسه پژوهشي حكمت و فلسفه ايران ارسال كنند.]]>
</TEXT>
</DOC>
<DOC>
<DOCID>HAM2-860122-007</DOCID>
<DOCNO>HAM2-860122-007</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: همشهري‎/ مسعود خامسي پور]]>
</TITLE>
<TEXT>
<IMAGE>/1386/860122/news/018801.jpg</IMAGE>
<![CDATA[
بزرگراه مدرس- مسئول بخش صوت شركت كنترل كيفيت هواي تهران ديروز اعلام كرد، در حال حاضر روزانه بيش از 3 ميليون خودرو در پايتخت تردد مي كنند كه از اين تعداد، 2 ميليون و 300 هزار دستگاه، خودرو سواري بوده و اغلب اين خودروها توليد كننده آلودگي صوتي، بالاتر از حد استاندارد هستند.]]>
</TEXT>
</DOC>
<DOC>
<DOCID>HAM2-860122-008</DOCID>
<DOCNO>HAM2-860122-008</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860122/news/018831.jpg</IMAGE>
<![CDATA[
چاغاله، تنها خبر خوب بازار ميوه
جدا از رسيدن چاغاله بادام به بازار ميوه كه خبر خوبي براي متقاضيان ميوه محسوب مي شد باقي زواياي اين بازار تعريف چنداني ندارد.
با اعلام آخرين نرخ ميوه، افزايش محسوسي در قيمت هاي نرخنامه جديد سازمان ميادين ميوه مشاهده مي شود كه البته همچنان با نرخ  هاي بازار آزاد فاصله خود را حفظ كرده است.
طي روز هاي اخير هر دست اندركاري از منظر خود، بازار نوروزي و پس از نوروز ميوه و تغييرات قيمت ها را در آن ارزيابي كرد. حسين مهاجران، رئيس تعاوني اين اتحاديه مي گويد: به دليل صورت گرفتن تخلف  در فروش(985 مورد در ماه جاري)فروش ميوه با قيمت مناسب با مشكلاتي مواجه است.
فروش ميوه به صورت كارتن هايي با بسته بندي 7 تا 12 كيلويي باعث شد كه سود وعده داده شده به ميوه فروش ها تحقق نيابد، به طوري كه سود فروش يك بار 12 كيلويي 1000 تومان در نظر گرفته شده بود اما با هزينه حمل و نقل، محل ميادين و همچنين نيم كيلو وزن كارتن، اين سود به 500 تومان در 12 كيلو مي رسد.
وي افزود: تا زماني كه ميوه ها به طور كارتني و با سبد به فروش مي رسند، اين گونه مشكلات پابرجاست و نمي توان از ميوه فروش انتظار داشت پول سبد و كارتن را بپردازد ولي ميوه را خالص بفروشد.
متوسط نرخ انواع ميوه در سطح ميادين ميوه]]>
</TEXT>
</DOC>
<DOC>
<DOCID>HAM2-860122-009</DOCID>
<DOCNO>HAM2-860122-009</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بادبادك ها در آسمان بوشهر]]>
</TITLE>
<TEXT>
<![CDATA[صدها نفر از كودكان و نوجوانان بوشهري همزمان با روز ملي فناوري هسته اي بادبادك هايي را به آسمان فرستادند كه بر روي آنها پيام هايي در دفاع از حقوق هسته اي مردم ايران نوشته شده بود.
اين كودكان بادبادك هاي دست ساخته خود را در آسمان نيروگاه اتمي بوشهر به پرواز درآوردند و بر روي آنها شعارهايي مانند فردايي روشن با فناوري هسته اي، صلح و دوستي، انرژي هسته اي حق ما ايرانيان است و ستاره و لبخند تقديم به دوستي انسان ها نقش بسته بود.]]>
</TEXT>
</DOC>
<DOC>
<DOCID>HAM2-860122-010</DOCID>
<DOCNO>HAM2-860122-010</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نمايشگاه نصف جهان]]>
</TITLE>
<TEXT>
<![CDATA[نمايشگاه دائمي نصف جهان اصفهان گشايش يافت. اين نمايشگاه شامل 3 بخش بازاچه هنر، اصفهان قديم و اصفهان حال است. در بخش بازارچه هنر، صنايع دستي ويژه شهر تاريخي اصفهان در فضايي به وسعت??? متر مربع در قالب?? غرفه ارائه شده است.
بخش دوم نمايشگاه به عكس هايي از اصفهان قديم اختصاص دارد كه در فضايي الهام گرفته از ميدان نقش جهان و قسمت هايي از خيابان چهارباغ به نمايش گذاشته شده است.
همچنين در اين نمايشگاه بخش هايي از كوچه باغ هاي اصفهان و آب نماي محله هاي قديمي بازسازي شده است.
در بخش سوم اين نمايشگاه، فعاليت شهرداري اصفهان و سازمان هاي تابعه طي 4 سال گذشته در قالب?? غرفه در معرض نمايش عموم قرار گرفته است. بازسازي نمايشگاه دائمي نصف جهان از اوايل بهمن ماه سال گذشته با??? ميليون ريال اعتبار آغاز شد.]]>
</TEXT>
</DOC>
<DOC>
<DOCID>HAM2-860122-011</DOCID>
<DOCNO>HAM2-860122-011</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[عريضه نويس هاي اينترنتي
رواج انواع ثبت نام هاي اينترنتي و نا آشنايي برخي متقاضيان با رايانه و اينترنت، شكل مدرني از عريضه نويسي را به وجود آورده است كه پاتوق بيشتر آنها در كافي نت هاي شهر هاي كوچك و بزرگ  است. جداي از هزينه كافي نت ها، عريضه نويس هاي اينترتي، بسته به نوع درخواست متقاضي و ثبت نام اينترنتي بين يك تا 5 هزار تومان براي
پر كردن فرم هاي داخلي و خارجي كارمزد دريافت مي كنند. در حال حاضر نيز با اعلام شركت فرآورده هاي نفتي ايران مبني بر نام نويسي اينترنتي براي تحويل كارت هوشمند سوخت ويژه صاحبان موتورسيكلت، بازار عريضه نويس ها در شهر ها و به ويژه شهرستان ها داغ تر شده  است. كافي نت ها درگنبدكاووس  اين مبالغ را فقط براي وارد كردن مشخصات موتورسيكلت و مشخص نمودن زمان و مكان تحويل كارت هوشمند سوخت بر روي 2 برگ فرم چاپي دريافت مي كنند.
]]>
<IMAGE>/1386/860122/news/018807.jpg</IMAGE>
<![CDATA[
ماجراي ماهي سفيد
با وجود كاهش قيمت ماهي سفيد در شهر هاي ساحلي شمال كشور، هيچ تغيير قيمت محسوسي در برچسب هاي قيمت ماهي فروشي هاي سطح پايتخت ديده نمي شود. گويا ارزاني، هيچ تمايلي به ترك سواحل درياي خزر ندارد و همچنان در تعطيلات به سر مي برد. اين در حالي است كه افزايش صيد ماهي سفيد از درياي خزر و عرضه فراوان آن در بازار هاي شمال كشور موجب كاهش 8 تا10 هزار ريالي قيمت هر كيلو ماهي سفيد شده است. در چند روز گذشته  قيمت هر كيلو ماهي سفيد 33 تا 35 هزار ريال بود كه اين نرخ هم اكنون به 25 تا 28 هزار ريال كاهش يافته است. همچنين هر كيلو ماهي كپوردريايي با قيمت 14 هزار تا 17 هزار ريال و ماهي پرورشي فيتوفاك با قيمت 7 هزار ريال در بازارهاي استان عرضه مي شود. پيش از اين كاهش قيمت ماهي سفيد، موجب استقبال مسافران نوروزي از خريد اين ماهي شد.
مشكلات اس ام اسي
اشكال در ارسال و دريافت sms تلفن هاي همراه دولتي، در دو روز گذشته در برخي از نقاط تهران از جمله مناطق مركزي به سمت جنوب همچنان ادامه داشت. گويا مركز sms الغدير، دچار مشكل شده است. در همين حال قرار شد مشتركان پركار تلفن ثابت با كاركرد بالاي 200 هزار تومان، قبض ميان دوره اي دريافت كنند. علت اين تصميم گردش كار و پيشگيري از ايجاد بدهي بيان شده است. به اين منظور مشتركاني كه قبوض ميان دوره اي دريافت مي كنند بايد نسبت به پرداخت قبوض كاركرد صورت حساب تلفن خود طي 72 ساعت اقدام كنند در غير اين صورت تلفن آنان يك طرفه مي شود.
ركورد اورژانس
آمار ها نشان مي دهد اورژانس استان فارس توانسته است در سال پيش با واكنش به موقع، زمان رسيدن به بيماران را كاهش دهد، به طوري كه در حال حاضر اين زمان از استاندارد هاي جهاني نيز كمتر است. استاندارد جهاني براي رسيدن آمبولانس بالاي سر بيماران 8 دقيقه است اما متوسط اين زمان براي اورژانس  استان فارس به 7 دقيقه و?? صدم ثانيه رسيده است. همچنين ميزان رضايتمندي مردم از اورژانس فارس در سال گذشته 5/97 درصد گزارش مي شود. اگر چه ثبت چنين ركورد هايي در كلان شهر هايي مانند تهران مشكل تر است اما به طور حتم همكاري رانندگان و باز كردن مسير براي آمبولانس ها به همراه كاهش تماس هاي بي مورد با اورژانس مي تواند اين زمان را در شهر هاي بزرگ نيز كاهش دهد.
بي نظمي  اقماري ها
شهرك هاي اقماري تهران كه به نوعي نماد تمركز زدايي جمعيتي محسوب مي شوند همچنان به لحاظ برخي امكانات به ويژه امكانات رفت وآمد با مشكلات متعددي روبه رو هستند. براي نمونه در مسير تهران - كرج و شهرك هاي اطراف آن قرار بود ماكروس هاي قديمي حذف شوند اما اين فسيل هاي جاده اي همچنان در اين مسير مشاهده مي شوند. از سوي ديگر برخلاف سرعت مطلوب گسترش خدمات رساني به شهرك پرند واقع در اطراف رباط كريم، گشت هاي ناظر بر رفت و آمد اتوبوس هاي خصوصي اين منطقه كه تنها وسايل نقليه عمومي اين شهرك محسوب مي شوند بر ساعت رفت وآمد و مسير آنها كنترل خاصي ندارند. براي نمونه برخي راننده ها هر يك ساعت و نيم يك بار حركت مي كنند و در برخي موارد نيز مسافران ساير شهرك ها را تا مقصد همراهي كرده و يك تور تهران گردي اجباري را براي ساكنين پرند رقم مي زنند. از سوي ديگر پس از ساعت 18 كمتر اتوبوسي شهرك را به مقصد تهران ترك مي كند. تمام اين كاستي ها در حالي شكل مي گيرد كه كرايه اين مسير به بهانه افزايش تعداد اتوبوس ها و اجرايي شدن ساعت حركت مشخص، افزايش يافته است.
افزايش كرايه ها
از آنجا كه قيمت بليت اتوبوس در شهر كرمانشاه?? درصد قيمت كرايه تاكسي محاسبه مي شود، افزايش نرخ كرايه تاكسي در اين استان مشكلاتي را رقم زده است. مطابق گزارش هاي مردمي، نرخ تاكسي و اتوبوس در كرمانشاه بين?? تا 100 درصد افزايش يافته  است. نرخ پايه تاكسي در كرمانشاه تا پيش از سال??? ريال بود كه قيمت بليت اتوبوس در مسير مشابه??? ريال بود. اما درحال حاضر نرخ همين مسير كوتاه در سال جديد به??? ريال رسيده كه اتوبوسراني نيز براي مسير مشابه قيمت بليت را به??? ريال افزايش داده است. اين در حالي است كه سازمان اتوبوسراني از ابتداي سال جاري قيمت بليت را با?? درصد افزايش از??? ريال به??? ريال افزايش داد. سازمان مديريت و نظارت بر تاكسيراني شهر كرمانشاه نيز از ابتداي سال جاري كرايه جديد تاكسي را كه به تصويب شوراي شهر رسيده اعلام كرد كه بر اساس آن نرخ تاكسي بين?? تا?? درصد افزايش نشان مي دهد.
تابلو هشدار سرعت
براي نخستين بار دركشور 2 دستگاه تابلوي هوشمند هشداردهنده سرعت در پيچ هاي پرخطر محور كرج - چالوس نصب و راه اندازي شد. تابلوهاي مذكور اين توانايي را دارند كه سرعت خودروهاي عبوري را تشخيص دهند. اين تابلوها اگر سرعت خودرويي بالاتر از حد مجاز باشد با نشان دادن علامت هشدار و زدن فلاش و نمايش سرعت خودروي درحال عبور، راننده را در همان لحظه متوجه سرعت بالاي خودرو مي نمايند. اين پروژه قابليت اين را دارد كه با اثر رواني مثبت توجه راننده را به سرعت وسيله نقليه خود جلب كند تا امكان كنترل بهتر و سريعتر وسيله نقليه فراهم شود. هزينه نصب و راه اندازي هر كدام از تابلوهاي هشدار دهنده سرعت?? ميليون ريال برآورد شده است. معاونت راهداري اداره كل راه و ترابري استان تهران نيز از راه اندازي?? دستگاه ديگر از تابلوهاي هشداردهنده سرعت در سال جاري در راه هاي استان تهران و نقاط حادثه خيز خبر داد.
]]>
<IMAGE>/1386/860122/news/018804.jpg</IMAGE>
<![CDATA[
حركت سيم كارت
قيمت سيم ژكارت تلفن همراه در بازار 2روز گذشته برخلاف روند كاهشي گذشته يك حركت كند رو به بالا را آغاز كرد. البته با مشاهده قيمت ها متوجه مي شويم كه برخي كد ها، اين حركت را با سرعت بيشتري شروع كردند. در بازار تهران قيمت سيم ژكارت كدهاي كاركرده 1، 2، 4 و 7 با افزايش قيمت همراه بود، به نحوي كه سيم ژكارت كاركرده كد يك، 485 هزار تومان خريداري و 495 تا 500 هزار تومان به فروش رسيده است. همچنين سيم ژكارت صفر كد 2 با 10 هزار تومان افزايش، 470 هزار تومان خريداري و 480 هزار تومان به فروش ژرسيد و بهاي كاركرده اين سيم كارت نيز 370 تا 375 هزار تومان قيمت خورد. سيم كارت صفر كد،3 400 هزار تومان در خريد و 410 هزار تومان در فروش قيمت گذاري و بهاي كاركرده آن نيز 330 تا 340 هزار تومان اعلام شده است. همچنين، سيم كارت صفر كد 4، با افزايش 10 هزار توماني، 320 هزار تومان در خريد و 330 هزار تومان در فروش قيمت خورد و قيمت كاركرده  ژآن نيز 275 هزار تومان است. سيم كارت صفر كد 5 و 6 نيز 335 هزار تومان خريداري مي ژشود و 345 هزار تومان به فروش مي ژرسد و بهاي كار كرده آن نيز 275 هزار تومان است. در بازار ديروز سيم كارت صفر كد 7 نيز 310 هزار تومان خريداري و 325 هزار تومان فروش رفت.]]>
</TEXT>
</DOC>
<DOC>
<DOCID>HAM2-860122-012</DOCID>
<DOCNO>HAM2-860122-012</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[نقاشي كودكان
فرهنگسراي هنر اقدام به برگزاري نمايشگاه نقاشي گروهي از آثار كودكان 6 تا 10 ساله كرده است. اين نمايشگاه تا 30 فروردين از ساعت 9 الي 19 در خيابان شريعتي، خيابان جلفا، خيابان ارسباران برپاست.
كلاس هاي بهاري
خانه فرهنگ نصر به مناسبت فرارسيدن بهار و غني سازي اوقات فراغت شهروندان، ثبت نام دوره هاي آموزشي را آغاز كرد. اين دوره ها در 2 گروه سني كودك و نوجوان و بزرگسال برگزار مي شود. اين كلاس ها شامل آموزش قرآن، موسيقي، هنرهاي خانگي، هنرهاي تجسمي، كامپيوتر، عكاسي و فيلمبرداري، شطرنج، گريم، فوريت هاي پزشكي و زبان انگليسي است. علاقه مندان براي ثبت نام هر روز از ساعت 8 تا 17 به نشاني كوي نصر، خيابان چهارم، خانه فرهنگ نصر مراجعه كنند و يا با شماره تلفن 88271820 تماس بگيرند.
همايش چاقي
فرهنگسراي سلامت به مناسبت روز جهاني بهداشت و هفته سلامت همايش چاقي(پيشگيري و درمان)برگزار مي كند. اين همايش روز جمعه 24 فروردين ماه و از ساعت 9 تا11 صبح برگزار مي گردد. همچنين به همين مناسبت پايگاه مشاوره سلامت در زمينه تغذيه، روانشناسي و اندازه گيري قند خون در طول هفته سلامت در اين مركز و از ساعت 8 تا16 برگزار مي گردد. از سوي ديگر به مناسبت ميلاد با سعادت امام حسن عسكري(ع)روز پنج شنبه ششم ارديبهشت، همايش بزرگ موفقيت در مسير زندگي برگزار مي شود. علاقه مندان براي ثبت نام به واحد آموزش فرهنگسراي سلامت واقع در ميدان رسالت، ميدان الغدير، بلوار دلاوران، خيابان آزادگان شمالي جنب فروشگاه شهروند مراجعه كنند و يا با شماره تلفن 2-77491491 تماس بگيرند.
ويزيت رايگان بيماران
خانه فرهنگ و كتابخانه فرزانگان به مناسبت هفته سلامت و با هدف رفاه حال شهروندان اقدام به ويزيت رايگان بيماران كرده است. اين طرح روز پنجشنبه از ساعت 9 با همكاري خانه سلامت منطقه 8 و با حضور پزشكان مجرب برگزار مي شود. پزشك عمومي، دندانپزشكي، روانپزشكي، بينايي سنجي، سنجش شنوايي، مشاوره تغذيه و... ازجمله خدمات رايگان اين طرح است. براي كسب اطلاعات بيشتر با شماره  تلفن 77820544 تماس بگيريد.]]>
</TEXT>
</DOC>
<DOC>
<DOCID>HAM2-860122-013</DOCID>
<DOCNO>HAM2-860122-013</DOCNO>
<ORIGINALFILE>/1386/860122/news/_akhar.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[چاي
نوشيدن چاي سبب بروز كدام  يك از گزينه  هاي زير در بدن انسان مي شود؟(پاسخ را در صفحه 24 بيابيد.)
a)بالا رفتن فشار خونb)ابتلا به سرطان
c)كم شدن اشتهاd)هر سه مورد صحيح است.
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 56
]]>
<IMAGE>/1386/860122/news/018837.jpg</IMAGE>
</TEXT>
</DOC>
<DOC>
<DOCID>HAM2-860122-014</DOCID>
<DOCNO>HAM2-860122-014</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام سودآور در بهار
سهام تجهيزات از ابتداي سال تاكنون با بيشترين رشد قيمت مواجه بوده اند]]>
</TITLE>
<TEXT>
<IMAGE>/1386/860122/news/018696.jpg</IMAGE>
<![CDATA[
گروه بورس از ابتداي سال جاري تاكنون سهام گروه تجهيزات با بيشترين درصد رشد قيمت مواجه بوده اند.
براساس آخرين اطلاعات دريافتي، در طي 20 روز سپري شده از سال 86شركت پمپ سازي ايران با 6/35درصد افزايش قيمت بيشترين رشد قيمتي را در ميان شركت هاي بورس از آن خود كرده است.
پس از پمپ سازي ايران شركت كمك فنر ايندامين سايپا با 5/13درصد رشد در جايگاه دوم جدول معاملات بورس جاي گرفت قيمت هر سهم اين شركت در طي اين مدت با 297ريال افزايش به 2هزار و 485 ريال رسيده است.
پس از اين دو شركت، زامياد كه از ابتداي فصل جاري تاكنون با اقبال بازار مواجه بوده است با 6/12درصد رشد در جايگاه سوم جدول معاملات سهام قرار گرفت. قيمت هر سهم زامياد در طي 20 روز سپري شده از سال 86 با 341 ريال رشد به 3هزار و 45 ريال رسيده است. كابل البرز نيز در اين مدت توانست با 3/10 درصد افزايش قيمت رتبه بعدي جدول معاملات را از آن خود كند، سهامداران بورس تهران از ابتداي سال جاري تاكنون همواره براي خريد سهام كابل البرز صف هاي خريد تشكيل دادند. ارزش هر سهم كابل البرز در حال حاضر 768ريال است كه در اين مدت با 70 ريال صعود مواجه بوده است.
شركت چادرملو نيز از جمله شركت هايي بود كه در اين مدت توانست با 12درصد رشد جايگاه مناسبي در جدول معاملاتي براي خود دست و پا كند. بهاي هر سهم چادرملو در سال جديد با 724ريال رشد اكنون به 6هزار و 747 ريال رسيده است.
همچنين حق تقدم ريخته گري تراكتورسازي ايران نيز در طي 20روز سپري شده از سال جديد 31درصد رشد كرده و اكنون به 191ريال رسيده است.
از ديگر شركت هاي پرسود سال جاري مي توان به شركت آذريت و سموم علف كش ايران اشاره كرد.
قيمت هر سهم آذريت 830ريال و سموم علف كش 460ريال رشد كرده است. در حال حاضرقيمت هر سهم آذريت 11هزار و 802ريال و سموم علف كش 11هزار و 297 ريال است.
دو شركت وزيران و دارويي لقمان نيز در اين مدت هر كدام به با 454 و 411 ريال افزايش قيمت به كار خود پايان داده اند.
پرطرفدارها
تازه ترين اطلاعات دريافتي حاكي از آن است كه 3شركت، سايپا، بانك پارسيان و فولاد مباركه اصفهان از ابتداي سال جاري تاكنون پرطرفدارترين شركت هاي حاضر در بورس تهران بوده اند كه در اين ميان شركت سايپا با 4هزار و 619خريدار رتبه نخست جدول معاملات بورس را از آن خود كرده است. اين تعداد سهامدار در اين مدت 26ميليون سهم سايپا را خريداري كرده اند.
پس از سايپا، بانك پارسيان با 2هزار و 632خريدار در جايگاه دوم بورس به لحاظ تعداد خريدار قرار گرفت. اين سهامداران از ابتداي فصل بهار تاكنون 6/34ميليون سهم پارسيان را داد و ستد كرده اند. قيمت هر سهم اين بانك با 19ريال افزايش به هزار و 820 ريال رسيده است.
پس از بانك پارسيان شركت فولاد مباركه اصفهان كه به تازگي در بورس تهران پذيرفته شده است در جايگاه سوم قرار گرفت. سهامداران بورس تهران از ابتداي فصل تاكنون 8/23ميليون سهم فولاد مباركه را خريداري كرده اند. تعداد خريداران سهام فولاد مباركه در اين مدت به 1500نفر رسيده است.
پس از شركت هاي سايپا، بانك پارسيان و فولاد مباركه كه رتبه هاي اول تا سوم بورس را از آن خود كرده اند، شركت هاي چادرملو، سرمايه گذاري توسعه معادن و فلزات، پارس خودرو و ملي صنايع مس ايران به ترتيب رتبه هاي بعدي جدول معاملات را به خود اختصاص دادند.
تعداد خريداران چادرملو از ابتداي فصل بهار تاكنون به هزار و 138نفر رسيده است اين سهامداران تاكنون 8/6ميليون سهم چادرملو را مبادله كرده اند. شركت سرمايه گذاري توسعه معادن و فلزات نيز با 920 خريدار از جمله سهام پر اقبال بازار در اين مدت بوده است. در اين مدت 5/9ميليون سهم معادن و فلزات توسط سهامداران خريداري شده است.
پارس خودرو و مس ايران نيز هر كدام به ترتيب با 534 و 381 خريدار از جمله سهام پرطرفدار بازار از ابتداي فصل بهار تاكنون بوده اند.
براساس اين گزارش، ارزش معاملات شركت سايپا در اين مدت به 90هزار ميليون ريال، بانك پارسيان به 3/64هزار ميليون ريال و فولاد مباركه اصفهان به 45هزار ميليون ريال رسيده است.]]>
</TEXT>
</DOC>
<DOC>
<DOCID>HAM2-860122-015</DOCID>
<DOCNO>HAM2-860122-015</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام شركت مخابرات، شهريور ماه عرضه مي شود]]>
</TITLE>
<TEXT>
<![CDATA[موج: معاون واگذاري سازمان خصوصي سازي گفت: با اصلاح اساسنامه شركت مخابرات، سهام اين شركت در شهريور ماه عرضه مي شود.
سيد مهدي عقدايي معاون واگذاري سازمان خصوصي سازي با اشاره به واگذاري هاي صورت گرفته طي سال 83، ياد آور شد: در واگذاري هاي قبلي، شركت هاي دولتي بدون اصلاح ساختار مالي در بورس عرضه مي شدند كه اين امر منجر مي شد تا اين شركت ها در فروش با مشكل مواجه شوند.
وي تصريح كرد: در حال حاضر با رفع اين مسئله حدود 70 درصد شركت هاي مشمول اصل 44، اصلاح ساختار مالي شده اند.
عقدايي با اشاره به كشف قيمت سهام ملي مس و فولاد مباركه اصفهان در ماه هاي پاياني سال گذشته، گفت:  عرضه بلوكي سهام اين شركت ها در بورس در نيمه اول سال جاري صورت خواهد گرفت.
وي همچنين با بيان پذيرش و عرضه سهام شركت هاي مخابراتي در شهريور ماه سال جاري در بورس، يادآور شد: تمامي شركت هاي مخابراتي در غالب شركت مخابرات در بورس عرضه مي شوند.
معاون واگذاري سازمان خصوصي سازي ادامه داد:  با توجه به حاكميتي بودن اين شركت ها، بايد شركت هاي مخابراتي از زير مجموعه مخابرات خارج شده و مجدداً در مجموعه وزارتخانه قرار گيرند.
به گفته وي، براي پذيرش اين شركت در بورس بايد اساسنامه شركت مخابرات اصلاح شود.
وي با اشاره به نقش شركت هاي سرمايه گذاري در عرضه سهام شركت هاي خصوصي در بورس، اظهار داشت: شركت هاي سرمايه گذاري مي توانند با تشكيل كنسرسيوم، اقدام به خريد 30 تا 40 درصد سهام هاي قابل عرضه در بورس كنند.
9 هزار ميليارد تومان سهام در سال 86 واگذار مي شود
وي همچنين در گفتگوي ديگري با فارس اعلام كرد: سازمان خصوصي سازي در مجموع 9 هزار ميليارد تومان سهام در قالب سهام عدالت و بازار سرمايه در سال 86 واگذار خواهد كرد.
سيد مهدي عقدايي گفت: فهرست شركت هايي كه در سال 86 سهام آنها در بازار سرمايه و سهام عدالت واگذار خواهد شد هنوز نهايي نشده و فهرست اين شركت ها تا پايان ارديبهشت ماه منتشر خواهد شد. وي افزود: واگذاري سهام شركت هايي مثل فولاد مباركه، مپنا و... كه واگذاري بخشي از سهام آنها در سال گذشته آغاز شده بود، در سال جاري ادامه دارد و تا پايان سال تمام 80 درصد سهام آنها واگذار خواهد شد.
عقدايي گفت: واگذاري مرحله دوم و سوم سهام عدالت در سال جاري پس از شناسايي گروه هاي هدف آغاز خواهد شد. ]]]>
</TEXT>
</DOC>
<DOC>
<DOCID>HAM2-860122-016</DOCID>
<DOCNO>HAM2-860122-016</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[عضو هيأت مديره  سازمان بورس و اوراق بهادار:
دستورالعمل دست كاري معاملات در دست بررسي است]]>
</TITLE>
<TEXT>
<IMAGE>/1386/860122/news/018699.jpg</IMAGE>
<![CDATA[
گروه بورس - معاون نظارت بر بورس ها و ناشران سازمان بورس و اوراق بهادار اعلام كرد: بررسي دستورالعمل دست كاري بازار و معاملات متكي بر اطلاعات نهاني در دستور كار هيأت مديره اين سازمان است.
به گزارش روابط عمومي سازمان بورس سيدعلي حسيني گفت: اين دستورالعمل در كميته تدوين مقررات سازمان بورس و اوراق بهادار نهايي و براي طرح در هيأت مديره سازمان آماده است.
عضو هيأت مديره سازمان بورس و اوراق بهادار با بيان اين كه در ارديبهشت ماه جلسات متعددي براي بررسي اين دستورالعمل اختصاص خواهد يافت، افزود: پس از تأييد هيأت مديره اين دستورالعمل به شوراي عالي بورس ارسال مي شود تا مصاديق دست كاري در بازار در اين شورا نيز تصويب شود.
حسيني درباره بررسي صلاحيت نمايندگان حقيقي اعضاي هيأت مديره شركت بورس كالاي ايران تصريح كرد: براي تكميل پرونده اين افراد بايد سوابق حرفه اي، تجربي،  تخصصي و برنامه هايشان به سازمان ارائه شود كه البته مدارك بيشتر آن ها كامل شده است.
وي خاطرنشان كرد: كميته تأييد صلاحيت كه از سه عضو به انتخاب هيأت مديره سازمان تشكيل شده است صلاحيت هاي عمومي، حرفه اي،  علمي و تخصصي را بررسي و اعلام نظر خواهد كرد كه اين جلسات از هفته آينده شروع مي شود.
حسيني درباره طرح موضوع تعيين كارمزد خدمات نهادهاي مالي و بورس ها در نشست اخير هيأت مديره سازمان بورس و اوراق بهادار گفت: بر اساس بند 16 ماده 7 قانون بازار اوراق بهادار كشور، يكي از وظايف سازمان تصويب سقف نرخ هاي خدمات و كارمزدهاي بورس و ديگر نهادهاي مالي موضوع اين قانون است كه با توجه به انتقال عمليات بازار به شركت بورس،  هيأت مديره اين موضوع را بررسي و نتيجه آن را به هيأت مديره بورس ها و شوراي مؤسس كانون كارگزاران اعلام كرديم تا ديدگاه هاي خود را به سازمان ارائه كنند.]]>
</TEXT>
</DOC>
<DOC>
<DOCID>HAM2-860122-017</DOCID>
<DOCNO>HAM2-860122-017</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 7 شركت به تالارهاي مبادلات]]>
</TITLE>
<TEXT>
<![CDATA[گروه بورس- در معاملات روز گذشته بورس تهران نام 7 شركت براي ادامه دوباره معاملات بر روي تابلوي بورس نمايش داده شد.
براساس اين گزارش، در معاملات ديروز نماد شركت هاي مارگارين، صنعتي بهشهر، فولاد مباركه اصفهان، تراكتورسازي ايران و لعابيران بعد از اعلام پيش بيني درآمد هر سهم، شركت هاي صنايع كاشي و سراميك سينا پس از افزايش سرمايه و فروسيليس ايران بعد از برگزاري مجمع عادي سال 84 باز شد.]]>
</TEXT>
</DOC>
<DOC>
<DOCID>HAM2-860122-018</DOCID>
<DOCNO>HAM2-860122-018</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[6 شركت بورسي به مجمع مي روند]]>
</TITLE>
<TEXT>
<![CDATA[گروه بورس- 6 شركت بورس ظرف روزهاي آينده با توقف نماد معاملاتي روبه رو و نسبت به برگزاري مجمع ساليانه اقدام خواهند كرد.
شركت هاي سرمايه گذاري ملت، گسترش انرژي آذرآب، گلتاش و پاكسان كه در تالارهاي اصلي و فرعي بورس حضور دارند به همراه دو شركت تابلوي چهارمي كابل البرز و مقره سازي ظرف روزهاي آينده مجمع عادي برگزار خواهند كرد.]]>
</TEXT>
</DOC>
<DOC>
<DOCID>HAM2-860122-019</DOCID>
<DOCNO>HAM2-860122-019</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[هيچ شركتي از طريق مذاكره فروخته نشده است]]>
</TITLE>
<TEXT>
<![CDATA[مهر: اسماعيل غلامي در پاسخ به اعتراضاتي مبني بر اين كه برخي واگذاري هاي اصل 44، خارج از بورس يا از طريق مذاكره انجام شده گفت: هيچ شركتي از طريق مذاكره فروخته نشده زيرا هنوز حتي آيين نامه اي در مورد فروش سهام از طريق مذاكره تهيه و تصويب نشده است.
معاون امور آماده سازي سهام و
شركت هاي دولتي سازمان خصوصي سازي به اعتراضاتي مبني بر اين كه برخي واگذاري هاي اصل 44، خارج از بورس يا از طريق مذاكره انجام شده اشاره كرد و گفت: تا قبل از ابلاغيه مقام معظم رهبري براي اجراي اصل 44 قانون اساسي، شركت ها براساس قانون برنامه سوم و چهارم توسعه از طريق مزايده، بورس و قيمت گذاري واگذار شده اند.
به گفته اسماعيل غلامي اين گونه واگذاري ها براساس تصميم هيأت عالي واگذاري يا مصوبه هيأت دولت انجام شده و هيچ شركتي از طريق مذاكره فروخته نشده، زيرا هنوز حتي آيين نامه اي در مورد فروش سهام از طريق مذاكره تهيه و تصويب نشده است. وي در اين خصوص كه برخي واگذاري هاي مشمول اصل 44 قانون اساسي به صورت مذاكره و توافق واگذار شده اند، تصريح كرد: اگر واگذاري ها بخواهد از طريق مذاكره انجام شود، منوط به تنظيم آيين نامه از طريق مذاكره براساس قانون برنامه چهارم توسعه است.
عضو هيأت عامل سازمان
خصوصي سازي اظهار داشت: شركت هاي صدر اصل 44 پس از ابلاغيه مقام معظم رهبري شامل صنايع مس ايران و فولاد مباركه بودند كه از طريق بورس كشف قيمت شده و درصدي از آن نيز پس از كشف قيمت براساس آيين نامه مربوط به سهام عدالت به كارگزاري سهام عدالت واگذار شد.]]>
</TEXT>
</DOC>
<DOC>
<DOCID>HAM2-860122-020</DOCID>
<DOCNO>HAM2-860122-020</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تعيين هيأت مديره بورس كالاتا ماه آينده]]>
</TITLE>
<TEXT>
<![CDATA[ايسنا: پذيرش كالاي هاي بيشتر، بازنگري بر روي كالاهاي موجود، داشتن كارگزاري هاي محلي، امضاي تفاهم نامه با ساير كشورهاي دنيا و تشكيل شركت هاي سرمايه گذاري از سرفصل  برنامه ريزي آتي شركت بورس كالا خواهد بود كه سيستم مديريتي جديد بايد اين ساختارها را مدنظر قرار دهد.
دكتر محمدحسين چيذري معاون توسعه و برنامه ريزي بورس كالاي كشاورزي درباره اساسنامه پيشنهادي شركت بورس كالا، توضيح داد: قبلاً اين اساسنامه تهيه شده و سازمان بورس و اوراق بهادار به طور كلي آن را تاييد كرده است، اما منتظر اين هستيم كه هيأت مديره اساسنامه را تاييد و مديرعامل شركت نيز انتخاب شود. وي با اشاره به اين كه بايد اعضاي هيأت مديره شركت بورس كالا كه به سازمان بورس اعلام شده اند مورد تاييد قرار گيرند، خاطرنشان كرد: به نظر مي رسد كمتر از يك ماه ديگر اين كار انجام خواهد شد، زيرا مسائل خاصي باقي نمانده است.
چيذري ادامه داد: شركت سهامي  بورس كالا بايد برنامه يك ساله و يا
پنج ساله اي را براي خود تدوين كند، كه اين برنامه ها هم زماني مشخص مي شود كه ساختار مديريتي بورس كالا مشخص شود.]]>
</TEXT>
</DOC>
<DOC>
<DOCID>HAM2-860122-021</DOCID>
<DOCNO>HAM2-860122-021</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تداوم صف هاي خريد براي سهام مس]]>
</TITLE>
<TEXT>
<![CDATA[گروه بورس سهامداران بورس تهران در معاملات ديروز بار ديگر براي خريد سهام شركت ملي صنايع مس ايران صف بستند.
براساس اين گزارش، در معاملات روز گذشته بازار سهام 67 هزار ميليون ريال از نقدينگي بازار روانه خريد سهام شركت ملي صنايع مس ايران شد به طوري كه در پايان معاملات ديروز هزار و 580 تقاضا براي خريد 5/15 ميليون سهم اين شركت به ثبت رسيد. كارشناسان افزايش بهاي جهاني مس را از ابتداي سال جاري تاكنون مهمترين دليل در تشكيل صف هاي خريد براي سهام شركت مس مي دانند.
ديروز همچنين 319 تقاضا براي خريد 3 ميليون سهم شركت زامياد در كارگزاري ها به ثبت رسيد شركت زامياد نيز از ابتداي فصل جاري تاكنون با استقبال سهامداران مواجه شده است.
اين گزارش حاكي است، صف هاي سهامداران براي خريد سهام كابل البرز همچون چند روز گذشته تداوم يافت و حجم تقاضا براي خريد اين سهم با 331 تقاضا از مرز 3 ميليون سهم فراتر رفت. بانك كارآفرين، كيميدارو، سايپا آذين و آلومتك نيز از جمله سهامي بودند كه ديروز با اقبال بازار مواجه شده و سهامداران براي خريد سهام اين شركت ها صف  بستند.]]>
</TEXT>
</DOC>
<DOC>
<DOCID>HAM2-860122-022</DOCID>
<DOCNO>HAM2-860122-022</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سايپا در صدر معاملات]]>
</TITLE>
<TEXT>
<![CDATA[گروه بورس- در معاملات روز گذشته بورس تهران شركت سايپا در صدر جدول معاملات جاي گرفت.
براساس اين گزارش، ديروز سايپا با 167 خريدار صدر جدول معاملات بورس را به خود اختصاص داد. اين تعداد سهامدار يك ميليون و 600هزار سهم سايپا را خريداري كردند تا اين شركت به لحاظ حجم معاملات نيز در جايگاه سوم جاي بگيرد، پس از سايپا شركت چادرملو با 98خريدار رتبه دوم را از آن خود كرد، فولاد مباركه اصفهان نيز با 88خريدار و يك ميليون 300هزار سهم معامله شده در جايگاه سوم ايستاد.
اين گزارش حاكي است، سهامداران بورس تهران ديروز 2 ميليون و 700 هزار سهم شركت رايان سايپا را خريداري كردند. به اين ترتيب اين شركت به لحاظ بيشترين حجم معاملات در رتبه نخست جاي گرفت. پس از رايان سايپا شركت سرمايه گذاري توسعه صنعتي ايران با 2ميليون سهم معامله شده در جايگاه دوم جاي گرفت.
بانك پارسيان نيز ديروز از جمله سهام پرطرفدار بازار بود به طوري كه تعداد 63سهامدار يك ميليون و 600هزار سهم آن را خريداري كردند.
سنگ آهن گل گهر و تراكتورسازي ايران نيز هر كدام به ترتيب با 74 و 63خريدار از ديگر سهام پراقبال بازار در معاملات ديروز بودند. در معاملات روز گذشته در مجموع 5/26 ميليون سهم به ارزش 90 هزار ميليون ريال توسط سهامداران دادوستد شد.]]>
</TEXT>
</DOC>
<DOC>
<DOCID>HAM2-860122-023</DOCID>
<DOCNO>HAM2-860122-023</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[فولاد مباركهسود واقعي خود را اعلام كرد]]>
</TITLE>
<TEXT>
<![CDATA[گروه بورس- شركت فولاد مباركه اصفهان پيش بيني درآمد هر سهم خود را براي سال 85 اعلام كرد.
بر اساس اين گزارش، شركت فولاد مباركه اصفهان كه به تازگي به جمع شركت هاي بورسي پيوسته است با انتشار اطلاعيه اي پيش بيني درآمد هر سهم خود را براي سال 85 مبلغ 360 ريال اعلام كرد. فولاد مباركه پيش  از اين سود هر سهم خود را 324 ريال اعلام كرده بود كه مطابق عملكرد واقعي حسابرسي نشده مبلغ 360 ريال محقق شده است. بر اساس اطلاعات دريافتي، شركت درباره ناحيه فولاد سازي و نورد پيوسته سبا اعلام كرده است كه به رغم تلاش هاي صورت گرفته به دليل مشكلات متعدد قبلي در سال مالي جاري زيان ده است و اميد است در سال آتي با رفع مشكلات از زيان دهي خارج و به واحد سودده تبديل شود.]]>
</TEXT>
</DOC>
<DOC>
<DOCID>HAM2-860122-024</DOCID>
<DOCNO>HAM2-860122-024</DOCNO>
<ORIGINALFILE>/1386/860122/news/_bourse.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افزايش شاخص با موتور فولاد]]>
</TITLE>
<TEXT>
<![CDATA[گروه بورس- شاخص كل بورس تهران ديروز در نتيجه رشد ارزش سهام فولاد مباركه افزايش يافت.
بر اساس اين گزارش، ديروز شاخص كل با 29 صدم واحد افزايش به كار خود پايان داد.
شاخص هاي بازده بازار و صنعت نيز هركدام با يك واحد افزايش روبه رو شدند. اما شاخص واسطه گري هاي مالي 5 واحد كاهش يافت.
ديروز همچنين شاخص تابلوي فرعي بورس 13 پله صعود كرد اما شاخص تابلوي اصلي 6 واحد نزول كرد. در معاملات روز گذشته شركت فولاد مباركه اصفهان بيشترين سهم را در رشد شاخص داشت؛ به طوري كه افزايش ارزش سهام اين شركت زمينه هاي رشد شاخص را تا سقف 5/1 واحد فراهم كرد. پس از فولاد مباركه شركت گسترش سرمايه گذاري ايران خودرو با يك واحد تأثير مثبت بر شاخص در جايگاه دوم قرار گرفت. عملكرد مارگارين نيز در معاملات ديروز منجر به رشد شاخص تا سقف يك واحد شد.
پتروشيمي اصفهان، ملي صنايع مس ايران و چادرملو نيز از ديگر شركت هاي تأثيرگذار در صعود شاخص در معاملات ديروز بودند.
اين گزارش حاكي است در مبادلات ديروز شركت پتروشيمي خارك بيشترين سهم را در كاهش شاخص داشت و در نهايت كاهش ارزش اين سهم شاخص بورس را 5/1 واحد پايين كشيد.]]>
</TEXT>
</DOC>
<DOC>
<DOCID>HAM2-860122-025</DOCID>
<DOCNO>HAM2-860122-025</DOCNO>
<ORIGINALFILE>/1386/860122/news/_diet.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[يك ويژگي منفي ديگر براي غذاهاي چرب
چربي، ويتامين را بي خاصيت مي كند
دكتر فرنوش صفوي فر]]>
</TITLE>
<TEXT>
<IMAGE>/1386/860122/news/018708.jpg</IMAGE>
<![CDATA[
اگر تا به حال فكر مي كرديد چربي بيش از حد براي بدن مضر است، چون در ديواره عروق رسوب مي كند و باعث تنگي و گرفتگي آنها و در نتيجه سكته قلبي و مغزي مي شود، اگر تا به حال فكر مي كرديد چربي هاي اضافي فقط از آن جهت بد هستند كه وزن شما را بالا مي برند و بر روي زانوها، قلب و تنفس شما بار اضافه تحميل مي كنند، اگر تا به حال تصورتان اين بود كه چربي زياد در رژيم غذايي باعث چاقي و بيشتر شدن خطر ديابت و فشار خون بالا مي شود، اين بار محققان بررسي هايي كرده اند و متوجه شده اند كه مشكل چربي ها به همين جا محدود نمي شود.
محققان به تازگي فهميده اند چربي زياد در رژيم غذايي ممكن است باعث شود اثر آنتي اكسيداني ويتامين c از بين برود و ديگر نتواند به عنوان يك عامل مقابله با سرطان و پير شدن سلول هاي بدن عمل كند.
در اين مطالعه كه كار پژوهشگران دانشگاه گلاسگوي بريتانياست، سعي شده شرايط شيميايي و مكانيكي داخل معده در آزمايشگاه بازسازي شود. آنها مي گويند وقتي مخلوط بزاق و مواد غذايي وارد معده مي شود و با آن مخلوط مي شود، ويتامين c يا همان آسكوربيك اسيد موجود در مواد غذايي گوناگون مي تواند راديكال هاي آزاد، يعني همان مواد زيان آوري كه خطر بروز سرطان را بالا مي برند، از بين ببرد؛ راديكال هاي آزادي مانند نيتريت كه در مواد غذايي آماده و كنسروي، مانند سوسيس و كالباس به وفور وجود دارد. اما وقتي به همين مخلوط معدي، مقدار بيشتري چربي اضافه شد، محققان متوجه شدند كه ديگر اين اتفاق نمي افتد و آسكوربيك اسيد نمي تواند اين واكنش شيميايي را در معده انجام دهد.
يك كارشناس تغذيه در مركز تغذيه بريتانيا درباره نتايج اين تحقيق مي گويد: البته سرطان بيماري اي است كه در طي سال ها و در اثر حضور انواع و اقسام عوامل ژنتيكي و محيطي به وجود مي آيد و پيشرفت مي كند و نمي توان انگشت اتهام را تنها به سمت يكي از اين عوامل گرفت و از بقيه و تأثيرشان صرف نظر كرد. با اين حال شناخت اين عوامل و سعي در رفع آنها يا به حداقل رساندن تأثير آنها، ممكن است تا حد زيادي بتواند از بروز اين بيماري در جوامع انساني جلوگيري كند. نتايج اين تحقيق هم از همين بابت قابل توجه است.
اين محققان كه گزارش تحقيقات خود را در نشست سالانه انجمن زيست شناسي تجربي ارائه مي كردند، درباره نتايج مطالعه خود مي گويند: ممكن است ويتامين هاي محلول در چربي و پيش سازهاي آنها، مثل بتاكاروتن كه پيش ساز ويتامين a است، چنين حساسيتي به حضور چربي ها نداشته باشند و در رژيم هاي پرچربي هم بتوانند خاصيت آنتي اكسيداني خود را داشته باشند. به اين ترتيب اهميت اين توصيه كارشناسان كه تأكيد دارند حتماً روزي 5 وعده از انواع گوناگون متنوع سبزي و ميوه تازه مصرف كنيم، غذاهاي كم چربي بخوريم و كمتر غذاها را سرخ كنيم، مشخص مي شود.]]>
</TEXT>
</DOC>
<DOC>
<DOCID>HAM2-860122-026</DOCID>
<DOCNO>HAM2-860122-026</DOCNO>
<ORIGINALFILE>/1386/860122/news/_diet.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سل نسبت به درمان هاي دارويي مقاوم شده است]]>
</TITLE>
<TEXT>
<![CDATA[گروه سلامت- يكي از مشكلات درمان سل در كشور، مقاومت اين بيماري نسبت به داروهاي موجود به دليل استفاده غلط بيماران از داروهاست. اين نكته اي است كه دكتر خسرونيا، رئيس انجمن پزشكان داخلي بر آن تاكيد كرده است. رييس هجدهمين كنگره جامعه پزشكان متخصص داخلي در آستانه هفته سلامت، از قطع دارو پيش از درمان كامل و خودداري از مصرف دارو به هنگام تجويز آن توسط پزشك به عنوان شايع ترين موارد ايجاد اين مقاومت دارويي در اين بيماري نام برد و گفت: بيماري سل در حال حاضر از نواحي شرقي كشور، كشورهاي افغانستان و پاكستان و توسط قاچاقچيان و ترددهاي غيرقانوني وارد ايران مي شود.
بحث مقاومت به آنتي بيوتيك ها در جوامع پزشكي به بحثي كاملا جدي تبديل شده است كه از مهم ترين مصاديق آن مي توان به نوعي سل كه به درمان و داروهاي شناخته شده اش مقاومت نشان مي دهد، پرداخت.
دكتر خسرونيا با اشاره به روند نزولي اين بيماري از 40 سال پيش تا كنون يادآور شد: در سال 1342 از هر100 هزار نفر 142 نفر در ايران به بيماري سل مبتلا بودند ولي طي سالهاي اخير اين بيماري بيش از 10برابر كاهش يافته است.
رييس جامعه پزشكان داخلي ايران ادامه داد: در سال 1384 ميزان شيوع بيماري سل 8/6 درصد گزارش شده است، اين در حاليست كه بر اساس آمارهاي سازمان بهداشت جهاني، در هر جمعيت يك صد هزار نفره ايراني، 12 نفر به بيماري سل مبتلا هستند.
وي با تاكيد بر اين كه تشخيص ندادن بيماري و پس از آن گزارش ندادن آمار مبتلايان يكي از معضلات نداشتن آمار صحيح در مورد اين بيماري است تصريح كرد: آمارها بيانگر آن است كه تنها توانسته ايم 57 درصد مبتلايان به سل را در كشور تشخيص دهيم.
به گفته كارشناسان، ط?? سال گذشته، در ايران ميزان بروز سل از??? مورد در صد هزار نفر به?? مورد در صد هزار نفر كاهش يافته است. اما ميزان ابتلا به اين بيمار در سطح استانها ناهمگون است. در برخ استانها اين ميزان به صفر نزديك است، اما در برخ استانها مثل سيستان و بلوچستان به?? تا?? مورد در صد هزار نفر م رسد.
هر سال? ميليون مورد جديد ابتلا به سل ديده م شود كه?? درصد از اين موارد مقاوم به درمان هستند. موارد جديد مقاوم به بيمار در كشور? تا 4/6 درصد بوده است و موارد كه به واسطه اختلال در درمان و مستمر نبودن آن، مقاوم شده اند، بين?? تا?? درصد بوده است. در اين ميان?? درصد موارد دوره درمان را شروع نمي كنند يا اگر هم شروع كنند، آن را به پايان نم رسانند و اين باعث بروز مقاومت در برابر دارو م شود.]]>
</TEXT>
</DOC>
<DOC>
<DOCID>HAM2-860122-027</DOCID>
<DOCNO>HAM2-860122-027</DOCNO>
<ORIGINALFILE>/1386/860122/news/_diet.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[آموزش مهارت هاي زندگي در مدارس، رها شد
رئيس اداره سلامت روان وزارت بهداشت گفت: به رغم هماهنگي هاي انجام شده بين وزارت بهداشت و وزارت آموزش و پرورش، آموزش كتاب مهارت هاي زندگي در مدارس، متوقف شده است. آفرين رحيمي موقر  گفت: آموزش كتاب مهارت هاي زندگي كه به دست متخصصان برجسته روانپزشكي و روان شناسي كشورمان تدوين شده بود و با هماهنگي وزارت بهداشت و بهزيستي با آموزش و پرورش از 2 سال پيش در مدارس كشور تدريس مي شد، متوقف شده است. وي گفت: با وجودي كه آموزش و پرورش جاي مناسبي براي ارائه آموزش هاي بهداشت روان و پيشگيري از بروز رفتارهاي نامناسب در نوجوانان و جوانان است، متأسفانه مسئولان وزارت آموزش و پرورش با اعلام اين كه بايد تغييراتي در محتواي كتب اين درس بدهند آموزش اين درس را متوقف كرده اند.
اهداي 34 هزار واحد خون
در ايام نوروز
سازمان انتقال خون ايران از دريافت 34074 هزار واحد خون در 30 استان كشور در پايگاههاي ثابت و سيار نوروزي اين سازمان خبر داد. دكتر محسن منشدي افزود: پايگاههاي ثابت و سيار تهران، خراسان رضوي و خوزستان توانستند مقام اول تا سوم دريافت خون را به خود اختصاص دهند.
توقف توليد سبزي هاي آلوده در شيراز
شيراز- خبرنگار همشهري: رئيس مركز بهداشت شهرستان شيراز گفت: توليد سبزي هاي آلوده كه در بعضي مناطق حاشيه اي اين شهرستان صورت مي گرفت، مهار شده است.
دكتر حميدرضا قاسمپور در جمع خبرنگاران افزود: با پيگيري هايي كه از سوي اين مركز و با مشاركت ديگر نهادهاي ذي ربط به عمل آمد، در چند نقطه از حاشيه شهر شيراز از جمله در منطقه سلطان آباد از آبياري جاليزها با پساب هاي آلوده جلوگيري شده است.وي گفت: در چارچوب جلوگيري از اين رويه غيربهداشتي، به آن دسته از افرادي كه مبادرت به اين عمل كرده بودند، تذكرات لازم داده شد.]]>
</TEXT>
</DOC>
<DOC>
<DOCID>HAM2-860122-028</DOCID>
<DOCNO>HAM2-860122-028</DOCNO>
<ORIGINALFILE>/1386/860122/news/_diet.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[كاكائو فشار خون را متعادل مي كند
پژوهشگران در تازه ترين تحقيقات خود به اين نتيجه رسيده اند كه كاكائو مي تواند حتي بيش از چاي در پايين آوردن و متعادل كردن فشار خون مؤثر باشد. خبرگزاري رويترز گزارش داد محققان آلماني در دانشگاه كلن با تحليل دوباره مطالعاتي كه پيش از اين در نشريه آرشيو پزشكي داخلي منتشر شده بود، دريافتند كه كاكائو در اين باره تأثير بهتري دارد. آنها مي گويند چاي و شكلات، هر دو آنتي اكسيداني به نام پلي فنول دارند كه مي تواند با پايين آوردن فشار خون، در پيشگيري از بيماري هاي قلبي و عروقي سهيم باشد. اما علاوه بر آن كاكائو آنتي اكسيدان ديگري به نام پروسيانيد هم دارد كه اثر آن را دوچندان مي كند. به اين ترتيب كاكائو مي تواند 10 تا 20 درصد از احتمال سكته قلبي و مغزي كم كند. البته اين تأثير درباره شكلات بدون شكر، يا همان شكلات سياه، آمده است.
ارتباط پاي بي قرار و سلامت قلب
محققان مي گويند علت تأثير منفي سندرم پاي بي قرار را بر قلب دريافته اند. آنها مي گويند افرادي كه دچار اين سندرم هستند، در طول شب و با هربار پرش پاي شان، دچار يك افزايش فشار خون ناگهاني مي شوند كه ادامه و تكرار چنين افزايش هايي، مي تواند در بروز بيماري هاي قلبي نقش مهمي ايفا كند. خبرگزاري رويترز گزارش داده است محققان دانشگاه مونرآل در كبك كانادا، با اندازه گيري فشار خون بين دو ضربان قلب افرادي كه دچار اين سندرم بوده اند، به اين نتيجه رسيده اند.در اين مطالعه كه در نشريه نورولوژي چاپ شده، گفته شده افرادي كه سن بالاتري دارند، مدت بيشتري است كه به اين سندرم مبتلا هستند و كساني كه علائم شديدتري دارند، بيشتر از سايرين در معرض خطر حمله قلبي هستند.
در سندرم پاي بي قرار، فرد در حالت استراحت دچار انقباض و پرش ناگهاني ساق پا مي شود.
ديابت فراموشي مي آورد
رابطه نوعي فراموشي با ديابت نشان داده شد. در اين نوع فراموشي، برخلاف نوع رايج آن كه حافظه اخير افراد مختل مي شود، فرد ارتباط اطلاعات ذخيره شده را با مراكز پردازش و شناختي خود از دست مي دهد؛ نوعي فراموشي كه در بيماري زوال عقل و آلزايمر ديده مي شود. پژوهشگران دانشگاه كلمبيا در نيويورك با بررسي افراد مبتلا به ديابت و ارزيابي آنها از لحاظ توانايي هاي شناختي، به اين نتيجه رسيده اند كه اين بيماري در افراد ديابتي بيشتر از جمعيت عادي مشاهده مي شود.
كمبود هورموني و اختلالات جنسي
در يائسگي
پايين آمدن سطح خوني يك پيش ساز هورموني، به نام دي هيدرواپي آندروستون ديون dhea ممكن است عامل ايجاد انواع اختلالات جنسي باشد كه در زنان بعد از يائسگي شيوع دارد. محققان دانشگاه پنسيلوانيا در آمريكا مي گويند احتمالاً اين ماده پيش ساز هورمون هايي چون تستوسترون(هورمون مردانه)و نيز استروژن(هورمون زنانه كه در يائسگي كم مي شود)يكي از علل بروز اين اختلالات است. اختلالاتي مانند كم شدن ميل جنسي و نيز دير يا سخت رسيدن به مرحله اوج لذت جنسي.البته اين محققان تأكيد دارند هنوز زود است كه بخواهيم اين ماده را به عنوان يك مكمل دارويي براي درمان اين نوع اختلالات تجويز كنيم. اين مطالعه در نشريه بيماري هاي زنان و زايمان چاپ شده است.]]>
</TEXT>
</DOC>
<DOC>
<DOCID>HAM2-860122-029</DOCID>
<DOCNO>HAM2-860122-029</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مختارپور از معاونت مطبوعاتي ارشاد استعفا كرد]]>
</TITLE>
<TEXT>
<IMAGE>/1386/860122/news/018735.jpg</IMAGE>
<![CDATA[
گروه اجتماعي - عليرضا مختارپور، معاون مطبوعاتي و تبليغاتي وزارت فرهنگ و ارشاد اسلامي استعفا كرد.
يك مقام آگاه در گفت و گو با خبرگزاري فارس اعلام كرد بيماري،علت اصلي استعفاي مختارپور بوده است.
وي تاكيد كرد بحث استعفاي مختارپور از ماه پيش مطرح بوده است.
بر اساس اين گزارش وي در متن استعفا نامه خود با ابراز تشكر از وزير فرهنگ و ارشاد اسلامي آورده است: در پيشگاه خداوند متعال و وجدان خود شرمنده نيستم كه با تمام توان براي انجام وظايف كوشيدم و از هيچ امكاني براي پيشبرد اهداف متعالي نظام جمهوري اسلامي فروگذار نكردم.
در همين زمينه،محمد قهرماني مدير كل روابط عمومي وزارت ارشاد با تائيد اين خبر، گفت: استعفاي مختارپور تا كنون از سوي وزير فرهنگ و ارشاد اسلامي پذيرفته نشده است.
مختارپور كه از مديران موفق فرهنگي كشور به شمار مي رود،در ادامه استعفانامه خود خاطرنشان كرده موفقيت هر طرح و برنامه اي مستلزم ايجاد شرايط مختلف و متعددي در داخل و خارج وزارت ارشاد بوده است كه گاه فراهم نشدن آن موجب توفيق نيافتن برخي برنامه ژها شده است.
وي در گفت و گويي با ايسنا خاطر نشان كرد:از آنجا كه علت استعفا بيماري است،طبيعتا مشكلي از جهت پذيرش استعفا نبايد وجود داشته باشد و فكر مي كنم اين قضيه مورد پذيرش وزير محترم ارشاد قرار گيرد.
عليرضا مختارپور كه با آغاز به كار دولت نهم، فعاليت خود را به عنوان معاون مطبوعاتي و تبليغاتي وزير فرهنگ و ارشاد اسلامي آغاز كرد، طرح و برنامه  و فعاليتهايي همچون برگزاري جشنواره و نمايشگاه مطبوعات، تلاش براي تدوين آئين نامه كار حرفه اي روزنامه نگاران، طرح تأسيس سازمان نظام روزنامه نگاري، قانون مند كردن فعاليت خبرگزاري هاي غيردولتي، سامان دهي پايگاه هاي اينترنتي، تغيير روش پرداخت يارانه به مطبوعات و تلاش براي سامان دهي تبليغات شهري را در كارنامه خود دارد.]]>
</TEXT>
</DOC>
<DOC>
<DOCID>HAM2-860122-030</DOCID>
<DOCNO>HAM2-860122-030</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دستگاههاي دولتي از فروردين امسال موظف شدند
كارمندان شاغل و بازنشسته بيمه عمر و حوادث مي شوند]]>
</TITLE>
<TEXT>
<IMAGE>/1386/860122/news/018723.jpg</IMAGE>
<![CDATA[
ايسنا: مديركل فرهنگي و اجتماعي سازمان بازنشستگي كشوري اعلام كرد: تمامي دستگاه هايي كه اعتبار دولتي دارند مكلف به بيمه عمر و حوادث كاركنان و بازنشستگان خود شدند.
مسافري افزود: بر اساس مصوبه هيأت وزيران، سازمان بازنشستگي به عنوان سازمان بيمه گر در زمينه عمر و حوادث شناخته شد؛ چرا كه در گذشته بازنشستگان با رسيدن به 70 سالگي از تسهيلات بيمه عمر و حوادث بي بهره  شده و تا قبل از سال67 نيز مشمول اين قانون نبودند.
وي تصريح كرد: بر اين اساس بازنشستگان از اين كه بيمه عمر و حوادث در صورت فوت تا قبل از 70سالگي، مشمول آنها نبود، گله مند بودند؛ لذا اين وظيفه بر عهده سازمان بازنشستگي كشوري گذاشته و مقرر شد تمام بازنشستگان و شاغلان،  كارمندان ثابت، پيماني، روزمزدي، خريد خدمت تحت پوشش بيمه عمر و حوادث قرار گيرند.
مديركل فرهنگي و اجتماعي سازمان بازنشستگي كشوري اظهار كرد: با ابلاغ دستورالعمل مربوط به اين بيمه در 16 بهمن ماه سال گذشته، بخشنامه اي به كليه دستگاه هاي در ارتباط با سازمان بازنشستگي كشوري، ابلاغ شد و بر اساس آن، چنانچه دستگاهي تمام شاغلان و بازنشستگان خود را تحت پوشش بيمه عمر و حوادث قرار دهد، مي تواند از تاريخ ابلاغ دستورالعمل، حق بيمه را پرداخت و كاركنان و بازنشستگان خود را تحت پوشش ببرد.
وي خاطرنشان كرد: در غير اين صورت كاركنان و بازنشستگان دستگاه ها از تاريخ اول فروردين امسال از طريق ثبت نام اينترنتي به آدرس www.cspf.ir تحت پوشش بيمه عمر و حوادث قرار مي گيرند.
به گفته مسافري، براي وارد شدن به سايت، كد شناسه براي تمامي دستگاه ها صادر مي شود و از اين طريق مي توانند تعداد شاغلان و بازنشستگان خود را وارد كنند.
مديركل فرهنگي و اجتماعي سازمان بازنشستگي كشوري افزود: ميزان حق بيمه فرد شاغل ماهيانه 600 تومان و حق بيمه دستگاه اجرايي نيز 600 تومان است و هر فرد بازنشسته بابت تحت پوشش بيمه عمر و حوادث قرار گرفتن ماهيانه 400 تومان و دستگاه مجري نيز 600 تومان مي پردازد و 200 تومان نيز از سوي صندوق مربوطه پرداخت مي شود.
وي تأكيد كرد: دستگاه هاي اجرايي بايد هر چه سريعتر نسبت به انجام مراحل بيمه كاركنان و بازنشستگان خود از طريق آدرس اينترنتي اقدام كنند و در صورت تأخير، بايد پاسخگو باشند.
مسافري افزود: پس از درج تعداد بازنشستگان و كاركنان، مبلغ واريزي به دستگاه ابلاغ مي شود تا وجوه به حساب سپهر با شماره 0100055555002 واريز شود و پس از 48 ساعت با ورود به سايت مي توان تأييد وصول وجوه را دريافت كرد.
وي اظهار كرد: پس از آن بايد دو نسخه از قراردادي كه در سايت وجود دارد، به همراه مدارك لازم فهرست الكترونيكي بيمه شدگان و تاييديه، به مديريت هاي استاني  برده شود. مديركل فرهنگي و اجتماعي سازمان بازنشستگي كشوري اعلام كرد: هم اكنون نامه مربوط به انجام مراحل بيمه كاركنان و بازنشستگان، به 8هزار دستگاه دولتي و وابسته به دولت ارسال شده است و تعدادي از دستگاه ها نيز شروع به واريز وجوه مربوطه كرده اند.
وي يادآور شد: حتي كاركنان و بازنشستگاني كه تحت پوشش ساير صندوق هاي بيمه گر هستند و به نحوي دستگاه مربوطه آنها از بودجه عمومي استفاده مي كند، مي توانند از بيمه عمر و حوادث برخوردار شوند. مسافري با بيان اين كه به دليل تسريع در پرداخت غرامت به بازماندگان يا خود بيمه شده اين وجوه در اسرع وقت در اختيار دستگاه مربوطه قرار مي گيرد به ايسنا گفت: افراد با قرار گرفتن تحت پوشش بيمه عمر و حوادث، 2 ميليون تومان در زمان خدمت و 2ميليون تومان در زمان حوادث دريافت مي كنند.
وي با بيان اين كه پيش بيني مي شود بيش از 3 ميليون نفر از اين طريق تحت پوشش بيمه عمر و حوادث قرار گيرند، افزود: در تلاشيم با افزايش سرمايه و مبلغ حق بيمه در حد مناسب، رقم غرامت در زمان وقوع فوت يا حوادث را افزايش دهيم.]]>
</TEXT>
</DOC>
<DOC>
<DOCID>HAM2-860122-031</DOCID>
<DOCNO>HAM2-860122-031</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ميزان انواع ديه  اعلام شد]]>
</TITLE>
<TEXT>
<![CDATA[گروه اجتماعي- غلامحسين الهام وزير دادگستري به مراجع قضايي سراسر كشور ابلاغ كرد، ارزش ريالي ديه كامل بر مبناي بند 1 ماده 297 قانون مجازات اسلامي 350  ميليون ريال  تعيين شد. در ابلاغيه وزير دادگستري آمده است: در اجراي ماده 297 قانون مجازات اسلامي و با توجه به فتواي مقام معظم رهبري حضرت آيت الله خامنه اي(مدظله العالي)و با اخذ نظر مراكز خبره كشور، قيمت سوقيه اعيان سه گانه موضوع احكام ديه مندرج در بندهاي 1، 2 و 3 ماده 297 قانون مجازات اسلامي به شرح زير پيشنهاد شده و براي اجرا در سال 1386 به تصويب رياست محترم قوه قضائيه رسيده است. مقتضي است به كليه واحدهاي قضايي ابلاغ كنيد تا در مواقع عدم تراضي اصحاب دعوي، مبناي محاسبه ديه قرار گيرد.
ـ ارزش ريالي ديه كامل بر مبناي بند 1 ماده 297 ق.م.ا 350 ميليون  ريال 
ـ ارزش ريالي ديه كامل بر مبناي بند2 ماده 297 ق.م.ا  600  ميليون ريال 
ـ ارزش ريالي ديه كامل بر مبناي بند3 ماده 297 ق.م.ا  636 ميليون ريال]]>
</TEXT>
</DOC>
<DOC>
<DOCID>HAM2-860122-032</DOCID>
<DOCNO>HAM2-860122-032</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حمايت مركز امور زنان از دختران نخبه و مبتكر]]>
</TITLE>
<TEXT>
<![CDATA[گروه اجتماعي- رئيس مركز امور زنان و نهاد خانواده رياست جمهوري اعلام كرد: اين مركز از زنان و دختران نخبه، مبتكر و مخترع حمايت مي كند.
زهره طبيب زاده  نوري در نشستي با حضور نمايندگان نهادها و دستگاه هاي دولتي در امور زنان، به ارائه گزارش  عملكرد سالانه اين مركز پرداخت.
وي گفت: امضاي موافقت نامه اين مركز با وزارت دادگستري در سال گذشته منجر به كاهش دعاوي ارجاعي به مجتمع هاي قضايي خانواده و كاهش آمار طلاق در بين مراجعين شد و يكي از مؤثرترين اقدامات بود.
مشاور رئيس جمهوري افزود: مركز امور زنان و نهاد خانواده سال گذشته، مشاورين و روان شناساني به صورت رايگان براي راهنمايي زنان مراجعه كننده به مجتمع هاي قضايي در اين اماكن مستقر كرد.
وي از تشكيل كلينيك مشاوره جهت ارائه خدمات مشاوره رواني و حقوقي براي زنان زنداني و همچنين آموزش مددكاري به 100 نفر از مددكاران سازمان بهزيستي در ارتباط با مسائل و مشكلات زنان خبر داد.طبيب زاده، گفت كه اين مركز در برگزاري اجلاس زنان قرآن پژوه، همايش رايحه نبوي، جشنواره عذرا، برپايي دو نشست از سوي مركز جهاني علوم اسلامي در قم و همايش زن در هزاره اينترنت حمايت هاي مادي و معنوي لازم را اعمال كرده است.
وي اعلام كرد مركز امور زنان سال گذشته از 114 طرح اشتغال زايي و حرفه آموزي كه حدود 63 هزار و 300 نفر از عوايد آن بهره مند شده اند، حمايت مالي به عمل آورد.]]>
</TEXT>
</DOC>
<DOC>
<DOCID>HAM2-860122-033</DOCID>
<DOCNO>HAM2-860122-033</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دانش آموزان استثنايي مستمري مي گيرند]]>
</TITLE>
<TEXT>
<![CDATA[گروه اجتماعي- به دانش آموزان استثنايي كشور از مهر امسال ماهانه 10 هزار تومان مستمري پرداخت مي شود.
رئيس سازمان آموزش و پرورش استثنايي كشور در اين باره گفت: براي دانش آموزان استثنايي از سال81 در يكي از بانك ها اعتباري ذخيره كرديم و از مهر امسال به دانش آموزاني كه حداقل 5 سال در آموزش و پرورش استثنايي در حال تحصيل اند، مستمري پرداخت مي شود.
مجيد قدمي افزود: امسال 87هزار دانش آموز استثنايي تحت پوشش آموزش و پرورش استثنايي هستند كه 35 هزار دانش آموز امسال تحت پوشش طرح آتيه قرار مي گيرند. وي همچنين از آسان شدن شرايط ادامه تحصيل و دريافت مدرك ديپلم براي دانش آموزان كم توان ذهني در دوره متوسطه خبر داد. به گفته قدمي در سال تحصيلي آينده، دوره تحصيلي پيش حرفه اي و حرفه اي براي دانش آموزان با نيازهاي ويژه ايجاد مي شود.وي تصريح كرد: ارزش مدرك ديپلم اين دانش آموزان استثنايي تفاوتي با ساير دانش آموزان ندارد و واژه مدرك معادل براي دانش آموزان كم توان ذهني(با نيازهاي خاص)بي معناست]]>
</TEXT>
</DOC>
<DOC>
<DOCID>HAM2-860122-034</DOCID>
<DOCNO>HAM2-860122-034</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دانشگاه هاي برتر جهان اسلام 9 ارديبهشت معرفي مي شوند]]>
</TITLE>
<TEXT>
<![CDATA[مهر: دانشگاه هاي برتر جهان اسلام در نهم ارديبهشت ماه معرفي مي شوند.
جعفر مهراد عضو هيات انتخاب دانشگاههاي برتر جهان اسلام ضمن اعلام اين مطلب افزود دومين گردهمايي رتبه بندي دانشگاه هاي جهان اسلام نهم و دهم ارديبهشت ماه در تهران برگزار مي شود. مهراد با بيان اين خبر افزود: ملاك هاي تحقيقاتي 50 امتياز، شاخص هاي آموزشي 30 امتياز و شاخص هاي ارتباطات بين المللي، تأثيرات اجتماعي و اقتصادي تحقيقات و امكانات و پشتيباني نيز از ديگر ملاك هاي رتبه بندي به شمار مي آيند.]]>
</TEXT>
</DOC>
<DOC>
<DOCID>HAM2-860122-035</DOCID>
<DOCNO>HAM2-860122-035</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 ba mardom @ hamshahri.org]]>
</TITLE>
<TEXT>
<![CDATA[حق ما و قوانين جهاني
من راننده تاكسي هستم. بي رودربايستي مي گويم وقتي انرژي هسته اي صلح آميز، حق همه مردم جهان است، ما هم حق داريم آن را در اختيار داشته باشيم. ما به فرموده پيغمبر بزرگ اسلام(ص)، دنبال دانش رفته ايم و كار اشتباهي هم نكرده ايم و عمل ما مغايرتي هم با قوانين بين المللي ندارد.
طاهري- تهران
به جاي شايعات، به تعامل برسند
@ سد سيوند و آثار مهم تاريخي پاسارگاد، هر دو متعلق به مملكت ماست. آيا بهتر نيست دستگاه هاي مسئول به دور از اين همه شايعات و دلواپسي ها به يك تعامل برسند، تا از بروز خسارت سنگين جلوگيري شود؟
بهجت صلحي- اصفهان
بازنشستگان 79
كمتر كسي است كه شرح حال بازنشستگان 1379 به قبل را نداند. هم حقوقشان كمتر از ساير بازنشسته هاست و هم، از پاداش آخر خدمت نصيب كمتري بردند. افزايش ضريب اضافه حقوق اين گروه از بازنشسته ها مي تواند كاستي ها را تا حدود زيادي جبران كند.
بازنشسته از تهران
قسطي دريافت كنند
ساكن ورامين هستم و يك خانه 40 متري دارم. به تازگي قبض آبي به مبلغ900 هزار تومان دريافت كردم كه پس از مراجعات مكرر با تخفيف قرار شد600 هزار تومان را نقداً پرداخت كنم. با توجه به حقوق 160 هزار توماني من، اميدوارم، شركت آب و فاضلاب، اين پول را از مشتركين كم درآمد به صورت قسطي دريافت كند.
مسعود رضايي- ورامين
تا چشم كار مي كند!
@ در خيابان هاي تهران تا چشم كار مي كند، شهروندان با خودرو تك سرنشين در حال رفت و آمدند. سواي آنهايي كه عادت كرده اند حتي يك قدم هم پياده راه نروند، اكثريت دوست دارند، به اتوبوس، مترو و تاكسي دسترسي كافي داشته باشند تا مجبور نباشند با ماشين شخصي به خيابان بيايند.
انيس آهنگراني- تهران
هر سخن جايي و...
من به سهم خودم مصاحبه يك مجري جوان تلويزيون با حسين رضازاده قهرمان وزنه برداري جهان را نپسنديدم. برخي شوخي ها مثل اين سؤال كه شما قبلاً با گوني برنج تمرين مي كرديد، نه در شأن برنامه است و نه زيبنده قهرمان بزرگ ما. حريم قهرمانان افتخار آفرين ايران را حفظ كنيم كه هر سخن جايي و هر نكته مكاني دارد.
م. تهراني- كرج
تمركز و جابجايي جمعيت
بسيار گفته اند و شنيده ايم كه تمركز50 درصد فعاليت هاي اقتصادي كشور در تهران، زيان آور است چون باعث جابجايي جمعيت و فقر ديگر نقاط كشور مي شود. يكي از راه هاي كاهش اين تمركز جلوگيري از تغيير كاربري محل هاي مسكوني پايتخت به واحدهاي تجارتي است كه در مناطقي مثل كامرانيه و سعادت آباد افزايش چشمگيري دارد.
سيد علي اكبر. س- تهران
آرد را گران تر مي خريم
در فروش نان حق با مشتري است، اما نانوا هم نبايد ضرر كند. ما نانوايان رباط كريم و اسلامشهر آرد را گران تر مي خريم و به همين دليل، با مشكلاتي روبه رو هستيم كه توقع داريم با مساعدت وزارت بازرگاني و اتحاديه نانوايان برطرف شود.
جمعي از نانوايان رباط كريم و اسلامشهر
كلاف سر در گم
مراحل بيمه خودرو بخصوص بيمه بدنه در شركت هاي خودروسازي مبهم است و گاهي تبديل به كلاف سردرگم مي شود. راه حل اين مسئله اين است كه روشي واضح و يكسان براي تمام خودروها به اجرا درآيد تا از سوءاستفاده احتمالي واسطه هاي فروش پيشگيري كند.
سليماني آذر- همدان
صنايع دستي ما هم ارزآور است
از قول يكي از خوانندگان همشهري نوشته بوديد كه هندوستان بيشتر از درآمد نفت ما، صنايع دستي صادر مي كند. باور كنيد در استان كردستان اگر سرمايه گذاري و مديريت خوب تأمين شود، ما مي توانيم از بزرگترين صادركنندگان صنايع دستي باشيم و براي كشورمان ارز بياوريم.
ناصري- سنندج
كاستي هاي فناوري ملي
ايرانسل يك فناوري ملي است، من هم خواهان موفقيت اين شركت هستم. اما متأسفانه، كاستي هايي دارد كه بايد برطرف شود. از روزي كه سيم كارت را خريده ام، براي برقراري ارتباط مشكل دارم. شماره اي كه براي اطلاع مشتركين از فهرست مكالمات اعلام شده، عمل نمي كند و در قبض هاي ارسالي هزينه ها دقيق و هماهنگ نيستند.
مقدم- اصفهان
چاي، محصول ملي
بزرگترين آرزوي من آن است كه در سال اتحاد ملي و انسجام ملي، چاي ايران كه يك محصول ملي است، مورد حمايت واقعي قرار بگيرد و واردات بي حساب و كتاب چاي خارجي كه اغلب بي كيفيت است، باعث نابودي اين محصول ملي نشود.
يك چايكار از لاهيجان
چشم به راه هستيم
@ روزي روزگاري، شنيديم و خوانديم كه لايحه افزايش مرخصي زايمان خانم هاي شاغل به 6 ماه، تصويب شده است، اما همچنان چشم به راه اجراي اين مصوبه هستيم.
س. اسماعيلي- تهران
باز هم كارت سوخت موتورسيكلت ها!
من هم مثل آن همشهري عزيز كه در ستون با مردم از وضع نامشخص كارت سوخت موتورسيكلت گله كرده بود، مي گويم، پس از آن همه تبليغ و ضرب الاجل چرا محل و زمان دقيق تحويل كارت سوخت موتورسيكلت ها اعلام نمي شود؟!
امير مظفري- تهران
آن استقبال و اين بدرقه؟!
@ سال 1379 وقتي با شركت ساختماني... تحت عنوان پروژه مينو در كرج قرارداد مي بستيم، پول را نقد يا به قول معروف جرينگي از من دريافت كردند. قرار بود آپارتمان ها دو ساله تحويل شود، اما فقط گودبرداري انجام شده است. حالا كه براي پس گرفتن پول مراجعه مي كنم، مي گويند، چك مدت دار يك ساله مي دهيم! آن استقبال و اين بدرقه؟!
سارا كريملي- تهران
تغيير ساعت و افكار عمومي
با اداي احترام به قاطبه كارشناسان، صاحب نظران و متخصصان كه تغيير ساعت را طبق مدل جهاني آن به نفع مملكت مي دانند، تقاضا مي كنم از مردم هم در اين مورد نظرخواهي به عمل آيد و به قول معروف به افكار عمومي   هم مراجعه بشود.
ن. كريمي- اصفهان
مربيان رانندگي و بيمه خدماتي و درماني
مربيان رانندگي بايد همه دقت و مراقبت خود را به كار بگيرند تا يك راننده با مهارت كافي در پشت فرمان خودرو بنشيند. اما بد نيست بدانيد كه ما مربيان از هيچ گونه بيمه خدماتي و درماني برخوردار نيستيم و شغل ما، نه دولتي محسوب مي شود و نه جزو مشاغل آزاد است و....
نام محفوظ- از تهران]]>
</TEXT>
</DOC>
<DOC>
<DOCID>HAM2-860122-036</DOCID>
<DOCNO>HAM2-860122-036</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فردا، روز ملي دندانپزشكي است
زنگ مسواك در مدارس
مريم غفاري]]>
</TITLE>
<TEXT>
<IMAGE>/1386/860122/news/018702.jpg</IMAGE>
<![CDATA[
 فردا، 23 فروردين، وزير بهداشت بار ديگر به يكي از مدارس ابتدايي تهران مي رود تا زنگ مسواك را در اين مدرسه به صدا دربياورد.
دكتر محمد مهدي وردي، مدير كل دفتر سلامت دهان و دندان معاونت سلامت وزارت بهداشت و درمان در گفتگو با همشهري به برنامه هاي ديگر روز دندانپزشك هم اشاره مي كند: افتتاح رسمي طرح سيار ارائه خدمات پيشگيري دندانپزشكي امام علي با راه اندازي اتوبوس سياري كه حامل يونيت دندانپزشكي است.
23 فروردين روزي است كه حتي بچه هايي كه سال به سال به مسواك نگاهي نمي اندازند هم، دستكم چند دقيقه اي مسواك به دست مي گيرند. اما اگر وضعيت بهداشت دهان و دندان كودكان در كشور ما چندان افتخار آميز نيست، يك دليل عمده آن بودجه اندك اين بخش است. مثال بارز آن اجراي طرح ترميم دندان شماره 6 كودكان زير 12 سال است كه از سال تحصيلي 84 بر اساس بند ج تبصره 14 قانون بودجه سال 84 اجرا شد و مطابق آن يك دندان شماره  6 دانش آموزان مقاطع اول و دوم ابتدايي با همكاري سازمان بيمه خدمات درماني بررسي و ترميم مي شد. البته در سال تحصيلي 85 با تغيير در تنوع و كميت خدمات، گستره اين طرح از يك دندان به 4 دندان شماره 6 و از مقاطع اول و دوم به رده اول تا پنجم ابتدايي در سطح كشور افزايش يافت كه به گفته دكتر وردي تا آخر سال تحصيلي جاري يعني اواخر تيرماه هم اجراي اين طرح ادامه خواهد داشت. مديركل دفتر سلامت دهان و دندان بودجه مورد نياز اين طرح را 65 ميليارد تومان اعلام مي كند كه براي سال 85، فقط 2 ميليارد تومان آن تصويب شده است. با اين حال او از اولياي دانش آموزان مي خواهد با دريافت معرفي نامه از مدرسه محل تحصيل و به همراه داشتن دفترچه سازمان بيمه خدمات درماني شامل بيمه خويش فرما، روستايي و كارمندان دولت تحت پوشش اين سازمان جهت ترميم دندان كودكان خود اقدام نمايند.
رئيس اداره سلامت دهان و دندان معضل حوزه دندانپزشكي را عدم پوشش بيمه اي در بخش خصوصي و دولتي ذكر مي كند و مي گويد: هدف وزارت بهداشت حفظ دندان است، در حالي كه پوشش بيمه ها در جهت حذف و كشيدن دندانهاست. بسته هاي خدمتي كه ما تعريف مي كنيم بايد در جهت نگهداري دندان گروه هاي هدف صفر تا 12 سال و پوشش درمان هاي ترميمي و جراحي لثه افراد 35 تا 50 سال و پوشش خدمات دندان مصنوعي افراد 65 سال به بالا باشد.
دكتر وردي اضافه مي كند: در كشور فنلاند بهداشت كاران دندان نقش اول و دندانپزشكان نقش دوم را دارند و پيشگيري مقدم بر درمان است، ولي در كشور ما اين گونه نيست. او ابراز اميدواري مي كند: با همكاري و تعامل سازمان هاي بيمه گر در خصوص تعريف بسته هاي خدماتي و منابع مالي آنها به توافق برسيم يك تحول بزرگي در حوزه دندانپزشكي ايجاد خواهد شد.
رتبه سوم در شرق مديترانه
طبق آمارهاي جهاني، ايران در بين كشورهاي شرق مديترانه از نظر پوسيدگي دندان در رتبه سوم قرار دارد. مطالعات نشان مي دهد هر كودك ايراني با 5 دندان پوسيده وارد مدرسه مي شود؛ هر ايراني كمتر از يك سوم زمان استاندارد براي مسواك زدن وقت صرف مي كند و بيش از 80 درصد ايرانيان تنها به هنگام دندان درد به دندان پزشك مراجعه مي كنند.
كارشناسان مي گويند مردم بيمار مي شوند، چرا كه توان پرداخت هزينه ها را به صورت آزاد ندارند. 23 سرفصل خدمات بيمه اي دندانپزشكي شامل كشيدن، جرم گيري، جراحيها، راديوگرافي و... در ايران وجود دارد، اما خدمات پرهزينه و زيادي نظير پر كردن دندانها از هر گونه تعرفه اي به دورند؛ چرا كه سرانه بيمه دندانپزشكي هر فرد كمتر از 100 تومان است.
در حال حاضر، بيمه ها فقط هزينه كشيدن دندان را پرداخت مي كنند؛ يعني فقط خدماتي كه دندان را از بين مي برد؛ اما خدماتي كه باعث ترميم و يا حفظ بهداشت دهان و دندان مي شود، در فهرست خدماتي كه از سوي بيمه ارائه مي شوند جايگاهي ندارند.
مراكز ويژه بيماران پرخطر
دكتر محمدمهدي وردي از برنامه هاي تازه دفتر سلامت دهان ودندان وزارت بهداشت به راه اندازي مركز ويژه بيماران پرخطر اشاره مي كند و مي گويد: با توجه به آن كه بيماران مبتلا به ايدز و هپاتيت به دليل بيماري خود از مراجعه به مراكز دندانپزشكي خودداري كرده يا به هنگام مراجعه حاضر به عنوان كردن بيماريشان نزد مسئولان پزشكي و بهداشتي نبوده اند، طرح راه اندازي مراكزي خاص كه صرفاً به اين قبيل بيماران خدمات ارائه دهند، از سوي دفتر سلامت دهان و دندان وزارت بهداشت، درمان و آموزش پزشكي شكل گرفت.
اولين مركز ويژه بيماران پرخطر چندي پيش در بيمارستان امام خميني تهران آغاز به كار كرد. دكتر وردي از پيامدهاي مثبت ديگر اين اقدام را ايجاد احساس امنيت در افراد جامعه عنوان و تصريح مي كند: از ديگر مزاياي اين اقدام، آمارگيري از تعداد بيماران پرخطر است كه متأسفانه تاكنون آمار دقيقي از اين افراد در دسترس نبوده است.
تمامي مراكز دندانپزشكي، اعم از خصوصي و دولتي، بايد به دستگاه اتوكلاو مجهز باشد تا تمامي وسائل دندانپزشكي داراي قابليت استريل 100 درصد شوند و بيماران مبتلا به ايذر مراجعه كننده به مراكز درماني هم بايد به عنوان اولين و يا آخرين بيماران ويزيت شوند تا فرصتي براي استريل كردن وسايل وجود داشته باشد و نيز وسائل يكبار مصرف هم بايد دور ريخته شود.
اميد به برطرف شدن
معضل بيمه دندانپزشكي
دكتر وردي مي گويد: در حال حاضر يكي از معضلات بزرگ در امر دندانپزشكي، هزينه هاي بالاست و در اين راستا همكاري نكردن مراكز بيمه اي براي رفع مشكلات دهان و دندان مهمترين مشكل ما در حوزه دندانپزشكي به شمار مي آيد كه براي رفع اين معضل بايد يك عزم ملي در كشور ايجاد شود. در كشورهاي پيشرفته 30 درصد از هزينه هاي دندانپزشكي را دولت و 70 درصد را بيمه هاي خصوصي پرداخت مي كنند، اما در كشور ما بيمه هاي دولتي و خصوصي در اين زمينه فعال نيستند و اين عدم فعاليت هزينه ها، تلفات زيادي را بر مردم تحميل مي كند.
او با تاكيد بر اينكه ارائه خدمات ارزان قيمت و با كيفيت، از سياستهاي راهبردي وزارت بهداشت، درمان و آموزش پزشكي است مي افزايد: افزايش قيمت هاي جهاني مواد و هزينه هاي سربار نيز از واقعيات و معضلات موجود است.
دكتر وردي براي رسيدن به سيستم ارائه خدمات مطلوب دندانپزشكي قيمت گذاري مناسب خدمات و حمايت  شركت هاي بيمه براي جلوگيري از تحميل هزينه هاي اضافي به بيماران را ضروري مي داند و مي گويد: بايد از افزايش هزينه هايي كه بيمار از جيب خود پرداخت مي كند جلوگيري كرد. همچنين بايد زيرساختهاي لازم را براي بيمه كردن خدمات دندانپزشكي ايجاد كرد و سيستم بهداشتي و درماني به گونه اي باشد كه بيمه هاي خصوصي و دولتي با تمايل فرد و با هدف رفع نيازهاي بهداشتي - درماني بيماران وارد عرضه دندانپزشكي شوند.]]>
</TEXT>
</DOC>
<DOC>
<DOCID>HAM2-860122-037</DOCID>
<DOCNO>HAM2-860122-037</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نخستين مركز dic ويژه بانوان در مشهد افتتاح شد]]>
</TITLE>
<TEXT>
<![CDATA[گروه اجتماعي نخستين مركز dic ويژه بانوان در مشهد افتتاح شد. اين مركز شامل بخش روان شناسي، پرستاري و پزشكي است كه در بخش روان شناسي مسائل افراد نيازمند مورد مطالعه قرار مي گيرد و مشكلات آنها بررسي مي شود در بخش پرستاري لوازم مورد احتياج اين افراد از جمله سرنگ رايگان، بسته هاي بهداشتي و همچنين آموزش صحيح تزريق داده مي شود و در بخش پزشكي اگر افراد آسيب و بيماري داشته باشند مورد درمان قرار مي گيرند. به گزارش ايونا(خبرگزاري زنان ايران)پديده اعتياد دامنگير بسياري از افراد جامعه است بطوري كه زنان تقريبا 12 درصد اين افراد را تشكيل مي دهند.
امروزه كارشناسان و مسئولان كشور مي خواهند با اين معضل اجتماعي مبارزه كنند و با راه اندازي مراكز بسيار سعي در كاهش اين پديده دارند.
dic نيز يكي از اين مراكز است.هدف اصلي مراكز dic ضرورت پيشگيري از ابتلاي افراد پاك به مواد مخدر و ايدز مي باشد. در ايران 56 مركز dic وجود دارد و با توجه به اينكه زنان 12 درصد افراد مراجعه كننده به مراكز dic هستند براي اولين بار در كشور نخستين مركز dic مختص زنان در مشهد افتتاح شد. وظيفه اين مركز پيشگيري از گسترش بيمارها توسط افراد معتاد است.
موسوي روان شناس اين مركز گفت: اين مركز با هدف كاهش آسيب هاي اجتماعي و جلوگيري از بيماري هاي عفوني هپاتيت و ايدز ايجاد شده است.
وي افزود: بيشتر كساني كه به اين مركز مراجعه مي كنند زنان خياباني هستند كه بيشتر در فاصله سني 18تا25 سال قرار دارند.
وي افزود: در اين مركز با حداقل امكانات حداكثر كاهش مواد را داريم و هيچ اجباري براي ترك افراد نيست بلكه هدف كاهش آسيب از طريق دادن خدمات مانند پوشاك، خوراك و وسايل بهداشتي است.وي خاطرنشان كرد: در اين مركز از طريق مشاوره سطح آگاهي معتادان را بالا مي بريم تا جايي كه خود مسيري را انتخاب كنند كه منتهي به ترك اعتياد شود. گفتني است: اين مركز تحت نظر سازمان بهزيستي قرار دارد و كليه خدمات ارائه شده به معتادان رايگان است.]]>
</TEXT>
</DOC>
<DOC>
<DOCID>HAM2-860122-038</DOCID>
<DOCNO>HAM2-860122-038</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كاهش جرايم با تخريب و تجاوز به آثار تاريخي]]>
</TITLE>
<TEXT>
<![CDATA[گروه اجتماعي- فرمانده يگان حفاظت ميراث فرهنگي، صنايع دستي و گردشگري كشور گفت: با كنترل متجاوزان به آثار تاريخي ما با كاهش 100 درصدي سرقت در نوروز 86 نسبت به 85 مواجه بوديم. به گزارش پايگاه اطلاع رساني پليس سردار روحي گفت: با كنترل متجاوزان به آثار تاريخي در ايام تعطيلات نوروزي ما با كاهش 100درصدي سرقت نسبت به نوروز 85 مواجه بوديم و جرايم در اين حوزه به حداقل رسيد.
سردار روحي ضمن اشاره به دستگيري 22 نفر و متلاشي شدن 3باند در اين مدت بر قاطعيت اين يگان براي برخورد با سرقت و قاچاق اموال فرهنگي اشاره نمود و از كاهش 61 درصدي حفاري غير مجاز در نوروز 86 خبر داد و افزود: 15 هزار عمليات بازديد و سركشي از آثار تاريخي در ايام تعطيلات نوروز امسال انجام شده است.
فرمانده يگان حفاظت همچنين در ادامه به كشف و ضبط 278 محموله از آثار و اموال فرهنگي در سال 85 اشاره نمود و افزود در اين رابطه 524 نفر دستگير شدند.]]>
</TEXT>
</DOC>
<DOC>
<DOCID>HAM2-860122-039</DOCID>
<DOCNO>HAM2-860122-039</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[معاون دادستان تهران:
پرونده افراد بدحجاب در شعب خاص دادسرا رسيدگي مي شود]]>
</TITLE>
<TEXT>
<IMAGE>/1386/860122/news/018705.jpg</IMAGE>
<![CDATA[
فارس: همزمان با اجراي طرح برخورد با بدحجابي از ارديبهشت ماه در تهران، معاون دادستان تهران از رسيدگي به پرونده اين افراد در شعب خاص در دادسرا خبر داد.
محمود سالاركيا با اشاره به مصوبه ستاد رسيدگي به جرائم خاص در مورد برخورد با زنان خياباني و افراد بدحجاب گفت: اساسا برخورد با بدحجابي قانون است و بنابراين نيروي انتظامي مكلف است به موجب قانون با هرگونه هنجارشكني در اين مورد برخورد كند.
وي ادامه داد: موضوع برخورد با بدحجابي نيز در جلسه بهمن ماه سال گذشته در ستاد مبارزه با جرائم خاص بررسي و مقرر شد تا در اجراي طرح امنيت اجتماعي با زنان خياباني و كساني كه با اعمال غير متعارف و حركات زننده موجب هنجارشكني در جامعه مي شوند برخورد قاطع شود.
معاون دادستان تهران ادامه داد: بعضي از افراد نيز با بدحجابي جوانان را به سمت خود كشيده و اقدامات مجرمانه ديگري مانند سرقت و آدم ربايي را دنبال مي كنند و بنابراين نيروي انتظامي به طور شديد با اين افراد برخورد مي كند.
سالاركيا تصريح كرد: پوشش هاي زننده معمولا توسط زنان خياباني استفاده مي شود و لذا خانواده ها توجه كنند تا پوشش هاي فرزندان آنها به صورت ناآگاهانه مانند اينگونه افراد نشود.]]>
</TEXT>
</DOC>
<DOC>
<DOCID>HAM2-860122-040</DOCID>
<DOCNO>HAM2-860122-040</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جشنواره مطبوعات استان اصفهان ارديبهشت برگزار مي شود]]>
</TITLE>
<TEXT>
<![CDATA[اصفهان- خبرنگار همشهري: جشنواره مطبوعات استان اصفهان از اول تا سوم ارديبهشت در محل نمايشگاه هاي اين شهر برگزار مي شود. خبرنگاران و نويسندگان مطبوعاتي استان اصفهان 826 اثر براي شركت در اين جشنواره به دبيرخانه جشنواره ارسال كرده اند.از آثار رسيده به دبيرخانه 113 اثر مربوط به جرايد كثيرالانتشار كشوري و خبرگزاري ها و بقيه مربوط به نشريات محلي استان بوده است.جشنواره مطبوعات در دو بخش حرفه اي و غيرحرفه اي در قالب مسابقه و ويژه به اجرا درمي آيد.اين جشنواره در 12 رشته خبر، گزارش، سرمقاله، يادداشت، عكس خبري و ورزشي، طراحي، گرافيك و نيز بخش ويژه در موضوعات سال پيامبر اعظم(ص)، مطبوعات و اصفهان، پايتخت فرهنگي جهان اسلام، دفاع مقدس و فرهنگ سازي در خصوص حجاب و پوشش اسلامي جوانان برگزار مي شود.]]>
</TEXT>
</DOC>
<DOC>
<DOCID>HAM2-860122-041</DOCID>
<DOCNO>HAM2-860122-041</DOCNO>
<ORIGINALFILE>/1386/860122/news/_ejtem.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خبر]]>
</TITLE>
<TEXT>
<![CDATA[افزايش 20 درصدي پذيرش دانشجو
در كنكور 86
گروه اجتماعي- در حالي كه اين روزها بررسي طرح حذف كنكور در دستور كار مجلس شوراي اسلامي قرار دارد و نمايندگان درصدد جايگزيني سوابق تحصيلي و علمي داوطلبان هستند، معاون آموزشي وزارت علوم، از افزايش 20 درصدي ظرفيت پذيرش دانشجو در كنكور امسال خبر داد.
حسن خالقي با بيان اينكه برنامه ريزي ها بر پايه پذيرش 500 هزار دانشجو در كنكور سراسري است، گفت: در كنكور سال گذشته حدود400هزار دانشجو در دانشگاه هاي كشور پذيرفته شدند، با اين حال امسال در دوره هاي روزانه، شبانه، غيردولتي غيرانتفاعي،  پيام نور و دستگاه هاي اجرايي 450،هزار دانشجو پذيرفته خواهند شد كه اين افزايش حدود 15 تا 20 درصدي را نشان مي دهد.
وي با اشاره به افزايش ظرفيت دانشگاه ها در مقطع كارشناسي ارشد دانشگاه ها، تصريح كرد: در كنكور كارشناسي ارشد امسال براي پذيرش حدود 30 هزار دانشجو در دوره هاي روزانه، شبانه، پيام نور اعم از فراگير و سراسري، بخش غيردولتي و با احتساب پذيرش بدون كنكور دانشجويان ممتاز، برنامه ريزي شده است كه اين رقم در سال گذشته 24 هزار نفر بوده است.
به گفته وي، براي تحقق اهداف برنامه چهارم توسعه در دوره ها و مقاطع مختلف، ظرفيت پذيرش افزايش خواهد يافت.
اختصاص شعب قضايي رسيدگي به مؤسسات آموزشي غيرمجاز
مهر: برخي شعب قضايي در تهران مامور رسيدگي به پرونده هاي آموزشي شوند. مدير كل دفتر آموزش هاي آزاد و غيرانتفاعي وزارت علوم با اعلام اين مطلب گفت: اين موضوع ابتدا در تهران و سپس در شهرستان ها گسترش مي يابد. عبدالحسين طاهري افزود: فعاليت هاي دفتر آموزش هاي آزاد و موسسات غيرانتفاعي وزارت علوم در سال جديد در دو بخش ويژه موسسات غيرمجاز و موسسات مجازي كه شاخص هاي لازم را براي ادامه فعاليت از دست داده اند متمركز است. وي گفت: موسسات مجازي كه نتوانسته اند شرايط لازم را براي ادامه فعاليت كسب كنند، در گام اول با تعامل آنها را در به دست آوردن شرايط لازم كمك مي كنيم و سپس تعطيلي موسسه در دستور كار قرار مي گيرد.
طاهري اظهار داشت: به موسسات غيرمجازي كه شناسايي مي شوند نيز درصورتي كه شرايط لازم را براي اخذ مجوز داشته باشند، با درخواست موسسه مجوز داده مي شود در غير اين صورت با كمك نيروي انتظامي و قوه قضاييه ضمن برخوردي جدي اقدام به تعطيلي خواهيم كرد.
عضو كميسيون آموزش و تحقيقات مجلس:
تيم وزير آموزش و پرورش بايد تغيير كند
فارس: عضو كميسيون آموزش و تحقيقات مجلس با بيان اين كه تيم وزارت آموزش و پرورش را تيمي قوي نمي دانم، گفت: تيم وزير آموزش و پرورش بايد تغيير كند. عباسعلي رستمي در پاسخ به اين سؤال كه نظر وي در مورد استيضاح وزير آموزش و پرورش چيست، گفت: در شرايط كنوني با استيضاح وزير آموزش و پرورش مخالفم. وي اضافه كرد: به عقيده من در مرحله اول بايد درباره مسائل، اشكالات و چالش هاي آموزش و پرورش به وزير اين وزارتخانه توجه و تذكر داده شود. در صورتي كه آموزش و پرورش خروجي مطلوب و مناسب نداشته باشد، در مرحله دوم بايد از اهرم هاي قانوني استفاده كرد.
رستمي با بيان اين كه بايد مشكلات را به وزير آموزش و پرورش انتقال دهيم، اظهار داشت: نمي خواهيم اين موضوع را سياسي كنيم بلكه مي خواهيم واقعي برخورد شود يعني اگر به اين نتيجه رسيديم كه وزير آموزش و پرورش حقيقتاً توان ندارد به سمت استيضاح مي رويم. وي ادامه داد: وزير آموزش و پرورش بايد در ارتباط با اعضاي تيمش تجديد نظر كند. بيشتر از افراد خلاق، جوان و خوش فكر استفاده كند و كمتر از افراد بازنشسته استفاده شود. البته در حال حاضر در تيم وزير آموزش و پرورش افراد پيگير، خلاق و خوش فكر كار مي كنند اما در مجموع بايد تغييراتي در آن انجام گيرد. عضو كميسيون آموزش و تحقيقات مجلس شوراي اسلامي يادآور شد: معتقدم اشكالات را بايد به صورت دوستانه به وزير آموزش و پرورش توجه و تذكر دهند و اگر اين توجه ها و تذكرات عملياتي نشد در مرحله بعدي، اقدام ديگري صورت گيرد.
بحران صندوق تأمين اجتماعي را تهديد مي كند
گروه اجتماعي- معاون اقتصادي و برنامه ريزي سازمان تأمين اجتماعي گفت، عدم برنامه ريزي صحيح اقتصادي و افزايش هزينه ها، ادامه حيات صندوق تأمين اجتماعي را با بحران مواجه مي كند.
حسين قديم با بيان اين كه سياست اين سازمان، ايجاد فرصت هاي تازه براي صنعت و اقتصاد كشور است، گفت: سرمايه گذاري هاي سازمان تنها براي در انحصار گرفتن فرصت ها از ساير بنگاه هاي اقتصادي نيست.
معاون اقتصادي و برنامه ريزي سازمان تأمين اجتماعي با اشاره به اين كه اين سازمان به صورت غيرمستقيم به دنبال ايجاد فرصت براي توليد و اشتغال در جامعه است ادامه داد: هر اندازه فرصت براي توليد و سرمايه گذاري بيشتر شود، درآمد سازمان تأمين اجتماعي نيز افزايش مي يابد و از سويي ديگر با ايجاد ركود اقتصادي و بروز بيكاري در جامعه، اين سازمان به جهت اين كه موظف به پرداخت بيمه بيكاري است، متحمل زيان مي شود.
وي افزود: بنابراين رونق اقتصادي در جامعه، منابع درآمدي بهتري براي سازمان تأمين اجتماعي فراهم مي كند و از آنجا كه بخش اصلي درآمد اين سازمان از طريق دريافت حق بيمه ها تأمين مي شود، بنابراين در حقيقت سرمايه گذاري هاي موفق و ايجاد مشاغل بيشتر، سبب رونق اقتصادي و تقويت بيمه هاي اجتماعي و افزايش ضريب امنيت نيروي كار مي شود.
قديم گفت: سرمايه گذاري سازمان تأمين اجتماعي به نفع قشر بيمه شدگان بوده و مجراي مناسبي براي استقرار عدالت اجتماعي در جامعه است.
به گفته معاون اقتصادي و برنامه ريزي سازمان تأمين اجتماعي اين سازمان از مقوله درآمد و هزينه استفاده مي كند، يعني بر اساس قوانين و حقوقي كه براي سازمان تعيين شده مبلغي را به عنوان حق بيمه از افراد دريافت كرده و در قبال آن طي مدت زماني مشخص، به تعهدات عمل مي كند و سيستم درآمد و هزينه به سبب استقلال بودجه آن، متضمن برنامه ريزي صحيح براي افزايش درآمدها و سرمايه گذاري در بخش اقتصادي است.]]>
</TEXT>
</DOC>
<DOC>
<DOCID>HAM2-860122-042</DOCID>
<DOCNO>HAM2-860122-042</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اصل 44]]>
</TITLE>
<TEXT>
<IMAGE>/1386/860122/news/018690.jpg</IMAGE>
<![CDATA[
قرارداد ساخت 2? سد با بخش خصوصي امضا مي شود
گروه اقتصادي- موانع سرمايه گذاري بخش خصوصي در زمينه سد سازي در كشور برداشته شده است و بزودي دو قرارداد براي احداث 2 سد در كشور با بخش خصوصي امضاء مي شود.
رسول زرگر معاون وزير نيرو ديروز با اعلام اين مطلب افزود: با توجه به اينكه در گذشته ساختارهاي مورد نياز، قوانين و مقررات امضاي چنين قراردادهايي با بخش خصوصي در حوزه آب پيش بيني نشده بود، مدت زماني صرف فراهم كردن زمينه ها و فضاي لازم براي اجراي اين كار شد.
زرگر اواخر سال گذشته از آغاز مذاكرات با متقاضيان بخش خصوصي براي واگذاري تعدادي از طرح هاي سد سازي وزارت نيرو خبر داده بود ولي از اعلام نام سد هايي كه قرار است به بخش خصوصي واگذار شود خودداري كرده بود.
اصلاح قوانين تجارت و كار
لازمه اجراي خصوصي سازي در سال 86
مهر: مرتضي الله داد كارشناس مسايل اقتصادي معتقد است اصلاح قوانين تجارت و كار لازمه اجراي سياست هاي اصل 44 قانون اساسي در سال 86 است.
وي با بيان اين كه مهمترين اولويت اقتصادي دولت و مجلس در سال جاري بايد توجه به سياست آزاد سازي اقتصادي باشد، افزود: اين امر تنها با اجرايي شدن بند الف سياست هاي اصل 44 قانون اساسي تحقق مي يابد كه متأسفانه با گذشت 22 ماه از ابلاغ آن هنوز اقدام مؤثري در اين زمينه صورت نگرفته است.
مرتضي الله داد اولويت بعدي اقتصادي كشور را واگذاري شركت ها و بانك هاي دولتي عنوان و تصريح كرد: براي توسعه بخش خصوصي نيازمند واسطه هاي مالي قدرتمند هستيم تا بتوانند نياز مالي اين بخش را تأمين نمايند.
وي ادامه داد: نه تنها در ايران بلكه در تمام كشورهاي دنيا ثابت شده بانك هاي دولتي به دليل وجود بروكراسي و تسهيلات تكليفي نمي توانند نقش موتور محرك مالي بخش خصوصي را ايفا كنند.
الله داد تعامل قوي مجلس و دولت را براي توسعه اقتصادي كشور مورد تاكيد قرارداد و اظهار داشت: مجلس شوراي اسلامي بايد براي عملي كردن سياست هاي اصل 44 قانون اساسي، قانون تجارت و قانون كار را مورد بازبيني قرارداده و اصلاح كند، چون بخش هاي از اين قوانين مقدمات ايجاد انحصارات اقتصادي در اثر واگذاري هاي شركت هاي دولتي را فراهم مي نمايد.
اين كارشناس مسايل اقتصادي افزود: بحث توجه به توزيع مناسب و هدفمند كردن يارانه هاي مختلف نيز از مباحث جدي اقتصادي است كه مربوط به دولت نهم نيست و از ديرباز نگاه غلط دولتمردان به توزيع يارانه كشور را متحمل چالش و ضررهاي زيادي كرده است.]]>
</TEXT>
</DOC>
<DOC>
<DOCID>HAM2-860122-043</DOCID>
<DOCNO>HAM2-860122-043</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سياست هاي اصل 44 در گفت وگو با دكتر مهدي كرباسيان
گلوگاه توسعه كشور
محمد علي توحيدموتور محركه توسعه]]>
</TITLE>
<TEXT>
<IMAGE>/1386/860122/news/018687.jpg</IMAGE>
<IMAGE>/1386/860122/news/018693.jpg</IMAGE>
<![CDATA[
 سياست هاي چشم انداز و بحث افق 1404، سال ها قبل از سوي مقام معظم رهبري تصويب و ابلاغ شد كه بر اساس آن بايد به كشور برتر منطقه تبديل شويم؛ به ويژه از نظر اقتصادي. ابلاغيه اصل 44 در همين راستاست، چرا كه رسيدن به آن افق يك تغيير اساسي در سياست گذاري و تغيير ساختاري كلي در اقتصاد كشور را ضروري كرده بود.
در عين حال رسيدن به افق 1404 عملي و قابل اجراست؛ اگر عزم جدي و ملي در مجموعه تصميم گيران و اجراكنندگان باشد. دليل آن اين است كه زير ساخت هاي لازم فراهم است. در چند سال گذشته نيروي انساني كه اصلي ترين سرمايه كشور است و توسعه جدي كه در امر پژوهش در بخش دانشگاهي داشته و رشد كمي دانشگاهي موجب شده كه از نظر نيروي انساني كمبودي نداشته باشيم.
در زمينه منابع نيز لطف خدادادي و فراواني وجود داردكه بسيار وسيع است و زمينه هاي وسيعي به جز نفت و گاز داريم كه امكان بهره برداري از آن فراهم شده است. جايگاه استراتژيك و سياسي كشور و مهم تر از آن جايگاه فرهنگي كشور، همه فرصت هايي است كه اين امكان را ايجاد مي كند. لذا جهش و رسيدن به اهداف چشم انداز، عملي است.
ضرورت ابلاغ سياست هاي اصل 44 با توجه به شبهه هايي كه در اين زمينه ها وجود داشت و تصدي گري وسيع دولت كه در همه بخش ها حاكم است و تفسيرهايي كه وجود داشت توسط مقام معظم رهبري فصل الخطاب و موتور محركه توسعه مي تواند قرار گيرد.
ابلاغ سياست هاي اصل 44 در سال 85 از سوي بسياري از كارشناسان زمينه ساز يك تحول جدي در اقتصاد ايران قلمداد شده است. اين سياست ها اگر چه راهكار اساسي براي اقتصاد ايران است، ولي زمينه سازي براي اجرا و نحوه عملياتي شدن آن يك چالش اصلي است كه در اين گفتگو تلاش شده به آن پرداخته شود. اهميت تعهد عملي به ضرورت خصوصي سازي در اقتصاد ايران به عنوان يك راه حل اساسي در چارچوب سياست هاي اصل 44، اهميت وجود شركت هاي بيمه و بانك هاي قدرتمند براي گذار و اهميت نقش اين نهادها براي تقويت بخش خصوصي و توجه به سازمان هاي حمايتي براي تسهيل فرآيند اصلاح و تغيير ساختارهاي اداري و مديريتي و حمايت از ريزش نيروهاي شاغل در نهادهاي خصوصي شده و اولويت آزاد سازي و اصلاح ساختار اقتصادي شركت ها پيش از واگذاري از جمله مهمترين مطالبي است كه در اين گفتگو مورد بررسي قرار گرفته است.
اجراي سياست هاي اصل 44 قانون اساسي بر اساس ابلاغيه مقام رهبري از نظر شما چه ضرورتي دارد؟
من در دوران حضور در بخش هاي مختلف اقتصادي هرگاه كه بحث مي شد تا يك بخشي را بفروشيم يا به بخش خصوصي واگذار كنيم، برخي از مسئولان در رده هاي مختلف كشور اين شبهه را مطرح مي نمودند كه اين از وظايف دولت است. براي مثال در سال 1382 در وزارت اقتصاد بحث خصوصي سازي بيمه ها و بانك ها و برخي از واحدها مطرح شد. البته نه به عنوان خصوصي سازي بلكه با اين هدف كه از دولت جدا شود و به بخش عمومي واگذار گردد.
برخي از مسئولان در قواي ديگر بر اين امر تأكيد كردند كه اين مسئله با اصل 44 مغايرت دارد و حكم دادند و اين روند متوقف شد و يا در زمان بحث ايجاد بيمه هاي خصوصي، برخي افراد حتي در محافل دانشگاهي با اين امر مخالفت مي كردند. با توجه به تفسيرهاي تمثيلي و برداشت هاي متفاوت در مقابل واگذاري برخي واحدها به بخش خصوصي و حتي عمومي مقاومت وجود داشت.
خوشبختانه با تصميم ارزنده اي كه از سوي مقام رهبري گرفته شد و پيگيري جدي كه از سوي ايشان انجام مي شود اميدواري بسيار عميقي ايجاد شده است كه اين كاهش حضور دولت در اقتصاد عملي شود.
به نظر من به عنوان يك فرد علاقه مند به انقلاب پيگيري بسيار جدي،دائم و موردي مقام رهبري كه در حال انجام است نشان مي دهد كه آينده كشور و تحقق چشم انداز عملي است؛ چرا كه گلوگاه رسيدن به اهداف چشم انداز و افق 1404 اجراي سياست هاي اصل 44 قانون اساسي است.
براي عملي شدن اين سياست ها چه پيش زمينه هايي نياز است؟
نخست بايد باور و اعتقاد عملي به اين سياست ها وجود داشته باشد. كسي كه خود به خصوصي سازي اعتقاد ندارد و با آن مخالف است اگرچه مجري قانون است و خود را متعهد مي داند كه دستورالعمل مقام رهبري را اجرا كند ولي چون اعتقاد عملي ندارد ناخواسته اين امر را خوب اجرا نمي كند.
علاوه بر اين بايد از نظر فرهنگ سازي، نخست اين مسئله در ميان مسئولان و پس از آن مردم به شكلي جدي جا افتاده باشد و همه بدانند كه نياز كشور به اين است كه بخش هاي خصوصي و تعاوني در اقتصاد ايران بايد فعال شوند. بنابراين همه رسانه هاي گروهي و مراكزي كه مؤثر هستند حتي روحانيون محترمي كه در مجامع مختلف سخنراني مي كنند بايد اين مسئله را به زبان هاي مختلف جا بياندازند كه اجراي سياست هاي اصل 44 گلوگاه توسعه كشور است. يك مسئله مهم و اساسي پس از فرهنگ سازي اين است كه بايد مسئولان مربوطه و مجري اين قانون به اين امر باور داشته باشند. يعني ما قوانين خوب زياد داريم ولي چون مسئول اجراي آن به قانون باور ندارد خوب اجرا نمي شود و متأسفانه قانون ناتوان جلوه مي كند در حالي كه به طور اصولي هيچ قانوني بد نيست چرا كه قانون از مجالسي بيرون مي آيد كه نمايندگان مردم هستند و هدفشان ارايه قانوني است كه بهترين باشد. بنابراين قانون خوب است و مسئله اين است كه بايد خوب اجرا شود. نمي توان كسي را كه تاكنون اعتقادي به حضور بخش خصوصي نداشته و به اقتصاد دولتي و متمركز باور دارد مسئول اجراي سياست هاي خصوصي سازي كنيم. مسئله مهم ديگري كه بايد به آن توجه كرد برنامه ريزي و تعيين يك زمان بندي مشخص براي اجراست. بايد مشخص باشد كه در چه مدت و با طي چه مراحلي اين ابلاغيه عملي مي شود.
بايد بدانيم كه اصلاحات اقتصادي بدون جراحي و تغييرات دشوار ممكن نيست بنابراين بايد زمان بندي مشخص و جدي داشته باشد و يك نظارت جدي نيز بر آن اعمال شود كه در چارچوب زماني مشخص شده كار انجام شود. جراحي معمولاً درد و دشواري نيز دارد و چون مي دانيم كه بعد از آن فلاح و رستگاري وجود دارد بايد درد ناشي از اجراي آن نيز تحمل شود.
نكته ديگري كه بايد توجه كرد اين است كه آيا توان اين امر در اقتصاد كشور وجود دارد؟ حجم واگذاري  ها نجومي است و اقتصاد ملي ما در كوتاه مدت توان واگذاري هاي وسيع دارايي هاي دولتي را ندارد. جذب سرمايه گذاري هاي خارجي نيز با مشكلاتي به ويژه با وجود تحريم ها مواجه است. بايد واقعيت ها را پذيرفت و به نظرم اين بحث با برنامه ريزي براي اصلاح ساختار شركت هاي دولتي عملي است. بايد شركت هاي دولتي از شرايط حاضر به سوي سودآوري هدايت شوند ولي در اين زمينه يك راه و روشي وجود دارد كه تجربيات آن نيز در كشور وجود دارد. در اين زمينه بايد كار به شكلي پيش رود كه ساختار شركت ها اصلاح شود يعني يك شركت مديريتش به صورت خصوصي اداره شود و مالكيت تا زمان واگذاري دولتي باشد.
حتي مي توان اين امر را بدون واگذاري سهام و به صورت پيماني واگذار كرد و با مديران و يا شركت هاي صاحب صلاحيت قرارداد امضاء شود و براي مدت مشخصي اداره يك شركت و نهاد دولتي را بر عهده گيرند و بعد از اصلاح ساختار مالكيت به تدريج واگذار شود. مسئله ديگر اگر مديريت واحد به صورت مستقيم يا غيرمستقيم در اختيار دولت بماند و بخش خصوصي امكان دخالت در مديريت را نداشته باشد خصوصي سازي موفق نمي شود.
راه حل رفع مشكل مشاركت بخش خصوصي در اداره شركت هاي دولتي چيست؟
در سال 1371 با موافقت دولت و مجلس و بر اساس پيشنهاد تبصره در بودجه ساليانه موافقت گرديد كه دولت سه درصد از سهم خود را به سازمان تأمين اجتماعي با واگذاري دارايي هاي خود پرداخت كند. بر اساس اين مصوبه شركت هاي مختلفي به سازمان تأمين اجتماعي واگذار شد. در آن زمان نخستين كاري كه انجام گرديد اصلاح ساختار بود. يعني سهام شركت به تأمين اجتماعي واگذار شد و اين شركت ها از بوروكراسي دولتي رها شدند و مديريت، خصوصي شد. با اين روند برخي شركت ها تا پنج برابر سود داد. هم كاركنان سود بردند و هم تأمين اجتماعي و هم مملكت و امروز هم اين شركت ها در بورس فعال هستند و مردم نيز سهام دار آن هستند. اين روند البته قرار بود به شكلي ادامه يابد كه پس از اصلاح ساختار شركت ها مديريت سرمايه رواج يابد ولي به دليل كج سليقگي، بنگاه داري رواج يافت و نهادهاي عمومي ديگري نيز به اين كار روي آوردند. اين تجربه خوبي است و در كشورهايي كه خصوصي سازي وسيع انجام شده است مورد استفاده قرار گرفته و براي حركت به سوي خصوصي سازي، آزادسازي و اصلاح مديريت در مرحله نخست بوده است.
اگر آزادسازي و اصلاح ساختار اداري و مديريتي انجام نشود شركت ها اگر به طور كلي هم به بخش خصوصي واگذار شوند بدون وجود شرايط لازم موفق نخواهد بود. اين تجربه در كشور ما وجود دارد و بايد از آن بهره گرفت.
اين امر با شفاف سازي اقتصادي و روابط بين نهادها ممكن است و متأسفانه اين امر نيز در طول سال هاي گذشته به خوبي عملي نشده و با مقاومت هايي مواجه بوده است. در برنامه چهارم به اين امر توجه شده بود و تلاش هايي براي شفاف سازي به ويژه در بخش يارانه ها مورد توجه قرار گرفته بود ولي عملي نشد. در اين زمينه با توجه به ابلاغ سياست هاي اصل 44 حركت به اين سو ضروري است تا امكان حضور مشاركت بخش خصوصي در اقتصاد كشور فراهم شود؟
امسال در بودجه ديده شده كه شركت ملي نفت، نفت خام را با قيمت واقعي به پالايشگاه ها بفروشد و پالايشگاه ها نيز با قيمت هاي واقعي محصولات را محاسبه كنند.
در بخش حمل و نقل هوايي نيز با توجه به مصوبه قبلي اميدوارم اين امر دنبال شود زيرا مي تواند در خصوصي سازي مؤثر باشد. اين روند با زمان بندي و اعطاي اختيار به شركت ها براي عمل بر اساس سود و زيان و اداره امور بر اساس تصميم مجامع است. ولي اين يك روند همراه با سختي است و همان گونه كه گفتم جراحي دردآور است.
حركت به سوي اصلاح ساختارهاي اقتصادي و درآمد هزينه اي عملي است و بايد دنبال شود. در همه بخش ها با زمان بندي و شفاف سازي مي توان به سوي شرايطي رفت كه شركت هاي دولتي به شكلي تدريجي و عملي به بخش خصوصي واگذار شده و سودآور شوند.
در سال 1364 تا 1367 در بنياد، واحدهاي اقتصادي به صورت واحدهاي اقتصادي اداره مي شد و حتي يك باغ كشاورزي بر اساس سود   و   زيان و عوامل اقتصادي اداره مي شد و در پايان سال مالي به مراجع مسئول خود بايد پاسخ مي داد. حتي اگر قرار بود محصولات يك مجتمع به جبهه هاي جنگ تحميلي اهدا مي شد به شركت تحميل نمي شد. شركت با اعمال هزينه هاي واقعي بودجه خود عمل مي كرد و كمك به جبهه توسط بنياد به شركت تأمين مي شد. امروز اتفاقي كه افتاده اين است كه شركتها بر اساس درآمد و هزينه اداره نمي شوند و سوبسيدهايي كه داده مي شود شفاف نيست. يارانه ها معلوم نيست كه از چه محلي تأمين مي شود و قيمت هاي شركت ها واقعي نيست و در واقع اموال خود را مي فروشد و هزينه هاي بخش هاي ديگري در اقتصاد  كشور را تأمين مي كند.اين البته به اين معني نيست كه قيمت ها افزايش يابد. معناي آن نيست اگر قرار است شركتي به نقاط محروم پرواز داشته باشد بايد يارانه اي كه لازم است پرداخت شود نه اين كه شركت هواپيمايي با بليت هواپيماي ارزان يارانه بدهد و به زيان دهي و ورشكستگي بيافتد. قيمت ها بايد واقعي باشد و تفاوت قيمت ها از منابع ديگري پرداخت شود. در مورد اصلاح ساختارهاي اقتصادي بايد تصميم جدي گرفته شود و قانون هد فمند كردن يارانه ها سريع تر تصويب و اجرا گردد.
گام هاي بعدي كه براي تسريع و تسهيل روند اجراي اصل 44 و خصوصي سازي و جذب سرمايه در اقتصاد ايران لازم است از  نظر شما چيست؟
اجراي سياست هاي اصل 44 براي توسعه كشور است و به واقع توسعه اقتصادي ايران بدون حركت به اين سو عملي نيست. در سال هاي قبل اين بحث بود كه كشور توسعه يابد و پس از آن تبعيض و فقر حذف شود. عدالت اجتماعي از مهمترين موارد مورد  تأكيد مسئولان بوده است. تأمين اجتماعي بايد با قدرت حمايت شود و در قانون اساسي به آن توجه شده است. به اين مسئله هماهنگ با روند خصوصي سازي و آزادسازي بايد توجه شود. به اين مسئله نبايد كم توجهي شود. اگر به سمت آزادسازي  و خصوصي سازي حركت كنيم بايد به طور حتم بحث نهادهاي حمايتي را مورد توجه قرار داد. چون آزادسازي نرخ ها و حذف يارانه ها جزو ضرورت خصوصي سازي و آزادسازي است، قيمت گذاري  ها بايد برداشته شود. قيمت بازار عرضه و تقاضا باشد و يارانه ها شفاف و هدفمند شود و اين طبيعي است كه بايد از مردم حمايت شود و در شرايطي كه ريزش نيروي انساني نيز رخ مي دهد بايد از بيكاران حمايت شود. طبيعي است كه در مسئله درآمد و نيروي كار با خصوصي سازي تحولات مختلفي اتفاق مي افتد و اين تحولات بايد جبران شود. بنابراين همان گونه كه خوشبختانه در بطن انقلاب نيز به اين مسئله توجه شده است بايد تأمين اجتماعي تقويت شود. از جمله نهاد هايي كه در اين زمينه بايد به آن توجه شود صندوق هاي بازنشستگي و نهادهاي مشابه است. ريزش نيرو در بخش خصوصي يا بخش دولتي تفاوتي نمي كند. بازنشستگان نمودي از تجربه و توان اجرايي كشور هستند.بديهي است كه صندوق ها نيز از تصدي گري بايد خارج شوند و به يك سدي در برابر اجراي اصل 44 تبديل نشوند و شبه دولت نشوند. بديهي است صندوق هاي بازنشستگي و شركت هاي سرمايه گذاري وابسته به آنها به عنوان يك عامل مهم در بازار سرمايه و بورس هاي بزرگ جهان نقش دارند.مقاومت در برابر خصوصي سازي بيش از همه از سوي مديران مياني انجام مي شود كه با فشار و با توسل به قانون در روند خصوصي سازي تأخير ايجاد مي كنند و در برخي از موارد شاهد چنين مسايلي بوده ايم كه در صورت تقويت تأمين اجتماعي اين مقاومت ها كمي كاهش مي يابد.]]>
</TEXT>
</DOC>
<DOC>
<DOCID>HAM2-860122-044</DOCID>
<DOCNO>HAM2-860122-044</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[طرح سهام عدالت با موفقيت همراه خواهد بود]]>
</TITLE>
<TEXT>
<IMAGE>/1386/860122/news/018822.jpg</IMAGE>
<![CDATA[
ايرنا: دبير مجمع تشخيص مصلحت نظام گفت: اجراي طرح واگذاري سهام عدالت در ايران موفقيت آميز خواهد بود و مهمترين شرط براي موفقيت در انجام اين طرح شناسايي صحيح افرادي است كه اين سهام به آنها تعلق مي گيرد.
دكتر محسن رضايي در مورد تجربه شكست طرح توزيع سهام عدالت در برخي كشورها و نحوه عملكرد دولت براي دوري از اينگونه تجارب، گفت: اگر ضوابط و شرايطي كه در اين زمينه مورد توجه قرار گرفته است، رعايت شود، اجراي اين طرح در ايران با موفقيت همراه خواهد بود. رضايي افزود: عرضه سهام شركت ها را مي توان با لحاظ كردن موارد صحيح در اجرا با موفقيت همراه كرد. وي با اشاره به تحول در روند خصوصي سازي در سال جديد، دلايل عدم توفيق در عرضه سهام برخي شركت ها در سال گذشته را فقدان بسترهاي لازم و اجراي مقدماتي اصل 44 قانون اساسي دانست.
دبير مجمع تشخيص مصلحت نظام در ادامه گفت: مجمع در سال جديد از دولت انتظار دارد، سالي همراه با تحول در تحقق و اجراي سياست ها را در كشور شاهد باشيم. وي در خصوص اشكال هاي مجمع تشخيص مصلحت نظام بر روند اجراي اصل 44 قانون اساسي، گفت: اشكال هايي كه از سوي مجمع بر روند اجراي اين اصل مطرح مي شود، در قالب گزارشي به دفتر مقام معظم رهبري ارائه مي شود و ايشان نيز تذكرات لازم در اين خصوص را به مجلس شوراي اسلامي، قوه قضائيه و دولت خواهند داد.]]>
</TEXT>
</DOC>
<DOC>
<DOCID>HAM2-860122-045</DOCID>
<DOCNO>HAM2-860122-045</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[چين در آستانه امضاي قرارداد ميدان يادآوران]]>
</TITLE>
<TEXT>
<IMAGE>/1386/860122/news/018825.jpg</IMAGE>
<![CDATA[
گروه اقتصادي- كاظم وزيري هامانه وزير نفت كشورمان اعلام كرد: ايران در آستانه امضاي قرارداد نهايي 100 ميليارد دلاري با شركت سينوپك چين براي توسعه ميدان نفتي يادآوران و فروش سالانه 10 ميليون تن ال.ان.جي به چين است.
به گزارش خبرگزاري فرانسه،شركت دولتي سينوپك چين در اكتبر 2004 توسعه ميدان نفتي يادآوران را به عهده گرفت و قرار شد اين شركت سالانه 10 ميليون تن گاز ال.ان.جي را طي 25 سال طي قراردادي به ارزش 100 ميليارد دلار از ايران خريداري كند.
وزيري هامانه همچنين گفت: ايران هنوز با شركت توتال در پروژه پارس جنوبي كه اولين ترمينال صادرات گاز طبيعي مايع شده در ايران است، در حال گفت وگو است اگر چه برآورد توتال در مورد هزينه اجراي اين پروژه فراتر از حد انتظار ايران است. وزير نفت اضافه كرد: پيشنهاد آنها(توتال)در حد انتظار ما نبود. ما نظرات خود را داده ايم و آنها در حال بررسي دوباره ديدگاه هاي خود هستند و بنابراين ما هنوز در حال مذاكره هستيم. كريستف دمارژري، مدير اجرايي توتال، هفته گذشته اعلام كرده بود كه رشد هزينه ها و نگراني هاي ژئوپليتيك ممكن است سرمايه گذاري در پروژه فاز 11 پارس جنوبي را به تاخير اندازد. وي همچنين از دو برابر شدن هزينه ها خبر داده است. توتال پيش از اين قرارداد 2 ميليارد دلاري فاز 2 و 3 پروژه پارس جنوبي را در سال 1997 با ايران امضا كرده بود.]]>
</TEXT>
</DOC>
<DOC>
<DOCID>HAM2-860122-046</DOCID>
<DOCNO>HAM2-860122-046</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[احداث 50 هزار واحد مسكوني اجاره اي]]>
</TITLE>
<TEXT>
<IMAGE>/1386/860122/news/018819.jpg</IMAGE>
<![CDATA[
گروه اقتصادي: وزير مسكن و شهرسازي در حاشيه گردهمايي سراسري مسئولان بنياد مسكن در سالروز تأسيس اين بنياد، اعلام كرد: تلاش دولت نهم حذف بهاي زمين از قيمت تمام شده مسكن است تا به اين ترتيب زمينه خانه دار شدن هرچه بيشتر مردم مهيا شود.
به گزارش همشهري، محمد سعيدي كيا، افزود: اين در حاليست كه تاثير رواني اعلام برنامه دولت براي حذف زمين از قيمت تمام شده مسكن در نخستين ماه سال جاري در ثبات قيمت مسكن نيز موثر و مفيد بوده است.وي با تاكيد بر ادامه روند ساخت مسكن اجاره اي در سال جاري مانند سال گذشته، گفت: طي سال گذشته 30 هزار واحد اجاره اي در سطح كشور ساخته شد كه اين تعداد در سال جاري به 50 هزار واحد افزايش خواهد يافت. وي همچنين به  ساخت واحدهاي اجاره اي پنج ساله با واگذاري زمين از سوي وزارت مسكن اشاره كرد و افزود:  براساس اين طرح، وزارت مسكن از ابتدا پولي بابت واگذاري زمين از خريدار دريافت نمي كند. در اين ميان هم به ازاي هر واحد مسكوني 14 ميليون تومان وام با 4 درصد يارانه به سازندگان ارائه مي شود تا مالك پس از ساخت و5 سال اجاره در صورت فروش مبلغ زمين را به وزارت مسكن بپردازد.
همچنين در اين گردهمايي، رئيس بنياد مسكن از راه اندازي بيمه مسكن تحت عنوان بيمه ميهن با سرمايه گذاري مشترك بنياد مسكن،  سازمان تامين اجتماعي و آستان قدس رضوي تا 2ماه آينده خبر داد.]]>
</TEXT>
</DOC>
<DOC>
<DOCID>HAM2-860122-047</DOCID>
<DOCNO>HAM2-860122-047</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مركز پژوهش ها ي مجلس براي امسال پيش بيني كرد
رشد نقدينگي 41 درصد، نرخ تورم 23 درصد
در شرايطي كه بانك مركزي نرخ تورم كالاها و خدمات مصرفي كشور در 12 ماهه منتهي به بهمن ماه سال 85 را 1/13 درصد اعلام كرده است، مركز پژوهش هاي مجلس معتقد است نرخ تورم در سال 85 از 22 درصد نيز فراتر رفته است]]>
</TITLE>
<TEXT>
<IMAGE>/1386/860122/news/018816.jpg</IMAGE>
<![CDATA[
گروه اقتصادي- مركز پژوهش هاي مجلس شوراي اسلامي برآورد خود از نرخ تورم در سال 85 را 4/22 درصد اعلام كرد كه اين رقم با نرخ تورم اعلامي بانك مركزي بيش از 9 درصد تفاوت دارد.
در شرايطي كه بانك مركزي نرخ تورم كالاها و خدمات مصرفي كشور در 12 ماهه منتهي به بهمن ماه سال 85 را 1/13 درصد اعلام كرده است، مركز پژوهش هاي مجلس معتقد است نرخ تورم در سال 85 از 22 درصد نيز فراتر رفته است. مــركز پژوهش ها همچنين نرخ تورم براي سال 86 را و 4/23 درصد و نرخ رشد اقتصادي در سال هاي 85 و 86 را نيز به ترتيب 5/4 و 5 درصد پيش بيني كرده است.
در همين حال، شاخص جديد محاسبه نرخ تورم كه قرار بود تا پايان سال 85 توسط اداره آمارهاي اقتصادي بانك مركزي به نتيجه برسد، نهايي شده كه براساس آن سال پايه محاسبه نرخ تورم از سال 76 به سال 83 تغيير خواهد كرد. شاخص فعلي محاسبه نرخ تورم هر ماهه با بررسي وضعيت و شاخص قيمت برخي اقلام مورد نظر بانك مركزي در بخش كالا وخدمات مصرفي حاصل مي شود كه در شاخص جديد برخي از اقلام از سبد محاسبه حذف و برخي اقلام جديد به آن اضافه شده است.
اين مركز همچنين نسبت به روند رو به رشد نقدينگي هشدار داد و اعلام كرد: در ادامه روند كنوني، رشد نقدينگي در سال جاري به 2/41 درصد خواهد رسيد.
دفتر مطالعات برنامه و بودجه اين مركز در پاسخ به درخواست كميسيون برنامه و بودجه مجلس شوراي اسلامي پيش بيني خود را در زمينه عملكرد بودجه و اثر آن بر اقتصاد ملي ارائه داد و تصريح كرد كه استفاده بيش از حد از درآمد هاي نفتي در سال  هاي گذشته منجر به بي ثباتي در اقتصاد كشور شده است به طوري كه رشد نقدينگي كه در سال 1384 به 3/34 درصد رسيده بود در سال 1385 به 4/37 درصد و در سال 1386 به 2/41 درصد خواهد رسيد. به اعتقاد مركز پژوهش ها بخشي از اين رشد نقدينگي فزاينده به دليل استفاده بيش از حد از درآمد هاي نفتي در سال  هاي قبل است كه به تدريج اثر خود را در اقتصاد كشور بر جاي مي گذارد.
بر اساس اين گزارش، افزايش حجم نقدينگي بر شاخص  كالا ها و خدمات مصرفي بخش دولتي اثر افزايشي دارد. بنابراين دولت در سال 1386 مجبور خواهد شد اعتبارات هزينه اي بيشتري را صرف كند تا سبد كالا هاي مصرفي سال 1385 خود را داشته باشد، اما چون دولت در سال 86 با محدوديت منابع مواجه خواهد بود، مجبور خواهد شد از اعتبارات عمراني خود بكاهد و به عبارت ديگر، دولت در سال 1384 و 1385 پرداختي بالايي از اعتبارات عمراني را ثبت خواهد كرد در حالي كه در سال 1386 پرداختي اعتبارات عمراني مي تواند حدود 60 درصد نسبت به سال 1385 كاهش يابد. مركز پژوهش هادر اين گزارش مي افزايد: عدم وجود روند ثابت در سرمايه گذاري دولت در اقتصاد منجر به نوسان در رشد اقتصادي مي شود و دوره  هاي شديد رونق و ركود تورمي را به وجود مي آورد. بنابراين دولت خود از طرفي به علت تصميمات بودجه اي سال 1384 و 1385 منجر به بروز نرخ تورم بالا در سال هاي 1385 و 1386 مي شود و از طرف ديگر به علت افزايش و كاهش شديد در بودجه عمراني خود منجر به رونق و ركود در اقتصاد(به ويژه در بخش كالاهاي غيرقابل تجارت)مي شود كه نتيجه چنين شرايطي بروز پديده ركود تورمي مي باشد.]]>
</TEXT>
</DOC>
<DOC>
<DOCID>HAM2-860122-048</DOCID>
<DOCNO>HAM2-860122-048</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[افزايش پروازهاي فرودگاه لارستان]]>
</TITLE>
<TEXT>
<![CDATA[شيراز خبرنگار همشهري: مديركل هواپيمايي جمهوري اسلامي استان فارس گفت: با برقراري شش پرواز جديد در فرودگاه لارستان، خدمات اين هواپيمايي در استان فارس گسترش يافت.
محمود وفايي افزود: پروازهاي رفت و برگشت لار تهران سه بار در هفته روزهاي دوشنبه، سه شنبه و جمعه با استفاده از هواپيماهاي فوكر و جت 727 انجام مي شود.
وفايي افزود: پروازهاي لار دوحه نيز يك بار در هفته و در مسير لار كويت نيز دو پرواز در هفته در روزهاي سه شنبه و جمعه خدمات پروازي ارائه مي كند.]]>
</TEXT>
</DOC>
<DOC>
<DOCID>HAM2-860122-049</DOCID>
<DOCNO>HAM2-860122-049</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
دكتر عادل آذربودجه ريزي عملياتي]]>
</TITLE>
<TEXT>
<![CDATA[مهمترين برنامه مالي و صورت دخل و خرج هر دولت، برنامه اي تحت عنوان بودجه ساليانه است. روش هاي مختلفي براي كارآمد كردن بودجه وجود دارد. در دهه هاي مختلف، رويكردهاي متفاوتي براي تنظيم بودجه سالانه ارائه شده است كه شامل بودجه نويسي سنتي، بودجه برنامه اي، بودجه ريزي بر مبناي صفر، سيستم بودجه طرح و برنامه، و بودجه ريزي عملياتي است.
بودجه ريزي عملياتي در واقع يكي از رويكردهاي اثربخش در نظام بودجه ريزي است كه بر مبناي قيمت تمام شده خروجي ها تعريف مي شود. در اين سيستم، سلسله مراتبي از برنامه، طرح، پروژه و فعاليت تعريف مي شود به طوري كه بر اساس استانداردها و نُرم هاي مربوط به هر فعاليت مي توان به قيمت تمام شده آن فعاليت دست پيدا كرد. براي هر يك فعاليت يا واحد تصميم، شاخص هايي تعريف مي شود كه به صورت كيفي يا كمي قابل اندازه گيري هستند. اين شاخص ها مي تواند شامل نيروي انساني(نفرساعت)يا زمان اجراي هر فعاليت باشد كه اگر زيرساخت هاي مربوط به آن به خوبي فراهم شده باشد، قيمت تمام شده هر فعاليت بر مبناي معيارها و شاخص هاي تعريف شده تعيين مي شود. در اين صورت مي توان محاسبه كرد كه هر فعاليت و هر پروژه و هر طرح در بالاترين سطح هر برنامه تا چه اندازه يك سازمان يا دولت را به اهداف كوتاه مدت، ميان مدت و بلندمدت خود مي رساند. براي اجراي نظام بودجه ريزي عملياتي، زيرساخت هايي همچون استقرار نظام حسابرسي تمام شده، لازم است. پيروي از فلسفه بودجه ريزي بر مبناي صفر يعني اولويت بندي فعاليت ها، پروژه ها و طرح ها و برنامه هاي دولت در زمان تدوين بودجه؛ بدين معنا كه بودجه هر سال بر مبناي اهداف آن سال و اولويت هاي دولت در آن سال بايد تدوين شود و تمام فعاليت ها صرف نظر از سيستم گذشته نگر بايد بر اساس اهداف و شاخص هايي اولويت  گذاري گردد و منابع محدود كشور به منظور دستيابي به اهداف موردنظر به فعاليت تعريف شده و اولويت دار اختصاص يابد.
در سيستم بودجه ريزي عملياتي وجود يك نظام جامع اطلاعات مديريت با رويكرد فناوري اطلاعات لازم است كه اين سيستم جامع بايد فصول مختلف و برنامه هاي مختلف را با رويكردهايي بر مبناي برنامه ريزي رياضي و بهينه يابي به هم ارتباط دهد. بدين ترتيب، صرفه جويي قابل توجهي در منابع مالي و ريالي كشور ناشي از شناخت فعاليت هاي زائد، موردي كاري و دوباره كاري ها پديد مي آيد.
بيش از 100 كشور جهان از تجربه بودجه عملياتي استفاده كرده اند و گزارش هاي مثبتي از صرفه جويي در هزينه ها تاكنون ارائه داده اند. آمريكا تا 3 درصد صرفه جويي، كانادا 6/4 درصد و كشورهاي در حال توسعه تا 20 درصد صرفه جويي در سال هاي اول اجراي بودجه ريزي عملياتي گزارش كرده اند. در كشور ما ضرورت اجراي بودجه ريزي عملياتي بخصوص به منظور جلوگيري از باب چانه زني  سياسي و دستگاهي در بودجه ريزي كلان كشور ضروري به نظر مي رسد. البته مقدمه اجراي بودجه ريزي عملياتي، داشتن زيرساخت هاي نرم افزاري و سخت افزاري همانند آموزش نيروي متخصص و ايجاد عزم ملي براي استقرار اين نظام و اجراي مواد 138 و 144 قانون برنامه چهارم است.]]>
</TEXT>
</DOC>
<DOC>
<DOCID>HAM2-860122-050</DOCID>
<DOCNO>HAM2-860122-050</DOCNO>
<ORIGINALFILE>/1386/860122/news/_eqtes.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سردرگميموتورسواران براي دريافت كارت سوخت]]>
</TITLE>
<TEXT>
<IMAGE>/1386/860122/news/018732.jpg</IMAGE>
<![CDATA[
گروه اقتصادي- در حالي كه به نظر مي رسيد بحث بنزين با مصوبه مجلس در لايحه بودجه سال جاري خاتمه يابد انتشار برخي اظهارات در مورد ارائه لايحه هاي اصلاحي احتمالي و چگونگي عرضه بنزين از طريق كارت سوخت هوشمند نگراني هايي را در بين شهروندان ايحاد كرده است.
بر اساس گزارش هاي رسيده، كار توزيع كارت سوخت موتورسيكلت ها كه از 14 فروردين آغاز شده به دليل كمبود مراكز مراجعه با مشكلاتي روبرو است و اين باعث تجمع، سرگرداني و نگراني دارندگان موتورسيكلت شده است.
علاوه براين آغاز ثبت نام بلافاصله پس از پايان تعطيلات نوروزي از جمله عواملي است كه به تراكم جمعيت در مراكز توزيع منجرشد.
هرچند آمار دقيقي از ميزان خودرو موتورسيكلت در حركت در كشور وجود ندارد اما پيش بيني مي شود بايد براي 8 ميليون خودرو و 7 ميليون موتورسيكلت كارت سوخت صادر شود. با توجه به اين ميزان وسيله نقليه در كشور،كار توزيع كارت سوخت بسيار زمان بر خواهد بود و برنامه  ريزي براي توزيع به موقع اين كارت ها با كمترين زحمت و نگراني براي دارندگان ضروري است.
توضيحات نيروي انتظامي
در اين زمينه مهدي دهقاني نماينده نيروي انتظامي در طرح توزيع كارت سوخت به خبرنگار ما گفت: وجود مشكلات و تاخير در توزيع كارت سوخت دارندگان موتورسيكلت تنها در روزهاي نخست بوده است و دليل آن نيز كم بودن تعداد مراكز توزيع و در گير بودن نيروهاي ناجا در برنامه هاي نوروزي بوده است. وي افزود با ادامه كار توزيع به تدريج مشكلات برطرف شده و در حال حاضر مراكز توزيع نيز رو به افزايش است و در شهر هاي مختلف از جمله تهران تعداد مراكز توزيع هر روز بيشتر خواهد شد تا دارندگان موتور در در يافت كارت با مشكلات كمتري مواجه شوند.
به گفته وي در حال حاضر مراكز توزيع كارت در شهر تهران 20 مركز است كه اين تعداد براساس برنامه ريزي انجام شده افزايش مي يابد. علاوه براين در استان تهران و شهرهاي اطراف تهران نيز 13 مركز مشخص شده كه اين تعداد نيز افزايش مي يابد.
وي تاكيدكرد دارندگان موتور بايد توجه كنند كه زمان توزيع محدوديت ندارد و نگران دريافت كارت خويش نباشند ولي بايد توجه كنند كه زمان ثبت نام محدود است و بايد همه دارندگان موتور تا 27 فروردين براي ثبت نام اقدام كنند و براي دريافت كارت سوخت اقدام كنند. وي تاكيد كرد زمان ثبت نام تمديد نمي شود ولي توزيع حتي ممكن است تا اواخر ارديبهشت ماه نيز ادامه يابد. وي خاطرنشان ساخت كه دارندگان موتور بايد با مراجعه به پايگاه اينترنتي www.motorsiklet.ir تا 27 فروردين ماه ثبت نام كنند و براي دريافت كارت نوبت دريافت كنند. دهقان گفت: در پايگاه اختصاص داده شده بايد اطلاعات خواسته شده درج شود و از اين اطلاعات براي تحويل به مراكز تعيين شده دو نسخه كپي تهيه شود. اين دو كپي به همراه كارت شناسايي معتبر دارنده موتور و كارت شناسايي موتور بايد در هنگام مراجعه به مراكز اعلام شده همراه دارنده موتور باشد.
وي بار ديگر تاكيد كرد كه در هنگام انتخاب مراكز تحويل كارت دارندگان موتور مختارند تا مركزي را كه به محل كار و يا زندگي آنان نزديك تر است انتخاب كنند و با انتخاب اين مركز زمان مراجعه آنان در پايگاه همزمان از سوي پايگاه اينترنتي مشخص مي شود.
وي خاطر نشان ساخت در صورت عدم امكان مراجعه دارنده خودرو در زمان تعيين شده و يا مراجعه و عدم تحويل كارت به هر دليل، مي تواند در روزهاي بعد به مركز مورد نظر مراجعه و كارت سوخت تا هر زمان كه مراجعه كند محفوظ است. وي تاكيد كرد كه ثبت نام بايد براساس زمان بندي و در موعد مقرر انجام شود و دارندگان موتور بايد در اين زمينه توجه كافي مبذول كنند و در زمان اعلام شده براي ثبت اطلاعات خود اقدام كنند.]]>
</TEXT>
</DOC>
<DOC>
<DOCID>HAM2-860122-051</DOCID>
<DOCNO>HAM2-860122-051</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در دادسراي فرودگاه فاش شد
6 سال زندگي با مدارك جعلي در سوئيس
زن ايراني كه با كمك قاچاقچي انسان به سوئيس رفته بود پس از 6 سال در فرودگاه مهرآباد تحويل پليس ايران شد]]>
</TITLE>
<TEXT>
<![CDATA[گروه حوادث - زن ايراني پس از 6 سال زندگي با مدارك جعلي در سوئيس، وقتي نتوانست اقامت اين كشور را دريافت كند به سفارت ايران رفت و پرده از فعاليت يك قاچاقچي انسان برداشت. اين قاچاقچي كه ده ها ايراني را با مدارك جعلي به اروپا قاچاق كرده است هم  اكنون در زندان سوئد به سر مي برد.
مدتي پيش زن جواني به سفارت ايران در سوئيس رفت و از اقامت 6 ساله خود با مدارك جعلي در اين كشور پرده برداشت. وي به مسئولان سفارتخانه گفت: 6 سال پيش در حالي كه به خاطر شرايط بد مالي تصميم گرفته بودم براي كار و ادامه زندگي به اروپا سفر كنم با فردي به نام امير آشنا شدم كه ادعا مي كرد مي تواند برايم ويزا و اقامت كشورهاي اروپايي تهيه كند.
وي ادامه داد: پس از پرداخت 3 ميليون تومان به اين مرد قرار شد كه ابتدا به تركيه بروم و پس از دريافت ويزاي سوئيس از او عازم اين كشور شوم. اما زماني كه امير در تركيه گذرنامه و مدارك جديد را به من داد متوجه شدم كه تمامي آنها جعلي هستند و اين مرد يك كلاهبردار است.
زن جوان در ادامه گفت: از آنجا كه همه دارايي ام را به امير داده بودم و چاره اي جز ادامه سفر نداشتم با همان مدارك جعلي به فرودگاه رفتم و با پرواز آنكارا- برن، بدون آن كه كسي متوجه جعلي بودن مداركم شود عازم سوييس شدم.
هنگام ورود به اين كشور نيز ماموران فرودگاه متوجه جعلي بودن مداركم نشدند و به اين ترتيب زندگي من در اروپا آغاز شد. پس از گذشت 6 سال در حالي كه به خاطر مدارك جعلي ام نمي توانستم اقامت دائم سوييس را به دست آورم و از كار كردن به عنوان يك كارگر رستوران خسته شده بودم، تصميم به بازگشت به ايران گرفتم اما از آنجا كه مي ترسيدم ماجراي جعلي بودن مداركم برايم دردسرساز شود به سفارت ايران آمدم تا گذرنامه واقعي دريافت كنم.پس از اظهارات اين زن، بررسي ادعاهاي او آغاز و در اين ميان مشخص شد امير، يك قاچاقچي بين المللي انسان است كه تاكنون بارها به همين اتهام از سوي پليس كشورهاي اروپايي دستگير شده است.
بر اساس اطلاعات به دست آمده، اين مرد كه پس از دريافت مبالغ هنگفتي از مسافران اروپا، آنها را با مدارك جعلي به كشورهاي سوئد، سوييس، آلمان، انگلستان و ديگر كشورهاي اروپايي قاچاق مي كرد آخرين بار يك سال پيش به اتهام قاچاق ده ها مهاجر غيرقانوني به سوئد از سوي پليس اين كشور بازداشت و پس از محاكمه در دادگاه، به تحمل حبس و اخراج از اين كشور محكوم شد.
پس از به دست آمدن اين اطلاعات، با صدور گذرنامه براي زن جوان او به ايران منتقل و در فرودگاه مهرآباد به ماموران پليس فرودگاه تحويل داده شد. با انتقال اين زن به شعبه دوم بازپرسي در دادسراي فرودگاه، بازپرس عطاءالله رودگر براي وي قرار قانوني صادر كرد و او در اختيار ماموران پليس قرار گرفت.]]>
</TEXT>
</DOC>
<DOC>
<DOCID>HAM2-860122-052</DOCID>
<DOCNO>HAM2-860122-052</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سخنگوي قوه قضاييه:
جزايري مي خواست با پاسپورت افغاني به كانادا برود]]>
</TITLE>
<TEXT>
<IMAGE>/1386/860122/news/018765.jpg</IMAGE>
<![CDATA[
جمشيدي- سخنگوي قوه قضاييه - روزگذشته فرار شهرام جزايري را موضوع مهمي ندانست و گفت: متاسفانه اين موضوع خيلي بزرگ نمايي شد و قوه قضاييه از ابتدا عزم جدي در دستگيري جزايري داشت
سخنگوي قوه قضائيه با تشريح نحوه فرار و دستگيري شهرام جزايري گفت: اطلاع رساني روزنامه ها باعث شد جزايري كه اخبار فرار خود را پيگيري مي كرد نقشه اش را عوض كرده و همين موضوع باعث دستگيري او شود.
جزايري چگونه فرار كرد؟
عليرضا جمشيدي- سخنگوي قوه قضاييه - صبح ديروز در نشست مطبوعاتي با خبرنگاران درباره شيوه فرار شهرام جزايري گفت: متهم پس از فرار با پاسپورت و شناسنامه جعلي با عنوان وحيد عيوض خاني از فرودگاه مهرآباد تهران خود را به كيش مي رساند و از آنجا به بندرعباس مي رود. طبق نقشه قبلي قرار بود جزايري به سرعت از بندرعباس به يكي از كشورهاي حوزه خليج فارس و جزاير متروكه منتقل شود و پس از آن با پاسپورت جعلي با مشخصات عيوض خاني به سمت كانادا عزيمت كند. جمشيدي با اشاره به اينكه بين شهرام جزايري و عيوض خاني تشابه 80 درصدي وجود دارد افزود: اطلاع رساني رسانه ها باعث شد تا جزايري كه از طريق اينترنت اخبار را پيگيري مي كرد، خبر فرار خود با پاسپورت عيوض خاني را ببيند و نقشه اش را عوض كند.
در جستجوي هم بند زندان
وي افزود: جزايري كه متوجه شده بود نقشه اش فاش شده است، با مردي افغاني كه قبلا در زندان با او هم بند بوده تماس مي گيرد و از او مي خواهد برايش پاسپورت افغاني تهيه كند كه البته اين امر نيازمند تهيه شناسنامه افغاني هم بود.
اما در اين مرحله تلاش هاي وزارت اطلاعات و دستگاه قضايي به دستگيري افرادي منجر شد كه در فرار جزايري نقش داشتند و مدتي بعد محل استقرار جزايري هم شناسايي شد، بنابراين با هماهنگي وزارت اطلاعات و پليس آن كشور و موافقتنامه اي كه صورت گرفت جزايري به ايران بازگردانده شد.
سخنگوي قوه قضاييه گفت: بلافاصله بعد از اين كه جزايري وارد شد بر اساس درخواست وزارت اطلاعات و براي بررسي زواياي مختلف پرونده و تكميل اطلاعات در اختيار وزارت اطلاعات قرار گرفت.
جمشيدي با اشاره به جلسه دوشنبه شب خود با وزارت اطلاعات و قاضي پرونده جزايري گفت: اميدوارم در مهلت تعيين شده(15 ارديبهشت ماه)تحقيقات تكميل شده و پرونده براي ادامه رسيدگي به دادسرا و نهايتا دادگاه ارسال شود.]]>
</TEXT>
</DOC>
<DOC>
<DOCID>HAM2-860122-053</DOCID>
<DOCNO>HAM2-860122-053</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كشف خودرو پس از 25 سال]]>
</TITLE>
<TEXT>
<![CDATA[گروه حوادث- تلاش پليسي براي كشف يك خودرو مسروقه بعدا ز25 سال نتيجه داد.دوم ارديبهشت ماه سال 61، مردي با مراجعه به مركز پليسي در خرمشهر مدعي شد2 مرد جوان با تهديد اسلحه كمري خودروي تويوتاي وي را در خرمشهر ربوده اند و سپس متواري
شده اند.با شكايت اين مرد كارآگاهان پليس تلاش براي يافتن سرنخي از خودروي ربوده شده را آغاز كردند تا اينكه بعد از گذشت 25سال اين خودرو مسروقه در حالي كه از مدتي پيش در يكي ازپاركينگ هاي عمومي شهر رها شده بود كشف شده و با شناسايي مالكش بعد از 25 سال به وي برگردانده شد.]]>
</TEXT>
</DOC>
<DOC>
<DOCID>HAM2-860122-054</DOCID>
<DOCNO>HAM2-860122-054</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سناريويي براي سرقت]]>
</TITLE>
<TEXT>
<![CDATA[گروه حوادث- كارآگاهان پليس پايتخت جستجو براي دستگيري يك زن و مرد جوان آغاز كرده اند، اين دو متهم هستند كه با تهيه سناريويي عجيب منزل يك مرد را در غرب تهران سرقت كرده اند.
مردي روز گذشته با مراجعه به دادسراي جنايي تهران مدعي شد در دام نقشه زيركانه يك زن و مرد جوان افتاده و آنها با اين نقشه توانسته اند تمام اسباب و اثاثيه منزل وي را به سرقت ببرند.
قاضي رضا جعفري معاون دادسراي جنايي پايتخت روز گذشته در توضيح اين شكايت گفت: شاكي مدعي است زماني كه منزل مسكوني اش در خيابان آزادي را به قصد رفتن به محل كارش ترك كرده است، بعد ازطي مسافتي ناگهان خودرو اش جوش آورده و وي مجبور به توقف در كنار خيابان شده است.
اما هنوز چند دقيقه اي از توقف خودرواش در كنار خيابان نگذشته بود كه يك خودرو پژو كه يك زوج جوان سرنشين آن بودند با تظاهر به اينكه قصد كمك به وي را دارند، يك بطري آب معدني به او داده اند تا درون خودرو بريزد اما وي پس از آ نكه مقداري از آب را نوشيده  است ناگهان بيهوش شده است.
مرد شاكي در ادامه گفت: وقتي به هوش آمده متوجه شدم كليد منزلم ربوده شده است، با عجله به خانه امان رفتم و آن هنگام بود كه متوجه شدم سارقان فرش 6 متري ابريشم،چند تخته پارچه ومقداري اجناس با ارزش ديگري را كه در خانه داشتم ربوده و متواري شده اند. اين مرد مدعي است تمام اين حوادث نقشه اي بوده كه اين زوج جوان طراحي كرده اند.]]>
</TEXT>
</DOC>
<DOC>
<DOCID>HAM2-860122-055</DOCID>
<DOCNO>HAM2-860122-055</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بي گناهي كودك او را نجات داد]]>
</TITLE>
<TEXT>
<![CDATA[گروه حوادث- 2 زن كه به قصد انتقامجويي از يك مرد، دختر بچه 3 ساله وي را ربوده بودند، كودك خردسال را بعد از24 ساعت گروگانگيري در حوالي منزل پدري اش رها كردند.در آخرين ساعات 19 فروردين، كارآگاهان پليس در جريان ربوده شدن يك كودك خردسال به نام سميرا قرارگرفتند كه توسط دو زن جوان از مقابل در منزل پدري اش ربوده شده بود.
در جريان بازجويي پدر كودك كه به شدت نگران كودكش بود به ماموران گفت: دو زن به دليلي خاص كودكم را ربوده اند و قصد انتقامجويي دارند وجان كودكم در خطر است.
با دستور بازپرس پنجم دادسراي جنايي تهران پرونده به اداره 11آگاهي پايتخت ارجاع داده شد وتحقيقات براي رديابي 2 زن آغازشد.
اما در حالي كه تحقيقات براي شناسايي 2 زن آغاز شده بود،صبح ديروز ربايندگان دختر كوچك او را در حوالي منزل پدري اش رها كرده و متواري شدند.]]>
</TEXT>
</DOC>
<DOC>
<DOCID>HAM2-860122-056</DOCID>
<DOCNO>HAM2-860122-056</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آهن رباي شكسته، آغاز جنايت خياباني بود]]>
</TITLE>
<TEXT>
<IMAGE>/1386/860122/news/018762.jpg</IMAGE>
<![CDATA[
گروه حوادث- عاملان درگيري مرگبار در شهرري در جلسه محاكمه مدعي شدند درگيري پس از شكستن يك آهن ربا رخ داده است.
در جريان اين نزاع مرد جواني با ضربات چاقو از پاي درآمده بود.ظهر روز 16 اسفند84، ماموران كلانتري 172 شهرري در جريان درگيري خياباني خونيني قرار گرفتند كه در آن چند جوان به شدت مجروح شده بودند.
زماني كه ماموران به محل حادثه در ميدان مدرس رفتند، در بررسي هاي اوليه دريافتند مجروحان حادثه به بيمارستان هفتم تير انتقال يافته اند.
اما در حالي كه تحقيقات گسترده اي در اين زمينه آغاز شده بود يكي از مجروحان به نام حسين در اثر شدت خونريزي جان باخت و به اين ترتيب پرونده وارد مرحله  جديدي شد.
ماموران در تحقيق از مجروحان دريافتند كه پس از آنكه مقتول و مرد جواني به نام حميد درگير شده اند.
به اين ترتيب حميد به اتهام قتل بازداشت شده و تحت بازجويي قرار گرفت، در اين بازجويي ها وي در توضيح ماجرا گفت: روز حادثه به همراه 2 نفر از دوستانم براي خريد به بازار شهرري رفته بوديم كه براي خريد آهن ربا از يك دست فروش افغاني به طرف وي رفتيم.
بعد از چند لحظه ، آهن ربايي را انتخاب كرديم و قصد خريد داشتيم كه ناگهان آهن ربا از دست دوستم افتاد و شكست. اين مسئله باعث شد مرد افغاني عصباني شود و ما نيز براي آنكه ماجرا تمام شود به او خسارتش را داديم.
اما بعد از آن با قرباني حادثه درگير شديم، من به او چندين ضربه زدم و در حالي كه هر دو زخمي شده بوديم به بيمارستان منتقل شديم.
با اين اظهارات، پرونده اين جنايت خونين براي صدور راي نهايي در اختيار قضات شعبه 71 دادگاه كيفري استان قرار گرفت و به اين ترتيب صبح ديروز حميد به عنوان متهم رديف اول و 3 دوستش به عنوان متهمان رديف دوم تا چهارم به اتهام شركت در نزاع دسته جمعي تحت محاكمه قرار گرفتند.
در ابتداي جلسه دادگاه، پس از درخواست قصاص از سوي اولياي دم، يكي از شاهدان به تشريح ماجرا پرداخت و مدعي شد: درگيري در 2 مرحله اتفاق افتاد. مرحله اول دعوا با واسطه خاتمه يافت، اما دقايقي بعد يكي از متهمان به طرف حسين(قرباني)سنگ پرتاب كرد و مجددا درگيري از سر گرفته شد.پس از آن حميد به عنوان متهم رديف اول در جايگاه قرار گرفت و مدعي شد: اتهام را قبول ندارم من تنها 4 ضربه به حسين زدم و شايد بعد از فرارم فرد ديگري به او ضربه زده باشد.
در ادامه جلسه دادگاه متهمان رديف دوم تا چهارم نيز با حضور در جايگاه و تفهيم اتهام مشاركت در درگيري منجر به قتل با تشريح حادثه از دادگاه درخواست بخشش كردند.
برپايه اين گزارش، قرار است حكم به زودي در اين باره صادر شود.]]>
</TEXT>
</DOC>
<DOC>
<DOCID>HAM2-860122-057</DOCID>
<DOCNO>HAM2-860122-057</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[پايان تلخ نزاع با چاقوي نوجوان آرايشگر!]]>
</TITLE>
<TEXT>
<IMAGE>/1386/860122/news/018759.jpg</IMAGE>
<![CDATA[
گروه حوادث- كارگر نوجواني كه در جريان يك نزاع خونين در آرايشگاه مردانه، مرد جواني را با ضربات چاقو از پاي درآورده بود، ساعاتي بعد خود را تسليم پليس كرد.
اين متهم به قتل مدعي است وقتي به عنوان ميانجي وارد نزاع شده بود،دست به جنايت زده است.ساعت 1 بامداد دوشنبه، ماموران كلانتري 111 هفت چنار، قاضي حسين اصغرزاده بازپرس شعبه دوم دادسراي جنايي پايتخت را در جريان وقوع جنايتي خونين در يك آرايشگاه مردانه قرار دادند.
در حالي كه گزارشهاي اوليه بيانگر آن بود كه در اين نزاع خونين مردي جوان با 4 ضربه چاقو به شدت مجروح شده وبا كمك اهالي به بيمارستان انتقال يافته است. لحظاتي بعد مشخص شد مرد جوان با بي نتيجه ماندن تلاشهاي پزشكي برروي تخت بخش بيمارستان جان باخت.
با مرگ اين جوان، نيمه شب گذشته كاراگاهان اداره دهم آگاهي تهران- ويژه بررسي پرونده هاي قتل- و بازپرس دوم جنايي پايتخت براي انجام تحقيقات اوليه به محل حادثه رفتند.در نخستين بررسي ها قاضي اصغرزاده دستور بازداشت صاحب آرايشگاه و پسرش را صادر كرد و آنها به كلانتري انتقال يافتند.
اما مدت زيادي از بازداشت اين 2 نفر نگذشت، كه متهم اصلي جنايت كه شاگرد 17 ساله آرايشگاه بود به كلانتري 111 مراجعه كرده و خود را تسليم كرد.
سرهنگ داوود سلطاني معاون آگاهي تهران روزگذشته در خصوص اعترافات اين متهم دربازجويي گفت: شاگرد مغازه مدعي است هنگامي كه مرد جوان و صاحبكارش برسريك موضوع با يكديگر درگير شدند وي به قصد ميانجيگري وارد نزاع شده و مقتول را با ضربات چاقو از پاي درآورده است.
نوجوان متهم روز گذشته در حالي كه به شدت از ماجراي وحشتناكي كه رخ داده بود پشيمان بود به سئوالات خبرنگار همشهري پاسخ گفت.
ماجرا چطور رخ داد؟
ديشب پس از آنكه صاحبكارم و مقتول سر موضوعي با يكديگر درگير شدند، با وساطت اهالي محل دعوا تمام شد و مقتول نيز محل را ترك كرد، ولي چند ساعت بعد دوباره درگيري پيش آمد و من اين بار به هواخواهي ازصاحبكارم وارد درگيري شدم. در همين موقع يك نفر چاقويي به دستم داد و من بي اختيار به سوي مقتول حمله كرده و با 4 ضربه چاقو مجروحش كردم.
شاهدان مي گويند كه بعد از زدن ضربه ها فرار كرده اي؟
بله، آنقدر ترسيده بودم كه تنها فكري كه به ذهنم رسيد فرار كردن بود.
چطور بازداشت شدي؟
وقتي فهميدم چه اشتباهي را مرتكب شده ام و صاحبكار و پسرش را بازداشت كرده?اند به كلانتري رفته وخودم را تسليم كردم، از اتفاقي كه افتاده است بسيار پشيمانم.]]>
</TEXT>
</DOC>
<DOC>
<DOCID>HAM2-860122-058</DOCID>
<DOCNO>HAM2-860122-058</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كاميون مشروبات الكلي فاجعه آفريد]]>
</TITLE>
<TEXT>
<IMAGE>/1386/860122/news/018768.jpg</IMAGE>
<![CDATA[
گروه حوادث- بر اثر برخورد يك اتوبوس مسافربري و كاميون حامل مشروبات الكلي در جنوب سريلانكا 23 نفر كشته و 57 نفر مجروح شدند.
به گزارش آسوشيتدپرس اين اتوبوس مسافربري به سمت كلمبو، پايتخت سريلانكا در حركت بود كه در 70 كيلومتري اين شهر با كاميون حامل مشروبات الكلي تصادف كرد و بر اثر انفجار مشروبات الكلي در حالي كه مسافران اتوبوس در آن گير افتاده بودند 23 نفر از آنها به شدت سوختند.بنا به گزارش ها شدت سوختگي به حدي بود كه ماموران پليس نتوانستند هويت هيچ يك از قربانيان را تشخيص دهند و به اين ترتيب تحقيقات علمي براي شناسايي آنها آغاز شده است.پليس سريلانكا روز گذشته اعلام كرد: در اين سانحه 23 نفر كشته و 57 نفر مجروح شدند كه بيشتر قربانيان را مسافران اتوبوس تشكيل مي دهند.]]>
</TEXT>
</DOC>
<DOC>
<DOCID>HAM2-860122-059</DOCID>
<DOCNO>HAM2-860122-059</DOCNO>
<ORIGINALFILE>/1386/860122/news/_havad.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نانوايي متروكه، شكنجه گاه دختر كرولال]]>
</TITLE>
<TEXT>
<![CDATA[گروه حوادث- دختر جوان كرو لال كه قرباني وسوسه هاي شيطاني مردي در يك نانوايي متروكه، شده بود، زماني كه براي بازجويي به اداره آگاهي ورامين رفته بود، مرد هوسران را كه به اتهام سرقت دستگير شده بود شناسايي كرد.
خواهرم گمشده است
هشتم فروردين ماه چهار روز بعد از گمشدن يك دختر كرولال، خواهر وي به اداره آگاهي ورامين رفت و مدعي شد خواهر 18 ساله اش زماني كه براي خريد از خانه خارج شد ديگر بازنگشته و به طرز ناگهاني ناپديد شده است.
با اين شكايت ماموران مبارزه با جرايم جنايي آگاهي ورامين، عكس دختر گمشده را در اختيار ماموران گشت قرار دادند تا ردي از وي پيدا كنند.
.تحقيقات در اين زمينه ادامه داشت تا اينكه سرانجام سيزدهم فروردين ماه، ماموران هنگام گشتزني در پيشواي ورامين، اين دختر را شناسايي كردند.
دختر 18 ساله با انتقال به اداره آگاهي با ايما و اشاره مدعي شد: جواني او را به زور سوار پيكاني سفيد رنگ كرده و در حالي كه طي اين مدت در يك نانوايي متروكه نگهداري مي?كرده، مورد آزار و اذيت قرار داده است.
در حالي كه ماموران رديابي هاي خود را براي شناسايي راننده پيكان آغاز كرده بودند، هجدهم فروردين زماني كه دختر جوان براي تحقيقات به اداره آگاهي رفته بود، ناگهان شروع به داد و فرياد كرد كه اين موضوع نظر ماموران را جلب كرد و به اين ترتيب آنها متوجه شدند دختر جوان با مشاهده يكي از متهمان به سرقت موتورسيكلت كه به تازگي دستگير شده بود، دچار وحشت و اضطراب شده است.سرهنگ قاسم خاني- فرمانده انتظامي ورامين- با اعلام اين خبر گفت: به اين ترتيب اين متهم حرفه اي تحت بازجويي قرار گرفت و لب به اعتراف حقيقتي سياه گشود و مدعي شد: مدتها بود كه رد اين دختر را گرفته و وي را تحت نظر داشتم.
عصر روز حادثه كه دختر جوان براي خريد به سر كوچه آمده بود، با توجه به خلوت بودن خيابان اقدام به ربودن وي كردم.با انتقال دخترجوان به نانوايي متروكه كه از قبل شناسايي كرده بودم، طي مدت 8 روز نقشه سياه خودم را به اجرا گذاشتم. سرهنگ قاسم خاني خاطرنشان كرد: متهم پس از اين اعترافات، با قرار صد ميليون توماني براي پرونده سرقت و قرار بازداشت براي پرونده تجاوز به عنف روانه زندان شد.]]>
</TEXT>
</DOC>
<DOC>
<DOCID>HAM2-860122-060</DOCID>
<DOCNO>HAM2-860122-060</DOCNO>
<ORIGINALFILE>/1386/860122/news/_informatic.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اهميت خاص مسابقات acm براي دانشگاه ها]]>
</TITLE>
<TEXT>
<IMAGE>/1386/860122/news/018714.jpg</IMAGE>
<![CDATA[
 اعضاي تيم ايران در مسابقات 2007 از چپ به راست: كيان ميرجلالي، حامد احمدي نژاد، محمد ميهني و مربي تيم كامران باور
اكثر تيم هاي شركت كننده در اين مسابقات يك سال را كاملاً برنامه ريزي مي كنند تا حضوري قوي در اين مسابقات داشته باشند.
آقاي مهندس كامران باور، مربي تيم دانشگاه شريف ضمن بيان اين مطلب در مورد نتايج مسابقات امسال گفت كه با توجه به شركت 6000 تيم از 1750 كشور و حضور 88 تيم در مرحله نهايي، كسب رتبه 14 مسابقات جهاني بسيار عالي است.وي كه خودش در سال 81 در اين مسابقات شركت كرده بود و از آن سال به بعد هم مربي تيم بوده است در اهميت اين مسابقات در بين ساير كشورها گفت: حتي بعضي از تيم ها يك سال تمام درس را تعطيل مي كنند و فقط روي برنامه نويسي كار مي كنند كه بتوانند در اين مسابقات رتبه خوبي كسب كنند. معمولاً روس ها، چيني ها و آمريكايي ها رتبه هاي اول اين مسابقات را كسب مي كنند كه اين نشان مي دهد جامعه جهاني به اين مسابقات توجه ويژه اي دارد.
وي ضمن بيان اين كه تيم دانشگاه شريف معمولاً رتبه هاي خوبي در اين مسابقات كسب مي كند، گفت: اكثر تيم هايي كه رتبه هاي اول را كسب مي كنند، براي انتخاب تيم شان در مراحل مقدماتي اهميت ويژه اي قائل مي شوند و تيم ها روال قويتري را طي مي كنند تا براي مسابقه نهايي آماده شوند.
وي در پايان اعلام كرد كه احتمالاً براي سالهاي آينده نحوه انتخاب تيم دانشگاه شريف كه الان انتخابي توسط خود دانشجويان انجام مي شود به صورت ديگري انجام شود تا بهترين نفرات با تمام قابليت هاي لازم به اين مسابقات بروند.]]>
</TEXT>
</DOC>
<DOC>
<DOCID>HAM2-860122-061</DOCID>
<DOCNO>HAM2-860122-061</DOCNO>
<ORIGINALFILE>/1386/860122/news/_informatic.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[سايوز به ايستگاه فضايي پيوست
مركز هدايت پروازهاي فضايي روسيه اعلام كرد كه كشتي فضايي سايوز روسيه به ايستگاه بين المللي فضايي واقع در مدار زمين پيوست.
دو فضانورد روسي اولگ كوتف بعنوان فرمانده و فيودر يورچيخين مهندس پرواز و گردشگر فضايي آمريكايي چارلز سيموني سرنشينان اين كشتي هستند. كوتف يكصدمين فضانورد شوروي و روسيه و سيموني پنجمين گردشگر فضايي بوده كه بابت سفر خود??ميليون دلار پرداخت كرد. دو فضانورد روسي???روز و سيموني??روز در فضا به سر خواهند برد و سيموني همراه با سرنشينان فعلي ايستگاه فضايي، ميخاييل تيورين و مايكل لوپز آلگريا به زمين باز خواهند گشت.
سوخت گيري روباتيك در فضا
نخستين سوخت گيري مجدد در فضا با استفاده از فناوري هاي روباتيك پيشرفته در قالب ماموريت 300ميليون دلاري آژانس پروژه هاي تحقيقاتي پيشرفته دفاعي آمريكا با موفقيت انجام شد. اين ماموريت پرهزينه شامل استفاده از دو ماهواره روباتيك است و براي نخستين بار در تاريخ رويدادهاي فضايي جهان فرآيند انتقال سوخت مايع بين اين دو ماهواره با موفقيت انجام شد.
استاندارد لينوكس به روز شد
مبناي استاندارد لينوكس با هدف رقابت پذيري سيستم عامل لينوكس با ويندوز مايكروسافت و ساده سازي طراحي برنامه ها براي ويرايش هاي متفاوت آن، به روزرساني شد.
اين اقدام بخشي از هدف كنسرسيوم صنعت منبع باز براي رقابت پذير كردن سيستم عامل لينوكس با ويندوز مايكروسافت است.
هارد ديسك  يك تترابايتي
در حالي كه كاربران تازه دارند به ديسك هاي سخت چندصد گيگابايتي(ميلياردبايتي)عادت مي كنند، ديسك سخت يك تترابايتي(يك تريليون بايتي)هم به بازار  آمد.]]>
</TEXT>
</DOC>
<DOC>
<DOCID>HAM2-860122-062</DOCID>
<DOCNO>HAM2-860122-062</DOCNO>
<ORIGINALFILE>/1386/860122/news/_informatic.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[گفت وگو با دكتر تابش سرپرست تيم دانشگاه شريف در مسابقات برنامه نويسي دانشجويي
مسابقه اي براي پرواز بادكنك ها
دكتر تابش، سرپرست تيم دانشگاه صنعتي شريف- عكس مهدي بياتمهدي صارمي فر]]>
</TITLE>
<TEXT>
<IMAGE>/1386/860122/news/018720.jpg</IMAGE>
<![CDATA[
 مسابقات جهاني برنامه نويسي دانشجويي كه توسط انجمن acm هر سال در سراسر جهان برگزار مي شود، امسال هم در ژاپن برگزار شد. از ايران 2 تيم از دانشگاه صنعتي شريف و دانشگاه صنعتي اميركبير در مرحله نهايي شركت داشتند. اين دو تيم در مسابقات مرحله مقدماتي كه در تهران برگزار شده بود، براي اين مسابقات انتخاب شدند. تيم دانشگاه شريف در مرحله نهايي حايز رتبه 14 شد و تيم دانشگاه اميركبير هم 26. در مورد اين مسابقات و نحوه برگزاري آن و تأثير آن بين دانشجويان كامپيوتر گفت وگويي با دكتر تابش سرپرست تيم دانشگاه صنعتي شريف و رئيس مركز محاسبات اين دانشگاه داشته ايم كه از نظر شما مي گذرد.
* جناب آقاي دكتر تابش، بفرماييد كه acm چه نهادي است و چه مسئوليت هايي دارد؟
- acm انجمن ماشين هاي محاسبه است associatio for computig machierg و مثل همه انجمن هاي علمي ديگري است كه به همت متخصصان و علاقه مندان تشكيل مي شود و بعد جهاني پيدا كرده است. اين انجمن هم مخصوص علوم كامپيوتري است كه از سال 1946، زماني كه كامپيوترها به عنوان يك ابزار ضروري جاي خودشان را باز مي كردند، تشكيل شد. مي دانيد كه خيلي از انجمن هاي علمي جهاني مثل انجمن هاي رياضي سابقه چند صد ساله دارند. ولي در علوم كامپيوتر، به علت جوان بودنش، اين فعاليت ها هم تازه شكل گرفته است. acm يك انجمن علمي است كه هدفش توسعه علوم كامپيوتر و فناوري اطلاعات و ارتباطات است.
*مسابقات دانشجويي را هم برگزار مي كند؟
- بله acm علاوه براين فعاليت هاي ارزشمند علمي، فعاليت هاي ديگري هم براي توسعه علم و ترويج فناوري دارد كه از جمله اين ها مسابقات برنامه نويسي دانشجويي است. اين مسابقه هم ريشه دار شده. امسال دوره سي ويكم آن توسط acm برگزار شد.
*مسابقه به چه ترتيبي برگزار مي شود؟
- اين مسابقه در دو مرحله برگزار مي شود. در نقاط مختلف دنيا مسابقات مقدماتي برگزار مي شود و بعد منتخبين هر منطقه به مرحله نهايي مي روند. مسابقه تيمي برگزار مي شود. تيم هاي دانشگاه ها هستند كه در اين مسابقات شركت مي كنند و نه كشورها. در هر تيم 3 دانشجو هست. نحوه برگزاري هم در مرحله مقدماتي و هم در مرحله نهايي به اين صورت است كه يك شبكه تشكيل مي شود. هر تيم دور كامپيوترهايشان كه در محل مسابقه قرار دارد مي نشيند. طراحان سؤال ها را روي شبكه مي گذارند.
* چه جور سؤال هايي؟
- مجموعه مسايلي در مورد طراحي الگوريتم، حل مسأله و بعد برنامه نويسي كه بسيار چالش برانگيز است، در اختيار تيم ها قرار داده مي شود. اعضاي تيم با همكاري هم بايد مسأله را حل كنند و بعد آن را با يك زبان برنامه نويسي، كد كنند. اين زبان هم مي تواند آزادانه انتخاب شود. يك سري داده ها هم براي تست برنامه وجود دارد. بعد از تست برنامه، تيم برنامه را روي شبكه قرار مي دهد تا ماموران آن را بررسي كنند.در مجموع فعاليت هايي كه اعضاي تيم انجام مي دهند مهارت هاي آنها را نه تنها در برنامه نويسي و حل مسأله قوي مي كند بلكه ديگر قابليت هاي آنها را مثل مهارت هاي سرعت در تصميم گيري و مديريت كار را هم مي طلبد.
،6 7 سالي است كه كشور ما وارد اين مسابقات شده است و ايران و دانشگاه صنعتي شريف از سوي كميته مركزي برگزار كننده مسابقات به عنوان سايت آسياي غربي مشخص شده است. الان چند سالي است كه مجري مسابقات هم دانشگاه شريف است و سرپرست و بنيانگذار اين كار هم دكتر قدسي است. در سطح ملي هم استقبال زيادي از اين مسابقات شده است.
* سوابق ايران در مسابقات محلي و جهاني چه بود؟
- در مسابقات محلي تيم هايي از غرب آسيا و آسياي مركزي، تيم هايي از پاكستان يا ساير كشورها شركت مي كنند. اما متأسفانه در اين منطقه توجه زيادي به اين علوم نمي شود. براي همين تعداد تيم هاي خارجي كه در مسابقات محلي شركت مي كنند كم است. پس از اين كه مسابقات محلي برگزار شد، برحسب اين كه چند تيم در مرحله مقدماتي شركت كرده اند، تعدادي از تيم هاي برتر به مرحله نهايي مي روند.
* از هر دانشگاه يك تيم؟
- بله. در كشور ما به همت دكتر قدسي اين مسابقات جاذبه زيادي پيدا كرده است. دانشگاه  ما 4 تا تيم دارد. دانشگاه اميركبير تهران 3، 4 تا تيم دارد و بقيه دانشگاه ها كمتر. در مرحله مقدماتي امسال 84 تيم حضور داشتند كه 4تايشان خارجي بودند و بقيه از دانشگاه هاي داخل كشور. از آذربايجان و سنگاپور تيم هايي در اين مسابقات بودند. از مسابقات تهران 3 تيم به مرحله نهايي رفتند؛ تيم دانشگاه سنگاپور، تيم صنعتي شريف و تيم دانشگاه اميركبير. اين تيم ها به ترتيب اول تا سوم شدند. براي اولين بار بود كه در ايران تيم شريف اول نشد و تيم سنگاپوري اول شد. اما اين تيم در مرحله نهايي هيچ مقامي نياورد.
* كلاً چند تا تيم در مرحله مقدماتي شركت كرده بودند؟
- در سطح دنيا بيش از 6000 تيم شركت داشتند كه 88 تاي آنها به مرحله نهايي راه پيدا كردند.
* در ژاپن؟
- بله مسابقات امسال در توكيو برگزار مي شد. برگزار كننده محلي آن شعبه ibm در توكيو بود. حمايت كننده اصلي اين مسابقات بخش پژوهشي ibm است.
* چند تا سؤال بود و بچه هاي ايراني چند تا را حل كردند؟
- 10 تا سؤال بود و فضاي بسيار هيجان انگيزي را در محيط مسابقه ايجاد كرده بود. بهترين تيم از دانشگاه ورشو شد كه 8 تا سؤال را حل كرد. تيم دانشگاه چن كواي چين و دانشگاه سن پيترزبورگ 7 تا مسأله حل كردند و تيم چهارم هم از دانشگاه mit بود. تيم دانشگاه شريف 5تاسئوال را حل كرد و چهاردهم شدند و تيم دانشگاه اميركبير هم با حل 4 سؤال، رتبه 26 را كسب كرد. البته ضمن اين كه اين مقام براي ما بسيار عالي بود، اما بايد گفت كه تيم ما با بد شانسي هم مواجه شد. چون بچه ها در مرز حل كامل شانزدهمين مسأله و ارائه آن به داوران بودند كه وقت مسابقه تمام شد. اگر مسأله شانزدهمين هم حل مي شد، آن وقت ما با يك جهش به رتبه 5، 6 مي رفتيم كه البته به دست آوردن همين جايگاه هم جاي قدرداني دارد و چون مسايل واقعاً دشوار بود و تيم هاي زيادي تنها يك يا دو سئوال را بيشتر حل نكرده بودند، بچه هاي ما نشان دادند كه همتراز نسل جهاني شان مي توانند سرافرازانه جلو بروند. فكر مي كنم كه با توجه به تجربيات چند ساله، ما بايد سياست هاي خودمان را عوض كنيم تا بچه ها با تجربه بيشتري بتوانند به جايگاهي برسند كه حق شان است و لياقتش را دارند.
*ما در چند سال اخير با توجه به رتبه هايمان در acm نشان داده ايم كه دانشجويانمان استعداد زيادي در دانش نرم افزار دارند. به هر حال يك حركتي صورت گرفته كه اين 3 نفري كه به اين مسابقات مي روند، برگزيده اين حركت هستند. با اين حال چرا پيشرفت ما در صنعت نرم افزار و جايگاه ما در جهان چندان چشم گير نيست؟
- اين سؤال فراي بحثacm است و پارامترهاي ديگري در اين زمينه دخيل هستند. acm شاخص اين است كه جوانان با علاقه و استعداد اين كار را دارند و مي توانند به گسترش اين فنون كمك كنند. ولي اين كه صنعت نرم افزار چه طور بايد رشد كند، تابع عوامل ديگري است.
* حداقل اين كه پتانسيل علمي اش را داريم.
- بله نشان مي دهد كه نسل جوان ما پتانسيل علمي را دارد و علاقه مند است. اما سايت هاي ديگري است كه شايد من هم نتوانم در اين باره قضاوت كنم. در همين مسابقات من ديدم كه چه قدر جامعه جهاني از اين برنامه استقبال مي كند و اين نشان مي دهد كه در سطح ملي هم بايد اين كار را تقويت كنيم. الان تمام اين فشار روي دانشگاه صنعتي شريف است. ما احتياج داريم به حمايت هاي مادي و معنوي بقيه ارگان ها، سازمان ها، شركت ها، بخش خصوصي و... بد نيست كه يك كميته ملي هم براي اين كار تشكيل شود. آقاي دكتر قدسي مي خواهند كارهاي جالبي در سطح كشور انجام دهند، مثلاً مسابقات آن لاين يا برگزاري چند مرحله مسابقه داخلي پيش از مسابقات محلي و... يا برگزاري يك مسابقه با سئوال هاي آسان تر و سطح مناسب تر براي دانش آموزان دبيرستاني چيزهايي است كه قصد داريم انجام بدهيم. بايد قدر اين دستاوردها را دانست و آنها را تقويت كرد.]]>
</TEXT>
</DOC>
<DOC>
<DOCID>HAM2-860122-063</DOCID>
<DOCNO>HAM2-860122-063</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در پي گفته هاي مسعود بارزاني در باره دخالت تركيه در عراق
طالباني از تهديد هاي بارزاني عليه آنكارا اظهار تاسف كرد
مسعود بارزاني: اجازه نمي دهيم ترك ها دركركوك دخالت كنند]]>
</TITLE>
<TEXT>
<IMAGE>/1386/860122/news/018786.jpg</IMAGE>
<IMAGE>/1386/860122/news/018789.jpg</IMAGE>
<![CDATA[
گروه بين الملل - جلال طالباني رئيس جمهور عراق در تماس تلفني با رجب طيب اردوغان
نخست وزير تركيه از تهديد هاي مسعود بارزاني رئيس منطقه كردستان عراق عليه آنكارا ابراز تاسف كرد.
سخنگوي دولت رجب طيب اردوغان به خبرگزاري فرانسه گفت: طالباني گفته كه از اظهارات بارزاني عليه تركيه متاسف است. وي افزود، رئيس جمهور عراق همچنين بر اهميت روابط با آنكارا تاكيد كرده است. رسانه هاي تركيه خبر داده بودند كه مسعود بارزاني تهديد كرده بود اگر مقامات تركيه با طرح خود براي پيوستن شهر نفت خيز كركوك به منطقه كردستان مخالفت كنند در امور اقليت كرد تركيه مداخله خواهد كرد.
مسعود بارزاني در گفت وگو با شبكه العربيه گفت:اجازه نمي دهيم كه ترك ها در كركوك دخالت كنند، به لحاظ تاريخي و جغرافيايي، كركوك يك شهر عراقي با هويت كردي است و همه اطلاعات ثابت مي كند كه كركوك بخشي از كردستان است. بارزاني گفته بود كه تركيه اجازه مداخله در مسائل كركوك را ندارد و در صورت انجام اين كار، ما در مسائل دياربكر و ساير شهرهاي تركيه مداخله خواهيم كرد.
بارزاني همچنين گفت كه سي ميليون كرد در تركيه زندگي مي كنند كه اگر تركيه به دليل هزاران تركمن در شمال عراق مداخله كند ما نيز در امور ميليون ها كرد در تركيه مداخله مي كنيم.
بعد از آنكه بارزاني، دولت تركيه را از مداخله در امور داخلي كردهاي عراق برحذر داشت، رجب طيب اردوغان نخست وزير تركيه به وي هشدار داد، تركيه را تهديد نكند زيرا اين امر هزينه سنگيني براي وي و كردهاي عراق خواهد داشت. در همين حال عبدالله گل وزير خارجه تركيه در واكنش به سخنان مسعود بارزاني به خبرنگاران گفت كه چگونگي پاسخ تركيه را خواهيد ديد.همزبان با اين اظهارنظرها فعاليت مسلحانه پ ك ك در مناطق كردنشين جنوب شرق تركيه افزايش يافته است و تاكنون بيش از ده نفردر اين درگيري ها كشته شده اند.
روزنامه حريت با اختصاص عنوان صفحه اول خود به درگيري لفظي بين تركيه و رييس منطقه كردستان عراق،نوشت كه اين طرز تفكر كه مسعود بارزاني به عنوان دشمن تلقي شود در تركيه جا افتاده است.
در همين رابطه رييس حزب اتحاد ملي تركيه خواهان محاكمه بارزاني شد.
روزنامه هاي تركيه در چند روز اخير به گزارش خبرگزاري ايرنا از آنكارا به
گونه اي گسترده مطالب خود را به اين موضوع اختصاص داده اند.]]>
</TEXT>
</DOC>
<DOC>
<DOCID>HAM2-860122-064</DOCID>
<DOCNO>HAM2-860122-064</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[امروز آغاز مي شود
سفر دوره اي عباس به كشورهاي اروپايي]]>
</TITLE>
<TEXT>
<![CDATA[گروه بين الملل - رئيس تشكيلات خودگردان فلسطين با هدف جلب حمايت از دولت وحدت ملي و پايان دادن به مجازات هاي اقتصادي از امروز سفر دوره اي خود را به 9 كشور اروپايي آغاز مي كند.
نخست وزير فلسطين در مصاحبه با راديو صداي فلسطين با اشاره به اهداف اين سفر افزود: عباس از كشورهاي اروپايي خواهد خواست كه با دولت جديد فلسطين همكاري كنند و تلاش خواهد كرد اختلاف در مواضع برخي از اين كشورها در قبال دولت وحدت ملي فلسطين را برطرف كند.
عزام الاحمد گفت: برخي از كشورهاي اروپايي بلافاصله بعد از تشكيل دولت وحدت ملي تماس هاي مستقيمي را با دولت فلسطين برقرار كرده و خواستار رفع محاصره و تحريم آن شدند ولي برخي ديگر نيز در صدد بررسي روابط خود با دولت جديد هستند و شروطي را قرار دادند.
وي گفت: تشكيلات خودگردان فلسطين براي متقاعد كردن همه كشورهاي عضو اتحاديه اروپا به لزوم لغو محاصره سياسي، اقتصادي و مالي فلسطينيان تلاش مي كند به ويژه آنكه برنامه دولت وحدت ملي و توافقنامه مكه شرايط مورد نظر را براي رفع اين محاصره فراهم كرده است.
پيش از اين دولت نروژ با در پيش گرفتن موضعي متفاوت با ديگر كشورهاي غربي، دولت وحدت ملي فلسطين را به رسميت شناخته بود.
كميته چهارجانبه صلح خاورميانه متشكل از اتحاديه اروپا، سازمان ملل متحد، آمريكا و روسيه از دولت جديد فلسطين مي خواهد دست از خشونت بردارد و اسرائيل را به رسميت بشناسد و به توافقنامه هاي به امضا رسيده ميان اسرائيل و فلسطين پايبند باشد.]]>
</TEXT>
</DOC>
<DOC>
<DOCID>HAM2-860122-065</DOCID>
<DOCNO>HAM2-860122-065</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[مذاكرات شش جانبه پكن با مشكلاتي روبروست]]>
</TITLE>
<TEXT>
<![CDATA[ايرنا: سخنگوي وزارت خارجه چين، با تاييد وجود برخي مشكلات در روند مذاكرات شش جانبه براي حل مسئله هسته اي شبه جزيره كره، گفت: كشورهاي ذيربط در اين مذاكرات در اجراي سند سيزدهم فوريه با مشكلاتي روبرو هستند.
چين گانگ سخنگوي وزارت خارجه چين به خبرنگاران گفت: وجود برخي مشكلات به معناي شكست مذاكرات شش جانبه نيست.
درجريان سومين مرحله از دور پنجم مذاكرات شش جانبه پكن كه هشتم لغايت سيزدهم فوريه جاري در پكن برگزار شد، كره شمالي آمادگي خود را براي تعطيلي نيروگاه هسته اي يانگ بيون در قبال دريافت كمك هاي اقتصادي و انرژي اعلام كرد.
درمذاكرات پكن توافق شد كه يك ميليون تن نفت سنگين درقبال توقف نيروگاه هسته اي يانگ بيون كره شمالي، در اختيار اين كشور قرار گيرد.
وي بااشاره به مشكلاتي كه در جريان مذاكرات شش جانبه پكن براي حل مسئله هسته اي كره شمالي وجود دارد، گفت: راه مذاكرات شش جانبه، نه تنها صاف و هموار نيست بلكه پر از مشكلات و پيچيدگي ها است.
چين گانگ گفت: موضع چين درباره تحقق عاري سازي شبه جزيره كره از تسليحات هسته اي، عادي سازي روابط بين كشورها و تحقق صلح و ثبات در منطقه قطعي و هميشگي است و تابحال هيچ تغييري در آن بوجود نيامده است.
وي ابراز اميدواري كرد، شش كشور عضو مذاكرات شش جانبه با توجه به وضع عمومي حل مسئله هسته اي شبه جزيره كره به مذاكرات و گفتگوها ادامه دهند و نگراني ها و منافع طرف هاي مقابل را مد نظر قرار دهند.
آمريكا،روسيه،چين، كره جنوبي، ژاپن و كره شمالي كشورهاي عضو مذاكرات شش جانبه هستند.
چين گانگ درباره تاريخ ازسرگيري مذاكرات شش جانبه پكن گفت كه اين موضوع در دست بررسي است.
دور قبلي مذاكرات شش جانبه پكن كه??اسفندماه گذشته درپكن برگزار شده بود،به دليل اختلاف هاي كره شمالي با آمريكا درخصوص تحريم هاي مالي واشنگتن عليه پيونگ يانگ به بن بست كشيده شد و نيمه تمام پايان يافت.]]>
</TEXT>
</DOC>
<DOC>
<DOCID>HAM2-860122-066</DOCID>
<DOCNO>HAM2-860122-066</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تحريم هاي بانكي آمريكا عليه پيونگ يانگ، پايان مي يابد]]>
</TITLE>
<TEXT>
<![CDATA[گروه بين الملل - كريستوفر هيل مقام ارشد مذاكرات هسته اي آمريكا ابراز اميدواري كرد مساله تحريم بانكي كره شمالي در ماكائو بزودي حل شود. به گزارش ايرنا،وي روز سه شنبه در بدو ورود به سئول به خبرنگاران گفت: دارايي هاي كره شمالي در بانك دلتا بانكو آسيا ماكائو بزودي آزاد خواهد شد. وي گفت: اميدواريم بتوانيم اين مساله را درآينده بسيار نزديك حل كنيم تا بحران هسته اي شبه جزيره كره حل شده و عاري سازي منطقه از سلاح هسته اي تحقق يابد. قرار بود بعد از آزادسازي دارايي هاي كره شمالي به ارزش??ميليون دلار در اين بانك، اين كشور نيروگاه هسته اي يانگ بيون را متوقف كند. هيل افزود: چند روز ديگر فرصت براي رايزني باقي است تا مشخص شود وضعيت چگونه خواهد شد. وي در جريان اين سفر دو روزه به كره جنوبي با چونگ يونگ وو همتاي خود و شمار ديگري از مقام هاي اين كشور ديدار و گفت و گو خواهد كرد.]]>
</TEXT>
</DOC>
<DOC>
<DOCID>HAM2-860122-067</DOCID>
<DOCNO>HAM2-860122-067</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بي نظير بوتو:
براي بازگشت به پاكستان، آماده مي شوم]]>
</TITLE>
<TEXT>
<![CDATA[ايسنا: نخست وزير سابق پاكستان خبر گفت وگوي خود را با دولت پاكستان تاييد كرد، اما اعلام كرد كه پيش از اينكه حزب خلق پاكستان وارد هر گونه توافق سياسي با دولت كنوني در اسلام آباد شود، رئيس جمهور اين كشور بايد از رياست ارتش استعفا دهد.
در روزهاي اخير در پاكستان اين گمانه زني ها بوجود آمده است كه پرويز مشرف، رئيس جمهور پاكستان ممكن است براي كاهش تنش ها در اين كشور با بي نظير بوتو، نخست وزير سابق توافق كند كه اين توافق منجر به بازگشت بوتو به كشورش خواهد شد.
براين اساس حزب بوتو، حزب خلق پاكستان، در عوض به مشرف براي انتخاب مجدد در پست رياست جمهوري كمك خواهد كرد و رئيس جمهور پاكستان را در اجراي برنامه تحت حمايت آمريكا براي مقابله با تندروها و شبه نظاميان طالبان و القاعده ياري مي كند.
بوتو در گفت وگو با تلويزيون جئو(geo)پاكستان اظهار داشت كه مذاكرات براي احياي دموكراسي در پاكستان با نمايندگان دولت اين كشور در جريان است. وي همچنين اخبار منتشره درباره حصول پيشرفت در اين توافق را اغراق آميز خواند. بوتو اظهار داشت: تماس هايي وجود دارد، اما تاكنون هيچ گونه توافق قابل اجرا حاصل نشده است.
نخست وزير سابق پاكستان در پاسخ به اين سئوال كه آيا حزب خلق، بزرگترين حزب سياسي اين كشور از انتخاب مشرف براي تصدي سمت رئيس جمهور پاكستان براي پنج سال ديگر حمايت خواهد كرد يا خير؟ گفت: حزب خلق پاكستان از هيچ فرد نظامي براي احراز سمت رياست  جمهوري پاكستان حمايت نخواهد كرد.
همچنين نخست وزير سابق پاكستان در پاسخ به اين سئوال كه اگر مشرف از سمتش به عنوان رئيس ارتش كناره گيري كند از مشرف حمايت خواهد كرد يا خير؟ خاطرنشان كرد: تنها حزب است كه مي تواند تحت اين شرايط تصميم گيري كند.
بوتو افزود: نظامي گري و دموكراسي به هيچ وجه با هم هماهنگ نيست و نمي شود در آن واحد از هر دوي آنها استفاده كرد.
بي نظير بوتو اخيرا اعلام كرده است كه به رغم تهديدها براي دستگيري وي هنگام بازگشت به پاكستان، وي آماده بازگشت به كشورش مي باشد.
نخست وزير سابق پاكستان در زندگينامه خود با نام بي نظير بوتو، دختر شرق نوشته است: در حالي كه خود را براي بازگشت به پاكستان در سال 2007 آماده مي كنم مي دانم كه ممكن است به هنگام خروج از هواپيما در فرودگاه ترور شوم و يا ممكن است دستگير شوم. گروه القاعده چندين بار تلاش كرده تا مرا بكشد. چرا بايد فكر كنيم كه آنها پس از ورود من به پاكستان و جنگ براي ايجاد دموكراسي در پاكستان دوباره دست به چنين اقدامي نزنند؟
بوتو در ادامه كتاب خود آورده است: اما با وجود همه اين تهديد ها كاري را كه بايد انجام دهم، انجام خواهم داد و تصميم دارم براي جامه عمل پوشاندن به قول هايم به مردم پاكستان به كشور بازگردم. وي گفته است كه در پاييز سال 1993 دستور ترور وي صادر شده بود و يك قاتل پاكستاني كه با سرويس اطلاعاتي ارتش اين كشور در زمان جهاد افغانستان در ارتباط بوده است، براي ترور وي انتخاب شده بود. نام اين قاتل رمزي يوسف است.
رمزي يوسف در اولين حمله به مركز تجارت جهاني در نيويورك در 26 فوريه 1993 حضور داشت.
بوتو تاكيد كرده است: پس از اين حمله رمزي يوسف از آمريكا فرار كرد و به پاكستان بازگشت. هفت ماه بعد يوسف ترور من را طراحي كرد. وي قصد داشت در رقابت انتخاباتي من در سال 1993 در دو مرحله مرا ترور كند.
از طرف ديگر به گزارش ايرنا روزنامه انگليسي زبان ديلي تايمز چاپ پاكستان نوشت: تلاش براي انتخاب نخست وزير موقت در حال انجام است.
به نوشته اين روزنامه اين روزها اسلام آباد مملو از شايعات است و كارشناسان سياسي هم اكنون در حال گمانه زني درباره تغيير عمده در سطح بالاي دولت فدرال هستند.
براساس قانون اساسي پاكستان و با نزديك شدن به انتخابات عمومي سال????در پاكستان نخست وزير فعلي شوكت عزيز بايد استعفا دهد و مجلس نخست وزير موقت را جايگزين وي خواهد كرد.
نخست وزير و دولت موقت انتخابات عمومي براي مجلس ملي را برگزار مي كند و نمايندگان بعد از انتخاب شدن با اكثريت آرا نخست وزير و رئيس جمهوري را انتخاب خواهند كرد.]]>
</TEXT>
</DOC>
<DOC>
<DOCID>HAM2-860122-068</DOCID>
<DOCNO>HAM2-860122-068</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كشته شدن 2 شبه نظامي در كازابلانكا]]>
</TITLE>
<TEXT>
<![CDATA[گروه بين الملل- ديروز در درگيري پليس با دو شبه نظامي بمب گذار در شهر كازابلانكا(دارالبيضا)در مراكش، اين دو شبه نظامي كشته شدند.
به گزارش شبكه خبري بي بي سي، در اين درگيري يكي از شبه نظاميان در حمله نيروهاي امنيتي كشته شد و همزمان با درگيري، شبه نظامي دوم مواد منفجره همراهش را منفجر كرد و كشته شد. ماه گذشته نيروهاي پليس كازابلانكا بعد از يك حمله انتحاري در يك كافي نت در اين شهر بيش از 18 شبه نظامي را دستگير كردند. در ماه مه سال 2003 نيز 45 نفر از جمله 12 بمب گذار در حملات انتحاري همزمان در اين شهر كشته شدند.]]>
</TEXT>
</DOC>
<DOC>
<DOCID>HAM2-860122-069</DOCID>
<DOCNO>HAM2-860122-069</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[4 نظامي در افغانستان قرباني كمين طالبان]]>
</TITLE>
<TEXT>
<![CDATA[گروه بين الملل- دفتر مطبوعاتي وزارت دفاع ملي افغانستان روز سه شنبه در بيانيه اي اعلام كرد كه در كمين طالبان عليه نيروهاي دولتي، چهار نظامي كشته  و?? نفر زخمي شدند. به گزارش ايرنا از كابل، در اين بيانيه آمده است: اين حادثه زماني رخ داد كه روز دوشنبه نيروهاي ارتش ملي مستقر در ولايت زابل از منطقه حسن كاريز به سمت شهر قلات مركز اين ولايت براي انجام وظايف امنيتي و پشتيباني در حال حركت بودند. وزارت دفاع افغانستان اعلام كرد كه افراد كمكي به محل درگيري اعزام شدند، اما شورشيان فرار كردند و تحت تعقيب نيروهاي دولتي قرار دارند.
در حمله روز يكشنبه طالبان به كاروان كمك هاي امدادي براي سيل زدگان شهرستان شينكي ولايت زابل، دو نفر كشته و سه تن نيز زخمي شدند. زابل از ولايت هاي ناآرام در جنوب است و پنج شنبه هفته گذشته طالبان شهرستان خاك افغان را تحت كنترل خود درآوردند. همچنين در حمله طالبان به گروهي از كاركنان يك مؤسسه خنثي سازي مين در ولايت فراه واقع در غرب افغانستان، هفت تن كشته و پنج تن زخمي شدند.]]>
</TEXT>
</DOC>
<DOC>
<DOCID>HAM2-860122-070</DOCID>
<DOCNO>HAM2-860122-070</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تاكنون بيش از  هزار نفر در درگيري هاي موگاديشو كشته شده اند]]>
</TITLE>
<TEXT>
<![CDATA[گروه بين الملل- افزون بر يك هزار نفر در خشونت هايي كه از زمان سركوب نيروهاي تشكل دادگاه هاي اسلامي در شهر موگاديشو پايتخت سومالي روي داده، كشته شده اند.
به گزارش روز سه شنبه شبكه خبري بي.بي.سي، حسين عدن كورغاب رهبر قبيله هاويه صبح روز سه شنبه با اعلام اين خبر گفت كه علاوه بر اين كشته شدگان، تعداد?هزار تن نيز در اين درگيري ها مجروح شده اند.
نيروهاي دولت سومالي با كمك و پشتيباني ارتش اتيوپي نيروهاي دادگاه هاي اسلامي و مبارزان قبايل هاويه را از مواضعشان در جنوب به عقب راندند.
سازمان ملل اعلام كرده است كه از زمان شدت گرفتن درگيري ها تاكنون??? هزار نفر سومالي را ترك كرده اند. سومالي از شانزده سال پيش فاقد حكومت مركزي است. بعد از سركوب دادگاه هاي اسلامي، دولت انتقالي سومالي در سال????در موگاديشو مستقر شد.]]>
</TEXT>
</DOC>
<DOC>
<DOCID>HAM2-860122-071</DOCID>
<DOCNO>HAM2-860122-071</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بررسي بحران سياسي اوكراين در دادگاهقانون اساسي]]>
</TITLE>
<TEXT>
<![CDATA[گروه بين الملل - دادگاه قانون اساسي اوكراين امروز درباره مشروعيت تصميم رئيس جمهوري اين كشور براي انحلال پارلمان تصميم خواهد گرفت. خبرگزاري فرانسه گزارش داد كه هنوز اطلاع دقيقي در دست نيست كه حكم نهايي در اين باره در چه زماني اعلام خواهد شد.
مخالفان ويكتور يوشچنكو كه اكثريت كرسي هاي پارلمان 450 نفره اين كشور را در دست دارند از حكم 2 آوريل رئيس جمهور براي انحلال پارلمان و برگزاري انتخابات زودهنگام پارلماني در اين كشور در 27 ماه مه سرپيچي كردند و اعلام كرده اند اين امر اتفاق نخواهد افتاد.
اين بن بست بحران سياسي را در اين كشور تشديد كرده و تعداد زيادي از مخالفان و موافقان در مركز كي اف در مقابل ساختمان مجلس چادر برپا كرده و به تظاهرات ادامه مي دهند.
آمريكا، اتحاديه اروپا و روسيه از تازه ترين تنش ها در اوكراين ابراز نگراني كرده اند.]]>
</TEXT>
</DOC>
<DOC>
<DOCID>HAM2-860122-072</DOCID>
<DOCNO>HAM2-860122-072</DOCNO>
<ORIGINALFILE>/1386/860122/news/_kharj.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گزارش
واكنش آمريكا به تظاهرات مردم عراق عليه اشغالگران]]>
</TITLE>
<TEXT>
<IMAGE>/1386/860122/news/018792.jpg</IMAGE>
<![CDATA[
گروه بين الملل در پي تظاهرات مردم عراق عليه اشغالگران كه در شهرهاي مختلف اين كشور از جمله نجف برگزار شد كاخ سفيد اين تظاهرات را نشانه  پيشرفت و دموكراسي در اين كشور خواند.
تظاهر كنندگان با درخواست خروج نيروهاي اشغالگر از كشورشان شعار مي دادند: عراق بله مقتدي صدر بله اشغالگران بايد از عراق خارج شوند.
به گزارش ايسنا، صالح العبيدي، يك مقام ارشد از گروه صدر در نجف اين تظاهرات را درخواست براي آزادي خواند و گفت: اميدواريم تا سال آينده  عراقي آزاد با حاكميت كامل داشته باشيم. ناصر الرباعي، رييس جناح پارلماني صدر نيز از حضور آمريكا به مثابه  توهين به عزت و شرف مردم عراق انتقاد كرد و گفت: ما پس از چهار سال اشغال صدها هزار كشته و مجروح داديم. اما گوردون جاندرو، سخنگوي شوراي امنيت ملي آمريكا گفت: عراق پس از گذشت چهار سال اكنون به مكاني تبديل شده كه مردم مي توانند آزادانه گردهم آيند و عقايدشان را ابراز كنند. از آنجايي كه ما پيشرفت هاي زيادي پيش رو داريم، آمريكا، ائتلاف و عراقي ها بايد اقدامات بيشتري انجام دهند. عراق كنوني كشوري است كه پس از گذر از راه طولاني حكومت استبدادي صدام، ديكتاتور سابق عراق حاصل شده است. اين تظاهرات نشان داد دموكراسي در عراق برقرار است. سخنگوي ارتش آمريكا و مشاور ژنرال ديويد پترائوس، فرمانده  آمريكا در عراق از اين تظاهرات صلح آميز تقدير كرد و گفت: عراقي ها هرگز نمي توانستند چنين تظاهراتي را چهار سال پيش برگزار كنند. سربازان عراقي نيز به مردمي كه حتي سه مايل را براي حضور در اين تظاهرات پيموده بودند، پيوستند. رييس پليس نجف گفت: حدود 600 هزار تن در اين تظاهرات حضور داشتند. 30 قانونگذار عراقي نيز در اين راهپيمايي حاضر بودند و هيچ سرباز آمريكايي در اين ميان ديده نمي شد و تنها هلي كوپترها با گشتزني در منطقه اوضاع را تحت كنترل داشتند.
هوشيار زيباري، وزير امور خارجه  عراق نيز با شاره به برخي تصميمات نادرست اتخاذ شده توسط پل برمر، اولين حاكم آمريكايي عراق پس از عزل صدام، گفت: البته اشتباهاتي پس از عزل صدام به وقوع پيوست.
زيباري در گفت وگو با تلويزيون العربيه اظهار داشت: اشتباه اصلي ايجاد خلأدر اوضاع امنيتي و سياسي عراق بود و اشتباه دوم عملكرد نيروهاي خارجي بود كه آنها را از نيروهاي آزادي خواه به نيروهاي اشغالگر مبدل كرد.]]>
</TEXT>
</DOC>
<DOC>
<DOCID>HAM2-860122-073</DOCID>
<DOCNO>HAM2-860122-073</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهردار مشهد:مترو 18 ماه ديگر مي آيد
60 واگن قطار شهري به منظور صرفه جويي ارزي 7.5 ميليون دلاري سفارش داده شده است]]>
</TITLE>
<TEXT>
<![CDATA[گروه شهري- قطار شهري مشهد كه با وجود آماده بودن خطوط به خاطر عدم تخصيص بودجه از سوي دولت براي خريداري واگن بيش از دو سال به حالت تعليق درآمده بود، تا 18 ماه آينده به بهره برداري مي رسد.
هاشم بني هاشمي، شهردار مشهد با اعلام اين موضوع گفت: قرارداد خريد واگن با يك شركت چيني بسته شده و مراحل اجرايي آن براي ورود اين واگن ها در داخل و خارج در حال پيگيري است.
وي با تاكيد بر اينكه تا حدود 18 روز ديگر اولين سري از واگن ها براي راه اندازي قطار شهري مشهد، وارد اين شهر خواهد شد؛ ادامه داد: قرارداد ورود 60 واگن به مشهد با اين شركت  منعقد شده و با انتقال تكنولوژي ساخت واگن به مشهد نيازهاي بعدي در داخل تامين  خواهد شد.شهردار مشهد با اشاره به اينكه تكنولوژي پيش بيني شده در واگن هاي وارداتي صددرصد چيني نيست، افزود: اين شركت قول داده در ساخت واگن ها تركيبي از تكنولوژي چيني- انگليسي را به كار ببرد.
به گفته او، واگن هاي قطار شهري مشهد از نوع lrv است كه براي قطارهاي نيمه سنگين استفاده مي شود و از تمام امكانات رفاهي و سيستم تهويه مطبوع برخوردار است.
بني هاشمي با بيان اينكه كارهاي اجرايي خط يك به پايان رسيده و مسئولان قطار شهري پيگير آغاز خطوط ديگر هستند، گفت: با راه اندازي مترو در مشهد بار ترافيكي كاهش قابل توجهي پيدا مي كند.
سيد محسن شوشتري، مدير عامل قطار شهري مشهد در اين مورد، گفت: با راه اندازي خط يك قطار شهري مشهد 10 درصد از حمل و نقل شهري تحت پوشش قرار خواهد گرفت كه بر اين اساس 7 درصد از متوسط سرعت در كل شبكه درون شهري افزايش يافته و 14 درصد در مصرف بنزين و 5/7 ميليون دلار صرفه جويي ارزي در سوخت هاي فسيلي مانند گازوئيل خواهد شد.وي در مورد سرعت و حركت جابه جايي مسافران با راه اندازي اين خط مترو گفت: سرعت و حركت مسافراني كه از وسايل حمل و نقل شهري استفاده مي كنند، با مترو 44 درصد افزايش يافته و پيش بيني مي شود سفرهاي حمل و نقل عمومي 17درصد بيشتر شود.
شوشتري با بيان اينكه براساس مطالعات چهار خط براي قطار شهري مشهد در نظر گرفته شده كه در حال حاضر خط يك از سمت شرق به غرب شهر و به طول 80 كيلومتر آماده بهره برداري است و مطالعات خط 2 و 3 به پايان رسيده و منتظر برگزاري مناقصه  آن هستيم.]]>
</TEXT>
</DOC>
<DOC>
<DOCID>HAM2-860122-074</DOCID>
<DOCNO>HAM2-860122-074</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[سيوند ديگري در راه است]]>
</TITLE>
<TEXT>
<![CDATA[گروه شهريچندي پيش بررسي و شناسايي محوطه باستاني پشت سد سلمان فارسي منجر به كشف شهري از دوره فراهخامنشي و ساساني به وسعت 350 هكتار شده است كه در آبگيري اين سد، اين محوطه به زير آب خواهد رفت.
به گزارش ميراث خبر، جعفري، سرپرست هيأت باستان شناسي پشت سد سلمان فارسي در اين باره گفت: محوطه شناسايي شده بسيار مهم است و بررسي ها نشان داد كه با شهري از دوره ساساني مواجه هستيم.
وي وسعت اين محوطه را 350 هكتار عنوان كرد و گفت: در گمانه زنيهاي اوليه، مشخص شد اين شهر از دوره فراهخامنشي نيز مورد سكونت بوده و در دوره ساساني گسترش داشته است.در حالي كه كمتر از سه روز كاوشهاي باستان شناسي در اين محوطه باستاني آغاز شده است، اما باستان شناسان دريافتند تمام عناصر شهري از قلعه تا آتشكده، خانه هاي مسكوني و بازار در اين محوطه باستاني وجود دارد.اين محوطه تا كنون ناشناخته بوده و از آنجا كه در مركز استان فارس واقع شده، از اهميت بسياري برخوردار است. وزارت نيرو و سازمان آب منطقه اي استان فارس بدون كسب اجازه از سازمان ميراث فرهنگي و گردشگري، در حالي كه نسبت به وجود آثار تاريخي در پشت سد سلمان فارسي اخطار داده شده بود، از 15 اسفندماه سال گذشته، اقدام به آبگيري اين سد كردند. باستان شناسان همزمان با آبگيري سد سلمان فارسي در محل محوطه ساساني مستقر شدند و به بررسي و شناسايي اين محوطه ساساني پرداختند.پيش از اين رئيس پژوهشكده باستان شناسي اين اقدام سازمان آب منطقه اي استان فارس را غير قانوني دانسته و خواستار توقف در آبگيري شده است.
به گفته باستان شناسان حاضر در منطقه، آبگيري سد سلمان فارسي همچنان ادامه دارد اما مسئولان سد قول داده اند از غرق شدن محوطه ساساني تا پايان كاوشها جلوگيري كنند.]]>
</TEXT>
</DOC>
<DOC>
<DOCID>HAM2-860122-075</DOCID>
<DOCNO>HAM2-860122-075</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اولين پاركينگ طبقاتي در بيرجند]]>
</TITLE>
<TEXT>
<![CDATA[بيرجند خبرنگار همشهري: شهردار بيرجند از آغاز عمليات اجرايي 10 پروژه عمراني و خدماتي شهرداري بيرجند خبر داد. حسين رادنيا با اعلام اين خبر گفت: اولين پاركينگ  طبقاتي شهر بيرجند در خيابان هاي شهيد منتظري و طالقاني در مساحت بالغ بر چهار هزار و 500 مترمربع و با هزينه اي حدود پنج ميليارد ريال احداث مي شود كه اين امر تاثير زيادي در گشودن گره هاي ترافيكي و رفع مشكلات پاركينگ در مناطق مذكور خواهد داشت. وي افزود: تجهيز پايانه مسافربري شامل احداث نمازخانه، نصب صندلي، ايجاد سكوهاي فرعي، محوطه سازي و... به ارزش دو ميليارد ريال نيز در دست اجراست.
به گفته وي دو پل عابر پياده(برقي و ثابت)در دو نقطه از سطح شهر با هزينه اي بالغ بر 15 ميليارد ريال احداث خواهد شد. وي همچنين از تكميل طرح شهداي راه فضيلت و راه اندازي مركز معاينه خودروهاي سبك با هزينه اي بالغ بر 1 ميليارد ريال، ايجاد 2 ايستگاه خط اتوبوسراني با اعتباري بالغ بر 1 ميليارد ريال خبر داد.]]>
</TEXT>
</DOC>
<DOC>
<DOCID>HAM2-860122-076</DOCID>
<DOCNO>HAM2-860122-076</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[سازمان هواشناسي پيش بيني كردطغيان رودخانه ها در غرب كشور]]>
</TITLE>
<TEXT>
<![CDATA[گروه شهري- امروز و فردا تهران چهره اي نيمه ابري تا ابري همراه با رگبار و رعد و برق و كاهش دما دارد.
به گزارش سازمان هواشناسي كشور كمينه و بيشينه دماي تهران امروز 12 و 22 درجه سانتي گراد بالاي صفر و دماي تهران فردا به ترتيب 11 و 20 درجه سانتي گراد خواهد بود.
اين گزارش حاكي است نقشه هاي پيش بيني بيانگر گذر متناوب بارش هاي ناپايدار از نيمه غربي و سواحل جنوبي درياي خزر به تدريج مركز كشور است. براي اين مناطق بارش باران و رگبار و رعد و برق و در ارتفاعات بارش برف و وزش باد پيش بيني مي شود.
همچنين، سازمان هواشناسي كشور با صدور اخطاريه ويژه اي نسبت به طغيان رودخانه ها و آب گرفتگي معابر عمومي در 10 استان كشور هشدار داد.]]>
</TEXT>
</DOC>
<DOC>
<DOCID>HAM2-860122-077</DOCID>
<DOCNO>HAM2-860122-077</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازيافت زباله هاي خانگي كرمانشاه]]>
</TITLE>
<TEXT>
<![CDATA[كرمانشاه خبرنگار همشهري: شهردار كرمانشاه گفت: از پنجم ارديبهشت ماه 86 هيچ پسماند خانگي دفن نخواهد شد و كرمانشاه به عنوان نخستين شهر ايران تمام پسماند خانگي را بازيافت مي كند.
مجتبي يزداني افزود: روزانه بين 500 تا 600 تن زباله خانگي در كرمانشاه جمع آوري و در محل دفن كنوني در سراب قنبر، دفن مي شد كه خسارات و خطرات زيست محيطي به همراه داشت و با اجراي طرح بازيافت، دفن زباله را قطع مي كنيم.وي افزود: با عمل بازيافت نه تنها زباله هيچ خطر زيست محيطي نخواهد داشت بلكه تأمين كننده بخشي از كود مورد نياز كشاورزان خواهد بود.شهردار كرمانشاه با اشاره به اين كه جهت احداث تأسيسات و نصب ماشين آلات بازيافت تاكنون 25ميليارد ريال سرمايه گذاري شده است افزود: محل بازيافت زباله در كرمانشاه در زميني به مساحت يكصد هزار متر مربع احداث و آخرين ماشين آلات آن با تأمين 3 ميليارد ريال اعتبار تهيه و به استان وارد شده است. قرار است مراسم قطع دفن زباله، روز پنجم ارديبهشت ماه با حضور مسئولان كشوري و استانداران 5 استان غرب كشور در كرمانشاه برگزار شود.]]>
</TEXT>
</DOC>
<DOC>
<DOCID>HAM2-860122-078</DOCID>
<DOCNO>HAM2-860122-078</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با تصويب شوراي شهر
تهران، صاحب طرح چشم انداز20 ساله شد
بر اساس چشم انداز 20 ساله تهران پايتخت بايد در افق 1404 از لحاظ شاخص كيفيت زندگي از رتبه 177 به رتبه 50 ارتقاء يابد و از لحاظ ايمني ساختمان ها در حد 7.5ريشتر مقاومت داشته باشد.]]>
</TITLE>
<TEXT>
<IMAGE>/1386/860122/news/018813.jpg</IMAGE>
<![CDATA[
گروه شهري- شوراي شهر، طرح چشم انداز 20 ساله تهران را براي ارائه به دستگاهها و مراجع ذيربط تصويب كرد.
به گزارش همشهري، اين طرح كه ديروز در سيصد و دوازدهمين جلسه علني شوراي اسلامي شهر تهران به صورت دوفوريتي بررسي و تصويب شد، براي تصميم گيري نهايي و پيش بيني الزامات مربوط به تحقق آن، به مجمع تشخيص مصلحت نظام، مجلس و ساير نهادهاي ذي ربط ارسال مي شود.
مهدي چمران رئيس شوراي شهر، با اشاره به مراحل تدوين سند چشم انداز 20 ساله تهران گفت: با تلاش هاي پيگير شوراي شهر و شهرداري، حدود دو سال پيش قرارداد مربوط به تهيه طرح منعقد و مطالعات و كارعلمي و كارشناسي دقيق و فشرده اي در اين زمينه آغاز شد.
حسن بيادي نايب رييس شوراي شهر نيز با تاكيد بر ضرورت تحقق چشم انداز تهران گفت: اهداف طرح چشم انداز 20 ساله تهران با حلقه هاي بسته و با منافع شخصي و سليقه اي محقق نمي شود و نياز به تلاش همه جانبه دارد. وي افزود: علاوه بر دستگاه ها كه بايد در راستاي تحقق چشم انداز نقش كليدي خود را بدانند و به وظايفشان عمل كنند حتي افراد نيز بايد در اين زمينه براي خود نقش قائل باشند.
حمزه شكيب عضو كميسيون شهرسازي و رئيس كميته مقاوم سازي شوراي شهر نيز در اين باره گفت: چشم انداز مذكور به صورت آرماني ديده شده است و با وجود اينكه معتقدم مي توانيم به آن برسيم ولي رسيدن به مرحله اي كه تهران بتواند در مقابل زلزله هفت و نيم ريشتري مقاومت كند، حرف بزرگي است و بايد الزامات آن به درستي ديده و فراهم شود.
حسن زياري رئيس كميسيون شهرسازي شوراي شهر نيز تحقق چشم انداز تهران را نيازمند الزامات و اصلاح قوانين و مقررات دانست و گفت: قوانيتي كه اخيرا در مجلس تصويب شد، اصلا شورا و شهرداري را از مديريت واحد شهري دور مي كند و اين موارد بايد در اين رابطه مورد توجه قرار گيرد.
تمديد استفاده از تراكم تشويقي بافت هاي فرسوده
شوراي شهر همچنين با تصويب يك طرح دو فوريتي، مصوبه قبلي مربوط به تسهيلات تشويقي(اعطاي يك طبقه تراكم تشويقي )را تا زمان تصويب طرح جامع و تفصيلي به منظور ادامه تشويق شهروندان به نوسازي بافت هاي فرسوده، تمديد كرد.
مصوبات شوراي شهر
شوراي اسلامي شهر تهران در سيصد و دوازدهمين جلسه علني خود، كليات طرح چشم انداز 20 ساله تهران را تصويب كرد.
در ماده واحده اين طرح دو فوريتي آمده است: با توجه به اهميت و نقش چشم انداز 20 ساله شهر تهران در راستاي تحقق اهداف چشم انداز 20ساله ايران اسلامي و كمك به ايجاد ديدگاه مشترك بين دست اندركاران مديريت شهري، شوراي شهر ضمن تأييد كليات طرح چشم انداز تدوين شده كه جزء لاينفك و پيوست اين مصوبه است، اين سند مهم را براي طي مراحل بررسي و تصويب نهايي و ابلاغ به اركان مديريت شهري، به مجمع تشخيص مصلحت نظام، مجلس شوراي اسلامي و ساير مراجع ذيربط ارسال مي كند.شوراي شهر با تصويب طرح دوفوريتي تمديد اعتبار مصوبه اعطاي امتيازات تشويقي نوسازي بافت هاي فرسوده مقرر كرد: نظر به اينكه اعتبار قانوني امتيازات تشويقي جهت نوسازي بافت هاي فرسوده اعطايي شوراي شهر( موضوع ماده واحده مصوب دويست و هفتاد و هفتمن جلسه23‎/8‎/85 شوراي شهر در پايان سال گذشته منتفي گرديده است، لذا به منظور تشويق نوسازي ساختمان هاي فرسوده در مقابل خطر زلزله، تمديد اعتبار مصوبه يادشده را تا ابلاغ طرح جامع و طرح هاي تفصيلي پيشنهاد مي نمايد.]]>
</TEXT>
</DOC>
<DOC>
<DOCID>HAM2-860122-079</DOCID>
<DOCNO>HAM2-860122-079</DOCNO>
<ORIGINALFILE>/1386/860122/news/_shari.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تكذيب خبر لغو تورهاي ورودي به ايران]]>
</TITLE>
<TEXT>
<![CDATA[گروه شهري- معاون گردشگري سازمان ميراث فرهنگي، صنايع دستي و گردشگري خبر لغو تورهاي ورودي به ايران را تكذيب كرد.
به گزارش خبرنگار ما ديروز دو خبرگزاري اعلام كردند در واكنش به بازداشت ملوانان انگليسي در ايران تمام تورهاي مسافرتي به ايران تا سال 2009 لغو شده است.
دكتر محمد شريف ملك زاده در اين باره گفت بديهي است كه التهابات سياسي منطقه، حضور آمريكا در عراق و تهديدات دائم اين كشور عليه ايران بر جريان تورهاي ورودي به كشور تأثيرگذار است، اما اين شرايط جديد نبوده و به رغم تداوم آن هرگز شاهد توقف تورهاي ورودي نبوده ايم.
وي افزود: در سال جاري نه تنها ورود جهانگرد به كشور متوقف نخواهد شد بلكه قصد داريم در قالب يك برنامه ضربتي و فراگير ورود توريست در حوزه هاي خاص را كه تاكنون راكد بوده است، فعال كنيم و با شروع مطالعات مرتبط به زودي در همين باره ستادي با اختيارات و امكانات لازم در سازمان آغاز به كار خواهد كرد.
ملك زاده همچنين اشاره كرد كه طي سال جاري سازمان ميراث فرهنگي و گردشگري تمركز ويژه اي بر تقويت بخش تورگرداني خواهد داشت و آن دسته از دفاتر خدمات مسافرتي كه در فعال سازي مسيرها و مقاصد گردشگري جديد و نيز براي برگزاري تورهايي براي مخاطبان خاص اين صنعت فعاليت كنند از تسهيلات متناسب برخوردار خواهند شد.]]>
</TEXT>
</DOC>
<DOC>
<DOCID>HAM2-860122-080</DOCID>
<DOCNO>HAM2-860122-080</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با تصويب فوريت طرح از سوي نمايندگان
تغيير ساعت، به 3 هفته ديگر موكول شد]]>
</TITLE>
<TEXT>
<IMAGE>/1386/860122/news/018741.jpg</IMAGE>
<![CDATA[
گروه سياسي- نمايندگان مجلس همان طور كه پيش بيني مي شد، به دو فوريت طرح تغيير ساعت رسمي كشور رأي ندادند و با رأي به يك فوريت اين طرح، عملاً تغيير ساعت كشور فعلاً حدود سه هفته ديگر به تأخير خواهد افتاد.
پس از آنكه جلسات مشترك دولت و مجلس درخصوص تغيير ساعت رسمي كشور به نتيجه نرسيد، روز گذشته طرح دو فوريتي تغيير ساعت رسمي كشور به عنوان اولين دستور در مجلس مطرح شد. ايرج نديمي عضو كميسيون اقتصادي به عنوان يكي از طراحان طرح با بيان اينكه برخي اين طرح را دخالت در امور اجرايي كشور مي دانند گفت: ما بر اين باوريم كه در اين مورد بايد يك مدل ثابت طراحي شود و اين امر نبايد سليقه اي باشد.
سپس محسن كوهكن عضو هيأت رئيسه مجلس به عنوان مخالف بيان كرد كه در اين امر ميان كارشناسان اختلاف وجود دارد و بيش از 100 كشور تغيير ساعت را انجام نمي دهند.
وي گفت: در اين زمينه بايد فرهنگ مردم را مورد توجه قرار داد و نبايد عيناً از كشورهاي غربي الگوبرداري كنيم. هادي حق شناس ديگر عضو كميسيون اقتصادي اولين موافق اين طرح بود كه صرفه جويي 300 ميليارد ريالي را اصلي ترين توجيه اين طرح عنوان كرد و گفت: تغيير ساعت رسمي كشور به قانون نياز ندارد اما وقتي پس از بيش از10 سال رويه سابق، دولت اين امر را انجام نمي دهد ما مجبور به دخالت مي شويم و مانند تغيير ساعت بانكها مردم از اين تصميم هم خوشحال مي شوند.
اما رضا طلايي نيك آخرين موافق طرح بود كه رفاه عمومي مردم درخصوص فريضه نماز صبح و پيروي از تجربه موفق ساليان گذشته را دليل لزوم تغيير ساعت رسمي اعلام كرد و گفت: از 220 سال پيش اين امر دردنيا آغاز شده و كشورهايي كه اين امر را انجام نمي دهند چون در نيم كره شمالي نيستند لزومي احساس نمي كنند اما ايران در نيم كره شمالي قرار دارد.
نماينده كبودرآهنگ افزود: متأسفانه دولت به نظر كارشناسي و حكميت تن نداد و ما مجبور به دخالت در اين امر شديم.سپس رأي گيري درباره دو فوريت به عمل آمد كه چون نياز به دو سوم آراء نمايندگان بود، دو فوريت تصويب نشد و اين طرح سپس با يك فوريت به تصويب رسيد. در نتيجه عملاً تصويب آن برابر تغيير ساعت رسمي سال 86 تا اوايل تابستان ممكن نخواهد بود و امكان دارد اساساً اين طرح از سال آينده اجرا شود. در جلسه ديروز همچنين كليات لايحه مجوز احداث بنا(پروانه ساختمان و بر و كف)براي فضاهاي آموزشي به تصويب رسيد.]]>
</TEXT>
</DOC>
<DOC>
<DOCID>HAM2-860122-081</DOCID>
<DOCNO>HAM2-860122-081</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبيركل سازمان كنفرانس اسلامي در ديدار رئيس جمهوري:
تحريم، مانع حركت ملت ايران نيست]]>
</TITLE>
<TEXT>
<IMAGE>/1386/860122/news/018744.jpg</IMAGE>
<![CDATA[
گروه سياسي- دبيركل سازمان كنفرانس اسلامي در ديدار با رئيس جمهوري با اشاره به مخالفت اين سازمان با هرگونه تحريم عليه جمهوري اسلامي ايران تصريح كرد: اعمال تحريم در مقابل حركت ملت مصمم ايران نمي تواند مانعي ايجاد كند.
به گزارش پايگاه اطلاع رساني رياست جمهوري، محمود احمدي نژاد عصر ديروز در ديدار اكمل الدين احسان اوغلو، دبيركل سازمان كنفرانس اسلامي، با بيان اينكه با همدلي و برادري ميان آحاد امت اسلامي، طرح ها و توطئه هاي دشمنان براي ايجاد تفرقه ميان مسلمانان با شكست مواجه مي شود، تصريح كرد: امروز خودباوري، بيداري اسلامي و بازيابي هويت مسلمانان به همراه شكل گيري اراده اي قوي ميان جوانان و انديشمندان مسلمان براي پيشرفت، بزرگترين سرمايه و بهترين فرصت براي مقابله با دشمنان اسلام و خنثي كننده توطئه هاي آنهاست.
احمدي نژاد با بيان اينكه فشارها و تهديدهاي دشمنان عليه امت اسلامي در سال هاي اخير گسترده و پيچيده تر شده است؛ اهانت به ساحت پيامبر عظيم الشان اسلام ص را نشان دهنده عمق كينه آنها به پيامبراسلام، انديشه اسلامي و امت اسلامي بيان كرد و گفت: قدرت هاي فاسد فشارهاي سياسي، اقتصادي و فرهنگي خود به جامعه اسلامي را مضاعف كرده اند زيرا نمي خواهند امت اسلامي مقتدر و متحد باشد.
رييس جمهوري با بيان اينكه اعتقاد به اسلام و اجراي احكام اسلامي موجب صلاح و تعالي امت اسلامي و همه بشريت مي شود، تنها راه نجات بشريت و رفع مشكلات جهاني را پيروي از آيين پيامبران الهي دانست و تاكيد كرد: رفع گرفتاري هاي امت اسلام فقط درسايه انسجام و وحدت و استفاده از فرصت ها و استعدادهاي فراوان موجود امكان پذير است.
احمدي نژاد با اشاره به اهميت نقش سازمان كنفرانس اسلامي در شرايط امروز جهان؛ وحدت و اقتدار امت اسلامي را به نفع صلح جهاني دانست و گفت: كشورهاي اسلامي مي توانند با ابتكارات عملي در جهت تحقق آرمان هاي اسلامي و وحدت امت اسلام گام بردارند و دولت و ملت ايران نيز همواره از همه تلاش هاي سازنده سازمان كنفرانس اسلامي در جهت تقويت وحدت و انسجام حمايت مي كند.
وي منطق اسلامي را پاسخگوي همه نيازهاي بشريت دانست و با بيان اينكه برخي قدرت هاي غربي علاقه مند به ارتباط ميان مسلمانان و پيروان ساير اديان و مذاهب نيستند خاطر نشان كرد: علما و دانشمندان اسلامي بايد ضمن ارتباط با دانشمندان و علما و مردم كشورهاي غربي، انديشه هاي اسلامي را به جوامع مختلف منتقل كنند.
احمدي نژاد با بيان اينكه اشغالگران مي خواهند با ايجاد تفرقه ميان ملت عراق به حضور نامشروع خود در اين كشور مهم اسلامي ادامه دهند، گفت: عراق متحد، يكپارچه و مردمي به نفع همه ملت هاي منطقه و تلاش براي تقويت وحدت داخلي ملت عراق ارزشمند است.
وي تاكيد كرد: نخستين گام در حل مساله فلسطين وحدت و انسجام گروه هاي فلسطيني است.]]>
</TEXT>
</DOC>
<DOC>
<DOCID>HAM2-860122-082</DOCID>
<DOCNO>HAM2-860122-082</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تحليل وزير اطلاعات از ماجراي نظاميان انگليسي]]>
</TITLE>
<TEXT>
<![CDATA[ايسنا: وزير اطلاعات گفت: عمل انگليس در سياسي كردن قضيه متجاوزان به آب هاي سرزميني ايران، اقدامي غيرعالمانه، ناپخته و از نظر سياسي نابخردانه بود.
غلامحسين محسني اژه اي طي سخناني در مراسم توديع مديركل اطلاعات استان قزوين، افزود: موضوع بازداشت متجاوزان انگليسي يكي از الطاف خفيه الهي بود و اين لطف خدا بوده است كه درست در زمان تشديد جنگ رواني دشمن كه مي خواست از صدور قطعنامه دوم حداكثر سود را ببرد، اين حادثه پيش آمد و با هوشياري و اقتدار جمهوري اسلامي فضاي جنگ رواني قطعنامه از بين رفت.
وي ضمن اعلام عدم تمايل ايران به سياسي كردن پرونده متجاوزان بازداشت شده، گفت: چنين اتفاقاتي در دنياي كنوني چندان غيرمعمول نيست، اما انگليس در يك عمل ناپخته  سياسي و به صورتي نابخردانه اين قضيه را سياسي كرد.
وزير اطلاعات با عنوان اين نكته كه دولت بريتانيا در اين جريان به دو مورد بسيار مطمئن بود اظهار داشت: اول اين كه آن ها خيال مي كردند ايران نمي تواند تجاوزشان را اثبات كند، بدين صورت كه اطلاعات دستگاه هاي موقعيت ياب را پاك كرده بودند اما به لطف خدا از دستگاه  دوم كه بر روي قايق ها مستقر بود، غافل شدند و دوم آن كه مي خواستند با مطرح كردن اين قضيه در اتحاديه اروپا وشوراي امنيت كشورهاي جهان را وادار به موضع گيري عليه ايران كنند.
وي با اشاره به انتقال مجرمين به تهران گفت: وقتي ما متوجه شديم كه قسمت هاي پاك شده  اطلاعات موجود در دستگاه هاي موقعيت ياب قابل ارزيابي است، با اقتدار تمام گفتيم كارشناس بين المللي بفرستيد و زماني كه از دستگاه  خودشان با اسناد و مدارك اين موضوع را به آن ها اثبات كرديم، خود متجاوزان بازداشت شده تحت تاثير مدارك مستند و مشاهده  برخورد كريمانه جمهوري اسلامي نظرشان عوض شد و مطالبي را اذعان كردند كه مايه  سرافكندگي خودشان شد.
محسني اژه اي با اشاره به قصد خيرخواهانه ايران براي آزادي يك نفر زن بازداشت شده، گفت: انگليس با مطرح كردن موضوع در اتحاديه اروپا و شوراي امنيت، اين نهاد را وادار به موضع گيري كرد ولي ايران وقتي متوجه شد به اين وسيله مي خواهند مسئله را لوث كنند، از آزاد كردن اين زن انگليسي خودداري كرد و با زبان و قلم خود افراد متجاوز، به جهان نشان داد كه آن ها در آب هاي سرزميني جمهوري اسلامي دستگير شده اند.]]>
</TEXT>
</DOC>
<DOC>
<DOCID>HAM2-860122-083</DOCID>
<DOCNO>HAM2-860122-083</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[برگزاري مراسم بزرگداشت شهيد صياد شيرازي]]>
</TITLE>
<TEXT>
<![CDATA[گروه سياسي- مراسم بزرگداشت سالگرد شهادت سپهبد علي صياد شيرازي و بيش از?? تن از فرماندهان شهيد نيروهاي مسلح پيش از ظهر ديروز با حضور رئيس جمهوري و برخي مقامات لشگري و كشوري در مسجد جهاد ستاد كل نيروهاي مسلح برگزار شد.
دراين مراسم شيخ كاظم صديقي در سخناني از شهيد صياد شيرازي به عنوان فردي با ايمان و شجاع ياد كرد و گفت: شهيد صياد شيرازي و همرزمانش از كساني بودند كه به رهبر خودشان حضرت امام خميني اقتدا كرده و به درجه رفيع شهادت نائل شدند.
وي همچنين اظهار داشت: امروز جبهه ما وسيع تر از جبهه هاي نظامي است چون در جبهه هسته اي پيروزي خلق كرده ايم.در اين مراسم معاون اول رئيس جمهوري، فرمانده كل ستاد نيروهاي مسلح، محسن رضايي، دبير مجمع تشخيص مصلحت نظام، پرويز فتاح وزير نيرو، نجار وزير دفاع، فرماندهان نيروي زميني، نيروي دريايي و نيروي هوايي ارتش و برخي ديگر از مقامات كشوري و لشگري حضور داشتند.
به گزارش مهر از مشهد، هشتمين مراسم سالگرد شهادت امير سپهبد صياد شيرازي ديروز صبح در صحن جامع گوهرشاد در حرم مطهر رضوي هم برپا گرديد.
امير سپهبد علي صياد شيرازي در بيست و يكم فروردين سال 1378 به دست منافقان كوردل ترور شد و به درجه رفيع شهادت نايل آمد.]]>
</TEXT>
</DOC>
<DOC>
<DOCID>HAM2-860122-084</DOCID>
<DOCNO>HAM2-860122-084</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[از خانه ملت
ادغام غير سياسي]]>
</TITLE>
<TEXT>
<![CDATA[رئيس كميسيون آموزش و تحقيقات مجلس شوراي اسلامي گفت كه موضوع ادغام وزارتخانه هاي علوم، تحقيقات و فناوري و آموزش و پرورش يك بحث سياسي نيست.
علي عباسپور كه در پايان جلسه علني روزگذشته در جمع خبرنگاران سخن مي گفت، اظهار داشت: اين طرح كاملا مطالعاتي است.وي خاطر نشان كرد كه اين طرح هنوز در حد يك طرح و نظريه اوليه است و كميسيون آموزش و تحقيقات مجلس مشغول بررسي موضوع است اما امكان دارد با توجه به شرايط كشور چنين طرحي مثبت نباشد.
جدي نگيريد
رئيس كميسيون امنيت ملي و سياست خارجي مجلس شوراي اسلامي هم گزارشات مردمي در خصوص مشاهده اجسام نوراني در آسمان كشور را از لحاظ امنيتي غير قابل استناد ارزيابي كرد. علاء الدين بروجردي نماينده بروجرد در خصوص رويت اجسام نوراني در آسمان برخي نقاط كشور گفت: اين موضوع پديده جديدي نيست و بارها توسط مردم اعلام شده است.
علاء الدين بروجردي درباره بررسي اين موضوع در كميسيون امنيت ملي و سياست خارجي توضيح داد: هنوز گزارشي رسمي از مراجع ذيربط دريافت نشده و نمي توان گزارشات متفرقه مردمي دراين زمينه را جدي تلقي كرد.
30 اولويت يك فراكسيون
سخنگوي فراكسيون وفاق و كارآمدي مجلس شوراي اسلامي گفت كه اين فراكسيون اولويت ها و رويكردهاي سال 1386 را در راستاي تحرك بيشتر تعيين كرده است. رضا طلايي نيك اظهار داشت: بر اساس 6 سند و مبناي ملي، 30 اولويت و رويكرد فراكسيون در امور تعييني و نظارتي جمع بندي شده است. وي افزود: اين اولويت ها در 9 حوزه سياست داخلي، خارجي، مديريت اجرايي، معيشت عمومي، رفاه اجتماعي و امور اقتصادي، فرهنگي، امنيتي و قوه مقننه در نظر گرفته شده است.
معافيت حوزه ها
غلامرضا مصباحي مقدم نماينده تهران در مجلس پيشنهاد كرد كه حوزه هاي علميه مورد تاييد شوراي عالي حوزه علميه قم براي ساخت حوزه هاي علميه خواهران و برادران به استناد بند(ع)ماده 104 قانون توسعه چهارم از كليه تسهيلات ومعافيت هايي كه براي ساير مراكز آموزشي و پژوهشي تعيين شده در قانون صدور مجوز احداث بنا براي فضاهاي آموزشي برخوردار شوند.اين پيشنهاد پس از صحبتهاي موافقان و مخالفان به راي گذاشته شد و با 146 راي موافق، 32 راي مخالف و 13 راي ممتنع از مجموع 230 نماينده حاضر به تصويب نمايندگان مجلس شوراي اسلامي رسيد.
بي توجهي هيات رئيسه
رفعت بيات نماينده زنجان در جلسه علني روز گذشته مجلس در تذكر آيين نامه اي گفت: هيات رئيسه مجلس قسم خورده است كه آيين نامه داخلي مجلس را اجرا كند. نماينده زنجان خطاب به هيات رئيسه مجلس خاطرنشان كرد: نبايد اجازه داد تصويب طرح و لوايح گرفتار بي توجهي هيات رئيسه شود و بنده موضوع مذكور را به اصل 90 فرستاده ام و انتظار دارم آن را پيگيري كنيد.
سوءمديريت داخلي
يك عضو كميسيون فرهنگي مجلس شوراي اسلامي در خصوص كاهش جذب گردشگران خارجي گفت: نبايد براي كم كاري خود دنبال دليل خارجي باشيم و علت اصلي اين كاهش به سوء مديريت در اين حوزه باز مي گردد. سعيد ابوطالب نماينده تهران كه درپايان جلسه علني روز گذشته با خبرنگاران سخن مي گفت، با رد آمار 70 درصد رشد سفر گردشگران خارجي به كشورمان كه توسط سازمان ميراث فرهنگي و گردشگري ارائه شد، اظهار داشت: آمار سازمان تجارت جهاني و ديگر نهادهاي بين المللي نشان مي دهد در سال 2006 گردشگري در آسيا كمتر از 4 درصد رشد داشته است.وي متذكر شد: مسئولان سازمان ميراث فرهنگي و گردشگري پس از يك سال و نيم تصدي اين مسئوليت، هنوز برنامه اي براي توسعه گردشگري دركشورمان ندارند و به همين علت، اعتبارات بودجه جذب نمي شود و سهم ما از جذب گردشگران خارجي كاهش مي يابد.
تذكرات كتبي
تذكرات روز گذشته نمايندگان بيشتر حول مسائل اقتصادي به ويژه مقوله گراني كالاهاي مختلف مي چرخيد.
جلوگيري از افزايش قيمت آهن در سال جديد، ضرورت كنترل گراني مواد غذايي به ويژه مرغ و ميوه در سه هفته اخير، گراني اجاره بهاي مسكن، عدم سرعت لازم در دو گانه سوز كردن خودروها، حذف ديركرد وام هاي واحدهاي توليدي، چاره انديشي براي مبارزه با مواد مخدر و نهايتاً جلوگيري از مسابقه خوش پوش ترين مردان و زنان از جمله مهم ترين موضوعات مذاكرات ديروز نمايندگان بود.]]>
</TEXT>
</DOC>
<DOC>
<DOCID>HAM2-860122-085</DOCID>
<DOCNO>HAM2-860122-085</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كمك به ساخت مسكن محرومان توسط رهبر معظم انقلاب]]>
</TITLE>
<TEXT>
<![CDATA[گروه سياسي - همزمان با سالگرد تأسيس بنياد مسكن انقلاب اسلامي به فرمان امام خميني(ره)، حضرت آيت الله خامنه اي رهبر معظم انقلاب اسلامي دويست ميليون ريال براي كمك به ساخت مسكن محرومان در نظر گرفتند. اين مبلغ به حساب 100 امام واريز شد.
بيست و هشت سال پيش در 22 فروردين سال 58، به دستور حضرت امام خميني(ره)، حساب 100 براي تامين مسكن مستضعفان و محرومان افتتاح شد.]]>
</TEXT>
</DOC>
<DOC>
<DOCID>HAM2-860122-086</DOCID>
<DOCNO>HAM2-860122-086</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيشنهاد حداد عادل به آمريكا براي حل پرونده هسته اي ايران]]>
</TITLE>
<TEXT>
<![CDATA[گروه سياسي - غلامعلي حداد عادل از دولت به دليل تلاشي كه براي رسيدن به موفقيت توليد صنعتي سوخت هسته اي انجام داده است تشكر كرد.
رئيس مجلس كه در نطق پيش از دستور خود سخن مي گفت افزود: استفاده از سوخت هسته اي كاري است كه در تمام دنيا به صورت مرسوم و روزافزون متداول است و روزي نيست كه شما در خبرها خبر احداث يك نيروگاه هسته اي را در جايي از دنيا نشنويد.
وي با تعجب آور خواندن موضع گيري هاي آمريكا و كشورهاي پيرو آن گفت: بازرسان آژانس اطمينان داده اند كه در بازرسي هاي گسترده و فراوان خود هيچ گونه انحرافي به سمت فعاليت نظامي در فعاليت هاي هسته اي ايران مشاهده نشده است.
نماينده تهران ادامه داد: تنها راه موجود اين است كه بدانيد با ايران بايد به عنوان يك كشور مستقل صحبت كنيد و شما بايد زبان دوران استعماري و زبان زور را كنار بگذاريد. راه حل مشكلي كه خود شما به وجود آورديد، مذاكره منطقي است.
وي گفت: ما آمادگي داريم شما را مطمئن كنيم كه قصد استفاده از انرژي هسته اي را نداريم و شما هم بايد از مخالفت خودتان با حق مسلم ايران دست برداريد.
وي تصريح كرد: مجلس از موضع دولت حمايت مي كند و دولت هم مصوبات مجلس را اجرا مي كند و ان شاءالله اين مسير را ادامه خواهيم داد.
پس از سخنان رئيس مجلس نمايندگان فرياد الله اكبر و مرگ بر آمريكا سر دادند.]]>
</TEXT>
</DOC>
<DOC>
<DOCID>HAM2-860122-087</DOCID>
<DOCNO>HAM2-860122-087</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
حشمت الله فلاحت پيشهشكاف در غرب به نفع ايران]]>
</TITLE>
<TEXT>
<![CDATA[واردشدن ايران به مرحله غني سازي صنعتي و اعلام خبر دستيابي به چرخه كامل سوخت هسته اي، برگشت ناپذيري كشورمان تا تحقق كامل اهدافش را ثابت كرد. آنچه مسلم اينكه از اين پس بايد منتظر دو نوع جهت گيري و شكل گيري دو طيف در ميان غربيها باشيم.
طيف اول، طيفي است كه معتقد به اعمال فشارهاي بيشتر و قوي تر بر ايران به وسيله ابزار شوراي امنيت يا ديگر مجامع بين المللي براي بازداشتن جمهوري اسلامي از ادامه مسير خواهند بود كه بايد منتظر تحريم هاي بيشتر در قالب قطعنامه هاي ديگر يا اعمال فشار از طرق ديگر باشيم.
اما در سوي ديگر با وارد شدن ايران به جرگه بلوك صاحب سوخت هسته اي شاهد تولد اين اعتقاد در ميان قشرهايي از اروپائيان خواهيم بود كه آمريكا و اروپا در برگشت پذيركردن برنامه هسته اي ايران ناتوان مانده و بايد منتظر ظهور طيف محافظه كار ديگري باشيم كه بخشي از واقعيت هاي هسته اي ايران را پذيرفته است. فعاليت اين طيف در كل به نفع ايران خواهد بود چون در مسير مخالف گروه قبلي جهت گيري خواهد كرد و اين در واقع به معناي وجود نوعي شكاف در ميان گروه هاي مختلف و مخالف فعاليت هسته اي ايران است.
اينجاست كه در گام اول براي مقابله با تندرويهاي گروه اول و براي خلع سلاح كامل اروپائيان با شفاف سازي فعاليت هايمان بايد اعلام كنيم كه حاضريم بر بنياد و اساس آنچه كه حق قانوني خودمان مي دانيم مذاكرات بدون پيش شرط و اعتمادساز را ادامه دهيم. امروز هدف از فشارهايي كه چه در قالب شوراي امنيت و چه خارج از آن ايجاد مي شود تأثيرگذاري بر اراده مردم است و اين قطعنامه هايي كه صادر مي شود نه تنها نبايد به ظهور شكاف ميان مردم منجر شود بلكه بايد در جهت وحدت داخلي از آنها سود جست.
جنبش ما جنبشي دادخواهانه است و جنبشي نيست كه بتوان آن را بالذاته باعث شكاف ميان ملت و دولت دانست اما اگر فشارها موجب اختلافات داخلي شود قطعا در ادامه راه با مشكل مواجه خواهيم شد.
عضو كميسيون سياست خارجي مجلس]]>
</TEXT>
</DOC>
<DOC>
<DOCID>HAM2-860122-088</DOCID>
<DOCNO>HAM2-860122-088</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<IMAGE>/1386/860122/news/018750.jpg</IMAGE>
<![CDATA[
وزارت خارجه: وزيرخارجه گفت: همواره اعلام كرده ايم كه براي مذاكرات صريح، جامع و بدون پيش شرط به منظور نيل به حل مسايل هسته اي كشورمان آمادگي داريم. متكي درنشست خبري مشترك با رنگين دادفرسپنتا، وزيرخارجه افغانستان تأكيد كرد: طرف هاي مقابل بايد در فضاي مذاكرات جديد حركت كنند و چنانچه واقعا حرف جديدي براي گفت و گو داشته باشند ما همواره اعلام كرديم كه براي مذاكرات صريح، جامع، بدون پيش شرط براي نيل به حل مسايل هسته اي كشورمان آمادگي داريم. وزيرخارجه  درباره  مكان برگزاري اجلاس همسايگان عراق گفت: اخيرا اعلام شد كه قراراست اجلاس گسترده اي برگزارشود كه خلاف توافقات قبلي است، چرا كه قرار بود اجلاس همسايگان درعراق برگزار شود.
دولت: دولت در بخشنامه اي كه از سوي معاون اول رئيس جمهور ابلاغ گرديد به همكاري دستگاههاي اجرايي جهت برگزاري شايسته مراسم بزرگداشت شهيد مطهري(ره)تأكيد كرد.
]]>
<IMAGE>/1386/860122/news/018756.jpg</IMAGE>
<![CDATA[
وزارت كشور: معاون پشتيباني و برنامه ريزي وزير كشور اعلام كرد: سه هزار و هشتصد ميليارد ريال براي اجراي طرح هاي امنيتي در مرزهاي كشور اختصاص يافت. علي محمد شاعري در گرگان گفت: اين اعتبارات براي مبارزه با اشرار، قاچاقچيان و افرادي كه قصد ناامن كردن كشور را دارند، در نظر گرفته شده است.
سياست خارجي: سخنگوي وزارت امور خارجه  روسيه اعلام كرد كه ديدار سردار سرتيپ محمد باقر ذوالقدر، از روسيه قطعنامه شوراي امنيت سازمان را نقض نمي كند. رويترز به نقل از ميخاييل كامينين،  سخنگوي وزارت امور خارجه  روسيه گزارش داد كه محمد باقر ذوالقدر، معاون اول وزير كشور ايران از چهارم تا هشتم آوريل از روسيه ديدن كرد. كامينين در بيانيه اي اعلام كرد: اين سفر قطعنامه 1747 شوراي امنيت سازمان ملل در رابطه با ايران را نقض نمي كند. كامينين تاكيد كرد: در راستاي اين قطعنامه وزارت امور خارجه روسيه از قبل به كميته تحريم هاي شوراي امنيت سازمان ملل درباره سفر ذوالقدر به روسيه اطلاع داده بود.
ارتش: فرمانده كل ارتش جمهوري اسلامي  ايران تاكيد كرد: توان دشمن در حدي نيست كه به ايران حمله كند و يا مقابل ايران بايستد. امير سرلشكر عطاءالله صالحي، ديروز در حاشيه آيين هشتمين سالگرد شهادت صياد شيرازي، گفت: اگر دشمن اين توان را داشت كه در مقابل ما بايستد، در حمله به كشورمان يك لحظه درنگ نمي كرد. وي اراده محكم مردم ايران را عامل شكست تمامي دشمنان دانست.
]]>
<IMAGE>/1386/860122/news/018753.jpg</IMAGE>
<![CDATA[
نيروهاي مسلح: سردار عليرضا افشار مجوز پيش فروش خاطرات ملوانان انگليسي را افتضاحي بزرگ براي ارتش انگلستان خواند و اعلام كرد: گزارش مستند مراحل دستگيري و بازجويي و اظهارات ملوانان انگليسي در طول بازداشت درحال تهيه است و به صورت cd و كتاب بزودي عرضه خواهد شد. معاون فرهنگي و تبليغاتي دفاعي ستاد كل نيروهاي مسلح اظهار داشت: اجبار ملوانان انگليسي براي تكذيب سخنان قبلي خود از روي نوشته، پيروزي سوم ايران در ماجراي بازداشت متجاوزان انگليسي بود.
وزارت خارجه: سخنگوي وزارت امور خارجه در خصوص اظهارات اخير وزير امور خارجه كويت و برخي شبيه سازي ها خاطر نشان ساخت: اين گونه اظهارات بيشتر منعكس كننده جو منفي رسانه هاي آمريكا بوده و بعيد است بيانگر روح مناسبات متين و دوستانه دو كشور بوده باشد و در خصوص ميزان صحت آن نياز به ارزيابي رسمي است. سيد محمدعلي  حسيني افزود: فعاليت هاي هسته اي جمهوري اسلامي ايران در چارچوب قوانين و مقررات آژانس بين المللي بوده و نگرش هاي سياسي، ابزاري و غيرحقوقي برخي قدرت ها به شوراي امنيت موجب تضعيف مفاد و مقررات آژانس بين المللي انرژي اتمي و منشور سازمان ملل خواهد شد.]]>
</TEXT>
</DOC>
<DOC>
<DOCID>HAM2-860122-089</DOCID>
<DOCNO>HAM2-860122-089</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<![CDATA[ايسنا: سخنگوي جبهه پيروان خط امام(ره)و رهبري گفت: شواهد نشان مي دهد كه جناح ها و گروه ها در حال تدوين استراتژي و برنامه ريزي براي مجلس هشتم هستند. جبهه پيروان نيز قصد دارد به صورت فعال در صحنه انتخابات حاضر شود؛ بنابراين برنامه ها و استراتژي هايي خواهد داشت. محمدعلي سجادي در مورد اين كه آرايش سياسي اصولگرايان در انتخابات مجلس هشتم چه تفاوتي با انتخابات 24 آذر خواهد داشت گفت: ماهيت انتخابات شوراها متفاوت از انتخابات مجلس است. احتمال اين كه اصولگرايان بر اين انتخابات به وحدت قابل قبولي برسند دور از انتظار نيست. جبهه پيروان نيز به سهم خود تلاش مي كند در جهت تقويت اين وحدت گام بردارد.
همشهري: دبيركل حزب موتلفه اسلامي گفت: انزواي سياسي و اقتصادي ايران از اهداف اوليه غرب در دشمني با ملت ايران و مسئله انرژي هسته اي يك بهانه است. محمد نبي حبيبي با اشاره به دستيابي ايران به چرخه كامل سوخت هسته اي اظهار داشت: امريكا با امنيتي كردن مسئله هسته اي ايران و تحريك قدرتهاي ديگر درصدد مهيا كردن فضاي رواني براي شرارت بيشتر است.
ايسنا: اولين جلسه جامعه روحانيت مبارز در سال 86 عصر ديروز برگزار  شد. غلامرضا مصباحي مقدم، در خصوص اولويت هاي كاري حزب متبوعش در سال جديد تصريح كرد: قرار است دراولين جلسه درسال جديد اولويت هاي كاري مان را مشخص كنيم.]]>
</TEXT>
</DOC>
<DOC>
<DOCID>HAM2-860122-090</DOCID>
<DOCNO>HAM2-860122-090</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پس از انتشار خبر غني سازي صنعتي اورانيوم در نطنز
اتحاديه اروپا خواستارمذاكره با ايران شد]]>
</TITLE>
<TEXT>
<IMAGE>/1386/860122/news/018738.jpg</IMAGE>
<![CDATA[
گروه سياسي- پس ازاعلام خبردستيابي ايران به فناوري غني سازي صنعتي اورانيوم كه بيش ازپيش موجبات نارضايتي مخالفين برنامه هسته اي صلح آميزايران را فراهم آورده است، اتحاديه اروپا در واكنش به اين موضوع خواستار بازگشت تهران به ميز مذاكرات شد.
به گزارش مهر، در عين حال كريستين هومان، سخنگوي اين اتحاديه با اعلام اين مطلب مدعي شد: تهران بايد به تعهدات خود بر اساس معاهده ان پي تي  عمل كرده و به قطعنامه هاي شوراي امنيت نيز احترام بگذارد.
همچنين وزيرخارجه فرانسه ضمن ابراز نگراني ازاين موضوع درموضعي متفاوت ترنسبت به ديگركشورهاي اروپايي، شرايط جديدبوجود آمده را شرايطي مناسب براي آغازمذاكرات ايران با كشورهاي 1+5 دانست وخواستارآغاز اين مذاكرات شد.
فيليپ دوست بلازي روزگذشته دربيانيه اي كه ايرنا ازانتشارآن خبرداد با اشاره به سخنان رئيس جمهوري اسلامي ايران و با تأكيد بر بيانيه وزيران اين شش كشور در زمان تصويب قطعنامه????شوراي امنيت،گفت: من ايران را ترغيب مي كنم تا با استفاده ازاين موقعيت، گفت وگو رابا اين شش كشورآغاز كند.
وزيرخارجه فرانسه درعين حال همانندگذشته خواستار تعليق برنامه هسته اي ايران شد و افزود: من بارديگريادآوري مي كنم كه ايران به قطعنامه هاي شوراي امنيت احترام بگذارد.
دوست بلازي تصريح كرد: ازاين فرصت استفاده كرده وعلاقه مندم تا بحث ازسرگيري گفت وگوي تهران با 3 كشوراروپايي بعلاوه 3 كشورغيراروپايي چين، روسيه وآمريكا را اعلام كنم.
پيش از اين، ايران بارها برازسرگيري مذاكرات با كشورهاي اروپايي تأكيدكرده است. علي لاريجاني دبيرشوراي عالي امنيت ملي روزگذشته درحاشيه مراسم روزملي فناوري هسته اي در نطنز تأكيدكرده بود درمذاكراتي كه باسولانا انجام شده است طرف اروپايي اعلام كرده كه براي رسيدن به تفاهم آمادگي دارد.
لاريجاني همچنين درباره پيشنهاد طرف اروپايي براي مذاكره وگفتگوبا ايران گفت: آنها گفته اند كه مي خواهند در زمينه مذاكرات هسته اي به تفاهم برسند. وي درپاسخ به اينكه آيا طرف اروپايي حقوق ايران را دربرخورداري از انرژي صلح آميز هسته اي درمذاكرات احتمالي آتي به رسميت خواهد شناخت، گفت: آنها به ما گفتند كه حقوق شما را درداشتن انرژي هسته اي به رسميت مي شناسيم.
درهمين حال خاويرسولانا، مسئول سياست خارجي اتحاديه اروپا ازايران خواست قطعنامه شوراي امنيت سازمان ملل را بطوركامل اجرا كند.
به گزارش فارس كريستينا گالاچ، سخنگوي سولانا ديروزدرمقراتحاديه اروپا دربروكسل و در واكنش به خبرپيوستن ايران به جرگه كشورهاي توليد كننده صنعتي سوخت هسته اي گفت: راهي براي تصويب ادعاي ايران مبني براين امر وجود ندارد كه مي تواند غني سازي در ابعاد صنعتي انجام دهد مگر اين كه بازرسي هاي آژانس بين المللي انرژي اتمي بطوركامل ازسرگرفته شود. وي ادامه داد:  پيام اصلي كه ما امروز بايد به ايران ارائه كنيم اين است كه قطعنامه شوراي امنيت سازمان ملل را بطوركامل اجرا كنند.گالاچ كه با خبرگزاري فرانسه مصاحبه مي كرد،  تصريح كرد: اگرآنها قطعنامه را اجرا كنند، بازرسي ها از سرگرفته خواهد شد و ما خواهيم دانست كه درايران چه خبر است و قادرخواهيم بود مذاكرات را ازنوآغاز كنيم.
نصب 50 هزار سانتريفيوژ
رئيس سازمان انرژي اتمي بااشاره به اينكه علت اعلام نشدن راه اندازي 3000 سانتريفيوژدرسخنراني روزملي فناوري هسته اي، نگراني ازبوجودآمدن اين ابهام بود كه برنامه ايران درنطنز تنها راه اندازي اين تعداد سانتريفيوژاست، گفت: درتأسيسات غني سازي اورانيوم نطنزتا دوسال آينده 50 هزارسانتريفيوژ نصب مي شود.
غلا مرضا آقازاده درگفتگوي ويژه خبري شبكه2سيما كه مستقيماً ازنطنزپخش مي شد، تصريح كرد: با وارد شدن ايران به مرحله توليدصنعتي سوخت هسته اي، هيچ محدوديتي براي توليداين محصول درايران وجود نخواهد داشت و بسته به ميزان توان و ظرفيت خود به توليدسوخت هسته اي خواهيم پرداخت.
ساخت نيروگاه
رئيس سازمان انرژي اتمي در پاسخ به اين سئوال كه آيا ايران به مرحله ساخت نيروگاه اتمي به دست متخصصان داخلي رسيده است، گفت:اولين حركت ما درتحقق برنامه  جامع هسته اي درسازمان انرژي اتمي درارتباط با چرخه سوخت بود، چرا كه معتقديم اگر كشوري در اين زمينه به قابليت هاي لازم نرسد، پرداختن به ساخت نيروگاه هاي اتمي خيلي نمي تواند به آن كمك كند و امروز در اين مسير درمرحله  مناسبي قرارگرفته ايم ودرمرحله بعد توسعه نيروگاه ها را دردستور كار قرار داده ايم.
لغو همكاري
غلامرضا آقازاده درادامه گفت وگوي خود با بخش خبرشبكه 2 سيما با اشاره به لغو بخشي از همكاري هاي فني ايران و آژانس بين المللي انرژي اتمي گفت: اگر قرار است آژانس همكاري هايش را برخلاف وظايف ذاتي و اساسنامه آژانس كاهش دهد، ما هم مجبوربه كاهش همكاري ها مي شويم.
ابراز نگراني روسيه
درچنين شرايطي روسيه ازاظهارات رئيس جمهور ايران درباره امكان خروج از معاهده منع گسترش تسليحات هسته اي ابراز نگراني كرد. به گزارش فارس ميخاييل كامينين، سخنگوي وزارت خارجه روسيه روزگذشته با انتشار بيانيه اي اعلام كرد: بدون ترديد نگراني ويژه اي درخصوص تهديد خروج جمهوري اسلامي ايران از معاهده منع گسترش تسليحات هسته اي وجود دارد.
كامينين تاكيد كرد: از نظرما هنوزهم لازم است كه همكاران ايراني ما همه مسايل را ازطريق همكاري با آژانس بين المللي انرژي اتمي  و از راه مذاكراتي حل نمايند كه وزراي گروه 1+5 ازجمله روسيه دربيانيه  خود ازآن حمايت كرده اند. رئيس مجلس دوماي روسيه نيزگفت: جامعه جهاني بايد مواضع خويش درقبال برنامه هسته اي ايران رادرچارچوب قطعنامه هاي شوراي امنيت تنظيم كند. بوريس گريزلوف، درباره خبرورود تهران به مرحله غني سازي اورانيوم درمقياس صنعتي و همچنين درباره احتمال خروج ايران ازپيمان منع گسترش سلاح هاي هسته اي يادآوري كرد: درآينده هم بايد با برنامه هسته اي ايران در چارچوب قطعنامه هاي شوراي امنيت عمل كرد.
ادامه مذاكرات شركت روسي
شركت اتم استروي اكسپورت روسيه به عنوان پيمانكار نيروگاه بوشهرنيزاعلام كرد: دور كنوني مذاكرات درباره تكميل نيروگاه اتمي بوشهر به منظورحل بن بست بر سرمسائل مالي اين پروژه،تا جمعه(24 فرودين ماه)ادامه خواهد يافت. به گزارش خبرگزاري مهريكي ازسخنگويان اين شركت گفت: هيأت روسي به رهبري ولاديمير پاولف، مقام مسئول شركت اتم استروي اكسپورت دراين پروژه هم اكنون سرگرم مذاكره درباره جنبه هاي فني ساخت اين نيروگاه درسايت بوشهر است و همزمان هيأت ديگري درحال گفتگو درتهران درباره تامين وجوه آينده اين پروژه از سوي ايران است.
ورود بازرسان
ايرناگزارش داد 2بازرس آژانس بين المللي انرژي اتمي براي بازديد ازتأسيسات غني سازي اورانيوم نطنز روزگذشته وارد ايران شدند. اين بازرسان آژانس به طور معمول ازتأسيسات نطنز و ديگر مراكز هسته اي ايران بازديد مي كنندوتاكنون بيش از 2500 نفرروز بازرسي از تأسيسات هسته اي ايران انجام شده است.]]>
</TEXT>
</DOC>
<DOC>
<DOCID>HAM2-860122-091</DOCID>
<DOCNO>HAM2-860122-091</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با پيام رهبر معظم انقلاب
شوراهاي سوم، 9 ارديبهشت آغاز به كار مي كنند
شوراي شهر تهران، طرح چشم انداز 20 ساله پايتخت را تصويب كرد]]>
</TITLE>
<TEXT>
<![CDATA[گروه سياسي- فعاليت سومين دوره شوراهاي اسلامي شهر و روستا، 9 ارديبهشت در مراسمي با پيام مقام معظم رهبري و با حضور رئيس جمهوري آغاز   مي شود.
مدير كل امور شوراهاي وزارت كشور روز گذشته در همايش مديران كل دفاتر اجتماعي و انتخابات استانداري هاي سراسر كشور گفت: قرار است امسال همايش بزرگي براي شروع كار شوراهاي شهر و روستا در سراسر كشور برگزار شود و در تهران اين همايش در سالن وزارت كشور با حضور رئيس جمهور، مسئولان كشوري و تمامي اعضاي شوراي دور دوم و سوم برگزار مي شود. به گفته  مصطفي ابطحي كه پايگاه اطلاع رساني وزارت كشور سخنان وي را منتشر كرده است، روز 8 ارديبهشت روز خداحافظي شوراي دوم و روز 9 روز تحويل كار به اعضاي دور سوم شوراهاست.
مديركل امور شوراهاي وزارت كشور افزود: در اين روز از تمامي شوراهاي نمونه سراسر كشور تقدير خواهد شد. وي از مديران اجتماعي استان ها خواست كه اعضاي نمونه شوراي شهر هر استان با لباس هاي محلي در اين مراسم حضور يابند.
مديركل امور شوراهاي وزارت كشور از صدور كارت هاي جديد براي اعضاي دور سوم شوراي اسلامي شهر و روستا خبر داد و گفت: در صورت نياز مهرهاي شوراها نيز تغيير خواهد كرد.]]>
</TEXT>
</DOC>
<DOC>
<DOCID>HAM2-860122-092</DOCID>
<DOCNO>HAM2-860122-092</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير دفاع:
روابط دفاعي با كشورهاي اسلامي را گسترش مي دهيم]]>
</TITLE>
<TEXT>
<![CDATA[گروه سياسي- سردار سرتيپ مصطفي محمدنجار، وزير دفاع و پشتيباني نيروهاي مسلح در ديدار اعضاي كميته ديپلماسي دفاعي وزارت دفاع اظهار داشت: گسترش و توسعه مناسبات دفاعي با كشورهاي اسلامي از رويكردهاي مهم و اصلي وزارت دفاع جمهوري اسلامي ايران در سال جديد است.
به گزارش اداره كل تبليغات دفاعي وزارت دفاع، سردار نجار با بيان اين كه اقتدار جهان اسلام در سايه وحدت و انسجام كشورهاي اسلامي تحقق مي پذيرد گفت: امروز دشمنان اقتدار و وحدت مسلمين با ترويج فرقه گرايي و القاء جبهه بندي كاذب درصدد هستند هويت ديني، انسجام و اقتدار جهان اسلام را تضعيف كنند.
سردار نجار با بيان اين كه صنايع دفاعي ايران در طول 28 سال گذشته همواره در تحريم بوده است، اظهار داشت: قطعنامه غيرقانوني 1747 فاقد كارآيي است و نمي تواند توانمندي و اقتدار صنايع بومي و مستقل دفاعي جمهوري اسلامي ايران را مخدوش كند.
وزير دفاع هوشياري و واكنش سريع و مقتدرانه نيروهاي مسلح جمهوري اسلامي ايران، در برابر تجاوز ملوانان انگليسي را ستود و تصريح كرد: جمهوري اسلامي ايران با اتحاد ملي، اقتدار نظامي، ديپلماسي فعال و آرام سياسي دفاعي و رأفت اسلامي بحران ايجاد شده توسط بريتانيا را به خوبي مديريت كرد.
سردار نجار اظهار اميدواري كرد با واكنش مقتدرانه همراه با عطوفت اسلامي ايران ديگر شاهد وقوع اين گونه تحركات مغاير با موازين و مقررات بين المللي از سوي نيروهاي بيگانه نباشيم.]]>
</TEXT>
</DOC>
<DOC>
<DOCID>HAM2-860122-093</DOCID>
<DOCNO>HAM2-860122-093</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دفاع رييس كميته امور خارجي مجلس نمايندگان آمريكا از سفر به سوريه]]>
</TITLE>
<TEXT>
<![CDATA[گروه بين الملل - تام لانتوس، رييس كميته  امور خارجي مجلس نمايندگان آمريكا و از نمايندگان دموكرات اين كشور كه چندي پيش به همراه نانسي پلوسي، رييس مجلس نمايندگان آمريكا به سوريه سفر كرده بود، تاكيد كرد كه سياست دولت جورج بوش، رييس جمهور آمريكا مبني برگفتگو نكردن با كشورهايي كه با سياست هاي آمريكا مخالف هستند، اشتباه است.
وي گفت كه بشار اسد، رييس جمهور سوريه در ديدارش با پلوسي از هيات آمريكايي خواسته است تا بار ديگر به سوريه سفر كنند و ادامه داد كه اسد خواهان ادامه  مذاكرات است و واكنش آمريكا نيز نسبت به اين درخواست مثبت خواهد بود.به گزارش ايسنا، در حالي كه سفر پلوسي و هيات همراهش به سوريه با انتقادات شديد كاخ سفيد كه سعي در به حاشيه كشاندن سوريه را دارد، همراه بود، لانتوس خاطرنشان كرد: پلوسي به دنبال تامين منافع آمريكا از راه هاي درست و منطقي است.
وي افزود: به نظر من دولت آمريكا به دليل عدم اعلام آمادگي اش براي مذاكرات با سوريه خود را به سختي انداخته است.
لانتوس همچنين گفت كه برقراري روابط ديپلماتيك عادي ميان آمريكا و سوريه امكان پذير است، همچنان كه روابط قطع شده  ليبي و آمريكا پس از سال ها به حالت عادي بازگشته است.
اين مقام دموكرات آمريكا تاكيد كرد: سوريه از بسياري جهات پيشرفت كرده و من اميدوارم دير يا زود روابط ديپلماتيك كامل ميان آمريكا و اين كشور از سر گرفته شود.]]>
</TEXT>
</DOC>
<DOC>
<DOCID>HAM2-860122-094</DOCID>
<DOCNO>HAM2-860122-094</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بازگشت مقتدي صدر
نيلوفر قديري]]>
</TITLE>
<TEXT>
<IMAGE>/1386/860122/news/018684.jpg</IMAGE>
<![CDATA[
نمايش قدرت روز دوشنبه مقتدي صدر نقطه شروعي براي فعاليت هاي دوباره او خواهد بود. شهر ديوانيه كه در 100 كيلومتري بغداد قرار دارد ممكن است كانون بعدي نمايش قدرت او باشد. با ورود تعداد بيشتري از نيروهاي نظامي آمريكا به بغداد براي پيگيري طرح امنيتي اين شهر، نيروهاي لشگر مهدي از چند روز پيش وارد شهر ديوانيه شده اند. اين شهر 400 هزار نفري در گذشته هم پايگاهي براي شيعيان عراق بود.
در چهارمين سالگرد اشغال عراق و سقوط صدام حسين، دو شهر نجف و كوفه كه كانون اصلي شيعيان اين كشور است صحنه تظاهرات اعتراض آميز بيش از صدهزار عراقي بود. اين تظاهرات را طرفداران مقتدي صدر با پيام او برنامه ريزي و برگزار كردند و در آن پرچم آمريكا به آتش كشيده شد.
همزمان با
چهارمين سالگرد
اشغال عراق يكي از مقامات دولت
سند 005 صفحه اي
را منتشر كرد كه
حاوي خطاها
و سوءمديريت حيرت آور دستگاه اشغال آمريكا در عراق است
شهر نجف از سال 2004 و بعد از درگيري شديد ميان طرفداران صدر و ارتش مهدي از يك سو و اشغالگران از سوي ديگر كه با ميانجيگري آيت الله سيستاني به پايان رسيد، تاكنون چنين ناآرامي ضد اشغالگري را به خود نديده بود. به همين دليل اتفاق روز دوشنبه مورد توجه رسانه ها و تحليلگران قرار گرفت.
آيا صحنه تجمع هزاران شيعه در خيابان هاي كوفه و نجف به معناي پايان آتش بس ميان ارتش مهدي و نظاميان آمريكايي است؟ همزمان با برگزاري تظاهرات اخير شيعيان در عراق، برخي منابع خبري از خروج نمايندگان صدر از پارلمان به دستور او خبر داده اند.
اين منابع خبري كه عمدتاً عراقي هستند ديروز خبر دادند كه نمايندگان 35 نفره صدر در پارلمان به دستور او از پارلمان خارج مي شوند. اين نمايندگان يك سوم ائتلاف شيعيان حاكم بر پارلمان را تشكيل مي دهند. اين تصميم در پي حمله نظاميان آمريكايي و پليس عراق به مقر نيروهاي ارتش مهدي در شهر دياله در 100 كيلومتري بغداد اتخاذ شده است.
مقتدي صدر در ماه هاي اخير چنان آرام و بدون خبر بوده كه بعضي منابع از خروج او از عراق و پناه گرفتنش در ايران خبر داده  بودند.
هرچند اين خبر از سوي نزديكان صدر به شدت تكذيب شد اما ادامه سكوت او به شايعات درباره خروج صدر از عراق دامن مي زد. در ماه هاي اخير تندروهاي سني و بازماندگان حزب بعث به حملات و انفجارهاي خود ادامه دادند و همچنان هم از ميان شيعيان و هم از نظاميان آمريكايي تلفات گرفتند. اما شيعيان حملات خود را متوقف كرده و سكوت اختيار كرده بودند.
در تظاهرات گسترده روز دوشنبه، مقتدي صدر در پيامي از نيروهاي امنيتي عراق در شهرهاي نجف و كوفه خواست از ادامه همكاري با نظاميان آمريكايي خودداري كرده و به مبارزه با اشغالگران روي بياورند.
او در اين پيام خطاب به نيروهاي امنيتي عراق گفت كه در كنار اشغالگران با مردم عراق نجنگند بلكه به خاطر خدا در مقابل دشمن قرار بگيرند.
نمايش قدرت روز دوشنبه مقتدي صدر نقطه شروعي براي فعاليت هاي دوباره او خواهد بود. شهر ديوانيه كه در 100 كيلومتري بغداد قرار دارد ممكن است كانون بعدي نمايش قدرت او باشد. با ورود تعداد بيشتري از نيروهاي نظامي آمريكا به بغداد براي پيگيري طرح امنيتي اين شهر، نيروهاي لشگر مهدي از چند روز پيش وارد شهر ديوانيه شده اند. اين شهر 400 هزار نفري در گذشته هم پايگاهي براي شيعيان عراق بود.
در روزهاي اخير چند عراقي كه با ارتش لهستان مستقر در اين شهر همكاري مي كردند هدف قرار گرفتند. ماه گذشته هم چند ايستگاه پليس در مناطق مختلف شهر به آتش كشيده شد.
وقايع شهر ديوانيه در كنار تظاهرات صد هزار نفري اخير در كوفه و نجف مي تواند نشان دهنده اين باشد كه پيمان آتش بس شكننده ميان نظاميان آمريكايي و شبه نظاميان ارتش مهدي اكنون ديگر به پايان رسيده است.
وقتي فرمان افزايش شمار نيروهاي آمريكايي در شهر بغداد صادر شد و مقتدي صدر هم از نيروهايش خواست كه سلاح هايشان را به زمين بگذارند، چنين به نظر مي رسيد كه او قصد همكاري با نظاميان آمريكايي را دارد.
اما به نظر مي رسد كه صبر مقتدي صدر به سر آمده و اگر چنين باشد، آمريكا يكي از موفقيت هايي را كه بر روي آن مانور زيادي مي داد و آن را نتيجه استراتژي افزايش نيرو مي دانست از دست داده است. قدرت مقتدي صدر را نظاميان آمريكايي روز يكشنبه وقتي شاهد عجله مردم براي سوار شدن بر اتوبوس و رفتن به شهر نجف بودند دريافتند. در نخستين ساعات روز دوشنبه نظاميان آمريكايي مسير ورود خودروها به شهرهاي نجف و كوفه را مسدود كردند.
روز يكشنبه نظاميان آمريكايي با پيش بيني ناآرامي در شهر بغداد ورود خودرو به اين شهر را ممنوع كرده بودند اما اين شهر تمام روز آرام بود. كاخ سفيد با كم اهميت خواندن تظاهرات ضدآمريكايي در شهر نجف آن را نشانه وجود آزادي در كشور عراق تحت اشغال خواند.
همزمان با چهارمين سالگرد اشغال عراق يكي از مقامات دولت عراق سند 500 صفحه اي را منتشر كرد كه حاوي خطاها و سوءمديريت حيرت آور دستگاه اشغال آمريكا در عراق است. به گفته اين مقام عراقي اين خطاها آن قدر مخرب است كه موجب خواهد شد تا در سال 2007 مردم عراق به نيروهاي رهايي بخش آنها از شر صدام پشت كنند. در اين سند كه با عنوان اشغال عراق توسط انتشارات دانشگاه ييل آمريكا منتشر شده آمده است، حكومت سركوبگر و فاسد صدام رفته و به جاي آن حكومت جديد كه ناكارآمد، سردرگم و فاسد است روي كار آمده است.
اين سند را علي علوي از اعضاي دولت عراق نوشته كه از سال 2003 تاكنون در پست هاي مختلف از جمله وزارت دفاع، تجارت و دارايي حضور داشته.
او كه در آمريكا و انگليس درس خوانده، اولين مقام دولت جديد عراق است كه درباره فعاليت چهار سال گذشته اين دولت مطلب مي نويسد و چنين انتقاد مي كند. در اين كتاب خطاهاي صورت گرفته از ابتدا و از زمان حكومت پل برمر تاكنون مورد نقد قرار گرفته است.
از جمله اولين خطاهاي مطرح شده در اين كتاب انحلال ارتش عراق با دستور برمر است. به گفته علوي اين ارتش مي توانست در سركوب ناآرامي ها و حملاتي كه اكنون نيروهاي آمريكايي را از پا درآورده است كمك بزرگي باشد.
اخراج اعضاي حزب بعث از ادارات و سازمان ها از ديگر خطاهاي بزرگ دستگاه اشغال بوده است.
خصوصي سازي شتاب زده تجارت از ديگر خطاهاي اشغالگران بوده  است كه موجب شده بازماندگان حزب بعث با سرمايه گذاري خود بعضي بخش هاي مهم تجارت را به انحصار خود درآورند. در اين سند هم چنين به عدم موفقيت آمريكا در بازسازي تأسيسات و امكانات كشور جنگ زده عراق اشاره شده و ريشه اين ناكامي را در سال اول اشغال دانسته است.
انتشار اين سند و تظاهرات هزاران نفري شيعيان بعد از گذراندن چند روز پر تلفات براي آمريكايي ها كه در آن طي دو روز 10 نظامي كشته شدند، نويد خوبي براي شروع پنجمين سال اشغال براي آمريكايي ها نيست.
تظاهرات اخير شهر نجف نشان داد كه مرحله تازه اي در عراق آغاز شده است. بدون شك مقتدي صدر قصد بازگشت دوباره به صحنه را دارد اما اين بار در پي آن است كه روي بازي هاي طولاني تر شرط بندي كند.
در اين بازي او فشار كنگره براي عقب نشيني نظاميان آمريكايي طي 16 ماه را از نظر دور ندارد. برخي اخبار در هفته هاي اخير حاكي از اين بوده كه مقتدي صدر و آيت الله سيستاني به يكديگر نزديك شده اند و در يك سال گذشته چندين بار با يكديگر ديدار كرده اند. نظاميان آمريكايي در ماه هاي آينده با نيروهاي جديد و تحولات تازه اي در عراق روبه رو خواهند بود.]]>
</TEXT>
</DOC>
<DOC>
<DOCID>HAM2-860122-095</DOCID>
<DOCNO>HAM2-860122-095</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نوري مالكي، حضور نيروهاي چند مليتي در عراق را قانوني دانست]]>
</TITLE>
<TEXT>
<![CDATA[ايرنا: نوري مالكي نخست وزير عراق در توكيو گفت: حضور نيروهاي چند مليتي در عراق قانوني است.
مالكي در اين نشست خبري در پاسخ به اين سوال كه پادشاه عربستان سعودي نيروهاي آمريكايي در عراق را اشغالگر دانسته و در شهر بصره نيز براي خروج اين نيروها راهپيمايي انجام شده است، گفت: نيروهاي چند مليتي بر اساس قطعنامه شوراي امنيت سازمان ملل در عراق بسر مي برند و دولت اين كشور نيز حضور آنها را تاييد كرده است. وي در خصوص زمان بندي خروج نيروهاي چند مليتي از عراق گفت: هم اكنون نيازي به تعيين زمان ويژه اي براي خروج نيروهاي چندمليتي از اين كشور وجود ندارد.
به گفته مالكي، حق درخواست براي خروج نيروهاي چند مليتي از سوي دولت عراق محفوظ است، اما زمان استفاده از اين حق فرا نرسيده است.
نخست وزير عراق گفت: تصميم گيري براي تعيين زمان خروج نيروهاي چندمليتي از عراق بر اساس منافع ملي اين كشور انجام خواهد گرفت و به طور طبيعي زمان خروج اين نيروها نيز فرا خواهد رسيد.
مالكي افزود: زماني كه نيروهاي امنيتي عراق خود بتوانند امنيت كشور را حفظ كنند، زمان بيرون رفتن نيروهاي چند مليتي فرا مي رسد.
نخست وزير عراق گفت: هنوز گروه هاي تروريستي در اين كشور فعال هستند و دولت عراق تلاش مي كند با از ميان بردن آنها، زمينه بهتر كردن اوضاع امنيتي كشور را فراهم كرده و پايه هاي سياسي و اقتصادي عراق را محكم كند.]]>
</TEXT>
</DOC>
<DOC>
<DOCID>HAM2-860122-096</DOCID>
<DOCNO>HAM2-860122-096</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گفت و گوريچارد مورفي
ايران، به ديپلماسي پاسخ مي دهد]]>
</TITLE>
<TEXT>
<IMAGE>/1386/860122/news/018681.jpg</IMAGE>
<![CDATA[
اقدام ايران در آزاد سازي 15 تفنگدار بريتانيا كه حدودا 3 هفته پيش در پي تجاوز به آبهاي سرزميني ايران دستگير شده بودند، بازتاب گسترده اي در رسانه هاي گروهي جهان داشته است. اگرچه اين بازتاب در مقايسه با جنجال رسانه اي و هجمه سنگين تبليغات سوء پس از دستگيري اين ملوانان عليه جمهوري اسلامي ايران خفيف تر بود، اما برخي تحليلگران غربي كه اندكي به بيان وقايع آنگونه كه حقيقت دارد، متعهدترند با ستايش ايران از اتخاذ چنين تدبيري، آن را نشانه اي از جواب دادن ايران به ديپلماسي و گفتگوي رو در رو توصيف مي كنند. ريچارد مورفي دستيار سابق وزير خارجه آمريكا از اين دسته كارشناسان آمريكايي است. وي كه پيش از اين سفير كشورش در عربستان سعودي، موريتاني و فيليپين نيز بوده است در گفتگويي با جواد حميدي همكار گروه بين الملل همشهري نظر خود را درباره ماجراي دستگيري اين ملوانان انگليسي بيان كرده است.
نظر شما درباره ماجراي دستگيري اين چند ملوان انگليسي چيست؟
دستگيري 15 ملوان انگليسي توسط نيروي دريايي ايران اگرچه در ابتدا بسيار عجيب و جنجال بر انگيز مي نمود اما به عقيده من اتفاقي بود كه مي توانست براي هر كشوري بيفتد. بايد به اين نكته توجه داشت كه اين اتفاق نخستين باري نبود كه روي مي داد و تكرار اشتباهاتي اين چنيني آن هم در شرايطي كه انگليس متحد امريكا در عراق است و از طرفي از پيش قراولان فشار به ايران در خصوص برنامه هسته اي اين كشور، طبيعتا ماجرا شكل ديگري به خود مي گيرد و از يك اشتباه ساده خارج مي شود. فكر مي كنم اگر غرب و به ويژه بريتانيا از همان ابتدا مجاري غيرعلني ديپلماتيك و مرسوم در اين موارد را پيش مي گرفتند شرايط و بحران تا اين نقطه نيز پيش نمي رفت.
آيا فكر نمي كنيد جنجال آفريني و هياهوي تبليغاتي در اين موارد تنها شرايط را وخيم تر مي كند؟
دقيقا. همانگونه كه اشاره شد بنظر مي رسيد همچون دفعات قبل ايران در صورت شنيدن توضيحي منطقي و شايد عذر خواهي تلويحي، با آزاد كردن اين تفنگداران دريايي مشكلي نداشت؛ اما آنچه تهران را به مقابله با غرب مجبور كرد همين جاروجنجال بي مورد بود. تهران حتي مي توانست بر اساس قوانين بين الملل به محاكمه اين نظاميان بپردازد كه البته اين اتفاق نيفتاد.
برخي در خارج از ايران معتقدند فشار جامعه بين الملل موجب شد ايران به آزاد سازي اين ملوانان مبادرت ورزد. نظر شما چيست؟
البته افكار عمومي و فشار ناشي از آن همواره بر روند امور تاثير گذار است. حال اگر اين فشار از جانب افكار عمومي  جامعه بين الملل باشد طبعا تاثير آن بيشتر خواهد بود. ايران نيز به هيچ وجه حاضر نبود وجهه خود را براي دستگيري چند ملوان به خطر بيندازد.
اما اگر منظور شما اين است كه آيا مداخله كشورهاي ديگر آن هم به شكل منفي و با زبان زور در اين موارد كمكي مي كند يا خير بايد بگويم خير. دست كم در مورد ايران خير. ايران در جريان برنامه هسته اي خود نشان داده است كه زير بار حرف زور نمي رود. لحن تند براي مثال اتحاديه اروپا تنها مي توانست به عصباني تر شدن ايران بينجامد. ديديم كه سرانجام مسير ديپلماسي و گفتگوي مستقيم لندن و تهران توانست مشكل را حل كند و نه تهديد اتحاديه اروپا.
معتقدم در اين شرايط اگر قرار است مداخله اي صورت گيرد با رعايت اصل ميانجي گري و به دور از زبان تهديد باشد.
آيا مي توان از اين اقدام مثبت ايران در آزاد سازي اين ملوانان اينطور استنباط كرد كه ايران در ساير امور موجود و مورد اختلاف با غرب همچون بحران هسته اي به ديپلماسي پاسخ مثبت مي دهد؟
سئوال جالبي است. مي توان اينگونه استنباط كرد. ايران پيش از اين نشان داده بود كه به راه هاي ديپلماتيك پاسخ مناسب مي دهد. هنگامي كه گفتگوي مستقيم با ايران موجب مي شود بحران تفنگداران دريايي بريتانيا به خوبي پايان يابد دليلي ندارد فكر كنيم اين مسير درباره برنامه هسته اي پاسخ نخواهد داد.
حتي مي توان به اين اقدام ايران بعنوان نشانه اي از آمادگي اين كشور براي مذاكره و توافق بر سر بن بست هسته اي نگريست.]]>
</TEXT>
</DOC>
<DOC>
<DOCID>HAM2-860122-097</DOCID>
<DOCNO>HAM2-860122-097</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بازتاب خبر دستيابي ايران به فناوري توليد صنعتي سوخت هسته اي در محافل بين المللي
واكنش هاي هميشگي
روزنامه هاي آمريكايي و انگليسي معترفند كه ايران به هيچ قيمتي حاضر به توقف برنامه هسته اي صلح آميز خود نيست]]>
</TITLE>
<TEXT>
<IMAGE>/1386/860122/news/018726.jpg</IMAGE>
<![CDATA[
اعلام خبر دستيابي ايران به تكنولوژي توليد صنعتي سوخت هسته اي واكنش هاي بسياري از جانب مقامات، صاحب نظران و كارشناسان سياسي همچنان متناسب با مواضع پيشين آنها را برانگيخت.
دبيركل سازمان ملل همانند مواضعي كه در مدت كوتاه تصدي اين پست بر ضد برنامه هسته اي ايران اتخاذ كرده است، اين بار هم با جهش برنامه هسته اي ايران مخالفت كرد.
نماينده دفتر مطبوعاتي بان كي مون در نشستي كوتاه با خبرنگاران گفت: دبيركل اعلام كرد در شرايطي كه ايران در شرايط تحريم مي باشد، بايد از انجام فعاليت هاي حساس خودداري كرده و به طوركامل به مطالبات قطعنامه پايبند باشد.
دبيركل سازمان ملل گفت: براي هر كشور عضو سازمان ملل بسيار مهم است كه به طور كامل به قطعنامه هاي شوراي امنيت پايبند باشد و من از ايراني ها مي خواهم كه چنين كنند.
اعلام اين خبر از سوي تهران با آغاز نشست كميسيون خلع سلاح در دفتر مركزي سازمان ملل همزمان شد كه در آن به موضوع منع گسترش سلاح هاي هسته اي پرداخته مي شود.
آژانس بين المللي انرژي اتمي نيز از اظهارنظر درباره اين اخبار خودداري و اعلام كرد: بازرسان آژانس در نشست بعدي شوراي حكام كه 11 ژوئن(21 خرداد)آغاز مي شود به اعضاي شورا در اين باره گزارش خواهد داد.
اتحاديه  اروپا نيز در واكنش به خبر ورود ايران به غني سازي صنعتي از تهران خواست غني سازي اورانيوم را متوقف كند.
وزارت خارجه  آلمان كه در حال حاضر رياست دوره اي اتحاديه  اروپا را به عهده دارد اعلام كرد: ديپلمات هايي از كشورهاي در حال توسعه در جشن هاي روز دوشنبه در نطنز شركت كردند، اما ديپلمات هاي اتحاديه اروپا در اعتراض به خودداري ايران از عمل به درخواست هاي سازمان ملل از شركت در اين مراسم خودداري كردند.
تون وان ليروپ، سخنگوي كميسيون اروپايي كه شاخه  اجرايي اتحاديه اروپاست با اشاره به ورود ايران به مقياس صنعتي غني سازي اورانيوم گفت: اين موضع  ما را درباره مساله  هسته اي ايران تغيير نخواهد داد. وي افزود: ايران بايد به طور كامل از قطعنامه هاي سازمان ملل پيروي كند.
يك سخنگوي وزارت خارجه  انگليس نيز اعلام اين خبر را نقض بيشتر قطعنامه هاي آژانس بين المللي انرژي اتمي و سازمان ملل خواند.
دولت انگليس از اعلام ورود برنامه هسته اي ايران به مرحله  جديد ابراز نگراني كرد و از تهران خواست كه بي درنگ تمامي فعاليت هاي مربوط به غني سازي اورانيوم را متوقف كند.
در اعلاميه وزارت خارجه انگليس آمده است: ما از اين كه ايران فعاليت هاي تكميلي درباره غني سازي اورانيوم را بدون توجه به قطعنامه هاي شوراي امنيت سازمان ملل متحد تاييد كرده است، نگرانيم.
در اين اعلاميه ادعا شده است: هميشه گفته ايم كه مخالفتي با برنامه هسته اي صلح آميز ايران نداريم، اما جامعه بين المللي بايد بداند كه ايران دقيقاً در همين جهت حركت مي كند. لندن ادعا كرد كه موضع جامعه بين المللي در مورد اين مساله همچنان واحد مانده است.
گوردون جاندرو، سخنگوي امنيت ملي كاخ سفيد هم به خبرنگاران گفت: ما نسبت به اعلاميه  ايران مبني بر اين كه به مرحله  صنعتي توليد سوخت هسته اي وارد شده اند، بسيار نگرانيم.
وي افزود: ايران همچنان به سرپيچي از جامعه  بين المللي ادامه مي دهد و خود را با بسط برنامه  هسته اي به جاي تعليق غني سازي اورانيوم منزوي مي سازد. تصميم ايران براي محدود كردن همكاري اش با آژانس بين المللي انرژي اتمي غيرقابل پذيرش است.
جاندرو مدعي شد: اين اقدامات ملت ايران را از سودهايي كه ممكن است آنها تحت مجموعه  مشوق هاي پيشنهادي آمريكا، انگليس، فرانسه، روسيه، چين و آلمان از آن بهره مند شوند، محروم مي كند. وي افزود: از ايران مي خواهيم به الزاماتش به آژانس و شوراي امنيت پايبند باشد.
شان مك كورمك، سخنگوي وزارت خارجه  آمريكا نيز اعلام اين خبر از سوي ايران را نشانه ديگري از سرپيچي ايران از درخواست جامعه  بين المللي براي رها كردن فعاليت هاي غني سازي اورانيوم خواند.
وي گفت: سخنراني احمدي نژاد نشان داد كه اقدامات سازمان ملل عليه تهران درباره اعمال تحريم ها مشروع و توجيه پذير بوده است.
مك كورمك ادعا كرد: خط مشي كلي ايران تداوم تمرد از سيستم بين المللي است و يك بار ديگر پرسش هايي را درباره  نيات آن ها در برنامه  هسته اي مطرح مي كند.
الكساندر داونر، وزير خارجه استراليا نيز نسبت به اين كه ايران درباره ورود به مرحله  صنعتي غني سازي اورانيوم حقيقت را گفته باشد ابراز ترديد كرد. وي گفت كه اطمينان ندارد آنچه ايراني ها مي گويند صحيح باشد.
داونر كه با راديو آدلايد صحبت مي كرد، افزود: احتمالاً بايد غني سازي بيشتري براي استفاده در توليد سلاح انجام گيرد و مفهوم ضمني آنچه رئيس جمهور ايران مي گويد اين است كه آن ها قابليت انجام چنين كاري را دارند.
وي گفت: ايران هرگز نگفته است كه به دنبال ساخت سلاح هاي هسته اي است و قضاوت من اين است كه آنچه آن ها مي خواهند انجام دهند اين است كه خود را در موقعيتي قرار دهند كه بتوانند تسليحات هسته اي را اگر بخواهند توليد كنند. داونر ادامه داد: برخي فكر مي كنند كه آن ها در مرحله  ساخت اين سلاح ها قرار دارند، اما من ترديد دارم كه چنين باشد.
سرگئي لاوروف، وزيرخارجه روسيه اعلام كرد كه روسيه از آغاز غني سازي اورانيوم در مقياس صنعتي در ايران هيچ اطلاعاتي ندارد. لاوروف گفت: قطعاً ما بيانيه  رئيس جمهور ايران را شنيده ايم، با اين حال مي خواهيم نه به وسيله  ژست هاي احساسي سياسي بلكه به وسيله  واقعيات راهنمايي شويم.
لاوروف گفت: ما تاكنون تاييد درباره  اين كه غني سازي عملي در آبشارهاي جديد سانتريفيوژي آغاز شده باشد نداشته ايم.
روزنامه هاي آمريكايي و انگليسي هرچند در گزارش هاي خود درباره ورود ايران به مرحله صنعتي غني سازي اورانيوم و توانمندي دانشمندان هسته اي ايران ابراز ترديد كردند، اما بر اين نكته تاكيد كردند كه ايران به هيچ قيمتي حاضر به توقف برنامه هسته اي صلح آميزخود نيست.
روزنامه واشنگتن پست نوشت: مقام هاي آمريكايي و انگليسي و همچنين كارشناسان هسته اي بين المللي در اعلام اين خبر ترديد دارند و به اين مسئله اشاره مي كنند كه ايراني ها مدركي را براي حمايت از اين گفته خود ارائه نمي دهند. اين مقام ها و كارشناسان همچنين بر اين باورند كه اين اظهارات در جهت ايجاد غرور ملي در برنامه اي كه شوراي امنيت دستور تعليق آن را داده، صورت گرفت.
روزنامه فايننشال تايمز نيز با بيان اين كه در اعلام اين خبر به جزئيات اشاره اي نشده، گزارش داد: اعلاميه روز گذشته با وجود زمان داده شده از سوي شوراي امنيت براي تعليق تقريباً همه فعاليت هاي هسته اي خود، نشان از تخلف آشكار ايران داشت و بازگويي دوباره اراده ايران براي ادامه برنامه هسته اي خود بود.
روزنامه يو اس اي تودي نيز مدعي شد: برخي كارشناسان درباره اين گفته ايران ابراز ترديد كردند و گفتند كه احمدي نژاد تلاش مي كند تا حمايت سياسي را در برابر فشار غرب جلب كند.
اين روزنامه به نقل از گري سيمور، كارشناس مسائل هسته اي در شوراي روابط خارجي آمريكا ادعا كرد: آنها هنوز مشكلات فني دارند و مسلماً تلاش مي كنند تا اين برنامه را پيشرفته تر از آن چه كه هست نشان دهند.
ديويد آلبرايت، بازرس سابق تسليحاتي سازمان ملل و رئيس انستيتو علوم و امنيت بين الملل گفت: تعداد سانتريفيوژهاي نصب شده در واقع حدود هزار سانتريفيوژ است. وي مدعي شد: در بدترين حالت ايران مي تواند ماده كافي براي يك بمب را تا سال 2006 توليد كند.
نيكولاس برنز، معاون وزير خارجه آمريكا نيز ادعا كرد: اعلاميه روز دوشنبه به خاطر حفظ آبروست و ايران به قطعنامه ماه گذشته شوراي امنيت پاسخ مي دهد.
روزنامه نيويورك تايمز هم ضمن گزارش اين خبر ادعا كرد: ديپلمات هاي غربي و كارشناسان هسته اي ضمن ابراز ترديد نسبت به اين اعلاميه گفتند: به نظر مي رسد كه اين اعلاميه بيشتر نمايش سياسي بوده نه پيشرفت فني، چرا كه به خبرنگاران هيچ مدركي ارائه نشده است.]]>
</TEXT>
</DOC>
<DOC>
<DOCID>HAM2-860122-098</DOCID>
<DOCNO>HAM2-860122-098</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جنگ ابتكارات در شطرنج سياست
زهرا ابراهيمي]]>
</TITLE>
<TEXT>
<![CDATA[مراسم بزرگداشت روز ملي فناوري هسته اي ايران با حضور محمود احمدي نژاد روز دوشنبه 20 فروردين در تاسيسات هسته اي نطنز برگزار شد. پيش از اين قرار بود خبرهاي خوش هسته اي هنگام جشن هاي سالگرد پيروزي انقلاب اعلام شود، اما اين كار به دلايل نامعلومي به تعويق افتاد. در آن زمان گفته مي شد خبر خوش هسته اي ارتقاي دو زنجيره 164 تايي سانتريفيوژ به 3هزار سانتريفيوژ است. ظاهراً ايران درصدد بوده اين خبر را قبل از عيد اعلام كند كه به دليل نشان دادن حسن نيت، تا قبل از صدور قطعنامه1747 شوراي امنيت اعلام نشد. ايران قبلاً طي نامه اي به آژانس اعلام كرده بود كه تا آخر سال 2006 ميلادي(11دي ماه 85)شبكه 3هزارتايي سانتريفيوژ خود را تكميل مي كند.
اما در مراسم روز ملي فناوري كه در نطنز برگزار شد تنها اعلام شد وارد مرحله توليد صنعتي سوخت هسته اي شديم و هيچ اشاره اي به آغاز كار 3هزار سانتريفيوژ نشد.
اما سال جديد در ايران با تحولات پي درپي آغاز شد. نخست قطعنامه 1747 درمورد پرونده هسته اي ايران در شوراي امنيت سازمان ملل به تصويب رسيد. به فاصله چند ساعت بعد، خبر دستگيري 15 نظامي بريتانيايي روي خطوط خبرگزاري هاي جهان قرارگرفت. بعد از 15روز ملوانان آزاد شدند. 5روز بعد از اين آزادي اعلام شد كه با حضور احمدي نژاد در نطنز، مراسم جشن ملي هسته اي براي اعلام خبري خوش برگزار مي شود.
از آنجا كه همه  اين تحولات، در حوزه سياست خارجي كشور به طور زنجيره اي رخ داده اند، به نظر مي رسد داراي ارتباط منطقي با يكديگر هستند. يك احتمال در مورد منطق رابطه بين صدور قطعنامه 1747، دستگيري ملوانان انگليسي، آزادي غيرمنتظره آنها و بلافاصله اعلام خبرخوش هسته اي را مي توان در چارچوب جنگ ابتكارات در صفحه شطرنج سياست، ارزيابي كرد.
تصويب قطعنامه 1747 عليه  ايران تبعات تحريم هاي اقتصادي و سياسي را براي جمهوري اسلامي افزايش داد. روزنامه فرانسوي لوموند در يكي از شماره هاي هفته اول ماه آوريل درمورد اثرات قطعنامه بر ايران نوشت: قطعنامه 1747 شوراي امنيت سه گروه هوايي تحت كنترل سپاه و 7 مسئول عالي رتبه نيروهاي مسلح ايران را هدف گرفته است كه در ميان آنها مي توان به رئيس ستاد مشترك، فرمانده نيروي دريايي و فرمانده نيروي قدس اشاره كرد. مي توان اذعان داشت كه رويكردهاي قطعنامه 1747 از زمان كشمكش هاي ديپلماتيك در خصوص پرونده هسته اي ايران رويكردهاي جديدي هستند. از اين پس، تحريم هاي بين المللي تنها بر برنامه هاي هسته اي و بالستيكي تهران متمركز نيست، بلكه توان ايران در زمينه قدرت نمايي در خاورميانه و قابليت در ايجاد بي ثباتي در منطقه را نيز دربرمي گيرد.
رئيس جمهور محمود احمدي نژاد نيز در تاريخ 4آوريل كه خبر آزادي ملوانان بريتانيايي را اعلام كرد، اظهار داشت: اگر [قدرت هاي بزرگ] بخواهند در برخي از حوزه هاي اقتصادي ما، مانند بانك ها، خللي وارد كنند، ما نيز در همين زمينه يا در زمينه هاي ديگر به آنها پاسخ خواهيم داد. اين اولين باري بود كه يك مسئول ايراني چنين واضح از فشارهاي مالي و تمايل براي مقابله به مثل كه مي تواند به اشكال مختلف ظاهر شود، سخن مي گفت.
قطعنامه 1747 صادرات هرگونه سلاح به  ايران را ممنوع كرده است. ايده تحريم در خصوص فروش تسليحات، از سوي ايالات متحده مطرح شد و فرانسه نيز با ميل خود به  اين اردوگاه پيوست. ذهن ژاك شيراك بيشتر از هر چيز درگير مسئله لبنان بود كه همچنان بحران سياسي را تجربه مي كند و 12هزار سرباز از نيروهاي ميانجي سازمان ملل در جنوب آن، مستقر شده اند. قطعنامه 1747 همچنين به طور رسمي تأمين هرگونه سلاح از جانب ايران براي حزب الله را ممنوع اعلام كرده است.
به فاصله بسيار كمي پس از تصويب دومين قطعنامه سازمان ملل عليه ايران(1747)ماجراي دستگيري ملوانان انگليسي(كه به آبهاي ايران تجاوزكرده بودند)پيش آمد. اين ماجرا به خوبي توانست آثار رواني سياسي، تبليغاتي و اقتصادي تصويب قطعنامه را براي ايران به شدت كاهش دهد. چرا كه همه توجهات داخلي و خارجي به موضوع ملوانان معطوف شد. آثار رواني قطعنامه مي توانست بر افزايش قيمت ها و بروز كمبودهاي مصنوعي و... در ايران تاثير بگذارد. جلوگيري از تاثيرگذاري رواني قطعنامه بر اقتصاد و سياست هاي داخلي ابتكاري بود كه موثر نيز واقع شد. البته غرب و به ويژه انگليس و دولت توني بلر نيز توانست با استفاده از موضوع ملوانان به بخشي از اهداف داخلي خود كه تضعيف گروه هاي ضد جنگ بود، برسد.
در همان زماني كه غرب درحال بهره برداري تبليغاتي و سياسي و شايد هم در بطن آن بهره برداري نظامي از آزادي ملوانان و تهييج افكار عمومي خود عليه ايران بود، موضوع اعلام خبرخوش هسته اي و افزايش توان ايران در غني سازي اورانيوم مطرح  شد و بلافاصله موضوع ملوانان و استفاده تبليغاتي از آنها عليه  ايران جاي خود را به بحث غني سازي اورانيوم در ايران داد. بي بي سي خبرگزاري رسمي انگليس روز دوشنبه  اين خبر را در صدر اخبار خود قرارداد. به عبارتي موضوع ملوانان از صدر به ذيل سقوط كرد. به  اين ترتيب اكنون ايران مي تواند ادعا كند كه در جريان سازي ها دست بالا را دارد و قادر است ابتكار خنثي كردن تبليغات غربي ها را در دست بگيرد. البته پيام مهم جمهوري اسلامي ايران در اين اقدامات اين بود كه  ايران عزم خود را براي مقابله با هر نوع ناديده گرفتن حقوق قانوني اش جزم كرده و مي تواند دست به كارهاي عملي هم بزند.روزنامه فرانسوي لوموند در نوشته خود به نحوه مقابله به مثل ايران با اقدامات غربي ها هم اشاره كرده است.
اين روزنامه مي نويسد: به دنبال تصويب قعطنامه 1747 ايران در تلاش بود تا يك عامل تعادل در بحراني كه  اين كشور را در برابر غرب قرار داده پيدا كند. سپاه پاسداران با دستگيري اين ملوانان در آب هاي خليج فارس نسبت به  اين مهم اقدام كرد. به گفته ديپلمات ها، سپاه با اين اقدام خود نه تنها به عمليات اخير نيروهاي آمريكايي در عراق پاسخ داد، بلكه واكنش خود را به عنوان ارگاني كه از تاريخ 24 مارس لطمات بسياري از تحريم هاي سازمان ملل ديد، به خوبي آشكار كرد.]]>
</TEXT>
</DOC>
<DOC>
<DOCID>HAM2-860122-099</DOCID>
<DOCNO>HAM2-860122-099</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشتمحمد كوثري*
فرمانده اي كه با خدا معامله كرد]]>
</TITLE>
<TEXT>
<IMAGE>/1386/860122/news/018729.jpg</IMAGE>
<![CDATA[
بامداد روز بيست و يكم فروردين ماه 1378 شيرمردي از جبهه هاي حق عليه باطل- سپهبد صياد شيرازي- مانند روزهاي گذشته سحرخيز و صبح اول وقت به اتفاق فرزند برومندش از خانه بيرون مي آيد اما غافل از اين كه منافقي از خدا بي خبر در كمينش نشسته است.
با توجه به اين كه نيمه هاي شب تازه از زيارت محبوبش آقا امارضا(ع)به منزل رسيده بود و شايد خواب به چشمش نرفته بود كه نماز صبح را خواند و با صلابت و خستگي ناپذير، ماشين را از حياط بيرون مي آورد تا فرزندش را به مدرسه برساند و از آنجا بلافاصله در محل كارش حاضر شود دقيقاً مانند روزهاي اول ورود به غرب كشور عزيزمان جهت مقابله با ضدانقلاب به اتفاق سردار رشيد اسلام دكتر سيد رحيم صفوي كه با حضور در كردستان عوامل ضدانقلاب حساب خودشان را كردند و همين طور هم شد كه طي هماهنگي و ايجاد وحدت بين برادران ارتش و سپاه و پيش مرگان كرد مسلمان آنچنان عرصه را بر ضدانقلاب تنگ كردند كه تاب مقاومت نياوردند و پا به فرار گذاشتند و ايشان با اخلاص و توكل بر خداوند بزرگ تا زمان تجاوز ارتش بعث عراق به بهترين نحو فرماندهي و قبول مسئوليت كردند تا اين كه بني صدر، صياد شيرازي را با دو درجه تنزل از فرماندهي غرب كشور كنار گذاشت ولي كسي كه با خداوند معامله كرده باشد و الگويش ائمه معصومين و ولايت باشد نااميد نمي شود و همين امر موجب شد كه برادران سپاه(هم رزم)پيشنهاد دادند كه در سپاه مشغول شوند و به راه خود ادامه دهند و همين طور هم شد تا زماني  كه بني صدر عزل شد و حق به حق دار رسيد و در جبهه حزب الله دوشادوش همرزمانش يكي پس از ديگري عمليات ها را طرح ريزي كرد و عمليات هاي طريق القدس و فتح المبين و بيت المقدس(آزادسازي خرمشهر)با وحدت فرماندهي بين ارتش و سپاه و بسيج به بار نشست.
شهيد عزيز همه چيزش را در طبق اخلاص گذاشته بود تا پرچم اسلام ناب محمدي برافراشته بماند كه خود در تمام لحظات به خواندن قرآن و نماز اول وقت و دعاي فرج مقيد و مرد عمل بود و حتي زماني كه بنا به امر امام راحل به عنوان نماينده معظم له در شوراي عالي دفاع منصوب گرديد يك لحظه از جبهه ها غافل نبود. زمان عمليات مرصاد(تهاجم و تجاوز منافقين و ارتش بعث عراق به كشور عزيزمان در مرداد سال 1367)از همان لحظه اول در مقابل منافقين با صلابت حضور پيدا كرد و دقيقه اي آرام و قرار نداشت تا منافقين را در تنگه پاطاق سركوب كند و بعد از آن زمان در مسئوليت هاي مختلف در ستاد كل نيروهاي مسلح با به كارگيري تعهد و تخصص خود، نشان داد كه هدفش انجام تكليف و كار در راه رضاي خدا و خدمت به ملت و مردم عزيزمان بوده است.
و بالاخره مزد خود را گرفت تا دعاي هميشگي اش در قنوت نمازهايش مستجاب شود. رب ادخلني مدخل صدق و اخرجني مخرج صدق.
وارد شدنش در ميدان معامله با خداوند بزرگ و ولايت با صداقت بود و رفتنش از اين دنيا به دنياي باقي هم صادقانه و با اخلاص.
* رئيس اداره امنيت ستاد كل نيروهاي مسلح]]>
</TEXT>
</DOC>
<DOC>
<DOCID>HAM2-860122-100</DOCID>
<DOCNO>HAM2-860122-100</DOCNO>
<ORIGINALFILE>/1386/860122/news/_siasi.htm</ORIGINALFILE>
<ISSUE>چهارشنبه 22 فروردين 1386 - سال پانزدهم - شماره4239 - Apr 11, 2007</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<![CDATA[همشهري: دبيركل حزب موتلفه اسلامي گفت: انزواي سياسي و اقتصادي ايران از اهداف اوليه غرب در دشمني با ملت ايران و مسئله انرژي هسته اي يك بهانه است.
به گزارش روابط عمومي حزب موتلفه اسلامي، محمد نبي حبيبي با اشاره به دستيابي ايران به چرخه كامل سوخت هسته اي اظهار داشت: آمريكا با امنيتي كردن مسئله هسته اي ايران و تحريك قدرتهاي ديگر در صدد مهيا كردن فضاي رواني براي شرارت بيشتر است.
حبيبي با اشاره به طرح صلح عربستان اظهار داشت: سفرهاي مكرر رايس به منطقه به ويژه سفر نانسي پلوسي به سوريه و سرزمينهاي اشغالي يك تحرك جديد براي تثبيت اسرائيل و به رسميت شناختن نامشروع ترين حكومت روي زمين و تحميل آن بر اعراب است.
ايسنا: اولين جلسه جامعه روحانيت مبارز در سال 86 برگزار  شد. حجت الاسلام غلامرضا مصباحي مقدم، در خصوص اولويت هاي كاري حزب متبوعش در سال جديد تصريح كرد: قرار است دراولين جلسه درسال جديد اولويت هاي كاري مان را مشخص كنيم.
باشگاه خبرنگاران: حسين مرعشي سخنگوي حزب كارگزاران گفت: روش حزب كارگزاران سازندگي همانند انتخابات گذشته شركت در انتخابات به صورت ائتلافي با ساير گروههاي اصلاح طلب است.
وي افزود: بعضي از اصلاح طلبان به صورت حزبي و برخي ديگر به صورت ائتلافي شركت خواهند كرد.
ايسنا: مجتبي شاكري عضو شوراي مركزي جمعيت ايثارگران انقلاب اسلامي گفت: اعضاي جديد شوراي شهر بايد از انجماد حزبي در فعاليت هاي شان در شوراي شهر خودداري كرده و بر اساس خدمت و خدمت رساني فعاليت كنند.
وي ادامه داد: البته احزاب و گروه هاي سياسي مي توانند نظر خود را در مورد انتخاب شهردار به اعضاي شوراي شهر ارائه دهند، ولي اعضاي شوراي شهر موظف نيستند كه تابع نظرات احزاب باشند و آن ها در موقع انتخاب شهردار آتي نبايد تحت فشارهاي سياسي قرار بگيرند.]]>
</TEXT>
</DOC>
<DOC>
<DOCID>HAM2-860122-101</DOCID>
<DOCNO>HAM2-860122-101</DOCNO>
<ORIGINALFILE>/1386/860122/world/_artw.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[گفت وگو با گروه تئاتري و ناگهان به بهانه نمايش(مش كاظم حلبي يا خير نبيني سعيده)
فقط بازيگر نور و صدا]]>
</TITLE>
<TEXT>
<IMAGE>/1386/860122/world/011646.jpg</IMAGE>
<![CDATA[
كسي چه مي داند، شايد حتي پيش تر از كانت كه زمان و مكان را صورت هاي ادراكي انسان و ويژگي ذهن انساني قبل از درك هر چيزي فرض مي كرد، فيلسوفي گمنام و يا دوره گردي  بي نشان به مسئله زمان و مكان و نقش شان در درك انسان از پيرامون و چيزي كه ما تقدير مي ناميم انديشيده باشد! همچنان كه هنوز اين مسئله براي خيلي ها دغدغه اي بزرگ است و هنوز درباره اش مي خوانيم و مي بينيم و مي شنويم.
اين بار فرهاد نقدعلي در كسوت نويسنده و كارگردان و روزبه حسيني به عنوان طراح و دراماتوژ در قالب گروه تئاتري و ناگهان، با يك تئاتر كمدي، به اين دغدغه قديمي پرداخته اند و نمايش مش كاظم حلبي يا خيرنبيني سعيده را در روايتي تك پرده با داستانك هاي بسيار، به صحنه آورده اند.
اين نمايش در جشنواره نمايش هاي تك نفره نياوران، جايزه سوم بازيگر مرد و جايزه دوم نمايشنامه نويسي و جايزه اول كارگرداني را از آن خود كرده است و هم اكنون هر روز عصر ساعت18:30 در تالار مولوي اجرا مي شود.
آذر مهاجر
* آقاي حسيني! به عنوان دراماتوژ و طراح در كنار نويسنده و كارگردان نمايش چه وظايفي را برعهده داشته ايد؟
- به جز طراحي نور و آوا و موسيقي كه در خلق فضايي بين رويا و واقعيت براي اين نمايش، تنها ابزار كار بودند، من به عنوان دراماتوژ هم در اين نمايش همكاري داشتم. ما يك گروه داريم: گروه تئاتر و ناگهان كه سال 1378 تاسيس شده و در طول اين هشت سال حدود 15 نمايش را به صحنه برده است و حدود 150 نفر از جوانان و دانشجويان يا از بازيگران حرفه اي تئاتر، به عضويت اين گروه درآمده و رفته اند. در گروه ما دراماتوژ كسي است كه به نويسنده و كارگردان براي گرفتن حس مورد نظرش از مخاطب، ايده مي دهد. ممكن است كارگردان از دراماتوژ بخواهد كه براي ايجاد شادماني، اندوه، حتي بي تفاوتي يا هر حس ديگري در تماشاگر، كنشي را در صحنه به او پيشنهاد كند. با اين تعريف دراماتوژ در گروه ما بايد هم بازيگري، هم كارگرداني و نويسندگي و نيز جامعه شناسي مخاطب را بشناسد و بتواند واكنش هاي تماشاگر را در مقابل هر كنشي در صحنه پيش بيني كند. چيدمان اپيزودها يا ماجراهاي مختلف قصه، شكل شروع و پايان ماجرا و... كارهايي بود كه من در خدمت كارگردان و نويسنده اين نمايش انجام دادم.
* اين مواردي كه اشاره كرديد تكنيك هاي نوشتن است و البته مربوط به نويسنده!
- حسيني: بله. بخشي از اين تكنيك ها ممكن است موقع نوشتن پياده شود و بخشي ديگر هم در هنگام اجراي تمرين ها كه وقتي يك دراماتوژ با يك گروه نمايش همكاري مي كند، اين وظيفه را برعهده مي گيرد. به عنوان مثال در نمايش مش كاظم حلبي يا خير نبيني سعيده ما با انبوهي از منولوگ و داستان و روايت طرف بوديم كه من به عنوان دراماتوژ اين داستان ها را هرس كردم، چيدمانشان را تغيير دادم، كم و زيادشان كردم تا به شكل اجرايي مناسب برسيم و عكس العمل مدنظر كارگردان را هم از مخاطب ببينيم. از اين بابت هم اين نمايش كار كاملاً تجربي است. براي اين نقش مي توانستيم از بازيگري حرفه اي و توانا دعوت به كار كنيم اما آقاي نقدعلي ترجيح دادند، علي برنجيان كه بازيگري جوان و با استعداد است، ارائه اين نقش را برعهده بگيرد. تمام لحظات اين نمايش، تمام جزئيات آن با تعامل و همفكري اعضاي گروه شكل گرفته و به چيزي بدل شده كه در صحنه مي بينيم. اصولاً شعار گروه ما تئاتر و هنر تجربي است. نمايش مش كاظم حلبي يا خير نبيني سعيده هم يك اثر تجربي است. نمايشي تك نفره بدون دكور، آكسوسوار يا هيچ وسيله اي در صحنه. اين كار به خود ما ثابت كرد مي شود نمايشي اجرا كرد كه تنها مبتني به بازي بازيگر، نور و صدا باشد.
* يعني نمايشي كه مي بينيم حاصل يك فرايند جمعي و تدريجي است؟
- حسيني: در ابتدا بازيگر همه امكانات صحنه را در اختيار داشت. حتي راه مي رفت، لباس هايش را عوض مي كرد، سوزن و نخ داشت و حتي سيگار. چاي مي نوشيد و خرما مي خورد و همه اينها دور و برش وجود داشت. اما به تدريج به شكلي رسيديم كه همه اتفاقات بدون كمك ابزار و تنها با هنرمندي بازيگر به مخاطب نشان داده شود. بنابراين همه ابزارها را از صحنه حذف كرديم. همه زوائد حذف شد تا نگاه مخاطب معطوف به چيزي شود كه براي ما مهم بوده. همه چيز در اين اثر ميني ماليستي است: حركات، حس ها، فضا و... حتي بازيگر در تمام طول نمايش از جايش بلند هم نمي شود، براي اينكه دليلي براي اين كار وجود ندارد. قهرمان اين نمايش در مجلس ختم با مهمانانش حرف مي زند، دليلي ندارد كه بخواهد راه برود يا لباس عوض كند يا تك تك موقعيت ها مانند خدمت نظام، افتادن در چاه ، تيراندازي به خرس و... را بازي كند؟ و البته براي اينكه مخاطب خسته نشود به اندازه كافي در صحنه كنش هاي مختلف طرافي شده كه نيازي به حركات اضافي بازيگر نيست.
نقدعلي: اين نمايش با داستان هاي ريز و درشتي كه در خود دارد حتي تا دو ساعت هم جاي اجرا دارد. يعني من براي اين زمان و حتي بيشتر از آن درباره تقدير ماجرا و قصه دارم ولي چيزي كه در محتواي داستان ها به ما براي شكل اجرايي كار ايده مي داد، اين بود كه شخصيت نمايش كاملاً ايستاست و در سكون كامل. در زندگي او حركت اصلاً وجود نداشته و ندارد. او نشسته و بلايا به سرش مي بارند. بنابراين به ميزانسني رسيديم كه بازيگر در تمام طول نمايش مي نشيند و تكان نمي خورد. اين نشستن منطق رئاليستي هم دارد چون او در مجلس ختم نشسته است.من دوست دارم كارم پر از ماجرا باشد و تماشاچي گلوله باران بشود. اما همه چيزهاي اضافه را حذف كرديم. حتي قاليچه اي بود كه بازيگر روي آن مي نشست ولي آن را هم برداشتيم. در اين كار سعي كردم به نقالي نزديك شوم.
* شايد بد نباشد به عنوان يك مخاطب بگويم كه نيمه اول نمايش كسالت بار است. اما از نيمه دوم كمي شرايط بهتر مي شود.
- حسيني :  اولاً داستان هاي مختلف اين نمايش از آغاز تا به آخر طولاني تر مي شوند و اگر قرار باشد اين داستان ها باعث خستگي تماشاگر شوند، اين اتفاق بايد در نيمه دوم رخ بدهد. شايد اين مسئله به ريتم بازي بازيگر مربوط است. البته بخشي از آن هم عمدي است. از طرفي اين مسئله كندي و كسالت كمي هم به شب هاي مختلف اجرا مربوط است؛ مثلاً ما ديشب واقعاً اجراي خوبي داشتيم.
* چرا تماشاگران به اندازه كافي در نمايش شراكت داده نمي شوند!؟
- نقدعلي: مي خواستيم اين اتفاق بيفتد. به نظر شما اين طور نبود؟
* نه چندان. مي شد در هنگام ورود به سالن كساني با لباس مشكي از حضورشان در مجلس ختم مش كاظم حلبي تشكر كنند، تماشاگران تا زاويه مشخصي دور بازيگر حلقه بزنند و حتي بازيگر كاملاً خطاب به آنها حرف بزند… اما اين مشاركت به تعارف خرما ختم شد!
- نقدعلي: بله، ما دلمان مي خواست اين مشاركت اتفاق بيفتد. حتي من دوست داشتم، فرش بيندازيم و تماشاگران روي زمين بنشينند. اما امكانات و فضاي سالن به ما اجازه چنين كاري نمي دهد. البته با كمي سماجت مي شد اين كارها را كرد اما توي تئاتر ايران خيلي اين سخت گيري ها و سماجت ها جواب نمي دهد. براي يك نمايش ساده، بدون دكور و ابزار و… كلي به مشكل برخورديم واي به حال وقتي كه شلوغش مي كرديم!
* مضمون تقدير بارها و بارها به شكل هاي مختلف و از زواياي مختلف در آثار نمايشي مورد بررسي قرار گرفته. در اين نمايش، شما نگاهي كميك به آن داشته ايد، اما انگار به اندازه كافي مخاطب درگير نمي شود…
- نقدعلي:  حقيقت اين است كه سواد ما همين قدر بود. البته بخش اعظم ماجراهاي اين نمايش را شخصا ديده و يا تجربه كرده بودم. اين ناتواني انسان ها در مقابل اتفاق يا اتفاقاتي كه گاهي خيلي ساده و كوچكند اما سرنوشتشان را زير و رو مي كنند، هميشه براي من سوال برانگيز بوده و هست. اينكه گاهي ما براي يك اتفاق ساده كه نقشي هم در آن داريم بايد عمري را كفاره بدهيم. اين نمايش هم براساس يك لحظه شكل گرفته است. لحظه اي كه جاي دو نوزاد را عوض مي كنند و لاجرم هر يكي بايد عمري را به جاي ديگري زندگي كند. شايد خيام و علاقه من به او مرا به اين وادي كشاند. نمي دانم هر چه هست، چيزي است در حد توان و انديشه ما.]]>
</TEXT>
</DOC>
<DOC>
<DOCID>HAM2-860122-102</DOCID>
<DOCNO>HAM2-860122-102</DOCNO>
<ORIGINALFILE>/1386/860122/world/_artw.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه
دراماتوژي، كارگرداني در پشت خط مقدم]]>
</TITLE>
<TEXT>
<![CDATA[آزاده سهرابي
هرچند از عمر حضور دراماتوژ در تئاتر دنيا سال هاي زيادي مي گذرد اما در ايران اين عنوان تنها چند سالي است كه جدي گرفته مي شود.
با نگاهي دقيق به تعريف و نوع حضور دراماتوژي اصيل در تئاتر دنيا و مقايسه آن با تعريف و نوع حضور دراماتوژ در تئاتر ايران و مرور اسامي دراماتوژها پي خواهيم برد كه هنوز تئاتر ايران تا داشتن شمار قابل توجهي متخصص دراماتوژي فاصله زيادي دارد.
در تعريف دراماتوژي همين بس كه بدانيم آرت بوركا، يكي از دراماتوژهاي موفق مي گويد: براي كسي كه به عنوان دراماتوژ روي نمايشنامه  جديدي كار مي كند داشتن مقدار كمي از ويژگي هاي هريك از اين افراد مهم است؛ هنرمند تئاتر، منتقد، پژوهشگر درام مدرن، ميانجي رفع اختلاف و مشاور سازماني.
در حقيقت دراماتوژ نقش اصلي اش در كنار نمايشنامه نويس و كارگردان فعال كردن بخش هايي از حركت متن و اجراست كه به كمك قوت بيشتر اثر مي آيد و گاه كشف لحظه هايي از متن و اجرا كه خيلي وقت ها بي توجه از كنارشان گذر مي شود در حالي كه مي تواند نقش مهمي در مفهوم اثر يا شكل اثر ايفا كند. دراماتوژ بايد سعي كند جاي همه چيز قرار بگيرد و بيشتر از همه جاي تماشاگر و منتقد اثر. حس كند، بيانديشد و كشف كند كه چه پيشنهاد و تحليلي مي تواند به انسجام اثر منجر شود. گاه حتي دراماتوژ از ميان خطوط فرعي و اصلي يك اثر نمايشي كه مي تواند بسيار متنوع باشد به كمك كارگردان و نويسنده مي آيد تا خط اصلي تر و قابل اهميت تر از حفظ گروه را مشخص كند و كمك كند تا گروه در آن مسير حركت كند. از همين روست كه اهميت حضور دراماتوژ در كنار يك اثر تئاتري به عنوان كسي كه مشاور اصلي ركن هاي اساسي توليد تئاتر هستند(نويسنده، كارگردان)اين روزها در تئاتر ايران هم جدي تر گرفته مي شود چرا كه تأثير حضور و عدم حضور چنين متخصصي در قوت آثار نمايشي(در صورتي كه اين نام در بروشورها تنها يك تيتر و اسم نباشند و به راستي بر اساس تعريفي كه دارند در طول پروسه بدون توليد فعال بوده باشند)كاملاً مشهود است. يك دراماتوژ واقعي گاه حتي وزنه سنگين تري نسبت به نويسنده و كارگردان اثر نمايشي است. او چشم ناظر و آگاه و بيروني گروه توليد است؛ چشم ناظري كه در حالي كه همراه گروه حركت مي كند و خود از عوامل حركت اثر است، به عنوان يك منتقد و پژوهشگر و پرسشگر سعي در مقابله با اثري براي رفع نواقص احتمالي دارد؛ كاري كه در فرآيند حركتي توليد تئاتر انتظار احاطه به آن از جانب نويسنده، كارگردان، بازيگران و... نمي رود.]]>
</TEXT>
</DOC>
<DOC>
<DOCID>HAM2-860122-103</DOCID>
<DOCNO>HAM2-860122-103</DOCNO>
<ORIGINALFILE>/1386/860122/world/_asib.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ضرورت تدوين و بكارگيري قوانين حمايتي جديد پس از طلاق
تاوان جدايي]]>
</TITLE>
<TEXT>
<IMAGE>/1386/860122/world/011643.jpg</IMAGE>
<![CDATA[
امروزه بسياري از زنان مهريه  سنگين خود را به مثابه اهرم فشاري در زمان جدايي و طلا ق و به قصد تحت فشار قرار دادن مردان مطالبه مي كنند. اين در شرايطي است كه محق دانستن زنان در طلب مهريه بيشتر به دليل حمايت از زنان و تامين آتيه آنان صورت مي  گيرد. به عنوان نمونه زنان در دريافت سهم الا رث يا داشتن حق طلاق با محدوديت هاي قانوني روبه رو هستند و پرداخت مهريه به آنان در راستاي جبران اين گونه محدوديت هاست.
مهريه مختص مقررات اسلا مي است و در حقوق مدرن و رويه هاي قضائي غرب ديده نمي شود. انواع مهريه نيز مهرالمسمي(تعيين شده بين طرفين هنگام عقد و ازدواج)، مهرالمثل(بر اساس وضعيت خانوادگي و صفات زن و عرف محل تعيين مي شود)و مهرالمتعه است كه با توجه به وضعيت مرد از لحاظ مالي معين مي شود.
نوع اول آنكه در زمان اجراي صيغه عقد، بين زوج و زوجه به رضايت طرفين و از سوي شخصي كه آنان انتخاب كرده اند، تعيين مي شود. وصول مهريه به اراده زن بستگي دارد و هر زمان كه بخواهد مي تواند آن را مطالبه كند. از اين رو مهريه را عندالمطالبه گويند و در عقدنامه ها نيز غالباً به همين وضعيت نوشته مي شود؛ هرچند قانونگذار، اقساطي بودن پرداخت مهريه را نيز پيش بيني كرده است.حتي اگر پرداخت مهريه عندالمطالبه باشد، اما زوج دادخواست اعسار بدهد و دادگاه اعسار را بپذيرد، پرداخت مهريه به خودي خود عندالاستطاعه مي شود.
بنيامين صدر
ارگان هاي مسئول و صاحب نظران به منظور كاهش زندانيان عاجز از پرداخت مهريه و كاستن از موارد سوءاستفاده از مهريه به عنوان ابزار فشار، طرح هاي مختلفي پيشنهاد داده اند كه در مواردي زمزمه هايي مبني بر تعيين سقف مهريه، تصويب قانون بازداشت نكردن زوج براي وصول مهريه، صدور بخشنامه هاي حمايتي مردان، ارجاع پرونده هاي مطالبه مهريه به شوراهاي حل اختلا ف، تسريع در رسيدگي به تقاضاي اعسار زوج، اعطاي مرخصي هاي مكرر به مردهاي محبوس به خاطر ناتواني در پرداخت مهريه و سرانجام بخشنامه اي در ماه هاي پاياني سال گذشته براي تغيير در نحوه پرداخت مهريه از عندالمطالبه به عندالا ستطاعه صادر شد.
بخشنامه پرابهام
3ماه پس از آنكه سيدمحمود هاشمي شاهرودي رئيس قوه قضائيه در جلسه عالي مسئولا ن قضائي بر لزوم اصلا ح قوانين مربوط به مهريه تاكيد كرد، حسينعلي اميري معاون او در سازمان ثبت اسناد و املا ك كشور با صدور بخشنامه اي دستور شاهرودي را اجرايي كرد و براساس آن سردفتران ازدواج مكلف شدند با توافق طرفين مهريه را به صورت عندالا ستطاعه ثبت كنند. طبق ماده 10 قانون مدني هر قراري را كه مغاير قانون نباشد طرفين ازدواج مي توانند با يكديگر بگذارند و هر معامله اي را به ايجاب و قبول به شرط اينكه مغاير مقررات نباشد، انجام دهند.
هرچند عندالا ستطاعه شدن مهريه منوط به پذيرش زن، توافق طرفين و درج آن به صورت شرط ضمن العقد است، اما اين وضعيت در تناقض و تنافي با حق زن از مرد بابت مهريه است. به طوري كه زني كه مرد را به مهريه موردنظر خود راضي كرده، ملزم به پذيرش اين شرط در ضمن عقد نخواهد بود. از سوي ديگر در صورت عندالمطالبه بودن مهريه نيز زن بايد اموال مرد را معرفي  كند تا استطاعت او را به اثبات برساند، در واقع اين بخشنامه و اعسار هيچ چيز را عوض نمي كند و تنها يك مهلت است كه فرد به زندان نرود. تصويب شروط و مقرراتي كه از ابتدا فاقد ضمانت اجرايي لازم است، دور از منطق قانونگذاري است.
15هزارنفر زنداني مهريه
از آنجايي كه هم اكنون حدود 15هزار نفر به دليل پرداخت نكردن مهريه در زندان هستند، برخي حقوقدانان بر اين باورند كه بحث هاي مربوط به عندالمطالبه و عندالاستطاعه شدن مهريه فقط براي تخليه زندان هاست چون بودجه دستگاه قضائي براي تامين هزينه هاي اين تعداد زنداني كافي نيست و ناچار است براي كاهش بار دولت و دستگاه قضائي بخشنامه هاي اينچنين را ابلاغ كند. اما آيا تنها راه كاهش آمار زندانيان مهريه صدور چنين بخشنامه  اي است؟ بي ترديد قانونگذاران، دولت و قوه قضائيه بايد تدبيري اساسي براي حل مشكلاتي مانند وضيت معيشتي زنان پس از طلاق، مطالبه مهريه هاي سنگين و سوءاستفاده احتمالي از آن بينديشند، همچنان كه در كشورهاي توسعه يافته حقوق انساني و اجتماعي هر يك از زوجين هنگام طلاق محترم شمرده مي شود و نگراني از اين بابت وجود ندارد.
اگر مرد در زندان بماند پولي به دست نمي آورد و حتي اگر فرض كنيم كه فرد مالي دارد اما پنهان كرده و مهريه زن را نمي پردازد، زن مي تواند دارايي او را افشا و توقيف كند. دادگاه زماني حكم به زنداني شدن فرد مي دهد كه مي بيند فرد در تنگناست و پرسش اين است كه ماندن چنين فردي در زندان چه چيزي را عوض مي كند؟
اينگونه بخشنامه ها الزام آور نيست بلكه مسكن كوتاه مدتي است تا تعداد پرونده هاي حبس به دليل پرداخت نكردن مهريه كاهش يابد.
افزايش نرخ مهريه، نشان از تغيير شرايط اجتماعي است. وقتي پس از جدايي و طلا ق، حمايتي ا ز زن نمي شود، بايد منتظر چنين اتفاقي بود. به جاي اين راه حل مقطعي بهتر آن است كه سهم زن در مناسبات اقتصادي و فرهنگي و حقوقي درون خانوادگي مورد باز بيني قرار گيرد.
در قوانين اسلا مي حق طلا ق از آن مرد است، با اين حال در شروط ضمن عقد به زن اين اجازه داده مي شود. هرچند كه برخي حقوقدانان در اين باره مي گويند آنچه را كه در شروط ضمن عقد مورد تاكيد زن قرار مي گيرد، حقوق زن است، مانند همان مهريه اي كه هم شرع و هم قانون بر حق زن در آن تاكيد كرده است.
از سوي ديگر وقتي زن دادخواست طلاق را روي ميز دادگاه مي گذارد، قاضي بايد بپذيرد كه زندگي ديگر براي او قابل تحمل نيست، اما در مورد مرد چنين نيست. اين واقعيت هايي است كه در جامعه ما به وفور ديده مي شود و نيازمند بازنگري اساسي است. بهتر آن است كه درباره ازدواج به واقعيت هاي زندگي بيشتر توجه شود، چرا كه پنهان كاري و تسكين درد، درمان بدي ها نيست بلكه بر زشتي آن مي افزايد.]]>
</TEXT>
</DOC>
<DOC>
<DOCID>HAM2-860122-104</DOCID>
<DOCNO>HAM2-860122-104</DOCNO>
<ORIGINALFILE>/1386/860122/world/_asib.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بحران مهريه؛
كي داده؛ كي گرفته؟!]]>
</TITLE>
<TEXT>
<IMAGE>/1386/860122/world/011664.jpg</IMAGE>
<![CDATA[
عكس: جواد گلزار
محمدرضا زماني درمزاري
مهريه از زمره منابع مالي حقوق زنان در حقوق ايران است كه عموماً، به هنگام خواستگاري و نامزدي از سوي بزرگان و خانواده ها يا زوجين تعيين مي گردد. مهر(با كسره)به معناي محبت، دوستي، خورشيد و آفتاب بوده و مهر(با فتحه)به مفهوم كابين، قباله، صداق، صداقيه، قرض و مهريه مي باشد. در زبان و ادبيات فارسي در مورد ازدواج و مهريه، داستان ها و ضرب المثل هاي فراواني از وقايع شادي و غم انگيز وجود دارد كه ادبيات ديگر ملل فاقد آنند. برخلاف گذشته، به لحاظ برخاستن صفا و سادگي از ميان خانواده ها و ظهور تظاهر، منيت و تشريفات چشم و هم چشمي در بين پسران و دختران، تعيين و درج مهريه هاي كلان در عقدنامه ها و عدم امكان پرداخت آنها از سوي مردان و هدايت آنان به سوي زندان و به هم ريختن كانون گرم خانواده ها و توسعه روزافزون بحران مهريه، امري شايع و كاملاً متعارف شده و جداي از تهران و شهرهاي بزرگ كشور به شهرستان ها نيز سرايت كرده است. اكنون مسئله مهر يا همان عبارت معروف كي داده، كي گرفته...؟!، به عنوان ركن اصلي ازدواج، چنان عرصه را بر زندگي ها تنگ گرفته كه عاقلان از دست دادند اختيار خويش و به قولي، ازدواج، آب زندگي است كه خورده، پشيمان و نخورده هم پشيمان! در حال حاضر، مطالبه مهريه، نخستين دعوي حقوقي بين زن و مرد بوده كه در صورت عدم پرداخت آن از سوي زوج، زندان پذيراي وي به عنوان
محكوم عليه مي باشد.در همين ارتباط و به منظور زندان زدايي و رهايي آقايان از قيد زندان ها، راهكارهاي متعددي در محافل قانوني و مراجع مختلف پيشنهاد و مطرح شده است. تعيين سقف براي تعيين مهريه و اخيراً، بخشنامه معاونت محترم قوه قضائيه و رياست سازمان ثبت اسناد و املاك كشور در خصوص عندالاستطاله بودن مهريه و آثار حاصل از آن در بين خانواده ها و جامعه حقوقي كشور، از جمله مهمترين رهيافت هاي مزبور بوده است و تفسيرها و شايعات زيادي از جمله برداشتن زندان نسبت به مهريه و عدم پرداخت آن از سوي مردان و... در بين افراد و به ويژه زنان ايجاد كرد.اين مقاله، نگاهي كوتاه به نظام حقوقي مهريه در ايران و بحران حاصل از آن در بين خانواده ها و جامعه و نقد و بررسي بخشنامه مزبور دارد.
مهر، توافق مالي فيمابين زن و مرد به هنگام عقد نكاح بوده و نوع الزام قانوني و شرعي است كه بر شوهر تحميل مي شود و زوجين مي توانند به هنگام عقد يا پس از آن، مقدار مهر را به تراضي تعيين نمايند. مهر، عندالمطالبه بوده و زوجه، به محض انعقاد عقد نكاح، مالك آن مي شود. اين مالكيت نسبت به نصف مهر، مستقر و نسبت به بخش باقيمانده، متزلزل و منوط به انجام زناشويي زوجين مي باشد. مهر به انواع مهرالمسمي، مهرالسنه(مهر محمدي)، مهرالمثل، مهرالمتعه تقسيم مي گردد و ضروري است مال مورد مهر، ماليت داشته و قابل تمليك و نقل و انتقال(نسبت به زن)باشد. مهر بايد معين و معلوم بوده و قدرت بر تسليم مرد نيز بدان شرط است.
وضعيت هاي حقوقي مهر
حالات و وضعيت هاي حقوقي متعددي بر مهريه مترتب است: تعهد ثالث به پرداخت مهر، تعيين مهر توسط ثالث يا شوهر، تعيين مهر توسط زن، مهر و طلاق قبل از نزديكي، مهر و طلاق بعد از نزديكي، شرط مدت يا قرار اسقاط براي پرداخت مهر، مهر و فسخ نكاح، قبل و بعد از نزديكي، وجود و ظهور تلف و عيب در مهر، مرگ شوهر قبل از تعيين مهر و نزديكي، مهر و بطلان نكاح، مهر مجهول و ملك غير، قراردادن يك مهر براي دو زن، مهر و حق حبس(حق امتناع زوجه در تمكين به مرد)، مهر و ارتداد زوج و مهر و فوت زوجين، از جمله آنها بوده و هر يك داراي آثار حقوقي خاص خود است.
در نكاح دائمي، مي توان مهر تعيين نكرد يا پس از وقوع عقد، بر ميزان آن توافق نمود و عدم تعيين مهر موجب بطلان آن نخواهد بود، ولي در نكاح موقت، تعيين مهر به مانند مدت، شرط است و عدم ذكر مهر در آن، موجب بطلان عقد خواهد بود.
نحوه وصول مهريه
در حال حاضر، نحوه وصول و مطالبه مهريه از طريق محاكم دادگستري و مراجع ثبتي مي باشد. مطالبه مهريه در محاكم خانواده مستلزم تقديم دادخواست از سوي زوجه يا وكيل وي و توديع هزينه دادرسي به ميزان مهرالمسمي(مهريه)درخواستي يا اخذ اعسار قطعي به معافيت موقت از تاديه هزينه مزبور مي باشد. وصول مهريه از طريق مراجع ثبتي نيز منوط به درخواست زوجه از دفتر ازدواج فيمابين با همسر خويش و صدور اجراييه ثبتي و طي تشريفات قانوني مقرر بوده و در هر دو حالت، مي توان نسبت به توقيف و بازداشت اموال زوج اقدام كرد. با اين وجود، نمي توان به طور توامان در مقام وصول مهريه از طريق مراجع مزبور برآمد مگر نسبت به بخشي از آن در يك مرجع و بخشي ديگر در مرجع بعدي. در صورت قطعيت حكم محكوميت زوج به پرداخت مهريه و صدور و ابلاغ اجراييه درخواستي از طرف زوجه(محكوم له)از سوي دادگاه صادر كننده  راي  حكم صادره متعاقب انقضاي موعد قانوني(10 روز از تاريخ ابلاغ اجراييه)، حسب درخواست زوجه از سوي اجراي احكام دادگاه خانواده به موقع اجرا گذارده مي شود. در صورت توقيف اموال مرد از قبل، نسبت به انتقال عيني يا تخصيص عملي آن به زوجه اقدام و در صورت نداشتن مال، بنا به درخواست زن به استناد ماده 2 قانون نحوه اجراي محكوميت هاي مالي نسبت به حبس و بازداشت مرد به عنوان محكوم عليه پرونده مهريه اقدام مي گردد. علاوه بر اين، تا سال 1384، مرد مي بايست ضمن رفتن به زندان نسبت به تقديم دادخواست اعسار و تقسيط در پرداخت مهريه وفق ماده 3 قانون مزبور عمل مي كرد. با اين وجود، متعاقب صدور راي هيأت عمومي ديوان عالي كشور در سال 1384، قيد فوق برداشته شد و ضرورتي به طرح دادخواست اعسار زوج از زندان نمي باشد.
شايان ذكر است طبق ماده 10 قانون مدني، زوجين مي توانند هر توافقي در خصوص پرداخت مهريه و افزايش يا كاهش نمايند. فوت زوج پس از وقوع نكاح، تأثيري در مالكيت زن بر مهر ندارد و زن مي تواند كل مهر را از ماترك شوهر استيفاء نمايد و در صورت فوت زن، حق مذكور به ورثه او منتقل مي شود. به علاوه، نوعروسان جوان طبق ماده 1085 قانون مزبور مي توانند از تمكين شوهر خويش امتناع كرده و هرگونه تمكين خود را به استناد حق حبس فوق منوط به تاديه كامل مهريه خويش از زوج نمايند.
عندالمطالبه و عندالاستطاعه بودن مهريه
گفتيم كه مهريه، عندالمطالبه بوده و بر ذمه شوهر مي باشد و به محض انعقاد نكاح، مالك آن مي گردد، مگر آنكه نسبت به پرداخت آن، ترتيبي بين آنها مقرر گردد. از اين رو، غالباً عبارت عندالمطالبه بودن مهر در اسناد نكاحيه درج و ضمن تفهيم به زوج، به توشيح وي و زوجه مي رسد و اين، آغاز بدفرجام زوج در صورت عدم حصول به تفاهم و سازگاري با همسر خويش در زندگي آتي و مشترك است و همين نافرجامي، به شرح آتي، وي را بس!با اين وجود، در حال حاضر، عموماً مهريه وسيله متعارفي براي تبديل شدن اين حق شرعي و قانوني زنان جهت تنبيه مردان و طرح دعاوي حقوقي متعدد در محاكم خانواده و ظهور و توسعه روزافزون پديده مذموم زندانيان مهريه شده است. اخيراً در پي تغيير اصلاح و بازنگري قوانين مهريه و تغيير نگرش هاي فرهنگي نادرست نسبت به آن و تعديل وضعيت مهريه هاي سنگين، معاونت محترم قوه قضائيه و رياست سازمان ثبت اسناد و املاك كشور و طي بخشنامه اي، سردفتران ازدواج كشور را مكلف به ثبت توافق زوجين بر عندالاستطاعه مالي بودن زوج در پرداخت مهريه، به صورت شرط ضمن عقد نكاح و درج آن در نكاحيه و امضاي زوجين نموده است. با انتشار و انعكاس اين بخشنامه، قضاوت ها و برداشت هايي متفاوتي در بين حقوقدان ها و خانواده ها، خصوصاً زنان مطرح شد و شايعات متعددي مبني بر حذف مهريه در حقوق مالي زوجه، برداشتن زندانيان مهريه و رهايي آقايان و بلاتكليف ماندن دعاوي مربوطه و مانند آنها در جامعه مطرح شده و به سرعت رواج يافته است. صرفنظر از نادرست بودن قضاوت هاي مزبور، صدور اين بخشنامه به زعم تدوين كنندگان آن، گامي مناسب در راه تعديل وضعيت زندانيان مهريه و كاهش آنها و مهار نسبي بحران مهريه در خانواده هاي ايراني است، اما تحليل آتي، حكايت از صحيح نبودن نگرش مزبور و ظهور آثار پيش بيني نشده و غيرقابل جبران بر سرنوشت خانواده ها، خصوصاً زنان به عنوان دارندگان حق شرعي و قانوني فوق(مهريه)دارد. اين بخشنامه داراي معايب و آثار فراواني است كه اجمالاً به آن پرداخته شود:
الف - دخالت سازمان ثبت اسناد و املاك:
طبق اصل 71 قانون اساسي، قانون گذاري و وضع قوانين در عموم مسائل در حدود مقرر در قانون اساسي در صلاحيت مجلس شوراي اسلامي(قوه مقننه)بوده و ساير مراجع مجاز به تفنين در اين باره نمي باشند. با وجود صراحت مذكور در اصل فوق و تجويز توافق و درج شروط ضمن عقد نكاح در عقدنامه طبق مواد 10 و 1119 قانون مدني و اصول كلي حقوقي- بخشنامه مزبور مي تواند به نوعي قانون گذاري جهت تعيين حقوق شرعي و قانوني زنان و دخالت در امر تقنيني كشور تلقي گردد، ضمن آنكه بخشنامه فوق برخلاف اصل تحكيم و پاسداشت خانواده ها و حرمت و حقوق زنان بوده و نوعاً مغاير با اهداف مذكور در اصل 21 قانون اساسي در جهت احياي حقوق مادي و معنوي آنها تلقي مي گردد.
ب - آثار حقوقي مترتب بر بخشنامه:
تا قبل از وضع اين بخشنامه، اصل بر دين زوج نسبت به زوجه در مهريه و عندالمطالبه بودن آن بوده است، بر اين اساس، صرف مطالبه مهريه از سوي زن و عدم امكان ارائه دلائل مثبته پرداخت آن از سوي مرد، حكم به محكوميت وي و روانه شدن به زندان( در صورت دادخواست زن و عدم پرداخت مهر از طرف مرد)مي گرديد و مرد مي بايست ادعاي خويش را در مقام مدعي اعسار در عدم پرداخت نقدي مهريه براي دادگاه به اثبات مي رساند. در اين حالت، بسياري از مردان با هدف جلوگيري از دستيابي همسران خويش به اموال آنها، نسبت به انتقال يا مخفي ساختن آنها اقدام كرده و دست آنان نيز كوتاه و خرما بر نخيل؟از اين رو، زنان در اين حالت، در معرفي و تحصيل اموال همسر خويش دچار مشكلات عملي فراواني بودند و چه بسا، سرخورده از طرح دعوي مهريه؟! معهذا، در صورت عمل به بخشنامه فوق، صرفنظر از اجحاف فراوان به زن جهت استيفاي حق شرعي و قانوني خود در عمل- ملاك حصول به مهريه در گروه مستطيع شدن زوجه قرار مي گيرد. اين بدان معناست كه ممكن است مرد هيچ گاه توانمند نگشته يا توانمندي خويش را مخفي سازد و يا امكان اثبات تمكن مالي وي از سوي همسرش ميسور نگردد. خصوصاً  آن كه متعاقب وقوع طلاق يا زندگي غيرمشترك زوجين به لحاظ اختلاف فيمابين، امكان شناسايي اموال وي يا احراز ملائت او در عمل، مقدور نمي باشد، به علاوه، برخلاف دعواي اعسار در وضعيت فوق در اين حالت، زن بايد مراتب استطاعت مرد را به اثبات رساند كه اين موضوع نيز بنا به دلايل فوق ممتنع و به لحاظ اجرايي، كاملاً مشكل ساز مي باشد.
علاوه بر اين، بخشنامه فوق به دليل مشكلات اجرايي مترتب بر آن، موجد افزايش دعاوي حقوقي يا كيفري في مابين زوجين مي گردد. اين گونه است كه مهريه به عنوان حق شرعي و قانوني زن با وجود عندالمطالبه بودن آن در هاله اي از ابهام قرار خواهد گرفت: در صورت نقل و انتقال اموال مرد- زن مجبور به تعقيب كيفري وي از حيث معامله به قصد فرار از دين گشته و با اثبات اين ادعاي برعهده او به عنوان شاكيه قرار گرفته و فرض اثبات ادعاي توانايي و استطاعت مرد در پرداخت مهريه بر ذمه زن به عنوان مدعي قرار مي گيرد.
در اين وصف(عندالاستطاعه بودن مال زوج)فرصت فراواني جهت واگذاري و هرگونه انتقال اموال مرد فراهم گشته و امكان اثبات توانايي مالي وي براي زن با مشكلات عملي و اجرايي متعددي، خصوصاً  با خروج زوج از كشور در حين رسيدگي به دعوي مهريه و انتقال اموال خود به غير مواجه مي گردد. همين امر مستوجب طرح دعوي حقوقي مربوطه از سوي زن نسبت به مرد خواهد بود. اين نكته خود در تعارض آشكار با حقوق و منافع زنان و مغايرت با اصول مقرر در قانون اساسي و مستلزم بازبيني و ابطال آن در آتيه مي باشد.
راه چاره
در حال حاضر، نمي توان رابطه بين پسر و دختر و زوجين و خانواده ها را با موعظه و اندرز و يا صدور بخشنامه هاي بي ضمانت و مشكل زا درمان كرد و از بين برد. پس يا حقوق بايد آن را ناديده بگيرد و جوانان را به حال خود بگذارد و يا با ساختن قالب هاي ويژه و محدود كننده حقوقي، بر اين معضلات اجتماعي لجام زند. ناگفته پيداست كه يا بايد شاهد وضعيت تأسف بار حاكم بر نوجوانان و جوانان پسر و دخترمان بود و بر انزواي تدريجي و شكنندگي روز افزون اصالت پايدار و هويت استوار آنها و خانواده ها و ظهور نابهنجاري هاي متعدد حاصل از آن چشم بي عنايتي دوخت و يا آن كه، به راهكارهاي بهينه و مناسب و چند سويه در اين ارتباط توسل جست. عمده ترين سازوكارهاي پيشنهادي در اين زمينه عبارتند از: 
1 - لزوم بازنگري، تدقيق عيني و متعارف ساختن قوانين و مقررات مربوط به حقوق خانواده و مهريه و به روز كردن آنها.
2 - ايجاد صندوق حمايت مالي دولت از مهريه بانوان(صندوق يا بيمه مهريه)نسبت به زوج هاي فاقد درآمد يا ناتوان در پرداخت مهريه همسرشان و يا نسبت به عدم امكان دريافت مهريه از سوي زنان به جهت متواري بودن مرد محكوم عليه يا فاقد مال...
3 - فرهنگ سازي عمومي: اقدام به توسعه كمي و كيفي فرهنگ حقوق شهروندي و خانوادگي از طريق آموزش همگاني خانواده ها و زوجين و ترويج علمي، اخلاقي و فرهنگي ازدواج شايسته در آنها توسط رسانه هاي جمعي و گروهي(با استفاده از كارشناسان و متخصصان حقوقي، روانشناسي، جامعه شناسي و...)
6 - تشويق و تحريض خانواده ها به جلب مساعدت مالي و حقوقي از زوجين جوان و حمايت از حقوق مالي زنان در هنگام عقد و فراهم ساختن امنيت رواني براي آنها با تخصيص يا پذيرش نسبي يا كلي حقوق مزبور تا حصول تدريجي زوج به توانمندي مالي(ضمانت فرد يا افراد ثالث در پرداخت مهريه و درج آن در سند نكاحيه.)
7 - انتخاب و تعيين درست ميزان مهريه در بين خانواده ها براساس شاخص هاي واقعي و عيني زوجين(توانايي مالي مرد- وضعيت شغلي و اجتماعي وي و...)
8 - ايجاد بانك اطلاعات اموال و به روز رساني مستمر آن به منظور تضمين آتي نيل به حقوق زنان و پيشگيري از نقل و انتقال غيرقانوني اموال زوج(با قصد فرار از دين).]]>
</TEXT>
</DOC>
<DOC>
<DOCID>HAM2-860122-105</DOCID>
<DOCNO>HAM2-860122-105</DOCNO>
<ORIGINALFILE>/1386/860122/world/_asib.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مروري بر اتهامات جديد شهرام جزايري و نحوه رسيدگي به آن
مردي با لبخند ناتمام]]>
</TITLE>
<TEXT>
<IMAGE>/1386/860122/world/011667.jpg</IMAGE>
<![CDATA[
در واپسين روزهاي سال1385 شهرام جزايري عرب، متهم اصلي يكي از مهمترين و بارزترين پرونده هاي مفاسد اقتصادي، كه چندي پيش به گفته مسئولين ذيربط در قوه قضائيه و نيروي انتظامي از دست مأموران گريخته و با هويت جعلي و به صورت غيرقانوني از ايران خارج شده بود، توسط مأموران وزارت اطلاعات و با همكاري و هماهنگي قوه قضائيه و وزارت امور خارجه جمهوري اسلامي ايران، در يكي از روستاهاي دور افتاده يكي از كشورهاي حوزه خليج فارس دستگير و به ايران منتقل گرديد. بازداشت و انتقال وي به ايران در رسانه هاي ارتباط جمعي به طور گسترده اي انعكاس يافت و به تعبير يكي از همين رسانه ها، لبخند معنادار اين مفسد اقتصادي و به تعبير جرم شناسانه اين بزهكار يقه سفيد كه با لبخندهايش در جريان دادرسي، حتي عدالت را نيز به سخره گرفته بود، ناتمام و نافرجام باقي ماند.
اما به دور از همه هياهويي كه اتهامات اوليه و اصلي وي و رسيدگي به آنها در كشور و در اذهان عمومي ايجاد نموده است و تحليل ها و نظرات مختلفي كه در مجامع عمومي و دانشگاهي و فرهنگي، پيرامون نحوه رسيدگي و فراز و نشيب تعامل دستگاه قضائي كشور با پرونده هاي مفاسد اقتصادي و علي الخصوص پرونده نامبرده به عنوان يك پرونده شاخص وجود داشته و دارد، اين سؤال در اذهان عمومي و بالاخص دانشجويان علاقه مند رشته حقوق مطرح مي شود كه اتهامات جديد منتسب به وي پس از گريختن از چنگ عدالت چه اتهاماتي است و متعاقب ارتكاب اين جرائم چه مجازاتي در انتظار وي كه در ميانه جريان رسيدگي گريخته است، مي باشد؟
هر چند در بادي امر به نظر مي رسد موضوع بسيار ساده باشد. به اين نحو كه متهمي از دست مأموران گريخته و از كشور خارج شده است و پس از محاكمه، مجازات متناسبي بر وي اعمال مي شود تا موجب عبرت سايرين گرديده و ايشان را متنبه سازد، اما با قدري تأمل و كنكاش و نكته  سنجي معلوم مي شود كه نمي توان به همين سادگي از كنار موضوع گذشت و موانع و مشكلات قابل توجهي فراراه دستگاه قضائي كشور و دادگاه رسيدگي كننده در برخورد با اتهامات جديد نامبرده و علي الخصوص راجع به اتهام فرار وجود خواهد داشت كه اين مقاله پيرامون موانع موجود در راستاي رسيدگي به اتهام فرار نامبرده به بحث و تحليل مي پردازد.
مهدي قرباني قلجلو
در پاسخ به سؤال اخيرالذكر، سخنگوي قوه قضائيه در آخرين روز سال 1385 و در آخرين مصاحبه مطبوعاتي خود كه خبر آن رسماً  از رسانه ملي نيز پخش گرديد، از تفهيم اتهامات جديد شهرام جزايري با عناوين فرار و خروج غيرقانوني از مرزهاي كشور با هويت مجعول خبر داد(1).
در همين راستا، نگاهي ولو گذرا به عناوين فصل هاي كتاب تعزيرات و مجازات هاي بازدارنده قانون مجازات اسلامي نمايانگر اين است كه فصل هفتم كتاب مزبور از قانون ياد شده با عنوان فرار محبوسين و اخفاي مقصرين ناميده شده و مواد 547 تا 554 قانون مذكور را به خود اختصاص داده است. نيز با اندكي دقت روشن مي شود كه تنها اولين ماده اين فصل- ماده 547- ناظر به بزه فرار شخص زنداني است(2)و ساير هفت ماده اين فصل ناظر به عناوين مجرمان مرتبط با عنوان فصل مذكور و ساير اشخاصي است كه با برخي از مصاديق معاونت به نحوي در فرار دخيل مي باشند كه اين مصاديق معاونت، عناوين جزائي مستقل و به خصوص اعم از مسامحه و اهمال مأمور مؤظف به حفظ يا ملازمت يا مراقبت(موضوع ماده 548 قانون مجازات اسلامي)، مساعدت در فرار يا تسهيل راه فرار يا هرگونه تباني و مواضعه براي فرار از سوي مأمور مذكور يا فراهم كردن موجبات فرار شخصي از سوي افراد غيرمأمور، اهمال و مسامحه- اعم از اينكه به قصد مساعدت منجر به فرار بوده يا نبوده باشد- مأموران و مستخدمان دولتي در انجام مأموريت دستگيري قانوني افراد، نوع خاصي از مساعدت در فرار از طريق در اختيار گذاشتن اسلحه به وي از سوي فرد مأمور يا غيرمأمور يا عناوين مجرمانه ديگري مثل اختفاي چنين شخصي و مساعدت در خلاصي مجرم از محاكمه و محكوميت از طريق تهيه منزل يا اختفاي ادله جرم يا ابراز ادله جعلي براي تبرئه مجرم و... را به خود اختصاص داده است.
با ملاحظه ماده 547 قانون مذكور به عنوان اولين ماده فصل هفتم كتاب تعزيرات نكات قابل توجه زير به چشم مي خورد:
اولاً:  عمل فرار جرم انگاري شده در فصل و ماده مزبور صرفاً  ناظر به فرار زنداني است. يعني شخصي كه به دستور يا حكم مقام صالح قضائي در زندان يا بازداشتگاه به سر مي برد كه مي تواند متهم يا محكوم عليه باشد.
ثانياً فرار زنداني از زندان يا بازداشتگاه(3)موضوع جرم انگاري واقع شده و وصف مجرمانه يافته است.(4)
ثالثاً قانونگذار در تبصره ماده 547 قانون مذكور، زنداني كه مطابق آيين نامه زندانها به مرخصي رفته و در موعد مقرر و بدون عذر موجه خود را معرفي ننموده نيز در حكم فراري محسوب نموده است.
لذا چنانچه موضوع فرار شهرام جزايري را همانطور تصور كنيم كه مراجع ذيربط در قوه  قضائيه و نيروي انتظامي متعاقب فرار وي به صورت رسمي اعلام نموده اند، يعني فرار متهم هنگامي كه به همراه مأموران انتظامي خارج از زندان اوين حضور داشته است، فرار نامبرده از زندان يا بازداشتگاه صورت نگرفته و با عنايت به صراحت نص قانون مذكور در خصوص فرار از زندان يا بازداشتگاه، نمي تواند مصداق ماده مذكور باشد و در مورد مذكور مورد استناد قرار گيرد.مويد اين نظر آن است كه عده اي از نگارندگان و اساتيد حقوق جزا نيز در شرح و توضيح مربوط به ماده يادشده عنوان نموده اند كه فروضي مانند فرار افراد توقيف شده از سوي نيروهاي انتظامي يا نظامي يا فرار متهم يا محكوم عليه از محيط ها و اماكن خارج از زندان مثل دادگاه، دادسرا، اتومبيل و... از شمول اين ماده خارج است.(5)همچنين در سالهاي اخير اداره كل حقوقي قوه  قضائيه در خصوص مورد مشابه، اظهار نظري نموده است كه مويد ديگري بر عقيده فوق الذكر مي باشد. نظريه يادشده به شرح زير است:
در صورتي كه متهم از بازداشتگاه يا ندامتگاه تحويل مامورين نيروي انتظامي شود تا جهت محاكمه به دادگاه بدرقه و اعزام شود و در بين راه از دست مامورين مراقب متواري گردد با توجه به ماده 547 قانون مجازات اسلامي و تبصره ذيل آن از مصاديق ماده ياد شده خارج است.(6)
اما شايد به نظر برخي چنين برسد كه مصاديق مذكور در ماده ياد شده قانون مجازات اسلامي، يعني فرار از زندان يا بازداشتگاه حصري نبوده و بيان قانونگذار در اين ماده و ذكر اين دو مصداق خاص از باب تمثيل بوده است. فلذا مي تواند فرار زنداني از ساير اماكن و محلها را نيز شامل شود.(7)اما نگارنده معتقد است هر چند قانونگذار در تمثيلي يا حصري بودن مصاديقي كه در مواد مختلف قانوني مطرح نموده است از ملاك و معيار خاصي تبعيت ننموده و رويه واحدي را اتخاذ ننموده است لكن با عنايت به سياق كلام قانونگذار در متن ماده و تبصره آن، عدم استفاده از هرگونه ادات تمثيلي و پيشينه جرم انگاري فرار زنداني در قوانين سابق علي الخصوص ماده 117 قانون مجازات عمومي مصوب 1304(8)و اشاره به واژه محبس در عبارت فرار محبوس از محبس در ماده اخيرالذكر كه با اندك تغييراتي در عبارات آن، ابتدا در ماده 37 قانون تعزيرات درج و سپس به عنوان متن ماده 547 قانون مجازات اسلامي برگزيده شده است و نهايتا با افزايش حداقل مجازات بزه فرار از يك ماه در ماده 117 قانون سابق به سه ماه در قانون مجازات اسلامي و افزودن كيفر شلاق تا 74 ضربه - به تصور موضوعيت داشتن مجازات شلاق در جرايم تعزيري - و جبران خسارت وارده در فرض ارتكاب فرار توأم با تخريب درب زندان، كيفر آن تشديد گرديده است. لذا با عنايت به فقدان حداقل دليل يا قرينه اي كه بتواند مؤيد تمثيلي بودن اين دو مصداق - زندان و بازداشتگاه - باشد، اعتقاد به نظر اخير كاملا دشوار به نظر مي رسد و فرار از زندان و بازداشتگاه به نظر مقنن موضوعيت داشته و به طور حصري جرم انگاري شده است.
نتيجه گيري
با عنايت به تحليل فوق الذكر بايد اذعان نمود كه در خصوص فرار از ساير اماكن و ابنيه و محيط ها و... در قوانين فعلي با سكوت مقنن و خلأ قانوني مواجه هستيم و تسري ماده مذكور به اين قبيل فرارها وجاهت قانوني ندارد و طبق اصول 36 و 166 قانون اساسي(9)، اصل قانوني بودن جرم مجازات و ماده 2 قانون مجازات اسلامي(10)مصوب 1370 و ماده 214 قانون آيين دادرسي دادگاههاي عمومي و انقلاب در امور كيفري(11)مصوب 1378، فرار شهرام جزايري به طريق موصوف نمي تواند واجد وصف مجرمانه باشد(12)همچنين لازم به توضيح است كه بحث از انواع تفسير اعم از تفسير به نفع متهم يا تفسير مضيق و... در مورد آنچه اتفاق افتاده ماده مذكور فاقد جايگاه است، چرا كه بحث از تفسير، هنگامي صحيح و واجد توجيه است كه يكي از موارد ابهام، اجمال، تعارض و... در مواد قانوني موجود باشد.
حال با عنايت به نكته مورد اشاره توسط نگارنده در ابتداي اين مقاله در خصوص وجود صرفا يك ماده قانوني راجع به جرم انگاري فرار زنداني در قانون مجازات اسلامي و فصل ياد شده كتاب تعزيرات آن، اين سؤال مهم مطرح مي شود كه با اين وصف، اتهام فرار بر چه پايه و اساسي به شهرام جزايري تفهيم گرديده است و كدام ماده از كدامين قانون، مستند قانوني اتهام وي قرار گرفته است؟
حتي چنانچه فرض كنيم كه فرار به طريق ديگري انجام شده است كه به صورت غيررسمي نيز از برخي مراجع ذيربط نقل گرديده و نامبرده در مرخصي به سر مي برده و خود را در موعد مقرر معرفي ننموده است، باز هم توجه به مسائلي مانند لزوم قانوني بودن مرخصي اعطا شده به متهم، عدم معرفي در موعد مقرر و فقدان عذر موجه در اين عدم معرفي و احراز آنها در تحليل موضوع لازم و ضروري است كه تحليل و تبيين آن مي تواند موضوع يادداشت يا مقاله جداگانه اي باشد.
هر چند شايد افكار عمومي نيز اين عقيده نگارنده - به شرح مذكور در اين مقاله - كه از فرار متهماني همچون شهرام جزايري را نمي تواند با قوانين و مقررات فعلي تعقيب و كيفر نموده را پذيرا نباشد و انتظار عمومي خلاف اين عقيده را مطالبه نمايد و اين مقوله نيز در كنار مسائل ظريف و دقيق حقوقي از موانع و دشواري هاي رسيدگي به اتهام نامبرده محسوب شود، به هر حال عليرغم اين نظر و تحليل، ظاهراً اتهام فرار از سوي مرجع قضايي ذيربط نيز به شهرام جزايري تفهيم شده است، لذا تنها انتظار براي رسيدگي به اتهامات جديد وي علي الخصوص اتهام اخيرالذكر در دستگاه قضايي است كه مي تواند نشانگر تفسير قضايي، نوع برداشت و طرز تلقي دادسراها و محاكم از ماده مذكور و برخورد با چنين فرارهايي از سوي زندانيان باشد.]]>
</TEXT>
</DOC>
<DOC>
<DOCID>HAM2-860122-106</DOCID>
<DOCNO>HAM2-860122-106</DOCNO>
<ORIGINALFILE>/1386/860122/world/_asib.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
فرار بد فرجام]]>
</TITLE>
<TEXT>
<![CDATA[گريز زنداني از سيطره و چنگال عدالت، اعم از اينكه مربوط به متهمي كه پرونده وي در حال رسيدگي در دادسرا يا دادگاه باشد يا محكوم عليه اي كه حكم قطعي عليه وي صادر شده و در حال تحمل كيفر حبس در زندان است، از ديرباز مورد توجه قرار گرفته و از جمله دغدغه ها و نگراني هاي قانونگذاران نظام هاي كيفري كشورها را تشكيل داده و موردجرم انگاري واقع شده است. اما اين جرم انگاري در نظام كيفري ايران، داراي محدوده خاصي بوده است و كليه انواع و اقسام فرارهاي زنداني را شامل نمي شود. به بيان دقيق تر صرفاً  و صراحتاً  فرار زنداني از زندان يا بازداشتگاه موضوع جرم انگاري در نظام كيفري ايران - چه قبل و چه بعد از انقلاب اسلامي ايران- واقع شده است و فرار از ساير اماكن و محل ها يا فرار از دادگاه يا دادسرا يا اتومبيل يا حين انتقال زنداني از زندان به ساير محل ها و از دست مأموران انتظامي و مراقب، در محدوده توجه مقنن  واقع نشده و مورد جرم انگاري قرار نگرفته است. لذا نظام كيفري ايران در حال حاضر از اين جهت با خلاء قانوني مواجه است و برخورد قاطع قضايي با چنين فرارهايي با مانع جدي روبه رو است. به همين لحاظ بعيد به نظر نمي رسد كه مجرمان حرفه اي با نگاه هوشمندانه خود از اين خلاء قانوني سوء استفاده نموده و از آن به صورت مقتضي بهره مند گردند.
فرار شهرام جزايري، متهم جنجالي ترين پرونده موسوم به مفاسد اقتصادي، به وصفي كه مسئولان قضايي ذيربط از آن خبر داده اند از جمله همين فرارهاست و اصل قانوني بودن جرم و مجازات مانع تسري مقررات ماده 547 قانون مجازات اسلامي به فرارهايي از اين قبيل مي گردد. شهرام جزايري عرب30، ساله،كه 5 سال پيش به اتهام اختلال در نظام اقتصادي دستگير و در ابتدا به 30 سال حبس محكوم شد، روز سه شنبه سوم اسفند ماه سال گذشته زماني كه براي شناسايي اموالش عازم محل استقرار كارشناسان منتخب دادگاه بود، با اغفال مأموران محافظش فرار كرد. او كه متهم به تحصيل مال نامشروع و استفاده از سند مجعول و پرداخت رشوه بود هنگامي كه همراه مأمورين مراقب به صورت تحت الحفظ جهت شناسايي اموال، در حال اعزام به محل استقرار كارشناسان منتخب دادگاه بود در نتيجه اغفال مامورين، فرار كرد و تا 27 اسفندماه در يكي از كشورهاي هم مرز آبي ايران در حاشيه خليج فارس مخفي بود تا اين كه ماموران وزارت اطلاعات، او را به فاصله چند روز مانده به عيد نوروز دستگير كرده و به ايران آوردند.]]>
</TEXT>
</DOC>
<DOC>
<DOCID>HAM2-860122-107</DOCID>
<DOCNO>HAM2-860122-107</DOCNO>
<ORIGINALFILE>/1386/860122/world/_cinew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نقد فيلم در ايران از ابتدا تا به امروز
و كشتي همچنان دريا را مي شكافد]]>
</TITLE>
<TEXT>
<IMAGE>/1386/860122/world/011649.jpg</IMAGE>
<![CDATA[
عكس: گلناز بهشتي
براي پي بردن به افول نقد فيلم در دهه پنجاه، كافي است به اين نكته توجه كنيم كه بسياري از فيلم هاي شاخص سينماي ايران در اين دوره، با واكنش منفي منتقدان مواجه شدند.
نزديك به 80 سال از انتشار اولين نقد فيلم در ايران مي گذرد. در اين سال ها، در حوزه نقد فيلم و كلاً ادبيات سينمايي شاهد فراز و نشيب هاي فراواني بوده ايم. اولين نوشته هايي كه با عنوان نقد فيلم در نشريات به چاپ مي رسيدند چيزي فراتر از خلاصه داستان و معرفي هنرپيشه و كارگردان و احياناً اشاره اي به منبع اقتباس نبود. در سال هاي بعد و با ورود منتقداني برجسته شرايط به كلي تغيير كرد، به طوري كه در دهه چهل شاهد يكي از پربارترين دوره هاي نقد فيلم در ايران بوديم.
در دهه پنجاه با كناره گيري نسل طلايي منتقدان، كلا ادبيات سينمايي افت فاحشي را تجربه كرد. با پيروزي انقلاب، سينما و به تبع آن حيطه نقد وارد مرحله اي تازه شد. با شكل گيري و رشد سينماي پس از انقلاب، نقد فيلم هم با حضور چهره  هايي مستعد دوباره به روزهاي خوشش بازگشت.
هر چند در اين سال ها با گسترش نشريات و توجه رسانه ها به سينما، به نظر مي رسد كه گاهي اوقات كيفيت، فداي كميت مي شود.
سعيد مروتي
اولين نوشته هايي كه تحت عنوان انتقاد فيلم در مطبوعات ايران به چاپ رسيدند به همان سال هاي آغاز فيلمسازي در اين جا باز مي گردد.
روزنامه اطلاعات در تاريخ 13 دي ماه 1309 در صفحه اول خود مطلبي را درباره آبي و رابي كه اولين فيلم تاريخ سينماي ايران است به چاپ رسانيد. در اين مطلب نويسنده اشاره كرده بود كه اين اولين دفعه است كه فيلمي در ايران از طرف خود ايراني ها و آرتيست هاي ايراني برداشته شده است...
چند سال بعد با ساخته شدن حاجي  آقا آكتور سينما و دختر لر دو نشريه مهم آن سال ها، يعني روزنامه هاي ايران و اطلاعات مطالب نسبتاً مفصلي درباره آنها چاپ مي كنند. اين نوشته ها البته چنان كلي گويانه و پر از اشارات مضموني اند كه نمي توان آنها را نقد فيلم دانست. كمي بعد حسينقلي مستعان، اولين مطالب جدي در باره سينما را مي نويسد. مستعان كه خود مترجمي زبردست بود، با مطالعه  نقدهاي خارجي، سعي مي كند در نگارش مطلب در باره فيلم ها، تا اندازه اي استانداردهاي نقدنويسي را رعايت كند. هر چند نوشته هاي منتقدان اين دوره، بيش از آن كه نقد فيلم باشند، مشتمل به نكاتي در باره داستان فيلم، هنرپيشگان و گاهي اوقات شرح اتفاقاتي كه براي نويسنده در سالن سينما رخ داده، بودند.
ظهور طغرل افشار
در اواخر دهه بيست، دو منتقد مهم و تاثيرگذار به ميدان آمدند و تا اندازه اي فضاي حاكم بر نقدنويسي را تغيير دادند: طغرل افشار و فرخ غفاري كه با نام م.مبارك به نوشتن نقد فيلم مي پرداخت. در اين ميان نقش و تاثير طغرل افشار بيشتر بود؛ در واقع او را مي توان اولين منتقد ايراني دانست كه توانست با نوشته هايش مخاطب پيگير بيابد. افشار از معدود منتقدان آن دوره بود كه درك و تصور درستي از مقوله سينما داشت. او نشان داد كه نقدنويسي چيزي فراتر از نوشتن در باره داستان فيلم ها و دادن اطلاعات در باره هنرپيشه هاست.
در شرايطي كه بيشتر كساني كه در مطبوعات نقد فيلم مي نوشتند به محصولات فيلمفارسي روي خوش نشان مي دادند، طغرل افشار نقدهايي تند و تيز در باره فيلم هاي پيش و پا افتاده ايراني نوشت. انتشار مجله پيك سينما و كتاب در رنگين كمان سينما از جمله اقدامات اين منتقد پيشرو بود. طغرل افشار در حالي كه تنها بيست و پنج سال سن داشت در دريا غرق شد.
فرخ غفاري ديگر منتقد مهم اين دوران، وقتي پس از سال ها حضور در اروپا به ايران آمد كوشيد تا با به راه انداختن كانون فيلم، فرهنگ سينمايي را در اينجا غني كند. غفاري به نگارش نقد فيلم هم پرداخت و با وجود سال ها حضور در اروپا و همكاري با بزرگاني چون هاندي لانگو و نقد نوشتن در نشرياتي چون پوزيتف، در برخورد با سينماي ايران بيش از آنكه نخبه گرا باشد واقع گرا بود.
كاووسي پرچمدار مبارزه با فيلمفارسي
در دهه سي با انتشار چندين نشريه سينمايي و ظهور چهره هاي تازه در عرصه نقدنويسي، فضاي نقد فيلم هم تحولاتي را تجربه كرد.
هر چند در اين دوره نيز نقدنويسي تفاوت چنداني با دهه بيست ندارد و بسياري از سينمايي نويسان كارشان نوشتن درباره زندگي هنرپيشه ها و شرح و تفصيل داستان فيلم هاست.
دكتر هوشنگ كاووسي كه در فرانسه سينما خوانده،  منتقد مهم و تاثيرگذار اين سالهاست كه كارش را از همان ابتداي دهه سي با انتقاد صريح و اغلب تند از فيلمفارسي آغاز مي كند. كاووسي با ستايش از فيلم هاي شاخص سينماي كلاسيك و معرفي كارگردانان بزرگ سينما و زير سؤال بردن فيلم هاي ايران، از روحيه و رويه اي متفاوت در نقدنويسي خبر داد.
هر چند كه نوشته هاي كاووسي هم معمولا از همان سنت مرسوم نقدنويسي تبعيت مي كردند و بخش قابل توجهي از آنها به بيوگرافي كارگردان و خلاصه داستان اختصاص مي يافت.
علاوه بر اين، كاووسي در نوشته هايش مدام به آشنايي اش با برخي فيلمسازان بزرگ مثل رنه كلر و ويليام وايلر گريز مي زد!
با اين همه دكتر هوشنگ كاووسي به درستي مشكل سينماي ايران را ابتذال ارزيابي كرده بود و نقدهايش در آن دوران يك اتفاق مهم قلمداد مي شد. كوتاه نيامدن كاووسي در برابر محصولات نازل سينماي فارسي، در ميان سينمايي نويسان دهه سي و چهل و بعدها استمرار يافتن اين روحيه از ذهنيتي سامان يافته و فاقد تزلزل حكايت مي كرد؛ هر چند كاووسي هم گاهي در مصاديق راه به خطا مي رفت؛ مثل مخالفتش با فيلم هاي ساموئل خاچيكيان كه دهه سي و اوايل دهه چهل بهترين كارگردان سينماي ايران بود ولي كاووسي با او تندتر از فيلمفارسي سازان برخورد مي كرد.
پسرعموها؛ نوجوانان عشق سينما
در سال هايي كه كاووسي به عنوان منتقد تحصيل كرده و فرنگ رفته در نشريات نقد فيلم مي نوشت، نسل تازه اي وارد عرصه شده بودند كه بعدها، منتقدان مهمي شدند.
پرويز دوايي، پرويز نوري، بهرام ري پور و جمشيد ارجمند اغلب از دوره نوجواني و به واسطه عشق بي واسطه و شديدشان به سينما، به نوشتن در باره فيلم ها و فيلمسازان پرداختند. هر چند در دهه سي، نوشته هايشان تفاوت چنداني با ديگر منتقدان آن سال ها نداشت.
نويسندگاني كه بعدها كيومرث وجداني هم به جمعشان اضافه شد، به سبك منتقد- فيلمسازان موج نويي پسرعموها خوانده شدند.
نكته بارز در نوشته هاي پسرعموها اين بود كه با وجود خامي و ناپختگي، مشحون از عشق به سينما بودند و همين باعث تفاوت نقدهايشان با منتقدان با تجربه دهه سي مي شد.
ترجمه نقدهاي خارجي از نويسندگان معتبر، به تدريج باعث رشد و اعتلاي دوايي و دوستانش شد.
اين سال هايي است كه منتقد ايراني با خواندن نقدهاي شاخص منتقدان خارجي مثل آندره بازن و رابين وود با مفاهيم تازه اي آشنا مي شود و تلقي اش از سينما عمق بيشتري مي يابد.
دوايي، تاثيرگذارترين منتقد ايراني
در ميان پسرعموها، اين پرويز نوري بود كه هميشه به عنوان ليدر گروه در مقام سردبير ظاهر مي شد و بهترين نشريات سينمايي دهه چهل با سردبيري او منتشر شده است.
منتها چنانكه بعدها بارها به آن اشاره شد، به لحاظ فكري رهبري با پرويز دوايي بود كه در نقدنويسي موفق تر از دوستانش عمل كرد. دوايي از همان اوايل دهه چهل، به عنوان منتقدي متنفذ و خوش قريحه به جايگاهي تثبيت شده دست يافت. او شايد تنها منتقد سينماي ايران باشد كه نوشته هايش در طول سالهاي متمادي، خواننده پيگير و ثابت داشت.
نوشته هايي كه حتي در تغيير مسير سينماي ايران هم سهم داشت. چنانكه نمي توان تاثير نوشته هاي دوايي را در اعتلاي موج نوي سينماي ايران انكار كرد و اين كه فيلمسازاني چون مسعود كيميايي و امير نادري تحت تاثير دوايي قرار داشتند. نثر شيواي دوايي و ذوق و قريحه منحصر بفردش خيلي زودخوانندگان بسياري براي نقدهايش دست و پا كرد. چنانكه از اواخر دهه چهل، نظر دوايي درباره يك فيلم براي بسياري از علاقمندان جدي سينما، حجت بود.
دهه چهل، سال هاي پر بار نقدنويسي
دهه چهل را بايد دوران پربار نقدنويسي دانست؛ دوراني كه تعدادي از بهترين منتقدان و سينمايي نويسان به فعاليت مشغول بودند.
از دوايي گرفته تا دكتر كيومرث وجداني كه جزو اولين كساني بود كه مفاهيم روان شناسانه را در اين جا وارد حوزه نقد فيلم كرد. سال هايي كه بهرام ري پور، جمشيد ارجمند، پرويزي نوري، منوچهر جوانفر بهترين نقدهايشان را نوشتند.
منتقد ايراني در اين دوران، تا حد زيادي تحت تاثير نقدهاي ترجمه است. دوراني كه با آمدن كايه دوسينما و موج نو و نظريه مولف برخي از فيلمسازان ارج و قرب خاصي ميان منتقد ايراني مي يابند.
فيلمسازي چون هيچكاك كه در دهه چهل شيفتگان بسياريافت(دوايي در همين سال ها نقد طولاني سيري در سرگيجه را نوشت)يا تب آنتونيوني ناگهان همه گير شد.
اگر نقد نويسي دهه سي تفاوت چنداني با دهه بيست نداشت، در دهه چهل سطح نقدها رشد قابل توجهي كرد. ظهور نسل طلايي از منتقدان كه ذوق و سوادي والاتر و بالاتر از اسلافشان داشتند، به نوشته هايي انجاميد كه بسياري از آنها پس از گذشت سالها همچنان خواندني و پرنكته به نظر مي رسند. در دهه چهل شاهد ظهور طيف هاي متفاوتي از منتقدان بوديم، از سويي دوايي با خيل عظيم علاقه مندان و دنباله روهايش مطرح بود؛ از سوي ديگر منتقدي كم كار اما بسيار سخت گير چون شميم بهار به ميدان آمده بود كه نسلي از منتقدان در دهه هاي بعدي تحت تأثير شيوه برخورد او با فيلم ها و حتي نثرش بودند. ضمن اين كه كيومرث وجداني نمونه هايي همچنان دست نيافتني از تحليل فيلم را نوشت و البته هوشنگ كاووسي نيز همچنان به نوشتن در باره فيلم ها ادامه مي داد. سالهايي كه وقتي دوايي مي نوشت قيصر مرثيه اي بر ارزش هاي از دست رفته است خيل عظيمي از مخاطبان آن را مي پذيرفتند و متقابلاً  وقتي سياوش در تخت جمشيد از سويش تأييد نمي شد، فيلم جايگاهي حتي براي نسل هاي آتي نمي يافت.
دهه پنجاه؛ دوران افول
در دهه پنجاه نقد نويسي سيري كاملاً  نزولي را طي كرد. كيومرث وجداني از ايران رفت. شميم بهار ترجيح داد به جاي نوشتن نقد، در دانشگاه تحليل فيلم درس بدهد و منتقد تربيت كند.
پرويز نوري، بهرام ري پور و از منتقدان نسل بعد جمال اميد جذب سينماي فارسي شدند و متأسفانه فيلم هاي بدي ساختند و فيلمنامه هاي بي ارزشي نوشتند. نشريات سينمايي هم در اين دوران، فراز و نشيب هاي زيادي را پشت سر گذاشتند و كار به جايي رسيد كه ديرپاترين نشريه سينماي ايران، به جاي نقد فيلم بيشتر صفحاتش را به چاپ پاورقي هاي عشقي و مطالب سخيف و جنجالي اختصاص داد.
وقتي دوايي هم در سال 53 از ايران رفت، ضربه كاري به نقد نويسي وارد آمد.
براي پي بردن به افول نقد فيلم در دهه پنجاه، كافي است به اين نكته توجه كنيم كه بسياري از فيلم هاي شاخص سينماي ايران در اين دوره، با واكنش منفي منتقدان مواجه شدند. در غياب منتقدان طراز اول، فيلم هايي چون گوزن ها و كندو كوبيده شده و در حد محصولات فيلمفارسي ارزيابي شدند.
هر چند در همين سالها، روزنامه نگاران جواني به ميدان آمدند كه در دهه شصت، منتقدان سرشناسي شدند. منتقداني كه البته اغلبشان شاگردان كلاس تحليل فيلم شميم بهار بودند و حتي در نثرشان هم از او تبعيت مي كردند.
اعتلاي ادبيات سينمايي
پس از پيروزي انقلاب، چند سالي نه سينما تكليف معين و مشخصي داشت و نه در اوج تحولات گسترده سياسي، نوشتن و خواندن نقد فيلم محلي از اعراب داشت. هر چند مي توان تأثير حال و هواي آن دوران را در نقدهاي سياست زده اي كه نوشته مي شد، ديد.
نقدهايي كه در آنها، فيلم ها نه به عنوان اثري هنري، كه به مثابه مانيفستي در له يا عليه سياستي خاص، مورد سنجش و داوري قرار مي گرفتند.
با فروكش كردن التهابات سياسي و تثبيت نسبي جايگاه سينما، نقد فيلم هم به تدريج به شرايطي طبيعي بازگشت.
به اين ترتيب معدود روزنامه هاي دهه شصت، به انتشار نقد فيلم از سوي منتقدان ثابت و شناخته شده شان پرداختند و با انتشار ماهنامه فيلم گامي جدي در اعتلاي ادبيات سينمايي برداشته شد.
نشريه اي كه با حضور سينمايي نويسان جوان دهه پنجاه شكل گرفت و خيلي زود به مكتبي براي تربيت منتقد تبديل شد.
از نسل صاحب سابقه روزنامه نگاري و نقدنويسي در دهه پنجاه، چهره هايي چون جهانبخش نورايي، هوشنگ گلمكاني، بهزاد رحيميان، خسرو دهقان و اميد روحاني بلوغ حرفه اي شان را نمايان كردند و از نسل تازه هم چهره هايي چون جواد طوسي، احمد طالبي نژاد، شهرام جعفري نژاد و... هر يك به دلايلي به عنوان منتقد فيلم به شهرت و اعتبار دست يافتند.
در اين سالها پرويز نوري، هوشگ حسامي و هوشنگ كاووسي كه بازماندگان نسل قديمي منتقدان بودند، همچنان به فعاليت در اين حوزه ادامه مي دادند. در اين دوره، چه در حوزه سينماي جهان و چه در محدوده سينماي ايران، نقدهاي خوبي از سوي منتقدان ايران نوشته شد. دوره اي كه نقد صناعتي بيش از هر زمان ديگر باب شد و البته يافتن نقدي كه در صراحت موج بزند دشوار.
بخش عمده تحولات ادبيات سينمايي و نقد فيلم دهه شصت، توسط تنها نشريه سينمايي آن دوران رقم خورد. چه با تربيت نسلي تازه از منتقدان فيلم و چه در ترويج رويكردي تازه به نقد فيلم.
افزايش كميت
از اواخر دهه شصت با افزايش نشريات و روزنامه  ها، تعداد سينمايي نويس ها هم رشد قابل توجهي كرد. اگر در زمان برگزاري پنجمين جشنواره فيلم فجر اختصاص يك رديف صندلي براي كل منتقدان و سينمايي نويسان كفايت مي نمود؛ يك دهه بعد كل سالن سينما فلسطين به زحمت جوابگوي آنها بود. در دهه هفتاد افزايش رسانه ها، فضاي فراخ تري براي ورود به عرصه نقدنويسي فراهم كرد. اگر در دهه شصت تنها يك نشريه تخصصي سينمايي، هفته نامه سروش و دو روزنامه معروف عصر وجود داشتند، در دهه هفتاد انبوه نشريات سينمايي و روزنامه ها و هفته نامه هايي كه همگي صفحات سينمايي داشتند، نويسندگان تازه اي را طلب مي كردند. اين شرايط از سويي باعث ورود كساني شد كه اين روزها از نام هاي معتبر نقد فيلم به شمار مي آيند و البته در مواردي موجب شد تا هر كسي با هر ميزان سواد و توانايي، به خود اجازه نوشتن در باره سينما را بدهد. به همين خاطر است كه در دهه هفتاد، با افزايش حجم رسانه ها و البته توجه شان به سينما، شاهد انتشار گسترده نوشته هاي سهل انگارانه و از سر بي دانشي در باره سينما هستيم.
سالهايي كه منتقد يك نشريه تخصصي سينما، ابايي ندارد كه بنويسد اغلب فيلم هاي هيچكاك را نديده علاقه اي هم به ديدن آنها ندارد!  يا در نشريه  سينمايي ديگري گزارش  تماشاي فوتبال در كنار يك بازيگر، به چاپ مقالات جدي سينمايي در اولويت قرار گيرد.
در اين سالها شاهد كمرنگ شدن حضور منتقدان باسابقه شديم، به طوري كه منتقداني چون خسرو دهقان و مسعود فراستي به شدت كم كار شدند و منتقدي چون داود مسلمي سالهاست كه با اين كار خداحافظي كرده است.
بهزاد رحيميان هم ترجيح داد به جاي نوشتن نقد فيلم، به تأليف كتاب هاي مرجع سينمايي بپردازد.
نكته جالب توجه در مورد نقد فيلم اين است كه معمولاً با بالا رفتن سن، اشتياق منتقد براي نوشتن نقد كم مي شود. چنان كه اغلب منتقدان مطرح سينماي ايران تا قبل از پنجاه سالگي خودشان را عملاً بازنشسته مي كنند.
در چنين شرايطي اين كه هنوز پرويز نوري نقد فيلم مي نويسد شوق برانگيز است. منتقد سپيد مويي كه در دهه شصت با دو صفحه اي كه در يك هفته نامه ورزشي- اجتماعي درمي آورد، عشق سينما را در دل نوجوانان بسياري شعله ور كرد.
احمد اميني از منتقدان شاخص پس از انقلاب نيز به فيلمسازي روي آورد و كمتر دست به قلم شد.
فريدون جيراني هم كه سالهاست به كارگرداني روي  آورده هنوز عشق فعاليت مطبوعاتي دارد و گاهي اوقات نوشته هاي جذابي چه درباره فيلم هاي امروز و چه درباره تاريخ سينماي ايران مي نويسد.
در كل اما مي توان گفت كه منتقدان قديمي، ترجيح داده اند ميدان را به جوان ها واگذار كنند.
ورود وبلاگ نويسان
از ابتداي دهه هشتاد، با گسترش پديده اي به نام اينترنت،  وبلاگ نويس ها به ميدان آمدند، چنان كه بسياري از منتقداني كه در اين سالها نقد فيلم نوشته اند، فعاليتشان را براي نوشتن وبلاگ هاي سينمايي آغاز كرده اند و بعضي از آنها در كنار فعاليت  مطبوعاتي همچنان به حضورشان در فضاي مجازي ادامه داده اند.
با حضور وبلاگ نويسان ادبيات حاكم بر وبلاگ ها، تا اندازه اي به نوشته هاي سينمايي نيز حكمفرما شد. شكسته نويسي به عنوان ويژگي بارز برخي از نقدهاي دهه هشتاد از وبلاگ ها به حوزه نقدهاي مطبوعاتي وارد شد. از ميان جوانان وبلاگ نويس، هم شاهد حضور منتقداني خوش ذوق و خوش آتيه بوديم و هم شاهد كساني كه اين روزها از آنها به عنوان منتقدان اينترنتي ياد مي شود. اينها به راحتي و با استفاده از مطالبي كه در سايت ها موجود است درباره هر فيلم و فيلمسازي مطلب مي نويسند.
از سوي ديگر، شكسته نويسي و نثر صميمانه، تنها در نوشته هاي چند منتقد انگشت شمار، حاصل مطلوبي را به دنبال داشته و در بسياري از موارد به لحني لمپني در نقدها انجاميده است.
با اين همه تعداد منتقدان شاخص و همچنان فعال، آن قدر هست كه بتوان چشم انداز نقد فيلم را تيره و تار نديد.]]>
</TEXT>
</DOC>
<DOC>
<DOCID>HAM2-860122-108</DOCID>
<DOCNO>HAM2-860122-108</DOCNO>
<ORIGINALFILE>/1386/860122/world/_cinew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
بهار سينماي ايران]]>
</TITLE>
<TEXT>
<![CDATA[مسعود پويا
فروش ميلياردي فيلم اخراجي ها در كنار خبرهايي كه مبني بر ساخت فيلم هاي تازه توسط فيلمسازان برجسته منتشر شده، از روزگار مساعد و اميدواركننده سينماي ايران در سال 86 خبر مي دهد. آن هم در شرايطي كه پس از جشنواره فجر، خيلي ها به استناد فيلم هاي به نمايش درآمده در فجر، چشم انداز اقتصادي سينماي ايران در سال 86 را چندان روشن نمي ديدند.
در مورد اغلب فيلم ها يك اتفاق نظر وجود داشت و آن اينكه، با چنين آثاري نمي توان توجه تماشاگر را جلب كرد. شايد چنين تحليل هايي باعث شد تا براي اكران نوروز الزام ويژه اي براي حضور فيلمي با گيشه اي تضمين شده، صورت گيرد. هم مديران سينمايي كه در ماه هاي آخر سال فشار زيادي را متحمل شدند و هم سينماداران و تهيه كنندگان به واسطه صف آرايي مقابل يكديگر فضاي پرتشنجي را تجربه كرده بودند.
فيلم اخراجي ها كه حضورش بيشترين جنجال ها را در جشنواره رقم زده بود، فراتر از پيش بيني ها فروخت. اين فروش بالا را مي توان در حكم داروي مسكني براي سينماداران دانست و اميدوار بود كه تا اندازه اي اقتصاد سينما رونق بيابد.
از سوي ديگر و در پي انتقادات گسترده به كيفيت فيلم هاي به نمايش درآمده در جشنواره فجر، به نظر مي رسد كه مديران سينما براي فعاليت كارگردانان مطرح و شاخص، برنامه اي خاص را در نظر گرفته اند.
در همين چند ماه اخير رضا ميركريمي فيلمبرداري تازه ترين فيلمش را تمام كرد. كمال تبريزي هميشه پاي يك زن در ميان است را مقابل دوربين برده. بهرام بيضايي و مجيد مجيدي هم به صورت جدي فيلم هاي تازه شان را وارد مرحله پيش توليد كرده اند.
همچنين گفته مي شود كه حاتمي كيا هم پس از ساخت يك سريال براي تلويزيون، اين روزها در تدارك بازگشت به سينماست. بهروز افخمي هم سرانجام امسال فيلمبرداري فرزند صبح را به پايان مي رساند.
واروژ كريم مسيحي سازنده فيلم تحسين شده پرده آخر هم پس از 17 سال، فيلم دومش را در بهار امسال مقابل دوربين خواهد برد. به اين ترتيب سينماي ايران سال86 را با رونق توأمان گيشه و توليد آغاز كرده است. آن هم در حالي كه مديركل اداره نظارت و ارزشيابي وزارت ارشاد نويد اتخاذ سياست هايي اصولي تر را داده است.
در آرايش اكران نوروز هم مي توان به حضور توأمان فيلم هاي طنز آميز و جدي اشاره كرد. اينكه در كنار كمدي هاي عامه پسندي چون اخراجي ها   و مهمان، يك اثر تلخ اجتماعي به نام خون بازي هم به نمايش درآمده است.
مجموعه اينها از قابليت هاي سينماي ايران براي بازگشت به روزهاي اوج خبر مي دهد. سينمايي كه البته همه مان مي دانيم با چه بحران ها و مشكلات ريشه دار و عميقي دست به گريبان است؛ همچنان كه اين را هم مي دانيم كه از دل همين سينما گاهي اوقات فيلم هايي بيرون مي آيد كه از وجوه مختلف، اميدها را زنده مي كند. اين روزها به لحاظ اقتصادي اخراجي ها چنين كاري كرده است؛ چه آن را فيلم خوبي بدانيم و چه نه.]]>
</TEXT>
</DOC>
<DOC>
<DOCID>HAM2-860122-109</DOCID>
<DOCNO>HAM2-860122-109</DOCNO>
<ORIGINALFILE>/1386/860122/world/_idea.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درباره نسبت الهيات و فيلم
سينماي ديني داريم
2001؛ اوديسه فضايي - استنلي كوبريك]]>
</TITLE>
<TEXT>
<IMAGE>/1386/860122/world/011655.jpg</IMAGE>
<![CDATA[
سينماي ديني بعد از انقلاب فراز و نشيب هاي بسياري را پشت سر گذاشت. ديدگاه هاي ظاهر نگر، از سينماگران تقاضا داشت كه بدون توجه به واقعيت حس و باور كارگردانان و نويسندگان، آثاري مبلّغ دين بسازند، و با صوري ترين نشانه ها چون نماز و تسبيح و ريش بر آثار مبتذل خود مهر ديني بزنند. چنين سياستي به شدت به ضرر سينماي ديني تمام شد
ناممكن دانستن نسبت سينما و دين و بازتاب تجربه ديني، معنوي، قدسي و... در سينما، بيش از آنكه يك واقعيت تجربه شده باشد يك پيش داوري روشنفكرانه است؛
پرسش سينماي ديني امروز، ديري است از الگوي كلاسيك نسبت ميان سينما و دين و مباحث كهنه شده گذشته پيروي نمي كند. اما در ميان ما هنوز سئوال هايي مانند: فيلم ديني از نظر تئوريك چگونه فيلمي است؟ آيا وجود مضمون، شخصيت و يا قهرمان ديني، فيلم ديني به وجود مي آورد؟ و آيا اين زبان و ساختار ويژه است كه فيلمي را شايسته عنوان سينماي ديني مي كند؟ تر و تازه به نظر مي رسد. اين مقاله با ارجاع به تجربه ها ي ايراني و جهاني در باب سينما به پرسش هاي فوق پاسخ مي دهد.
سيداحمدميراحسان
پيش از پرداختن به پرسش هاي رايج در فضاي مطبوعاتي ما، لازم است اندكي با منظر تازه تر در پرسش از سينماي ديني امروز آشنا شويم. اين پرسش هاي نو محصول كاربرد الهيات جديد در سينماست. اما بايد پرسيد الهيات جديد و نيز كاربرد جديد آن در سينما به چه معناست. بايد دقت كنيم كه در اين جا فاصله اي وجود دارد كه منبعث از تاثير علوم مدرن بر مباحث بنيادين و الهيات سنتي است؛ مباحثي كه مستقيماً تحت تاثير زبان شناسي نوين، نشانه شناسي و معناشناسي و نيز هرمنوتيك جديد شكل گرفته است و در عين حال با علوم مجرّدي نظير منطق جديد ارتباط بسيار نزديكي دارد.
اين ديدگاه جديد، فهم ديني را به پيشگاه مدرنيته عرضه مي دارد و قرآن را با عقل مدرن محك مي زند. تحولات حاضر در حوزه تلقي مدرن از دين و در مسير تغيير و تحول نگرش هاي نو و نگاه مدرن قابل فهم است. احياي پرسش از مذهب در سينما در جهان مدرن، تنها به اعتبار واردشدن در اين مباحث است؛ چيزي كه گاه از نظر كليساي كاتوليك، قابل تحريم و نفي به نظر رسيده است؛ نظير آخرين وسوسه مسيح اسكورسيزي كه مي كوشد با تأويل اومانيستي و يا ساحت شكني قداست، تصوير تازه اي از عيسي بن مريم(ع)ارائه دهد.
سينماي ديني در گفتمان هاي نو، نه لزوماً در زبان سنگين مواعظ برپرده و نه در سخن انتزاعي خاص بر منابر، بلكه در صورت هاي محسوس و رخدادهاي زندگي قابل تعريف است. نياز به الهيات تصوير، همان نكته اي است كه در رويكردهاي نقد فيلم [ديني] بدان اشاره مي شود. نياز به توسعه و ارتقاي نظام مندتر فرهنگ تصويري در الهيات در اينجا به ويژگي هاي ساختاري و زيبايي شناختي مربوط مي شود. دست يافتن به حس تعالي در سينما در اين جا مي تواند از طريق يك نور خاص در لحظه مناسبي از تجربه زندگي يا آوا و موسيقي و گفتگو و حركت به ما انتقال يابد. نيز روايت گري هوشمندانه، استعاره ها و كنايه هاي فيلميك و تصويري، و روايتي كه با دستگاه و زبان و نمادهاي يك فرهنگ مذهبي خاص(مثلاً فرهنگ شيعي)ارتباط دارد، مي تواند مايه مكاشفه مخاطب شود و در فضايي نو ما را با مفاهيم ماورايي مواجه كند. من به تولد يك پروانه راعي و فرشتگان مريم ويم وندرس اشاره مي كنم.
نكته نوي مهم ديگر در ادراك فيلم ديني، همان نكته اي است كه در نگره مخاطب گرا شكل مي گيرد. از اين منظر ما نبايد از فهم فيلم ديني حرف بزنيم. بهتر است از فهم ديني فيلم صحبت كنيم. جان.ر. مي موكداً از تفسير ديني فيلم به اين اعتبار سخن مي گويد كه ديني بودن فيلم ها را نه فيلمنامه نويس و كارگردان، بلكه مخاطب و منتقد فيلم تعيين مي كند. او مي گويد: عبارت تفسير ديني فيلم دقيقاً به اين دليل موجه است كه هم بر عمل تفسير تأكيد مي ورزد و هم به همان اندازه منشأ غير مذهبي فيلم را به عنوان صورتي هنري در سده فناوري حفظ مي كند.
البته ما مي توانيم درباره اين كه منشأ فيلم مذهبي است يا غيرمذهبي بحث كنيم. اگر از منظر مدرنيت به پديده فيلم بنگريم، آن را نقطه اي از تحول تكنولوژيك جامعه مدرن و محصول اختراعات و اكتشافات بسيار مي يابيم و مشخص است كه اين، فرآيندي غيرمذهبي بوده است.
اما اگر با ديدگاهي الهي نگاه كنيم، ظاهر شدن اسماء و صورت گري و سرريز تصوير از غيب الغيوب معمايي ذات و از كتم عدم پا به عرصه وجود نهادن اشياء و جهان، خود نخستين فيلم است و تصاوير روياها، تصاوير شهود، تصاوير ذهني، تصاوير برزخي، تصاوير درون آب، تصاوير عالم مثال و تصاوير غار افلاطوني، تجربه هايي بشري از تصوير است كه سر چشمه هاي تصوير سينمايي است. تصوير ساخته و پرداخته فيلميك به دست انسان در ادامه اين تجربه آفرينشي و الهي قرار دارد. بدين ترتيب نمي توان فيلم را ذاتاً غيرمذهبي دانست. از نظر وجودي، پيوستگي تصاوير آفريده شده در سينما با تصاوير هستي بخشي اسماء الهي بر پرده وجود، مسجّل خواهد بود.
***
اكنون كه شمايي از گفتمان هاي تازه درباره تفسير ديني فيلم يا تفسير فيلم ديني را در غرب مرور كرديم، به خود بازگرديم. بايد بگويم وضعيت ما در ايران، حتي در قلمرو مباحث تئوريك، اندكي متفاوت است: زماني كه ما از سينماي ديني سخن به ميان مي آوريم، فوراً اذهان ما متوجه سياست هايي مي شوند كه در دوران حاكميت ربع قرني آن، مدام گفتگوي سينماي ديني در كانون گفتگوهاي سينمايي قرار داشته است. بايد بگويم اين امر از سويي خود به خود به ضرر پژوهش عميق درباره اين موضوع است.
چه حكومت ها حكومت هاي مطلوب و موافق مطالبات مردم خود باشند(بهترين حالت)و چه مخالف خواست مردم باشند(بدترين حالت)، در هر دو حالت، هنر دلخواه حكومت و دستوري، مطبوع طبع آفرينش گران اصيل همه رشته ها و از جمله سينما نيست. زماني كه نظامي رسمي، به مقتضاي نيازهاي ايدئولوژيك خود، به رشد گل خانه اي نوعي سينما به نام سينماي ديني مي پردازد كه با تمايلات مديران و مسئولان هم نواست بديهي است كه در برداشتي روشنفكرانه در اين نوع سينما ترديد خواهد شد.
دومين نكته منفي، متعلق به چالش ماهوي مدرنيت و سنّت است. سينما هنر مدرن و تكنولوژيك است. منتقدان سينما غالباً پرورش يافتگان نگاه مدرن به جهان هستند و به هيچ وجه با سنت تفسير الهياتي همدلي ندارند. از منظر ليبرالي و مدرن، تحميل دين بر سينما گونه اي تحميل ايدئولوژيك است كه سينما ذاتاً با آن هماوايي نمي كند. مهمتر از همه اين كه تركيبي به نام سينماي ديني، تركيبي جعلي است. دين متعلق به جهان ما قبل مدرن است كه پيشنهادهاي اخلاقي و رفتار و معتقدات مبرهن و تخطي ناپذيري را عرضه مي دارد، و سينما هنر- صنعت مدرني است كه به عصر تكنولوژي و نگرش مدرن وابسته است و نمي تواند در خدمت دين قرار گيرد. سينماي ديني دور از ذهن تر و مجعول تر از فيزيك هسته اي ديني، يا سرمايه داري ديني است.
البته در مقابل مدرن ها، دسته اي از بنيادگرايان هم باور دارند كه سينما ذاتاً پيام آور مدرنيته و نه تنها يك ابزار، بلكه عصاره عصر جديد است. در نظر اين گروه، تكنولوژي خنثي نيست و سايه خود را بر همه جا مي گسترد و جمع دين و سينما ناممكن است و سينما دين را از معنايش تهي مي كند. اين، فشرده نگرش هايي است كه معتقدند سينماي ديني مفهومي نادرست است و بايد از آن چشم پوشيد.
اگر از كنش ها و واكنش هاي سياسي بر حذر باشيم، و نيز اگر ارتباط ما با زبان از حوزه مباحث تجريدي و جدال هاي سفسطه آميز فراتر رود، در آن صورت مي توانيم توافق كنيم مجموعه اصطلاحاتي كه بر استعلا، تعالي، تجربه باطني، امرقدسي، معنويت و دين در سينما اشاره مي كنند، در پي آنند كه بپرسند آيا امر متعال، كه ما را از مناسبات دنيايي و مادي به تجربه روحي عالي تر متوجه مي كند، در سينما ممكن است يا نه؟
درست در همين جا مي توان از ماهيت
فرمي‎/ محتوايي و چگونگي تحقق و امكان اين تجربه متعال در جهان تصوير متحرك سخن گفت و سپس پرسيد: آيا انواع فيلم هايي كه زندگي انبيا و اوليا و ماجراهاي ديني را مستمسك قرارداده اند، فيلم هايي ديني به شمار مي آيند، بدون آن كه در فضاي سرگرم كننده شان اثري از تجربه معنوي و تقدس و متعال، امكان تولد يافته باشد؟
هريك از اين محورها، يعني ماهيت هنر مدرن و تكنولوژيك و نسبت آن با دين و مرزهايي كه فيلم اصيل ديني را از آثار سرگرم كننده و فاقد حس تعالي جدا مي كند، مي تواند موضوع يك مقاله جداگانه باشد. اما همچنان به نظر من پرسش امكان حضور حقيقي دين در سينما، پرسشي مقدماتي است كه در گام نخست مي توان به آن پرداخت. من مايلم سؤالاتي را كه در زمينه مورد بحث سال هاست مطرح است، پيش بكشم:
1. وجوه ارتباط دين با سينما چيست؟ سينماي ديني يعني چه؟
2. آيا سينما با ذات دين هم خواني دارد و همنشيني اين دو ممكن است؟
3. آيا دين و هنر و سينما مي توانند مكمل يكديگر باشند يا مكمل بودن بي معني است؟
4. آيا ژانرهاي سينمايي مي توانند ديني شوند(مثل ژانر جنايي، وسترن، ملودرام عاشقانه)
5. آيا مي توان از كمك دين به سينما و كمك سينما به دين سخن راند؟
6. آيا سينماي ديني، سينماي پيام است؟
7. آيا سينماي ديني، ضدسينماي سرگرم كننده است؟
8. آيا همگان مي توانند مخاطب سينماي ديني باشند يا مخاطبان آن در جهان مدرن محدودند؟
9. آيا جاذبه هاي موجود سينما مي تواند در خدمت سينماي ديني قرار گيرد؟ جاذبه هاي ويژه سينماي ديني كدام اند؟
پرسش هايي كه بعد از اين پرسش ها در ذهن نقش مي بندد، آن است كه آيا بدون آنكه فيلمنامه نويس، كارگردان، بازيگر و... و خلاصه عوامل فيلم، خود، غرق تجربه ديني باشند، مي توانند اثر ديني بيافرينند؟ آيا هنرمند بي اعتقاد به دين قادر است سينمايي بيافريند كه ديني لقب گيرد، اگرچه خود دين يا مظاهر ديني و يا حتي زندگي پيامبري موضوع اثر باشد؟
همچنين ما با برخي ممنوعيت هاي فقهي روبروييم. اگر سينما هنر مدرني است كه اخلاق و روابط و ماجراهاي خاص خود را دنبال مي كند، در آن صورت تكليف حلال و حرام ديني و فقهي در سينما چه مي شود؟ تكليف مرد و زني كه همسر يكديگر نيستند، اما نقش زن و شوهر را ايفا مي كنند چيست؟ باورپذيري نقش، مستلزم رفتار، تصوير بازيگرانه و روابطي است كه فقه آن را نمي پذيرد. در اين صورت آيا راه حلي وجود دارد؟
پاسخ منفي به اين پرسش ها در اساس مبتني است بر عدم پذيرش تفسير ديني از سينما. از اين منظر بر واقعيت نسبت ميان سينما و مدرنيته تأكيد مي شود. واقعيت اين است كه سينما جزئي از جهان مدرن است. تاروپود وجود، ساختار و هستي معنوي و فكري و اخلاقي فيلم، روابط توليدي و اقتصادي آن، همه و همه، با جهان نو درآميخته است. چنين پديده اي بر جامعه اي با علايق مادي و معنوي ماقبل مدرن فرود مي آيد. همين امر سبب مي شود بدون درك ماهوي از اين پديده سعي كنيم با زبان و چشم و فرهنگِ شديداً آغشته به سنت، آن را با جهان خود آشتي دهيم. چنين دوپارگي سينما و فرهنگ سنتي ما حقيقتي انكارناپذير است. چنين تلاشي منجر به بحراني شدت يابنده شده است.
ما تلاش مي كنيم با زبان ماوراء الطبيعه، عرفان و زبان مطنطن حكمت كهن از سينما سخن بگوييم، بدون آن كه متوجه فاصله اين دو باشيم. مي كوشيم دين و اسطوره شناسي مدرن را، در پيوند با هم، شالوده بحث سينماي ديني قرار دهيم، بدون آنكه بدانيم اسطوره شناسي مدرن تنها به تفسيري عرفي از دين و بالاتر از آن، به تفسيري مدرن از دين مي پردازد و عميقاً با ژرف ساخت هاي الهيات سنتي در تعارض است؛ زيرا اساساً اسطوره شناسي جديد، به اسطوره هاي ديني همچون محصولات خيال، تجربه و نيازهاي ذهن بشري مي نگرد.
با همه اينها، مايلم علناً بگويم ناممكن دانستن نسبت سينما و دين و بازتاب تجربه ديني، معنوي، قدسي و... در سينما، بيش از آنكه يك واقعيت تجربه شده باشد يك پيش داوري روشنفكرانه است؛ زيرا به نظر من، دين ديدگاه خاص براي ديدن جهان و هستي به انسان ارائه مي دهد. انساني كه داراي اين ديدگاه است، وقتي فيلمي مي سازد، اثر او سرشار از نگاهي ديني خواهد بود. واقعيت به همين اندازه عريان و زنده است. حقيقت آن است كه ما مي توانيم به يك درخت، به كودك و به رابطه اي ظالمانه، با ديدي اسلامي بنگريم.
انسان داراي ايمان اسلامي وقتي فيلم مي سازد، نمي تواند خود را از اين نگاه منفك كند. پس سينما ضمن آن كه يك پيام است، در عين حال اين پيام مدرنيته مي تواند مورد بازانديشي قرار گيرد و در متني ديگر به آفرينش نو بدل شود كه ذاتاً مشحون از نگاه الوهي است. بررسي فيلم هم، همان طور كه براساس پوزيتيويسم، فرماليسم، اومانيسم و رويكردهاي روانشناسانه و جامعه شناسانه مي تواند صورت گيرد، مي تواند با رويكرد ديني همراه باشد.
با همه تمايز وضعيت ما و غرب، اولين برخورد دين با سينما در جهان مسيحي آميخته با تصوير منفي دين از فيلم بود. سينماي غرب اما از آغاز تلاش كرد داستان هاي انجيلي را به موضوع هاي جذابي براي فيلم هاي سينمايي بدل سازد. با رويكرد سينما به مضامين ديني، دو گروه اصلي فيلم هاي سينمايي شكل گرفت: دسته اي از آثار، مضمون هاي مربوط به قهرمانان كتاب مقدس(داوود و سليمان، موسي و عيسي- ع-)را براي ساختن آثاري جذاب و پر از كشمكش و قواعد داستان پردازي هاليوودي به كار گرفتند. پاره اي از اين آثار از سوي كليسا مورد انتقاد تند قرار گرفت و به رغم پرفروش بودن فيلم هايي چون ده فرمان، همواره عدم رعايت قواعد و اخلاق ديني در تصاوير آن مورد بحث باقي ماند.
در هرحال نمي توان پنهان كرد كه تصوير زندگي مستقيم پيامبران در سينماي غرب هم بسيار با سابقه است و هم داراي تنوع. سابقه از اين جهت كه به دهه دوم قرن بيستم باز مي گردد و هنوز آثاري همچون ده فرمان ديده مي شود و طرفداراني در جهان دارد. از نظر تنوع بايد گفت كه در سينماي ناظر بر زندگي پيامبران، هم پازوليني ماركسيست فيلم ساخته(انجيل به روايت متي)و هم گيبسون كه تازه ترين اثر او در گونه سينماي مذهبي(مصائب مسيح)از منظر يك مسيحي ارتدوكس به پيامبر خدا مي نگرد. و هم اسكور سيزي كه از منظر اومانيسم، پرسش ها و ترديدهاي يك انسان- پيامبر را تصوير كرده و هم يك اثر هاليوودي(شاه و شاهان)به زندگي پيامبر نگريسته و هم نوعي رمانتيسم پايبند به كتاب مقدس(زفيرلي)در اين عرصه تجربه شده است.
در سينماي غرب، زندگي اولياء الله و عارفان مسيحي(نظير فرانچسكو آسيزي)بارها روايت سينمايي شده است. همچنين كشيشان كليسا از سوژه هاي مورد علاقه سينماگران بوده اند. آثاري چون فيلم صامت سرخ(سيدني الكات????)، از آخور تا صليب(الكات- گونتير)گوژپشت نتردام، ابله، غزال هاي خياباني، حرف سرخ(ويكتور مشريستروم)، پل سن لوئيس(چارلز برابين)صدف و كشيش(ژرمن پولاك)، مصائب ژاندارك(دراير)، كشيش در ميان مردان(وان دايك)، در شهر پسرها(توردگ)، فرشتگان با صورت هاي كثيف(كورتيس)، كلام(دراير)، كشيش آوازخوان، راه خود را مي روم(مك كاري)، رم شهر بي دفاع(روسليني)، كليدهاي پادشاهي(استال)، سمفوني پاستورال(ژان دلانوا)، آقاي ونسان(موريس كلوش)و مردي براي تمام فصول..... و انبوهي از آثار ديگر سينماي اروپا و هاليوود را بايد نام برد كه در آنها يك شخصيت روحاني مسيحي، يك كشيش يا اسقف، كانون ماجراهاي فيلم است.
بسياري از اين آثار با ديدگاهي اومانيستي به مقام ديني نگريسته، آن را در كشاكش بحران هاي انساني به نمايش نهاده اند. پاره اي از بهترين آثار نظير آثار برسون و دراير سرشار از يك روح متعال و ماوراءالطبيعي و تجربه قدسي اند كه عليه نگره اومانيستي قد عَلَم كرده اند.
***
اكنون به جاي هر جدل تئوريك بي حاصل، متوجه شده ايم كه در عمل هم بخش مهمي از سينماي سرگرم كننده و هم سينماي هنرورانه و خلاق و انديشگون، درگير پرسش مذهب بوده، از زندگي پيامبران و اولياء الله و تا انسان هاي معمولي براي ساختن روايتي جذاب استفاده كرده  است.
همچنين با مرور اين آثار مي توان دانست كه مضامين مذهبي، خودبخود، آثاري با نيروي انتقال تجربه قدسي به وجود نمي آورند، و آثار اصيل ديني نيازمند حس و حال و تجربه اند. در آثاري نظير آينه، ايثار، سولاريس، استاكر و ده فرمان ما از حسي ماوراءالطبيعي سرشار مي شويم، درحالي كه از ديدن آثار مذهبي سيسيل ب دو ميل جز نشاط و سرگرمي حاصل از اغواي تصوير چيزي نصيب ما نمي شود.
***
به نظرم اين تجربه، پيشينه خوبي براي شناخت پرسش هاي سينماي ديني ميان ماست. پيش از انقلاب آثاري در زمرة فيلم فارسي به موضوعات ديني روي كردند؛ فيلم هايي نظير شب نشيني در جهنم. در آن دوران آثاري با پيام هاي اخلاقي كه برخاسته از جهان بيني ديني درباره درست و نادرست رفتار انسان و گناه و عقوبت و پاداش و خوش فرجامي بود ساخته مي شدند كه، نظير همان سينماي تجاري هاليوودي، مقصود فيلم نه به وجود آوردن تجربه اي متعال و لذت تجربه اي قدسي، بلكه تاثير و سرگرمي بود. در آن سال ها بسيار نادر بودند آثاري چون چشمه يا گاو كه با نگرشي مذهبي يا عرفاني به موقعيت انسان براساس موازين زيبايي شناختي، بنگرند.
سينماي ديني بعد از انقلاب به مسئله مهم نظام اسلامي بدل شد و فراز و نشيب هاي بسياري را پشت سر گذاشت. ديدگاه هاي ظاهرنگر، از سينماگران تقاضا داشت كه بدون توجه به واقعيت حس و نگاه و شعور و باور كارگردانان و نويسندگان، آثاري مبلّغ دين بسازند، و با صوري ترين نشانه ها چون نماز و تسبيح و ريش بر آثار مبتذل خود مهر ديني بزنند. چنين سياستي به شدت به ضرر سينماي ديني تمام شد.
اما در اين ميان آفرينش گراني كه داراي تجربه عيني و زيسته شده ديني بودند، آثاري به وجود آوردند كه سرشار از والايي و نگاه ماورايي بود: ديده بان، مهاجر، از كرخه تا راين، خاك سبز، عروسي خوبان، ليلي با من است، مارمولك، روز واقعه، مزرعه پدري، كيميا، سرزمين خورشيد، جزيره مينو و بوي پيراهن يوسف، از جمله اين آثارند. آثاري كه داراي روحي معنوي و موثرند(نظير: خانه دوست كجاست، بادكنك سفيد و زير درختان زيتون)نيز در گروه سينماي رويكردگراي ايران، گونه اي نو از سينماي متعال را تصوير كرده اند.با توجه به واقعيت هاي موجود مي توان گفت كه سينماي معنوي، سينمايي است كه چالش هاي انساني را در حوزه روحي، فردي، اجتماعي، با ديدگاهي استعلايي و به زبان زيبايي شناسانه و با ساختار مناسب، آن چنان بيان مي كند كه در ما حسي از تعالي خواهي به وجود مي آورد. در اينجا چه روحيه ملايم سينماگري چون اوزو، چه روحيه سينماگري چون برسون، و چه روحيه پرسشگر و بحران زده سينمايي شبيه سينماي برگمن و چه روحيه تا حدي اكسپرسيونيستي سينماي دراير، هريك، به گونه اي ما را متوجه پرسش قدسي مي نمايند؛ همان گونه كه در ايران سينماي آوانسيان، حاتمي، مهرجويي و حاتمي كيا ما را در معرض پرسش، ترديد و يا اعتلاي ژرف تجربه ديني قرار مي دهند.]]>
</TEXT>
</DOC>
<DOC>
<DOCID>HAM2-860122-110</DOCID>
<DOCNO>HAM2-860122-110</DOCNO>
<ORIGINALFILE>/1386/860122/world/_idea.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
سينما و معنويت]]>
</TITLE>
<TEXT>
<![CDATA[محمد معماري
همنشيني كلام با تصوير در عالم سينما فضايي ايده آل تر براي خلق معاني معنوي پديد آورد. يكي از عجيب ترين نكات بحث معنويت در سينما نيز از همين دوران آغاز مي گردد. هم زمان با اين جريان و با پديد آمدن ژانرهاي مختلف در عرصه سينما شاهد حضور مفاهيم معنوي در كليه اين ژانرها هستيم.
از سينماي وسترن و جنايي گرفته تا ملودرام و سينماي وحشت، در همگي، جاي پايي از معنويت قابل رديابي است. آدم هاي تنهاي ششلول بندِ اسب سوار سينماي وسترن، با آن خشونت بدوي و آرامش خشكشان بر پرده، جلوه اي بديع از زواياي پنهان ذهن انسان را تصوير كرده اند. قهرمانان جنايي سينما نيز كم از هفت تيركشانِ وسترن
نداشته اند.
چه بسيار تماشاگراني كه براي قهرمانان آدم كش فيلم ها اشك ريخته اند و در يك همذات پنداري ناخود آگاهانه، در غم اين جانيان عزا گرفته اند. آيا مي توان
جف كاستلو سامورايي ژان پي ير ملويل را فارغ از روحي دانست كه خلأ معنويت تماشاگران جهان مدرن را پوشش داده به آنان آرامش
مي بخشد؟
اما بي ترديد سينماي روشنفكرانه جهان، باشكوه ترين تجلي گاه مفهوم معنويت در تاريخ سينما بوده است به راستي آيا جهان هنر، در حوزه تصوير جايگزيني براي آنچه كه برسون و دراير و برگمن و گدار و فليني و كوروساوا و تاركوفسكي و كوبريك و لينچ و فون ترير و كيارستمي و مخملباف بر پرده آفريدند يافته است؟ به راستي كدام دستاورد بشري قادر است عشق به انسانيت و ايمان به رستگاري بشر را، آنچنان كه پيامبر سينما، آندره تاركوفسكي، در قامت دومينيكو و آلكساندر در نوستالژيا و ايثار آفريد خلق نمايد؟ آيا مي توان بديلي براي قهرمان از خود گذشته افسانه قلعه سورام در نگاه پاراجانف تصور نمود؟ آيا شكيل تر از آنچه كه كوبريك در شاهكارهايش از غم انسان جديد تعريف كرد مي توان در جهان نمونه اي يافت؟ آيا مفاهيم فلسفي و عرفاني???? يك اوديسه فضايي يا چالش هاي روان شناسانه چشمان باز بسته در عرصه اي جز سينما مجال ظهور مي يابند؟ آيا تفكر مداوم و آرامش اساطيري كه سينماي كيارستمي در زير درختان زيتون و خانه دوست كجاست و حتي طعم گيلاس براي جهانيان سردرگم معاصر مهيا مي كند، جز در سايه برخورداري هوشمندانه از عنصر معنويت در سينما توان تفسير
مي يابد؟
سادگي روحاني ژرژ در روز هشتم و بي پيرايگي شاعرانه سام در من سام هستم نمونه هاي مدرن تر سينما هستند كه شكوهي كم نظير در آرامش بخشيدن به ذهن درگير انسان معاصر را به نمايش
مي گذارند.
سينماي پست مدرن در اين عرصه حكايتي جداگانه دارد. خود جريان پست مدرنيسم كه با مثله مثله كردن عقل، پاي در جهاني وراي عقل مي گذارد، معنويتي معلق و بي قاعده را براي جهان جديد پديد مي آورد. سينما كامل ترين عرصه بيان اين اشكال معنوي جديد لقب گرفته
است.
ساختار شكني و بي اعتقادي به مفاهيم مطلق جهان مدرن، قهرماناني متفاوت را در جهان سينما آفريده است. قاتل حرفه اي چون گوست داگ يكي از پيچيده ترين كاراكترهاي تاريخ سينماست كه تماشاگر را در همذات پنداري بهت آور با خود همراه مي سازد تا در پايان تراژيك خود او را به آرامشي غمناك و تفكر برانگيز رهنمون سازد.
no body در مرد مرده نيز كم از گوست داگ سينماي جارموش در تلنگر زدن به هستي شناسي سست شده انسان جديد و گشودن افق هايي جديد در ذهنيت تماشاگر ندارد. ماهيت معنويتي كه در سينماي جارموش تصوير مي شود، محتوايي متفاوت با اشكال معنوي آشناي جهان مدرن دارد، اما به شكلي باور نكردني توان هم آوايي تماشاگر با قهرمانان داستانش را فراهم
مي آورد. اين مسئله نيز بي ترديد وامدار هنر سينماست. معصوميت خشك و روح سردي كه بر چهره گوست داگ و يا no body و يا ويليام بليك نمايان است و يا تنهايي و سردرگمي كه در قهرمانان هفت و باشگاه مشت زني فينچر و يا در پوچي و ياس نيهيليستي كاراكترهاي
ساعت هاي دالدري و يا در درماندگان بزرگراه گمشده خودنمايي مي كند، بخشي از ذهنيت غريب انسان جديد را با خود همسو مي سازد، و در حالي كه گويي تماشاگر خود شمايل عينيت يافته آن قهرمان در جهان واقعي است، در اثر همذات پنداري با اين شخصيت ها به يك آرامش منحصر به فرد و كاملاً فردي
مي رسد.]]>
</TEXT>
</DOC>
<DOC>
<DOCID>HAM2-860122-111</DOCID>
<DOCNO>HAM2-860122-111</DOCNO>
<ORIGINALFILE>/1386/860122/world/_litew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[نگاهي به شعر هست شب... از نيما يوشيج
نمادگرايي اجتماعي]]>
</TITLE>
<TEXT>
<IMAGE>/1386/860122/world/011652.jpg</IMAGE>
<![CDATA[
 هست شب... متني باز به حساب مي آيد، به همين دليل آماده خوانش هاي خاص و متفاوت مخاطبان خويش است. خوانش هايي اجتماعي يا سياسي كه تاكنون از اين شعر شده است
حقايق تنها علمي نيستند بلكه مي توانند شاعرانه هم باشند.حقيقت علمي، تجربي و شناخت شناسانه براعتقادي خام و عوامانه به واقعيت دنياي خارج تكيه مي كند و با دقت و امانتداري به همسازي با واقعيت مستند نزديك مي شود. پس به واقع طي پروسه شناخت، كشف مي شود و به شدت پوزيتيويستي و در پي تعيين حدود و تعريف پذيري به نظر مي رسد.
حقيقت شاعرانه اما طي پروسه ساخت، آفريده مي شود و با ادراكي شهودي شكل مي گيرد. پس چون بديهيات، از اثبات بي نياز است.
حقيقت علمي براي انطباق با واقعيت هاي خارجي مي كوشد و حقيقت شاعرانه به جاي انطباق مي كوشد در برگيرنده اين واقعيت ها باشد و به عوض نشان دادن يا حتي اشاره كردن به آن، دگرگونش نمايد. به همين دليل است كه، ارزش در اثر شاعرانه از بيرون به آن تزريق نمي شود بلكه در پروسه تأثير و تأثر عوامل دروني اثر توليد مي گردد.
اثر شاعرانه با رئاليسمي كه تقليد از جهان را تجويز مي كند، سر سازگاري ندارد و با ميانجي گري تخيل از همساني حقيقت و واقعيت به همبستگي آنها متمايل مي شود. همساني با تكيه بر مابعد الطبيعه افلاطون و مراتبي كه او براي واقعيت(از واقعيت ماهوي مثل تا واقعيت مصنوع مخلوقات و واقعيت تقليدي شعر)در نظر مي گيرد، سامان مي يابد. انعكاس بي كم و كاست وقايع ماحصل نظريه همساني است، حال آنكه در نازلترين حالت، بازآفريني وقايع، حداقل انتظار از يك متن شعري است.
حميدرضا شكارسري
هست شب، يك شب دم كرده و خاك
رنگ رخ باخته است
باد- نو باوه ابر- از بركوه
سوي من تاخته است
هست شب، همچو ورم كرده تني گرم در استاده هوا
هم از اين روست نمي بيند اگر گمشده يي راهش را.
نيما در سطرهاي فوق به ارائه تصويري همسان با شبي گرم و تاريك و دم كرده پرداخته است. اينكه صنعت تشخيص در عرض بعضي از سطرها، به همبستگي تصوير و شب مورد نظر متمايل مي شود، در همساني كليت سطرها در محور عمودي با همان شب، خللي عميق وارد نمي گردد. مگر در نوشته ها و گفته هاي غيرهنري(غيرشعري)و معمولي يا روزمره ما، از اين به كارگيري عمل گرايانه و معنارسان صنايع ادبي، كم نشان و سراغ مي توان يافت و گرفت؟
آيا ابژكتيويسم مورد نظر نيما همين عيني گرايي مطلق و مفرط است؟ اگر چنين بود كه شعر مشروطه، خواسته او را به طور كامل برآورده ساخته و نيازي به طرح مجدد مسئله و تلاش تازه در اين زمينه احساس نمي شد. در اين صورت آيا خطر تبديل شعر به گزارشي همسان با مستندات خارج از شعر، به تمامي رخ نمي نمايد؟
به نظر مي رسد منظور نيما از ابژه تنها يك گروه از عناصر طبيعت چون كوه، دريا، جنگل، درخت يا جانوران نباشد. بلكه او با نفوذ در اين عناصر به عنوان موارد شناسايي، در نقش يك سوژه ظاهر مي شود و در هستي آنها دست اندازي مي نمايد. بدين ترتيب شناخت تازه از ابژه ها، به آنها هويتي تازه مي بخشد. اين ابژكتيويسم تا اينجا چيزي فراتر و اضافه تر از طبيعت گرايي شعر كلاسيك ندارد، اما اگر آن را به جزء نگري و پرهيز از كلي نگري و معناگرايي اضافه كنيم، به نگرش مدرن به جهان مي رسيم كه مدنظر نيماست. لازمه اين نگرش البته حضور من متشخص فردي شاعر و نه همان من نوعي حاضر در كل شعر كلاسيك ماست. من ي در مركز جهان كه كودك وار و مجنون گونه از دريچه اي امپرسيونيستي به هستي مي نگرد و همين نگاه باعث مي شود، همساني گزارش و وقايع به همبستگي آنها متمايل شود.
با تنش گرم، بيابان دراز
- مرده را ماند در گورش تنگ-
به دل سوخته من ماند.
به تنم خسته، كه مي سوزد از هيبت تب.
هست شب. آري شب.
و اين ميل باعث مي گردد قضاوت ها و ارزشگذاري هاي انجام شده در مورد شب به دليل آنكه برخاسته از تأثير و تأثر عوامل دروني شعر است و نه همساني آنها با شب مستند خارجي، بديهي به نظر برسد و بي نياز از اثبات گرايي پوزيتيويستي باشد.
فاصله گيري اين متن از رئاليسم و ناتوراليسم خشك همسان ساز، در حقيقت ناشي از همين تأثير و تأثرات عوامل دروني آن است كه حاصل ادراكي شهودي است. همين ادراك سبب مي شود كه به قول رولان بارت اثر از واقعيتي تاريخي به واقعيتي انسان شناختي تبديل شود و زمان آن را فرسوده نسازد. در نتيجه اثر آمادگي لازم را براي گشودگي پيدا مي كند. چنين اثري نه به دليل ترديد خوانندگان بلكه به دليل فرم و ساختار يگانه اش، متكثر و نمادين مي گردد.
هست شب... متني باز به حساب مي آيد، به همين دليل آماده خوانش هاي خاص و متفاوت مخاطبان خويش است. خوانش هايي اجتماعي يا سياسي كه تاكنون از اين شعر(و شعرهاي از اين دست نيما)شده است، در همين راستا، قابل توجه و بررسي مي باشد. اما آيا آمادگي اين متن براي وقوع اين خوانش ها فقط مرهون گشودگي ناشي از همبستگي و نه همساني آن با واقعيت خارجي است يا اينكه دلايل ديگري هم در اين گشودگي و در نتيجه در شعريت آن دخيل هستند؟
***
سرد است
آيا اين جمله از سوي يك اسكيموي ساكن قطب شمال داراي همان معني است كه در زمان اداشدن توسط يك بومي صحراي كالاهاري آفريقا مورد نظر است؟
توپ را شليك كن
آيا اين جمله از سوي يك مربي فوتبال داراي همان معني است كه در زمان اداشدن توسط يك فرمانده نظامي در صحنه نبرد يا يك مانور نظامي مورد نظر است؟
به دل سوخته من ماند‎/ به تنم خسته كه مي سوزد از هيبت تب‎/ هست شب، آري شب
و متن بالا چه طور؟!
وقتي به اين آموزه دريدايي معتقد باشيم كه زبان محل تفاهم نيست، بلكه برعكس عرصه سوءتفاهم است، در متن هاي شعري كه اتفاقاً همين سوءتفاهم يك هدف محسوب مي شود، قضيه از روز روشن تر است.(روشن؟!)
متن شعري مي كوشد تفاهم را به تأخير بياندازد.(با اين ملاحظه كه رسيدن به تفاهم نهايي در اين متن اصولاً غيرممكن است)اين تأخير به انرژي نياز دارد و اين انرژي از سوي قدرت يا قدرت هايي تأمين مي گردد.
1 - قدرت متن: متن، اين قدرت را توسط بهره مندي از شگرد و تكنيك، اعمال مي كند. در مورد تمهيداتي كه نيما در شعر هست شب... انديشيده است تا آن را به متني باز تبديل كند، در سطرهاي بالا بحث شد.
2 - اقتدار مؤلف
3 -اقتدار بافت موقعيتي
سرايش، ارائه و قرائت شعر روي هم رفته يك كنش ارتباطي محسوب مي گردد. هر كنش ارتباطي در حقيقت با فهم مخاطب(در اينجا خواننده شعر)تكميل مي گردد واگرنه كنش ارتباط به سرانجام نرسيده و در واقع اصولاً انجام نشده است. به اين ترتيب بايد اذعان نمود كه از اين منظر، شعر يك هستي مخاطب محور دارد، درست برخلاف آنچه عموماً مي پندارند و اين كنش را مديون مؤلف(شاعر)مي دانند. سارتر مي گويد اثر هنري وجود ندارد مگر آن كه نگريسته شود و اين به آن معني است كه بدون فهم و برقراري ارتباط با مخاطب، شاعري اصولاً فعاليت و تلاشي ناموفق از سوي شاعر خواهد بود و بس. ناگفته پيداست كه اگرچه تمام مخاطبين، ابر خواننده نيستند(نمي توانند باشند)اما در هر صورت، هر مخاطبي نمي تواند انتظار ارتباط با هر شعري را داشته باشد.
از اين ديدگاه مخاطب محور، خواننده بايد خود را در موقعيت خوانش متني به عنوان شعر بيابد تا كنش ارتباط شعري صورت پذيرد. اين موقعيت گاه به واسطه تكنيك ها و شگردهاي اعمال شده در متن فراهم مي گردد. اما آيا مي توان از اقتدار نام مؤلف و اقتدار بافت موقعيتي نيز در فراهم كردن اين موقعيت صرف نظر كرد؟
اقتدار نام مؤلف امروزه نقيصه بزرگ تئوري مرگ مؤلف محسوب مي گردد. نام مؤلف همواره به عنوان يكي از لايه هاي معنايي متن خود را به رخ مي كشد و در نوع خوانش و تأويل مؤثر واقع مي گردد. همان گونه كه ذكر شد در مورد شعر كه چندمعنايي را يكي از اهداف خود مي داند، اين لايه بندي و لايه مربوط به نام شاعر، برجسته تر از ديگر متون نيز به نظر مي رسد.
بافت موقعيتي اعم از زمان، مكان و نوع برقراري تماس خواننده با متن هم در نوع خوانش مخاطب تأثيرگذار است.
ميزان نقش اقتدار نام مؤلف و اقتدار بافت موقعيتي البته بر هر خواننده بر روي يك منحني از يك اپسيلون بالاي صفر تا صددرصد متفاوت است.(هيچ گاه اما صفر نيست)
* * *
نيما هم از نظر محيط خانوادگي و هم از نظر قرارگيري در يك موقعيت اجتماعي و سياسي ويژه، زمينه مناسبي براي حضور در متن جريانات فعال سياسي و اجتماعي زمان خود دارد. برادر او يك مبارز فعال سوسياليست است و فعاليت هاي نظري حزب توده در آن مقطع زماني نيز به آشنايي او با نهضت هاي انقلابي داخلي و خارجي، چون انقلاب اسلامي ميرزا كوچك خان در جنگل هاي شمال كشور و انقلاب كمونيستي بزرگ اكتبر روسيه و... مي انجامد. از اين گذشته او در مدرسه سن لويي تحصيل مي كرد و به زبان فرانسوي هم آشنايي داشت و از اين طريق نه تنها از تحولات ادبي روز جهان بلكه از اخبار سياسي و اجتماعي روز جهان چون جنگ هاي بين المللي نيز آگاهي مي يافت. اين ها همه او را به شركت در فعاليت هاي سياسي و اجتماعي سوق مي دهد اما دلايلي كه مهمترين آنها ناپديد شدن هميشگي برادر مبارزش و سرخوردگي و يأس ناشي از آن و عشق او به شعر(ناشي از مراقبت و تشويق نظام وفا معلم خوب او در سن لويي )بود، باعث گرديد نيما از مبارزات خود دست بردارد و تمام توان خود را به انقلاب ادبي خود معطوف نمايد. اما طبيعي است كه چنين شاعري با اين سابقه، مسئوليت هاي انساني، تاريخي و اجتماعي خود را نيز در آثارش منعكس نمايد.
نيما در نوشته هاي تئوريك خود هم به وجود جنبه هاي سياسي و اجتماعي در شعرش اشاره و تأكيد مي كند و بر نقش تحولات اجتماعي بر تحولات شعري تأكيد مي ورزد. او در ارزش احساسات مي نويسد: در هيچ جاي دنيا آثار هنري و احساسات نهفته و تضمين شده در آن عوض نشده اند، مگر در دنباله عوض شدن شكل زندگاني هاي اجتماعي.
نيما در جاي ديگر البته به نوعي تعادل بين مقتضيات تاريخي و احساسات شاعرانه فارغ  از ملاحظات خارج از شعر اشاره مي كند. او در يادداشتي بر اشعار منوچهر شيباني، رفقا(ظاهراً توده اي ها )را كه معتقد بودند هر شعري بايد اجتماعي باشد، اين گونه به تمسخر مي گيرد: آدم خنده اش مي گيرد از ساده لوحي بعضي از رفقا. بعضي از رفقا متوقعند اگر شاعر و نويسنده سرفه و عطسه هم مي كند، سرفه و عطسه او اجتماعي باشد و حتماً به آن اندازه كه طبقه معين مي خواهد در آن فايده پيدا كند. در صورتي كه اثر هنري داراي فايده براي مردم بودالبته حرفي است، ولي اگر داراي اين فايده نبود و ضرري هم نداشت، باز هم چيزي است. هر چيز را بايد به جاي خود سنجيد و قضاوت كرد و سرانجام بر آن است كه هنر در خدمت اجتماع باشد غير از اين است كه كوركورانه در خدمت سياست آلت بشود و خراب بشود. پس سمبل را جدي مي گيرد. سمبوليسم اجتماعي نيما از همين تعادل جويي او برخاسته است. وصف كردن و با آن وسيع ارتباط داشتن، يك وسيله دارد و آن سمبل هاي شماست. سمبل ها شعر را عميق مي كنند، دامنه مي دهند، اعتبار مي دهند، وقار مي دهند و خواننده خود را در برابر عظمتي مي يابد.
آيا مي توان اينها را از نيما دانست و خواند و هست شب... را متني سمبليك ندانست؟
از سوي ديگر شعر نيما ميراث دار شعر مشروطه محسوب مي شود. شعري كه با وجود تمام سطحي گرايي ها و ناشي گري هايش با جسارتي مثال زدني به قطع درون گرايي و ذهني گرايي و كلي گويي ها و در يك كلام به پايان دنياي مجرد شعر كلاسيك ايران منجر شد.
از مشخصات مهم شعر مشروطه توجه هرچند سطحي به زندگي، آن چنان كه به چشم مي آمد و لمس مي شد بود. اين توجه اما حركتي شتابان به عمق داشت؛ حركتي كه با نيما انرژي بيشتري يافت. شعر شكست از نمونه هاي روشن اين حركت بود. شعري سمبليك كه مادام كه سمبل هاي آن زنده بود و وارد زبان خودكار و پراتيك نشده بود، تپنده و پرخون، مي درخشيد. شعر هست شب... نيما در سال 1334 در فضاي ملتهب سياسي و اجتماعي سال هاي سياه پس از كودتاي 28 مرداد 1332 سروده مي شود و به دليل همين بافت موقعيتي قطعاً مي تواند خوانش سياسي و اجتماعي را هم به همراه داشته باشد.
پس شعر هست شب... نيما گشودگي خود را نه تنها مديون ساختار خويش، وامدار عوامل ديگري چون اقتدار نام نيما و بافت موقعيتي ويژه خود نيز هست.]]>
</TEXT>
</DOC>
<DOC>
<DOCID>HAM2-860122-112</DOCID>
<DOCNO>HAM2-860122-112</DOCNO>
<ORIGINALFILE>/1386/860122/world/_litew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[پسند ديگرانبحثي درباره گسست جريان هاي شعري
مشكل از تخت است قربان!]]>
</TITLE>
<TEXT>
<![CDATA[زهير توكلي
اين روزها سؤالي كه در بسياري از رسانه ها و در گفت وگوهاي ارباب رسانه با شاعران كشور در ميان گذاشته مي شود، چرايي و چگونگي گسست عميق بين نحله هاي مختلف شعري كشور است.
تكثر جريان هاي ادبي، خاصيت دوران پس از سنت است اما آسيب آن در مملكت ما اين است كه جريان هاي شعري، توان گفت وگو با هم را ندارند. چيزي كه در رسانه هاي ادبي و به خصوص مطبوعات ادبي و مؤسسه هاي انتشاراتي دست اندركار نشر كتاب هاي شعر، به شكل بايكوت و ناديده انگاشتن جلوه مي كند، در محافل به شكل صريح نمود دارد. بسيار شنيده ايم از زبان شاعران درباره هم كه فلاني اصلاً شاعر نيست. در اين ناديده انگاشتن، تعمّد هم در كار است و اين تعمّد، هم ريشه هاي نفساني شخصي مثل حسادت دارد و هم ريشه هاي سياسي و ايدئولوژيك. در اين مورد دوم، گسست معروفي بين شاعران شبه روشنفكر و شاعران مدعي مذهبي و انقلابي هست و تلاش هم مي شود(بيشتر از طرف دسته دوم)كه اين شكاف به گونه اي پر شود ولي به نظر نگارنده، دليلي براي اين كار وجود ندارد چرا كه شاعران به اصطلاح روشنفكر ما به خصوص نسل مسن تر آنها، بازمانده محافل شعري پيش از انقلاب هستند كه اكثراً پس زمينه  ايدئولوژيك پررنگي را در پشت سر داشتند. با اين وصف، نمي شود انتظار داشت كه دو نفر آدم با دو عقيده كاملاً متفاوت، دوشادوش هم راه بروند. ناگفته نماند كه قسمتي از مشكل، به سياست هاي كلان در قبال مقوله اي به نام ادبيات، در شكل عام و شعر به طور خاص برمي گردد. مقايسه كنيم بين سينما و شعر؛ قطعاً سينما ده ها و صدها برابر شعر در كشور ما و در همه جهان مخاطب دارد و اكنون از اين نظر، هنر اول است. جمهوري اسلامي در قبال اين هنر، نسبتاً سعه صدر نشان داد و اين گونه نبود كه اهالي هنر سينماي پيش از انقلاب طرد شوند بلكه اجازه حضور به آنها داده شد و حتي از جانب وزارت ارشاد، چه بسيار پشتيباني ها و تسهيلات به آنها نيز تعلق گرفت؛ همان طور كه به سينماگران نسل انقلاب تعلق مي گرفت. در جشنواره هاي فيلم فجر هم سينماگران از همه طيف ها حضور داشتند. حاصل آن چه شد؟ نسلي از سينما گران حرفه اي طرفدار جمهوري اسلامي شكل گرفتند و از نظر حرفه اي هم طرد نشدند و اين، اتفاقاً به پختگي درازمدت آنها كمك كرد. اكثريت قريب به اتفاق هنرمندان و نويسندگان نسل انقلاب، جوان هاي تازه كاري بودند كه براي طي مسير حرفه اي خود نياز به تعامل با ديگر اهالي صنف هنري خود داشتند. صرف نظر از هرگونه گرايش فكري، تجربه  هنري بايد آموخته شود و بهترين طريق اين آموختن در همه جاي دنيا، شيوه استاد و شاگردي است. نسل سينماگران طرفدار جمهوري اسلامي، در سايه سعه صدر نسبي حكومت در قبال سينما، اكنون پس از 27سال، مشروعيت حرفه اي دارند. اما معلوم نيست چرا در قبال ادبيات و به خصوص شعر، تا حدودي بسته برخورد كرد.
اگر بخواهيم ريشه اين آسيب را صرف نظر از سايه سنگين ايدئولوژي و دعواهاي حيدري- نعمتي گروه گرايانه جست وجو كنيم، به نظر مي رسد كه نبود يك جريان نقد منصفانه كه بيش و پيش از هر چيزي، شعر برايش مهم باشد و علاوه بر اين، تك روشي نباشد، ريشه اصلي اين ماجرا از نقطه نظر حرفه اي است. مثال بسياري از منتقدان در كشور ما مثال آن دزد سرگردنه اي است كه پس از تاراج هر قرباني اي، او را روي تختي مي خواباند. اگر اندازه آن تخت بود، آزادش مي كرد، اگر كوتاه تر بود آن قدر مي كشيدندش تا اندازه شود و اگر درازتر بود مي بريدندش تا به سرتخت برسد؛ در هر دو حال، تكليف قرباني مادرمرده معلوم بود.]]>
</TEXT>
</DOC>
<DOC>
<DOCID>HAM2-860122-113</DOCID>
<DOCNO>HAM2-860122-113</DOCNO>
<ORIGINALFILE>/1386/860122/world/_mycity.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نقد ديدگاه هاي دكتر كردواني، كوير شناس
كوير،نه همان كوير]]>
</TITLE>
<TEXT>
<IMAGE>/1386/860122/world/011661.jpg</IMAGE>
<![CDATA[
عكس: عباس جعفري
در پي درج مطلب كوير، موهبتي كه قدر آن را نمي دانيم كه روز 15/1/86 در همين صفحه به چاپ رسيد، عباس محمدي مدير گروه ديده بان كوهستان نوشتاري در پاسخ به ديدگاه هاي دكتر كردواني ارسال نموده كه در ذيل عيناً از نظرتان مي گذرد. اما پيش از درج اين نقد، ذكر اين نكته ضروري است كه مطلب كوير، موهبتي... در واقع گفت وگوي مفصلي بود با دكتر كردواني كه به دليل گرافيك صفحه، بخش هايي از آن ناگزير حذف شد، از همين رو به اختصار، به مهمترين نكات حذف شده اشاره مي شود.
دكتر كردواني در بخشي از اين گفت وگو به قابليت كوير براي توليد انرژي خورشيدي اشاره و تصريح كرده بود: كويرهاي خشك بهترين عرصه براي نصب تاسيسات انرژي خورشيدي است. به گفته وي سالها پيش پروفسور پورتر عضو انجمن شيمي انگلستان در بازديد از كويرهاي ايران، تاكيد كرده بود: هر متر مربع از آفتاب كويرهاي ايران توانايي روشن كردن يك لامپ 250 ولتي را دارد و اين منبع عظيم انرژي مي تواند در توسعه صنعت و اقتصاد ايران نقشي بزرگ ايفا كند؛ منبعي كه ايراني ها از آن غافل مانده اند.
كردواني در بخشي ديگر تاكيد كرده بود: علاوه بر استفاده از جاذبه هاي توريستي كوير كه مي تواند شغل هاي فراواني ايجاد كند، استفاده از املاح موجود در كوير مي تواند باعث رونق صنعت در حاشيه كوير شود. همچنين مي توان در بعد آموزشي، به دليل موقعيت منحصر به فرد كشور، بزرگترين مركز آموزشي و تحقيقاتي كويرشناسي را در ايران تاسيس كرد به طوري كه از سراسر دنيا دانشجو جذب اين مركز شوند. حال آنكه، امروز با تاسيس دانشكده كويرشناسي در سمنان مخالفت مي شود.
در صفحه محيط زيست همشهري 15/1/85 مطلبي از استاد گرانقدر دكتر پرويز كردواني چاپ شده بود كه در آن، كوير را موهبت خوانده و حتي آن را براي آينده عامل توسعه و پيشرفت، نه مايه بدبختي دانسته اند. اين نكته و توضيحاتي درباره تفاوت كوير و بيابان(در ترمينولوژي خودشان)بارها و بارها در مقاله ها و گفتارهايي كه از ايشان در رسانه ها ديده ايم، تكرار شده است.
استاد كردواني، تاليفات پرشمار و باارزشي در زمينه شناخت سرزمين هاي كم آب و ديگر مباحث جغرافيايي دارند، اما هنگامي كه از سخنگاه هاي عمومي تر - و براي عامه - صحبت مي كنند، غالباً به همين دو سه نكته مي پردازند.گذشته از اينكه لازم است، صاحب نظران ما براي مردمي كه در سرزميني عمدتاً خشك و نيمه خشك مي زيند، مسائل متنوعي را در خصوص اين گونه منطقه ها مطرح كنند، در اينجا مي خواهم به اين نكته اشاره كنم كه بيان مطالبي از اين دست كه كوير منبع ميلياردها دلار ثروت است، موجب دامن زدن به اين توهم است كه ما كشوري با طبيعت بسيار غني داريم و فقط كافي است كه اين منابع و معادن را بشناسيم و از آنها بهره برداري كنيم! دكتر كردواني در بيان منابع ثروتي كويرهاي ايران، به چند مورد اشاره مي كنند: 1 - استفاده از كوير به عنوان مرتع براي شتر و بز(و حيات وحش)2 - استفاده از گياه اشنيان براي توليد مواد شوينده يا گياه استبرق براي نساجي و مانند اينها 3- برداشت از معادن كلروركلسيم و سولفات سديم و نيترات پتاسيم و... 4 - بهره برداري از جاذبه هاي گردشگري كوير.
تمامي اين موارد استفاده، جز تا حدودي مورد آخر، روش هاي سنتي و ساده بهره برداري از طبيعت است كه از هزاران سال پيش به شدت هر چه تمام تر در اين سرزمين رواج داشته و آن را فرسوده ساخته است؛ در مورد استفاده از كوير به عنوان مرتع، در كجاي ايران مي توانيد چهار تا بوته علف يا خار بيابيد كه چند راس دام دور و بر آن نباشد؟ در كم بازده ترين مراتع خشك كه توليد سالانه علوفه در آنها، كمتر از يكصد كيلوگرم در سال است، بز و شتر مي چرند و حتي شترهايي به صورت رها شده وجود دارند كه به سرعت مشغول بياباني كردن منطقه هستند. با نگاهي به آمار دفتر فني مرتع كه وسعت مراتع كشور و تعداد دام موجود(و تعداد مجاز)را نشان مي دهد(نگاه كنيد به ماهنامه طبيعت سبز، بهمن1385)در مي يابيم كه به جز استان اردبيل، در تمام استان هاي ديگر كشور، تعداد دام موجود بسيار بيشتر از تعداد مجاز است(ميانگين كشور: 6/1 برابر). تازه، اين آمار خوشبينانه به نظر مي رسد، چرا كه مثلاً در همان استان اردبيل كه گفته اند ظرفيت دام بيشتر از اين را دارد، در بهترين مراتع سبلان، فرسايش خاك چشم هر بيننده غير متخصص را هم مي آزارد. مضاف بر اينكه دفتر فني مرتع(وابسته به سازمان جنگل ها و مراتع)اصلاً براي حيات وحش سهميه اي قائل نيست؛ در همان كوهستان هاي سبلان، با چند روز گشت زني و دوربين كشي هم مشكل بتوانيد يك بز كوهي يا حتي خرس همه چيزخوار بيابيد! فراواني شتر در كويرهاي ايران، يكي از عامل هاي از ميان رفتن خوراك مورد نياز آهو و جبير و در نتيجه، يوزپلنگ بوده است. به علاوه، شتر باعث شيوع بيماري هايي در ميان حيات وحش است كه در شرايط طبيعي و سالم وجود ندارد.
در مورد استفاده از اشنيان براي توليد مواد شوينده واقعاً با جمعيت و الگوهاي مصرف كنوني، آيا مي توان تصور كرد كه حتي يك درصد از مواد شوينده لازم را بتوان از اين گياه تامين كرد؟! يا در شرايطي كه در باغ هاي توت در شمال پرآب، با استفاده از كرم هاي ابريشم اصلاح شده و كود شيميايي و مراقبت هاي ديگر، از هر هكتار كمتر از يك ميليون تومان پيله در سال برداشت مي شود(بدون احتساب دستمزد كشاورز و خانواده اش!)چگونه مي توان از گياه وحشي استبرق، اليافي برداشت كرد كه بتوان آن را ثروت ناميد؟! اگر چنين برداشت هايي احيا شود، در كمتر از يك سال عرصه هاي كويري ما از اشنيان و استبرق تهي خواهد شد.
مواد معدني، از كم ارزش ترين كالاها در جهان هستند و هر كشوري كه پايه اقتصاد خود را بر فروش آنها قرار دهد، كشوري فقير است. اگر منظور استفاده از اين مواد براي صنايع داخلي باشد، در حال حاضر از سولفات سديم و نيترات پتاسيم در حدي كه پاسخگوي نياز باشد بهره برداري مي شود. به علاوه، امروزه در سراسر كشور- از جمله در كويرها و بيابان ها - برداشت از معادن با شدتي بي ملاحظه و به قيمت تخريب محيط زيست، در حال اجرا است و نيازي به توصيه در اين مورد نيست.
در مورد جاذبه هاي گردشگري كوير، گرچه مي توان گفت كه ما هنوز از اين ظرفيت استفاده چنداني نكرده ايم، اما حتي اين منبع بالقوه را هم در قياس با چند هزار كيلومتر ساحل در شمال و جنوب، كوهستان هاي گسترده، جنگل ها، تالاب ها و آثار تاريخي كشور نمي توان رقمي به شمار آورد. درواقع اگر مشكلاتي كه در ايران براي جذب گردشگر خارجي داريم رفع شود، كوير در سبد جاذبه  هاي كشور جزو رتبه هاي يك تا سه نخواهد بود.
منظور از اين يادداشت، چند چيز است: 1 - در مورد ثروت طبيعي كشور مبالغه و در ميان مردم - كه سنتاً در پي سهم خود از ثروت كشورند- القاي توهم نكنيم. ثروت يك كشور، در جهان امروز اساساً در توليد صنعتي و كشاورزي و ارائه خدمات است.
2 - در مورد كوير به طور خاص، بايد بدانيم كه آنها جزو فقيرترين عرصه هاي كشورند و بخش هاي وسيعي از آن، حاصل بهره برداري پرفشار و چند هزار ساله بوده است و نه آنكه طبيعي باشند. عرصه هاي كويري بايد مهار شوند و با مديريت جامع نگر زيست محيطي، آنها را تا حد امكان احيا كرد. 3 - صاحب نظران بايد الزام هاي زيست در مناطق خشكي مانند ايران را پيوسته يادآور شوند و راه حل هايي براي مديريت صرفه جويانه و آينده نگر منابع طبيعي ارائه دهند. 4 - مشكل منابع طبيعي و محيط زيست در كشور ما، بيشتر از آنكه با بن بست هاي علمي و فني روبه رو باشد، گرفتار گيرهاي اجتماعي است كه يك مورد آن، دور بودن متفكران ما از عرصه جامعه و بيگانگي شان با واقعيت هاي جامعه شناختي امروز است.]]>
</TEXT>
</DOC>
<DOC>
<DOCID>HAM2-860122-114</DOCID>
<DOCNO>HAM2-860122-114</DOCNO>
<ORIGINALFILE>/1386/860122/world/_mycity.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انشعاب در فعال ترين تشكل زيست محيطي كشور]]>
</TITLE>
<TEXT>
<IMAGE>/1386/860122/world/011658.jpg</IMAGE>
<![CDATA[
 اسدالله افلاكي
شماري از اعضاي جبهه سبز ايران با انتشار بيانيه اي از ادامه همكاري با اين تشكل زيست محيطي اعلام انصراف كردند.
در بخش هايي از اين اطلاعيه آمده است: بدين وسيله ما امضاءكنندگان اين بيانيه و بدنه حقيقي و راستين جبهه سبز ايران طي يك دهه گذشته، با خروج خود از اين مجموعه و فعاليت هايش، نهاد جبهه سبز را فارغ و خالي از محتواي منظور شده براي آن اعلام كرده و اعلان مي داريم كه آن وجاهت و اعتباري كه دستاورد خيلي از داوطلبان و مشتاقان اين نهاد مردمي در تمامي اين سالها بوده، ديگر در زير چتر نام اين سازمان موجود نيست.
آمدن و ماندن و عرق ريختن و عشق ورزيدن ما در جبهه سبز از براي نيل به آرماني بوده است كه ما اكنون جبهه سبز را فاقد اراده نيل به آن مي دانيم و ديگر آن كه تمامي راه ها و ظرفيت هاي منطقي براي بازگشت حقيقت اين آرمان به فضاي جبهه سبز را آزموده ايم و به اينجا رسيده ايم كه ديگر كاري از دست ما برنمي آيد... ما بر اين اعتقاديم كه يك تشكل با ادعا و ثبت مردمي بودن، حتي اگر روزي خلاف آن را عنوان كند، باز متعلق به جامعه مدني است و مسئوليت شفافيت و پاسخگويي به جامعه مدني در مورد رفتارش تا آن زمان كه هست از دوشش ساقط نمي شود و صد البته جبهه سبز از اين داستان مستثني نخواهد ماند... آري! طنز روزگار است كه بسياري از ما، سابقه هزاران ساعت حضور داوطلبانه در جبهه سبز ايران داريم و مشابه آن هر يك از ما چندين و چند همفكر و هم رأي و همسان خود در خيل داوطلبان در عقبه خود و با اين همه، اين- نازك آراي گلي كه به جان كاشتمش و به جان دادمش آب- را به اقليت تماميت خواهان وامي نهيم، اما چه مي توان كرد؟ اميد اصلاح و استقامت در ديوار كج نهاده شده هميشه قرين به محقق شدن نيست.
... ما همچنان پاسدار تاريخچه سبز ايران خواهيم ماند، زيرا كه چه بخواهند و چه نخواهند، چه خوشايندشان باشد و چه ناخوشايندشان، بخش اعظم آن متعلق به ما و هم خيلان ماست. ما بدين وسيله در آخرين وظيفه سازماني خود و در آخرين مرحله از تلاش خود در جهت حفظ حيثيت اين سازمان و جامعه مدني و طرفداران حفظ محيط زيست، با خروج خود از اين مجموعه و فعاليت هايش، سعي در گسستن گذشته جبهه سبز ايران از آينده آن مي كنيم و آينده آن را به زمين خدا و روزي خواهان رويش وامي نهيم... ما همچنين در برابر نمامان و سخن پردازاني كه خارج از فضاي جبهه سبز - نه از سر راستي و صداقت كه از سر بغض و حسادت و يا هر درد بي درمان ديگر- در تمامي اين سال ها تير ملامت بر پيكر جبهه سبز مي افكندند مي گوئيم كه اين جسارت ما در دريدن قبا بر خويشتن خود، نه نشانه بر حق بودن آنان و يا در جريان بودن و آگاه بودن آنان است كه نشانگر آن است كه به رغم تمامي مسائل همچنان تاريخچه ماضي اين نهاد سرشار از انبوهي نيت پاك و دربردارنده حضور روح جمعيتي پاك گر است كه بر تنك مايگي و قبا پوشي آنان صد البته هزاران بار مي ارزد و البته شجاعت دريدن قبا بر خويشتن شجاعت كميابي است كه بايد به عنوان آخرين نمره كارنامه جبهه سبز - البته نسخه راستين جبهه سبز- درج شود.
اين در حالي است كه دكتر معيني رئيس جبهه سبز ايران در واكنش به اين اطلاعيه به خبرنگار ما گفت:  معمولاً انشعاب زماني صورت مي گيرد كه گروهي با تفكري نو و ايده اي تازه با اين رويكرد كه حرفي براي گفتن دارند در مقابل آنچه وجود دارد بايستند و به عبارت ديگر داراي فكر نوين باشند.
اما واقعيت اين است كه گروهي كه به قول خودشان از جبهه سبز منشعب شده اند افرادي حقوق بگير بوده اند كه به علت بالابودن هزينه ها عذر آنها خواسته شده است.
معيني تأكيد كرد: در حال حاضر، اين جبهه با 4 هزار عضو، يكي از منسجم ترين تشكل هاي زيست محيطي ايران است و با توجه به اعضاي توانمند خود كه در ميان آنها بيش از 200 استاد دانشگاه با مدرك دكترا و پنج چهره ماندگار علمي وجود دارد، توانايي تهيه طرح آلايش سرزمين را دارد و چنين اطلاعيه ها و طرح نظرياتي مبني بر منفعل بودن جبهه سبز نمي تواند به ماهيت اين جبهه و اهداف آن خدشه اي وارد نمايد و اين تشكل كه يك تشكل فرهنگي و اجتماعي است با جديت و تلاش اهداف خود را دنبال خواهد كرد و همچون گذشته تا آنجايي كه در توان دارد نسبت به مخاطرات زيست محيطي هشدار خواهد داد. افزون بر اين، در صورت فراهم بودن امكانات مالي، به انتشار فصلنامه، ماهنامه و ديگر نشريات اقدام خواهد كرد.
وي همچنين گفت: آسيب شناسي تشكل هاي مردمي موضوع بسيار مهمي است كه نياز به بررسي عميقي دارد.
در عين حال يكي از اعضاي گروه 53 نفره منشعب شده، اين گروه را متشكل از بدنه اجرايي اصلي جبهه سبز اعلام كرد و منفعل بودن آن در برابر بحران هاي زيست محيطي چند سال اخير را دليل عمده اين انشعاب دانست.
وي افزود: اعضاي منشعب نه تنها حقوق بگير نبوده اند بلكه در قالب حق عضويت به جبهه سبز كمك مالي نيز مي داده اند.
گفتني است، جبهه سبز ايران كه از نيمه اول دهه هفتاد راه اندازي شد، طي 10 سال گذشته فعال ترين تشكل زيست محيطي كشور بوده است.]]>
</TEXT>
</DOC>
<DOC>
<DOCID>HAM2-860122-115</DOCID>
<DOCNO>HAM2-860122-115</DOCNO>
<ORIGINALFILE>/1386/860122/world/_mycity.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه
گام هاي لرزان در حفاظت از محيط زيست]]>
</TITLE>
<TEXT>
<![CDATA[فرهاد جم
انتخاب مناطق چهارگانه و اتخاذ تدابير حفاظتي در آنها نخستين قدمي است كه براي حفاظت از محيط زيست برداشته مي شود. در اين ميان، پارك هاي ملي با بالاترين درجه حفاظتي تحت مديريت و مالكيت كامل سازمان حفاظت از محيط زيست قرار دارد. وسعت پارك هاي ملي ايران جمعاً به يك ميليون و 649 هزار و 771 هكتار مي رسد كه به نظر مي رسد با توجه به تنوع زيستي و اقليمي بالا، وجود زيستگاه هاي ارزشمند و... وسعت مناطق يادشده بايد بيش از اينها باشد.اما به نظر مي رسد پيش از آن كه به فكر افزايش وسعت پارك هاي ملي باشيم بايد سعي كنيم دست كم همين مقدار كم را چنان محافظت كنيم كه واقعاً بتوان آن را پارك ملي لقب داد. شايد حكايت پارك ملي سرخه حصار و واگذاري بخش هايي از آن به تعاوني مسكن كاركنان وزارت كشاورزي يكي از موارد نقض حريم مناطق چهارگانه به ويژه پارك هاي ملي است.
پارك ملي سرخه حصار قديمي ترين منطقه حفاظت شده ايران و دنيا محسوب مي شود كه از 200 سال قبل به عنوان قرق اختصاصي قاجار تحت حفاظت قرار داشت. اما در سال 1358 به موجب لايحه قانوني شوراي عالي انقلاب در اختيار سازمان حفاظت محيط زيست قرارگرفت و بعد از آن با مصوبه شماره 91 شوراي عالي محيط زيست در سال 61 كه به رياست ميرحسين موسوي نخست وزير وقت برگزار شده بود، به عنوان پارك ملي در شبكه مناطق حفاظت شده ايران به ثبت رسيد. به رغم اين واقعيت، در سال 1364 و در اقدامي برخلاف مقررات، بخش هايي از زمين هاي اين پارك به تعاوني مسكن وزارت كشاورزي واگذار شد و در پي آن ادارات ثبت نيز براي اين اراضي سند مالكيت صادر كردند. اين امر موجب شد تا سازمان حفاظت از محيط زيست براي ابطال اسناد صادره شكايت كند، اما اين شكايت رد شد. هم اكنون اعضاي اين تعاوني داراي سند مالكيت هستند و به ناچار سازمان محيط زيست ملزم شد تا تحت عنوان تملك، آگهي تملك صادر كند.
در حال حاضر اعضاي تعاوني مذكور شكايتي را در ديوان بر تملك دولت مطرح كردند كه دستور موقت آن در ديوان براي جلوگيري از اقدامات دولت صادر شد و شعبه بدوي هم به اين نتيجه رسيد كه تملك قانوني است و شكايت را رد كرد كه با رد شكايت، اهالي شهرك مجددا اعتراض كردند. نهايتاً شعبه تجديدنظر ديوان عدالت اداري با بررسي پرونده املاك شكارگاه سلطنتي خجير و سرخه حصار، به ابطال تملك سازمان محيط زيست حكم داد و اعلام كرد كه اين راي قطعي است.
اما مديركل حقوقي سازمان حفاظت محيط زيست، معتقد است راي اخير ديوان عدالت اداري تنها آگهي تملك سازمان حفاظت محيط زيست را به دليل عدم رعايت تشريفات لازم ابطال كرده است. بر اين اساس اراضي مورد اختلاف سازمان محيط زيست با تعاوني مسكن جهاد كشاورزي(تعاوني زيتون)همچنان كاربري پارك ملي داشته و در اين راي هيچ گونه اجازه اي مبني بر ساخت و ساز در اين اراضي داده نشده است. وي دليل صدور اين راي را عدم تعيين زمين معوض مي داند.
نكته آن است كه در متن رأي شعبه تجديدنظر ديوان عدالت اداري بر اين نكته صحه گذاشته شده است كه پارك ملي سرخه حصار به عنوان ريه تنفسي تهران قبل از واگذاري به وزارت جهاد كشاورزي به محيط زيست واگذار شده است و شوراي عالي محيط زيست در سال1361 اين منطقه را به عنوان پارك ملي تصويب كرده و كميسيون ماده 5 نيز با تغيير كاربري آن موافقت نكرده است. نهايتاً محسن زاده در اظهارنظري هرگونه ساخت و ساز در پارك ملي سرخه حصار را ممنوع مي داند و معتقد است راي ديوان عدالت اداري به هيچ عنوان چنين اجازه اي نداده است.
به رغم اظهارات وي و تلاش هاي سازمان حفاظت از محيط زيست و دوستداران طبيعت، ظاهراً در اين هزارتوي قانوني و شرايط پيچيده اي كه بوجود آمده است، قرباني مانند هميشه محيط زيست و اين بار پارك ملي سرخه حصار است؛ منطقه اي كه با اين هجمه آشكار، از پارك ملي تنها عنوان آن را بر پيشاني دارد.]]>
</TEXT>
</DOC>
<DOC>
<DOCID>HAM2-860122-116</DOCID>
<DOCNO>HAM2-860122-116</DOCNO>
<ORIGINALFILE>/1386/860122/world/_sciew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[راز سلامت در چاي سبز]]>
</TITLE>
<TEXT>
<IMAGE>/1386/860122/world/011670.jpg</IMAGE>
<![CDATA[
تحقيقات نشان مي دهد كه مصرف چاي سبز و چاي سياه مي تواند سال هاي زندگي بعد از حمله هاي قلبي را افزايش دهد
دكتر ابراهيم جوان
چاي يكي از پرمصرف ترين نوشيدني ها در جهان است كه پس از آب مقام دوم را در ميان انواع نوشيدني ها داراست. چاي سياه، چاي سبز و اوولنگ از جمله محصولاتي است كه از برگ هاي گياه چاي به دست مي آيد.
مبدأ و منشأ چاي سبز مشخص نيست اما نخستين بار حدود هزار سال پيش چيني ها براي محافظت از آب مصرفي خود در برابر آلودگي هاي ميكروبي آن را مي جوشاندند و براي طعم دادن به اين آب جوشيده از برگ هاي سبز چاي استفاده مي كردند. بعدها، خاصيت شفادهندگي اين آب به چاي موجود در آن نسبت داده شد. اولين يادداشت ها درباره خواص دارويي چاي سبز در سال 1211 ميلادي و توسط چيني ها نوشته شد كه اعتقاد داشتند نوشيدن چاي براي سلامت مفيد است. در قرن 16 ميلادي وقتي اروپايي ها براي نخستين بار با چاي سبز مواجه شدند، از آن به عنوان يك نوشيدني دارويي نام بردند كه براي فرونشاندن تب، سردرد، درد معده و درد مفاصل استفاده مي شد. البته خيلي قبل از آن نيز چاي سبز به عنوان يك نوشيدني نيروبخش و مقوي در نزد ملوانان و دريانوردان غربي از جايگاه ويژه اي برخوردار بود. كما اين كه امروزه هم اخبار زيادي از خواص تازه كشف شده چاي سبز مي شنويم.
دكتر محمدحسين حداد خداپرست،دانشيار گروه علوم و صنايع غذايي دانشگاه فردوسي مشهد در مورد مراحل توليد و خواص درماني چاي سبز به همشهري مي گويد: چاي سبز از بخار دادن برگ هاي تازه گياه چاي در حرارت هاي بالا توليد مي شود كه به موجب آن آنزيم هاي اكسيد كننده موجود در اين برگ ها غيرفعال شده در حالي كه محتوي پلي فنلي آنها دست نخورده و سالم باقي مي ماند.
او مي افزايد: پلي فنل هاي موجود در چاي سبز عمدتاً با نام فلاونول ها و كاتشين ها شناخته مي شوند كه 30 تا 40 درصد از مواد جامد استخراج شده از برگ هاي چاي سبز خشك را تشكيل مي دهند و مطالعات انجام شده بر روي حيوانات و همچنين انسان ها نشان داده است كه اين تركيبات به طور قابل ملاحظه اي داراي خواص آنتي اكسيداني، ضدسرطاني، ضد التهابي و ضد باكتريايي هستند.
به عقيده او چاي سياه در طي فرايند توليد بسياري از موادي كه در سلامتي انسان نقش دارد را از دست مي دهد و اين در حالي است كه چاي سبز 6 برابر چاي سياه خواص آنتي اكسيداني دارد.
افسانه هاي قديمي  و سنتي ژاپني ها كه با چاي سبز مرتبط است، دانشمندان را بر  آن داشت تا در مورد اثرات آن بر روي بدن انسان تحقيق كنند. محققان ژاپني معتقدند كه زنان بايد در دوران بارداري چاي سبز بنوشند زيرا حاوي مقادير قابل توجهي عنصر روي است كه در دوران بارداري بسيار لازم و ضروري مي باشد.
تحقيقات اخير همچنين نشان داد كه نوشيدن چاي سبز علاوه بر كاهش ابتلا به بيماري هاي قلبي و عروقي در كاهش خطر ابتلا به انواع سرطان ها، تنظيم قند خون، كاهش فشار خون، افزايش قدرت سيستم عصبي، تسهيل در كاهش وزن بدن، كمك به جلوگيري از زخم معده، كند كردن روند پيري، مقابله با ويروس سرماخوردگي و آنفلوآنزا و حتي درمان بيماري هاي لثه و جلوگيري از اختلالات تنفسي نيز مؤثر است. همچنين اين نوشيدني دارويي قادر است پوست بدن را از صدمات كوتاه مدت و درازمدت اشعة خورشيد در امان نگه دارد.
خواص ضد سرطاني چاي سبز
مطالعات انجام شده بر روي حيوانات آزمايشگاهي اثرات ضدسرطاني پلي فنل هاي موجود در چاي سبز را اثبات كرد. در اين مطالعات فلاون ها، فلاونول ها، ايزوفلاون ها و كاتشين ها از جمله پلي فنل هايي بودند كه به خاطر داشتن خواص ضد سرطاني مورد مطالعه قرار گرفته اند. خواص ضد سرطاني و ضد جهش زايي چاي سبز براي اولين بار در سال 1998 روشن شد و از آن به بعد بسياري از مطالعات آزمايشگاهي و اپيدميولوژيك در ارتباط با آن انجام شد.
در موش ها اين موضوع به اثبات رسيد كه مصرف چاي سبز به صورت نوشيدني و يا مصرف پلي فنل هاي حاصل از آن مي تواند بدن را در برابر مواد شيميايي سرطان زا و همچنين اشعه فرابنفش محافظت كند. همچنين نتايج مطالعات اخير نشان داد كه عصاره استخراج شده از چاي سبز مي تواند عليه عوامل شيميايي ديگري كه قادرند در ساير مدل هاي حيواني سرطان ريه، معده، مري، اثني عشر، پانكراس، كبد، سينه و كولون ايجاد كنند، خواص محافظت كنندگي از خود نشان دهد.
به گفته دكتر حداد خداپرست، بسياري از اثرات ضد سرطاني چاي سبز به دليل وجود تركيبي موسوم به اي.جي.سي.جي در آن است كه عمده ترين تركيب پلي فنلي چاي سبز به شمار مي رود و يك فنجان از اين چاي حاوي 200 ميلي گرم از اين نوع تركيب ضد سرطاني است.
به گفته او مصرف مكرر چاي سبز منجر به افزايش سطح اي.جي.سي.جي در ارگان هاي مختلف بدن مي شود كه اين مورد مي تواند از بروز سرطان هاي متعدد در قسمت هاي مختلف بدن جلوگيري كند.
پژوهش هاي انجام شده بر روي موش ها همچنين نشان داد كه عصاره چاي سبز، پلي فنل هاي چاي سبز و به خصوص اي.جي.سي.جي از مرحله شروع تومورهاي پوستي جلوگيري مي كند.
از سوي ديگر نتايج تحقيقات اخير حاكي از آن است كه نوشيدن چاي سبز سرعت بهبود بيماران سرطاني را بعد از روش هاي متداول درمان مثل اشعه و يا شيمي درماني افزايش مي دهد.
يكي ديگر از انواع سرطان ها كه به نظر مي رسد مصرف چاي حالات متفاوتي در آن ايجاد خواهد كرد، سرطان معده است. به گفته دكتر خداپرست بر اساس مطالعات انجام شده مرداني كه در روز 7 فنجان و يا بيشتر چاي سبز مصرف مي كنند، احتمال ابتلاي آنها به سرطان معده 31 كمتر از ساير افراد خواهد بود.
از سوي ديگر مطالعات دانشمندان ژاپني در اين زمينه حاكي از آن است كه چاي سبز پس از مصرف در سلول هاي معده تجمع يافته و بدين ترتيب موجب افزايش غلظت عوامل جلوگيري كننده از رشد سلول ها شده و به دنبال آن مرگ سلولي در سلول هاي سرطاني معده را سبب خواهد شد.
در مورد نقش چاي سبز در پيشگيري از سرطان ريه نيز تاكنون مطالعات زيادي انجام شده است. محققان ژاپني در مطالعات خود دريافتند كه كاتشين موجود در چاي سبز از رشد سلول هاي پيش سرطاني در ريه جلوگيري مي كند.مطالعات آنان همچنين نشان داد كه چاي سبز اثرات سيگار كشيدن را كاهش مي دهد.
استفاده از اين نوع نوشيدني در پيشگيري از سرطان تخمدان نيز مؤثر است. پژوهش ها نشان داد كه چاي سبز اثرات مواد شيميايي پيشگيري كننده از سرطان تخمدان را افزايش مي دهد. همچنين مصرف اين نوشيدني و يا تئانين كه يك آمينواسيد پيدا شده در برگ هاي چاي سبز است، يك اثر سينرژيستي با داروي آدريامايسين در كاهش اندازه تومورها دارد. اين در حالي است كه آدريامايسين به تنهايي در كاهش اندازه تومورها مؤثر نيست. محققان مي گويند تئانين قادر است غلظت اين دارو را در بافت توموري به 3 برابر افزايش دهد در حالي كه غلظت آن در ساير بافت هاي سالم كاهش مي يابد.
يافته هاي اخير همچنين نشان داد كه چاي سبز مي تواند در درمان سرطان خون نيز مؤثر باشد. دانشمندان مي گويند كاتشين هاي موجود در چاي سبز در جلوگيري از تكثير سلول هاي سرطاني خون موش و انسان نقش دارد.
خواص ضد سرطاني و ضد جهش زايي چاي سبز سبب شد تا امروزه بسياري از غذاها، نوشابه ها و لوازم آرايشي و بهداشتي با عصاره اين گياه غني شوند و اين عصاره به عنوان يك مكمل به آنها اضافه شود. بسياري از كارشناسان بر اين عقيده اند كه چاي سبز قادر است در اكثر اين محصولات و البته نه در همه آنها ويژگي پيشگيري از سرطان را نشان دهد.
معجزه هاي ديگر چاي سبز
تحقيقات انجام شده نشان داد كه مصرف چاي سبز و چاي سياه مي تواند سال هاي زندگي بعد از حمله هاي قلبي را افزايش دهد. در يك تحقيق انجام شده روي 1900 زن و مردي كه از حمله هاي قلبي نجات يافته بودند معلوم شد كه طرفداران مصرف چاي كه به ميزان 19 فنجان يا بيشتر چاي سبز در هفته مصرف مي كردند، احتمال مرگ آنها در بيشتر از 4-3 سال آينده در مقايسه با افرادي كه چاي مصرف نكردند به ميزان 44 كاهش يافت.
از سوي ديگر تحقيقات انجام شده در ژاپن، چين و آمريكا نشان مي دهد كه چاي سبز از راه هاي گوناگوني مي تواند به كاهش بيماري هاي قلبي كمك كند و كاتشين هاي موجود در آن ويژگي كاهش كلسترول خون از خود نشان مي دهد.
همچنين چاي سبز چسبندگي پلاكت هاي خوني را كاهش داده و در نتيجه در جلوگيري از تشكيل لخته هاي خوني مؤثر است. در مورد تأثير اين نوشيدني در كنترل فشار خون و سطح قند خون نيز تاكنون تحقيقات زيادي انجام شده كه همگي حاكي از اثرات مثبت چاي سبز در كنترل اين موارد است.
همچنين پژوهش ها نشان داد كه عصاره برگ چاي سبز از رشد باكتريهاي گوناگوني كه موجب بيماري اسهال مي شوند جلوگيري مي كند و تقريباً تمام نمونه هاي چاي تست شده اثر آنتي باكتريايي خود را عليه استافيلوكوكوس اورئوس، استرپتوكوكوس اپيدرميديس، ويبريو كلرا، ويبريو پاراهموليتيكوس، كمپيلو باكتر ججوناي و پلژيوموناس شيگلوئيدس نشان داده اند. جالب اين كه غلظت هاي بالاي كاتشين هيچ اثر منفي بر روي بيفيدوباسيلوس ها كه براي عملكرد روده اي بسيار مهم هستند، ندارد. از سوي ديگر يافته هاي اخير در اين زمينه نشان داد كه كاتشين هاي موجود در چاي سبز عوامل استريل كننده بسيار قوي هستند كه مي توانند از مسموميت هاي غذايي جلوگيري كنند.
نقش چاي سبز در كاهش وزن
گفته مي شود افرادي كه چاي سبز مي نوشند در طي روز بيشتر از 70 كالري مي سوزانند و اعتقاد بر اين است كه افزايش سوخت و ساز آنتي اكسيدان ها موجب اين تفاوت ها مي شود كه كافئين هم يكي از آنها است. همچنين تركيب كافئين و اي.جي.سي.جي مي تواند سرعت سوخت و ساز را به ميزان 4 درصد افزايش دهد.
در يكي از داروهاي جديد كه اخيراً به عنوان داروي كاهنده وزن مورد توجه قرار گرفته است، عصاره چاي سبز به عنوان يكي از 9 تركيب مهم فرمولاسيون آن مي باشد كه كاهش اشتها را از طريق كاهش هورموني به نام لپتين انجام مي دهد.
چاي سبز در كنار اثراتي كه روي هورمون لپتين دارد موجب افزايش سطح هورمون نورآدرنالين نيز مي شود. نورآدرنالين چربي سفيد كه در اطراف ران ها، كمر و... وجود دارد را مي سوزاند و در واقع بدن از اين راه كالري بيشتري مصرف مي كند و بدين ترتيب مصرف كنندگان چاي سبز 43-35 درصد انرژي بيشتري مي سوزانند.]]>
</TEXT>
</DOC>
<DOC>
<DOCID>HAM2-860122-117</DOCID>
<DOCNO>HAM2-860122-117</DOCNO>
<ORIGINALFILE>/1386/860122/world/_sciew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
ميگرن در زنان همسايه ايران]]>
</TITLE>
<TEXT>
<IMAGE>/1386/860122/world/011673.jpg</IMAGE>
<![CDATA[
صدف كوه كن
كمي آنسوتر از مرزهاي شمال غربي، سردرد، آسايش را از زنان همسايه ربوده است؛ جانكات تولون آي - رئيس بنياد فارماكولوژي تركيه- اعلام كرده كه 11 درصد زنان تركيه از بيماري ميگرن رنج مي برند.
مشكل فقط مربوط به زنان نيست، چون تولون آي با استناد به نتايج تحقيقات به عمل آمده در تركيه مي گويد فقط 4 تا 6 درصد مردم تركيه از سر درد كه خود نشانه بيماري هاي مختلف است، رنج نمي برند. بر اساس اين تحقيقات 11 درصد بانوان، 7/3 درصد مردان و 2درصد كودكان تركيه به بيماري ميگرن مبتلا هستند. بار مالي سالانه بيماري ميگرن بانوان تركيه چيزي در حدود 300ميليون دلار است.
نتايج اين مطالعات شايد از آن جهت براي ما مهم باشد كه مردم تركيه به لحاظ نژادي و اقليمي قرابت زيادي با مردم ما دارند و حالا كه در كشور ما آماري علمي از شيوع بيماري ها وجود ندارد، شايد آمار ترك ها برايمان جالب باشد.
جالب است بدانيد بر اساس اين بررسي، زناني كه از سردردهاي مزمن بويژه ميگرن رنج مي برند بيشتر از افراد ديگر در معرض افسردگي قرار دارند. محققان مي گويند زناني كه از سردردهاي مزمن رنج مي برند تا چهار برابر بيشتر از ديگر زنان در معرض افسردگي قرار دارند. اين افراد همچنين سه برابر بيشتر از ديگران در معرض تهوع، سرگيجه و درد عضلات و ضعف قرار دارند.
اروپايي ها هم از پس ميگرن برنيامده اند. اين بيماري مرزهاي اروپايي را درنورديده تا جايي كه پس از بي خوابي، ميگرن رايج ترين اختلال آزاردهنده و پرهزينه در اروپا به شمار مي رود. بطور ميانگين هر اروپايي 600 يورو در سال براي درمان و بهبود يا بدست آوردن آرامش موقت در برابر ميگرن پرداخت مي كند كه اين رقم صرف خريد انواع دارو، شربت، جوشانده و... يا بابت ويزيت پزشك پرداخت مي شود.
هم اكنون 50 ميليون نفر در اروپا به ميگرن مبتلا هستند كه 25 تا 30 درصد از آنها را نوجوانان، 25 درصد را مردان و 45 تا 50 درصد را زنان تشكيل مي دهد و به طور كلي در زنان 5 برابر بيشتر از مردان بروز مي كند.
به گفته متخصصان، درد ناشي از سردردهاي ميگرني مي تواند به قدري شدت داشته باشد كه مانع از انجام امور شغلي و يا ساير فعاليت هاي روزانه شود. سردرد ميگرني ممكن است پس از 24 ساعت بهبود يابد ولي در اكثر موارد تا 3 روز بعد از شروع حمله يعني 4 تا 72 ساعت طول مي كشد. هرچه سن كمتر باشد، بروز حملات ميگرني نيز بيشتر است. با افزايش سن شمار حملات كاهش مي يابد ولي به طول مدت آنها افزوده مي شود. شمار حملات ميگرني در انسان هاي گوناگون متفاوت است. در برخي ممكن است ماهيانه باشد ولي در بيشتر موارد به صورت هفتگي يا 2، 3 روز يك بار بروز مي كند.]]>
</TEXT>
</DOC>
<DOC>
<DOCID>HAM2-860122-118</DOCID>
<DOCNO>HAM2-860122-118</DOCNO>
<ORIGINALFILE>/1386/860122/world/_sciew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
مواجهه با افسردگي]]>
</TITLE>
<TEXT>
<![CDATA[همشهري آنلاين: افسردگي مي تواند باعث شود فرد به طور غيرمعمول براي چند هفته يا بيشتر احساس اندوه، بي ارزشي، بي علاقگي به فعاليت هايي كه قبلاً از آن لذت مي برد و بي  قراري كند و حتي به فكر خودكشي بيفتد.
افسردگي بيماري جدي است كه نياز به درمان به وسيله پزشك متخصص اغلب با تركيبي از درمان دارويي و روان درماني دارد. امروزه پزشكان مي دانند كه افسردگي نوعي ضعف نيست و شما به تنهايي نمي توانيد آن را درمان كنيد. افسردگي يك اختلال پزشكي با زمينه شيميايي يا زيست شناسي است. گاهي اوقات يك زندگي پر استرس محركي براي افسردگي مي شود. در ساير موارد به نظر مي رسد كه افسردگي بدون يك علت تعيين شده مشخص و به طور خودبه خودي روي مي دهد.
افسردگي مي تواند تنها يك بار در زندگي فرد اتفاق بيفتد. به هر حال اغلب به صورت حملات تكراري در طول زندگي با دوره هاي بدون افسردگي در بين آنها اتفاق مي افتد يا مي تواند وضعيتي مزمن باشد كه نيازمند يك درمان پيوسته در طي زندگي باشد.
اين نكات را در مواجهه با افسردگي در نظر داشته باشيد:
• برنامه اي واقع گرايانه براي خود تنظيم كنيد. هنگامي كه حالتان در حال بهتر شدن است، انتظار نداشته باشيد كه بتوانيد برنامه كامل روزانه تان را به طور مرتب انجام دهيد.
• سعي كنيد افكار منفي مانند احساس شكست يا تقصير را كه افسردگي باعث ايجاد آنها مي شود باور نكنيد. اين افكار با فروكش  كردن افسردگي بايد تسكين پيدا كند.
• هنگامي كه در حالت افسردگي هستيد، سعي كنيد از گرفتن تصميمات عمده در زندگي اجتناب كنيد. اگر مجبور به انجام اين كار هستيد از دوستان معتمد يا اعضاي خانواده تان كمك بگيريد.
• از مصرف الكل يا داروهايي كه پزشك تجويز نكرده است خودداري كنيد، چرا كه ممكن است با داروهاي ضد افسردگي تداخل هاي وخيمي پيدا كنند يا افسردگي را بدتر كنند.]]>
</TEXT>
</DOC>
<DOC>
<DOCID>HAM2-860122-119</DOCID>
<DOCNO>HAM2-860122-119</DOCNO>
<ORIGINALFILE>/1386/860122/world/_sciew.htm</ORIGINALFILE>
<ISSUE>چهارشنبه 22 فروردين 1386</ISSUE>
<DATE calender="Western">2007-04-11</DATE>
<DATE calender="Persian">1386/01/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
319]]>
</TITLE>
<TEXT>
<IMAGE>/1386/860122/world/011676.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>

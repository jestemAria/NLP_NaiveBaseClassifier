<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851203-001</DOCID>
<DOCNO>HAM2-851203-001</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پايان فيلمبرداري جعبه موسيقي
عكس: مسعود اشتري]]>
</TITLE>
<TEXT>
<IMAGE>/1385/851203/news/015000.jpg</IMAGE>
<![CDATA[
گروه ادب و هنر- فيلمبرداري فيلم سينمايي جعبه موسيقي با پايان ماه بهمن پس از 90 جلسه در لوكيشني واقع در ميدان هروي به پايان رسيد و حالا مراحل تدوين، صداگذاري و ساخت موسيقي كه به صورت همزمان از روزهاي آغاز فيلمبرداري توسط نازنين مفخم، علي علويان و سعيد شهرام آغاز شده بود، هم اكنون در حال اتمام است. پيش از اين قرار بود جعبه موسيقي در جشنواره فيلم فجر به نمايش درآيد، اما با طولاني شدن مراحل فيلمبرداري و فني، به موقع به جشنواره نرسيد. تدوين و صداگذاري همزمان فيلم  هم به دليل رساندن فيلم به جشنواره در حال انجام بود كه با به طول انجاميدن فيلمبرداري اين مراحل هم با تأخير ادامه يافت.
رامبد جوان، نيكي كريمي، شاهرخ فروتنيان، ارسلان قاسمي، جمشيد گرگين، نگار جواهريان بازيگران اين فيلم هستند. جعبه موسيقي يك درام ماورايي است كه مضموني ديني دارد. قصه درباره پسربچه اي است كه بر اثر يك اتفاق با فرشته اي آشنا مي شود و اين آشنايي خود ماجراهايي را به همراه دارد.
جعبه موسيقي چهارمين فيلم بلند مؤتمن در فضايي متفاوت از كارهاي قبلي او قرار دارد؛ يك درام ماورايي كه بار ديگر نشان مي دهد مؤتمن علاقه اي به تكرار مضامين و مؤلفه هاي فيلم هاي قبلي اش ندارد.]]>
</TEXT>
</DOC>
<DOC>
<DOCID>HAM2-851203-002</DOCID>
<DOCNO>HAM2-851203-002</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[گشت و گذاري در حال و هواي موسيقي
سازها ناي نواي تازه ندارند]]>
</TITLE>
<TEXT>
<IMAGE>/1385/851203/news/014997.jpg</IMAGE>
<![CDATA[
گروه ادب و هنر با گذشت دو ماه از بيست و سومين جشنواره موسيقي فجر كه در هفته دوم دي ماه گذشته، اندكي توانست سكوت حاكم بر معدود تالارهاي ساكت شهر را تحت تأثير قرار دهد، هنوز انگار هيچ سازي، ناي نواي تازه را به دست نياورده است.
كيوان ساكت، آهنگساز و نوازنده تار مي گويد: در حوزه موسيقي، به دليل محدوديت ها و اعتقادات مردم، بيش از پنج ماه از سال، فعاليت ها متوقف مي شود يا دست كم به صورت كنسرت ممكن نيست: محرم، صفر، رمضان، ايام فاطميه و 15 روز تعطيلي عيد همراه با روزهاي قبل و بعدش.
اما مروري بر رسانه هاي گوناگون كشور نشان مي دهد، مسئله تنها به اجراهاي اركسترال و عمومي نيست. در واقع، جز چند خبر بسيار كم اهميت از انتشار چند آلبوم كم اهميت يا معمولي، عملاً هيچ خبري در حوزه موسيقي به گوش نمي رسد.
محمد سرير، آهنگساز و رئيس هيأت مديره خانه موسيقي يكي از دلايل را واپس زدگي جامعه مي داند و مي گويد: در دو سه سال گذشته، رشد فراگير موسيقي جوان، باعث شد تقاضاي زيادي براي اين موسيقي ايجاد شود، اما اين موسيقي به مرور دچار تكرار شد و نوآوري بسيار محدود گشت، در نتيجه تقاضايي كه در اين مدت ديده مي شد، ديگر وجود ندارد و انگار سكوتي در جامعه ايجاد شده است.
اما حتي اين نكته نيز نمي تواند توضيح قانع كننده اي باشد. مقايسه فعاليت ها و شيوه هاي اجرايي ارائه هنرهاي ديگر در جامعه با موسيقي شايد بتواند بخش مهمي از پاسخ اين پرسش را روشن كند.
سرير مي گويد: پيش از اين وقتي وزارت ارشاد مجوز اجرا مي داد، مسئله حل بود، اما حالا فرايند پيچيده تر و دشوارتري براي اجرا وجود دارد و علاوه بر ارشاد، نيروي انتظامي و اماكن هم بايد در جريان قرار گيرند كه همين فرايند گاهي عملاً باعث مي شود گروه يا هنرمند از كار منصرف شود. در واقع اين سكوت به نوعي معلول چشم اندازها و انگيزه هاي فعالان اين حوزه است. علاوه بر اين، در تمام هنرهاي ديگر، مكان ثابتي براي فعاليت هنرمندان در طول سال وجود دارد، همراه با سازمان يا ستاد ثابتي كه اين فعاليت ها را سازماندهي كرده، بازتاب خبري مي دهد.
سالن هاي سينما براي نمايش فيلم، تئاتر شهر و ديگر تالارهاي شهر براي اجراي تئاتر و گالري هاي كوچك و بزرگ براي نمايش هنرهاي تجسمي، اما براي موسيقي هيچ مكان ثابت و دائمي وجود ندارد. علاوه بر اين، به اعتقاد كيوان ساكت، صدا و سيما به عنوان يك رسانه ملي بسيار قدرتمند، هيچ گاه به موسيقي ايران توجه كافي نكرده است. او معتقد است موسيقي وزين و متفكرانه بدون حمايت نمي تواند رشد كند و ادامه مي دهد: موسيقي دست كم به سه نوع تفريحي، لايت و تفكري تقسيم مي شود كه هر كدام در شرايط ويژه و با الزامات خود بايد مورد استفاده قرار گيرد. اما متأسفانه تهيه كنندگان برنامه هاي راديويي بدون توجه به نوع موسيقي و ساعت پخش برنامه، انواع و اقسام موسيقي را در هم و برهم و مثله شده به خورد مردم مي دهند و اين باعث مي شود بسياري از شنوندگان به اين نتيجه برسند موسيقي اصولاً ارزش وقت تلف كردن ندارد.
حتي ادبيات كه همواره به واسطه ابزار ارايه اش، محدود و كم خبر و بي رويداد بوده است، با برگزاري جلسات نقد گوناگون و نيز معرفي كتاب ها به صورت كوتاه، مرور يا نقد طولاني، مدتي است كه از موسيقي پيش افتاده است. ساكت مي گويد: ما تاكنون شاهد چيزي به اسم نقد چه در رسانه ها و چه در جلسات در حوزه موسيقي نبوده ايم و آن چه به طور جسته و گريخته در مطبوعات نوشته مي شود، صرفاً بيان شخصي نگارنده است كه يا عيب جويي محض است يا مدح محض.
در اين ميان، خانه موسيقي نيز ظاهراً كار ويژه اي نمي تواند انجام دهد، به ويژه آن كه در سال هاي اخير، بيش از هر چيز درگير اختلافات داخلي بوده است. رئيس هيأت مديره خانه موسيقي مي گويد: مهم ترين فعاليت خانه موسيقي، ايجاد تعامل بين هنرمندان در هشت كانون زيرمجموعه خود است. اما در عرصه هاي اجتماعي هم فعاليت هايي انجام شده است كه سال آينده هم دنبال مي شود. ضمن آن كه خانه موسيقي به دنبال اين است كه كارهاي نمونه اي نيز انجام دهد. اكنون از خانه موسيقي، معاونت هنري وزارت فرهنگ، صدا و سيما و... صداي سكوت به گوش مي رسد، اما اين سكوت سرشار از ناگفته هاست.]]>
</TEXT>
</DOC>
<DOC>
<DOCID>HAM2-851203-003</DOCID>
<DOCNO>HAM2-851203-003</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نگاه
بي اعتمادي به رسانه ملي]]>
</TITLE>
<TEXT>
<IMAGE>/1385/851203/news/015006.jpg</IMAGE>
<![CDATA[
گروه ادب و هنر- بار اولمان كه نيست؛ عادت كرده ايم. خلاف موقعي كه با اعلام نمايش فيلمي در تلويزيون شگفت زده مي شويم، انتظار داريم آن فيلم با فيلمي ديگر عوض شود. درست مثل هفته گذشته كه در كمال ناباوري اعلام كرديم سيريانا در برنامه صدفيلم به نمايش درمي آيد و درست همان طور كه انتظار مي رفت دوباره فيلم هفته گذشته اين برنامه يعني افسانه 1900 تكرار شد. آن هم بدون هيچ گونه توضيح، استدلال و يا حداقل يك عذرخواهي خشك و خالي.
منطقي است كه هر فيلمي از تلويزيون قابل پخش نباشد، اما دليلي ندارد وقتي فيلمي از فيلتر تأييد مي گذرد، دوبله مي شود و در نهايت به پخش مي رسد، در دقيقه 90 بنا به مصلحتي كه معلوم نيست از كجا متر و معيار مي شود، صحنه را به نفع فيلمي تكراري و البته بي خطر خالي كند.
مي شد از اول مثل بسياري از فيلم ها كه معلوم است هيچ گاه به نمايش درنمي آيند، از خير اين فيلم هم گذشت: اما وقتي از رسانه هاي مختلف پخش يك فيلم اعلان مي شود چرا بايد دست به دامان مصلحت انديشي شد! اصلاً چرا اين سيستم مصلحت انديش از ابتدا نظارت نمي كند تا كار به لحظات پاياني نكشد؟ آيا جز اين است كه اين سيستم مصلحت انديش بر اساس سليقه كش مي آيد و كوتاه مي شود! سليقه اي كه در يك مرحله آن را مفيد مي داند و در مرحله اي ديگر مضر؛ و اساساً چه ملاكي براي مفيد يا مضر بودن يك فيلم وجود دارد؟سيريانا فيلمي سياسي است، حتي در برخي از كشورهاي منطقه كه عموماً حساسيت چنداني روي فيلم ها ندارند، از اكران عمومي اين فيلم جلوگيري شد. مفاهيم فيلم هم بر اساس آنچه در تبليغات غربي بنيادگرايي خوانده مي شود فضاي منفي عليه برخي مجامع و گروه هاي اسلامي دارد از اين لحاظ مي توان حدس زد سطح ايجاد حساسيت ها تا كجاست. اما آيا موضوع فيلم تا پيش از دوبله آن معلوم نبود؟
اين روند جز بي اعتمادي مخاطب و سلب اطمينان از رسانه ملي نتيجه ديگري ندارد. هيچ كس از تلويزيون توقع نمايش فيلمي چون سيريانا را ندارد ولي وقتي پخش آن تبليغ مي شود يعني فيلم تا حد مورد نظر سليقه، جرح و تعديل شده اما باز هم به مذاق سليقه اي كه آن را مصلحت مي نامند سازگار نبوده و لذا از پخش آن ممانعت به عمل آمده است.
آيا اين روند به جز فيلم در بخش هاي ديگر و برنامه هاي مختلف تلويزيوني قابل تسري نيست؟
رسانه ملي نسبت به برنامه اي كه اعلام مي كند، مسئول است و حداقل بايد خود پاسخگوي آن باشد. اين انتظار زيادي از تلويزيون نيست.]]>
</TEXT>
</DOC>
<DOC>
<DOCID>HAM2-851203-004</DOCID>
<DOCNO>HAM2-851203-004</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[معرفي داوران جشنواره پويانمايي تهران]]>
</TITLE>
<TEXT>
<![CDATA[گروه ادب و هنر- داوران مسابقه بين الملل جشنواره پويانمايي تهران معرفي شدند. به گزارش روابط عمومي كانون پرورش فكري كودكان و نوجوانان، 4 هنرمند از كشورهاي فرانسه، كانادا، سوييس و كرواسي و يك هنرمند ايراني از روز پنجم اسفند جاري كار بررسي 137 فيلم پويانمايي خارجي را آغاز مي كنند.
بنابراين گزارش، اليويه كاترين يكي از داوران بخش مسابقه بين الملل جشنواره پويانمايي تهران نماينده كشور فرانسه در آسيفا و مسئول برگزاري روز جهاني پويانمايي است. او همچنين عضو هيأت مديره انجمن فيلم پويانمايي فرانسه(افكا)است.نانسي مري، رييس بخش فروش و بازاريابي اروپا و آفريقاي مركز ملي فيلم كانادا ديگر داور اين بخش است.
اوتو آلدر، مؤسس جشنواره بين المللي پويانمايي فانتوچ سوييس، مدرس گروه پويانمايي كالج هنري اچ.جي.كي و مشاور و عضو هيأت انتخاب چندين جشنواره در آلمان، استوني و فنلاند نيز يكي ديگر از داوران بخش مسابقه بين الملل جشنواره پويانمايي تهران است. ديگر داور اين بخش بوريووي داونيكوويچ(بوردو)از كشور كرواسي است. وي عضو شوراي جشنواره پويانمايي زاگرب، دبيركل آسيفا(1994 تا 2000)و سازنده آثار بسيار مشهور انيميشن است. پنجمين عضو هيأت داوران بخش مسابقه بين الملل جشنواره پويانمايي عبدالله عليمراد انيماتور مطرح ايراني است. آثار عليمراد در بيش از 8 جشنواره پويانمايي جهان جوايزي را كسب كرده است.
از سويي ديگر بنا به اعلام باقري،مدير روابط عمومي كانون پرورش فكري كودكان و نوجوانان، امسال در جشنواره پويانمايي تهران 325 سانس نمايش در 5 سالن به ارايه آخرين آثار پويانمايي ايراني و خارجي اختصاص يافته است. مركز آفرينش هاي فرهنگي و هنري كانون با داشتن 4 سالن نمايش و سالن نمايش دانشكده صدا و سيما همزمان به نمايش آثار بخش هاي مختلف جشنواره پويانمايي مي پردازند. به اين ترتيب علاقه مندان به هنر پويانمايي مي توانند در 5 روز برگزاري جشنواره پويانمايي تهران بيش از 400 اثر ارايه شده در اين جشنواره را به تماشا بنشينند.]]>
</TEXT>
</DOC>
<DOC>
<DOCID>HAM2-851203-005</DOCID>
<DOCNO>HAM2-851203-005</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فيلم بلند 35 كارگردان سرشناس در كن]]>
</TITLE>
<TEXT>
<IMAGE>/1385/851203/news/015003.jpg</IMAGE>
<![CDATA[
مهر: رئيس جشنواره فيلم كن، اسامي 35 فيلمساز سرشناس را كه قرار است به مناسبت شصتمين سالگرد برگزاري اين جشنواره فيلم هاي حداكثر سه دقيقه اي بسازند، اعلام كرد.
35 فيلمساز از 25 كشور با اين پروژه همكاري مي كنند و آثار اين فيلمسازان در قالب يك فيلم بلند روز 20 مه در جشنواره كن(16 تا 27 مه)به نمايش در مي آيد. اين پروژه به قدري مخفيانه بود كه حتي خود كارگردان ها هم نمي دانستند چه كساني قرار است با آنها كار كنند. اين در حالي است كه از مدتي قبل نام تعدادي از فيلمسازان درگير پروژه در محافل سينمايي مطرح بود. كنجكاوي روزافزون رسانه ها بالاخره ژيل ژاكوب را واداشت براي اولين بار درباره اين فيلم جمعي صحبت كند. او با اشاره به اينكه همه فيلمسازان بايد نهايت در سه دقيقه آنچه را در ذهن دارند به تصوير درآورند، گفت: نتيجه مجموعه اي از برخوردهاي نامحتمل بود؛ وندرس در كنگو فيلم ساخت، تساي مينگ ـ ليانگ در كوالالامپور و كراننبرگ در... توالت! بودجه نه چندان زياد فيلمسازان را واداشت نه تنها خلاق، غيرمنتظره، كمدي، حساس، بدبين، متفكر، بامزه، تأثيرگذار يا بحث انگيز، بلكه همه فهم و بي پروا هم باشند. ژاكوب، اسامي فيلمسازان درگير اين پروژه را به ترتيب حروف الفبا به اين شرح اعلام كرد: تئو آنجلوپولوس، اليور آساياس، بيل آگوست، جين كمپيون، يوسف شاهين، چن كايگه، مايكل چيمينو، ايتن و جوئل كوئن، ديويد كراننبرگ، ژان پي ير و لوك داردن، مانوئل دي اليويرا، ريموند دپاردون، آتوم اگويان، آموس جياتي، هو هسيائو ـ هسين، الخاندرو گونزالز ايناريتو، آكي كوريسماكي، عباس كيارستمي، تاكشي كيتانو، آندري كونچالوفسكي، كلود للوش، كن لوچ، ناني مورتي، رومن پولانسكي، رائول روئيز، والتر سالس، اليا سليمان، تساي مينگ ـ   ليانگ، گاس ون سنت، لارس فن ترير، ويم وندرس، وونگ كار واي و ژانگ ييمو.]]>
</TEXT>
</DOC>
<DOC>
<DOCID>HAM2-851203-006</DOCID>
<DOCNO>HAM2-851203-006</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بالاترين قيمت براي تابلوهاي ايران درودي]]>
</TITLE>
<TEXT>
<![CDATA[گروه ادب و هنرتابلوهاي نقاشي ايران درودي هنرمند پيشكسوت در نمايشگاه بزرگ هنرهاي تجسمي هفت نگاه بالاترين قيمت را به خود اختصاص داد.به گزارش اتاق خبر ماه مهر؛ تابلوي نقاشي ايران درودي با قيمت 18 ميليون تومان گرانترين تابلوي نمايشگاه بزرگ هنرهاي تجسمي سال خواهد بود و تابلوهاي نامي پتگر با قيمتي در حدود 8 تا 10 ميليون تومان، نصرت الله(بهروز)مسلميان حدود 9 ميليون تومان، صادق تبريزي حدود 7 ميليون تومان و آيدين آغداشلو با قيمت تقريبي 5 ميليون تومان بر ديوارهاي نگارخانه هاي فرهنگسراي نياوران آويخته شده اند.
اين در حالي است كه مسئولان برپايي نمايشگاه هفت نگاه با هدف ورود آثار هنري به خانه عموم مردم با توافق هنرمندان تابلوها را كمتر از حد معمول قيمت گذاري كرده اند.
به گفته الهه جواهري يكي از گالري دارهاي گروه هفت نگاه ميانگين قيمت آثار بين 500 تا 800 هزار تومان است و در ميان تابلوها آثاري با قيمتي كمتر از يك صد هزار تومان نيز به چشم مي خورد، تنها عده محدودي از آثار مربوط به هنرمندان صاحب امضا و پيشكسوت است كه قيمت ميليوني را به خود اختصاص داده اند.
در ميان هنرمندان حاضر در اين نمايشگاه نام هاي معتبري چون ايران درودي، آيدين آغداشلو، سيدمحمد احصايي، گيزلا وارگا سينايي، هانيبال الخاص، پرويز كلانتري، يدالله كابلي، غلامحسين نامي، فرح اصولي، مهدي حسيني، جلال شباهنگي، شهلا حبيبي، عباس مشهدي زاده، نيما پتگر، مريم سالور، يعقوب امداديان، يعقوب عمامه پيچ، محمدعلي ترقي جاه، محمد جوادي پور، احمد اسفندياري، حسين محجوبي، احمد نصراللهي، كريم نصر، محمدابراهيم جعفري، جمال الدين خرمي نژاد، علي گلستانه، بهرام دبيري، مصطفي دشتي، نصرت الله مسلميان، حسين ماهر، صادق تبريزي و... به چشم مي خورد.
معاونت هنري سازمان فرهنگي هنري شهرداري تهران، بانك اقتصاد نوين از مؤسسه هايي هستند كه آمادگي خود را براي مشاركت در برپايي نمايشگاه اعلام كرده اند.نمايشگاه بزرگ هنرهاي تجسمي از ساعت 16جمعه چهارم اسفند در فرهنگسراي نياوران برگزار خواهد شد.]]>
</TEXT>
</DOC>
<DOC>
<DOCID>HAM2-851203-007</DOCID>
<DOCNO>HAM2-851203-007</DOCNO>
<ORIGINALFILE>/1385/851203/news/_adabh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[اعلام مقررات جشنواره فيلم كودك همدان: مقررات بيست و يكمين جشنواره بين المللي فيلم هاي كودكان و نوجوانان ايران، كه از 10 تا 14 ارديبهشت 1386 در همدان برگزار مي شود، اعلام شد. جشنواره بيست و يكم شامل سه بخش مسابقه فيلم و ويدئو، خارج از مسابقه و نمايش هاي ويژه است كه مسابقه فيلم و ويدئو خود به دو بخش مسابقه سينماي بين الملل و مسابقه سينماي ايران تقسيم مي شود. فيلم هاي متقاضي نبايد بيش از سه سال از توليدشان گذشته باشد، در دوره هاي قبلي جشنواره شركت نكرده باشند، از هر كشور دو فيلم بلند، سه فيلم نيمه بلند و كوتاه براي بخش هاي مسابقه انتخاب مي شود و كشور ميزبان مجاز است سه فيلم بلند، چهار فيلم نيمه بلند و كوتاه و چهار اثر ويدئويي را به بخش مسابقه بفرستد.
دو نمايش جديد در تالارنو: نمايش روز بخير آقاي وزير به نويسندگي حميدرضا نعيمي و كارگرداني محسن ابراهيمي از روز گذشته و بعد از پايان اجراي نمايش فرجام در تالار نو روي صحنه رفت. در نمايش اول كه هر روز ساعت 18 اجرا مي شود، خسرو احمدي، آرش دادگر، افشين ارجمند، مهران امامبخش، رويا دعوتي، حميدرضا نعيمي، حسين حاجت پور و وحيد آقاپور بازي مي كنند. در همين تالار نمايش عيد پاك نوشته يوهان آگوست استريندبرگ به كارگرداني حسين باستاني روي صحنه رفته و آسيه ضيايي، افشين زارعي، سيروس همتي، مرضيه صدرايي، شيدا خليق و محمد اسدي در آن بازي مي كنند.
انتشار فراخوان جشنواره كودكان هند: فراخوان هشتمين جشنواره بين المللي هنرهاي نمايشي كودكان هند از دوم تا هفتم آذرماه 1386 در دهلي نو برگزار مي شود، منتشر شد. در جشنواره هنرهاي نمايشي كودكان هند پنج تا هفت هزار كودك از هند و ساير كشورها گرد هم مي آيند تا افكار، روياها و اميدهاي خود را براي آينده از طريق تئاتر، حركت، حركات موزون و موسيقي ارائه كنند. سايت اينترنتي جشنواره به نشاني www.ryaicfpa.com اطلاعات بيشتر درباره نحوه برپايي و شرايط حضور در اختيار علاقه مندان قرار
مي دهد.
چند روز بعد در جشنواره مكزيكوسيتي: فيلم سينمايي چند روز بعد… به كارگرداني نيكي كريمي در بخش مسابقه جشنواره بين المللي( ficco )در مكزيكوسيتي كشور مكزيك به نمايش درمي آيد. اين جشنواره از 2 تا 13 اسفند ماه(21 فوريه تا 4 مارس)برگزار مي شود.
اجراي نمايش هاي برگزيده  عاشورايي: نمايش هاي برگزيده  همايش آيين هاي عاشورايي به انتخاب بنياد شهيد در نمايشگاه فرهنگ عاشورا معرفي مي شوند. آثار شركت كننده در همايش آيين هاي عاشورايي به انتخاب محمدرضا الوند، يدالله وفاداري و وحيد ميرمبيني در رشته هاي گوناگون بازيگري، نمايشنامه نويسي، كارگرداني و... معرفي مي شوند و سه نمايش نيز به عنوان آثار برگزيده اعلام خواهند شد.
مستندهاي داستاني در ميامي: 23 فيلم مستند داستاني نخستين نمايش جهاني شان را همزمان با برپايي جشنواره فيلم ميامي دارند. اين فستيوال از اوايل ماه مي در كشور آمريكا برگزار مي شود.
پخش انيميشن روياي فيل ها: فيلم انيميشن روياي فيل ها كه به شيوه تري دي به توليد رسيده است، از طريق اينترنت نخستين پخش جهاني اش را تجربه مي كند. به گزارش پايگاه اطلاع رساني اينترنتي اين فيلم، به آدرس:  www. elephats dream.org روياي فيل ها به شكل رايگان قابل دانلود كردن از سايت فوق است.
آغاز شمارش آراي اسكار: سرانجام بعد از هفته ها تبليغات، مصاحبه  و بازارگرمي  نامزدهاي اسكار، اعضاي آكادمي  علوم و هنرهاي سينمايي آمريكا آراء نهايي شان را براي انتخاب برندگان جوايز اسكار اعلام كردند و اكنون تنها شمارش آرا باقي مانده است. در حالي كه تنها چهار روز به برگزاري هفتاد و نهمين دوره  جوايز اسكار مانده است، اعضاي آكادمي  آمريكا نامزدهاي منتخب شان را مشخص كردند. هم اكنون تيمي  از حسابداران برجسته در پشت درهاي بسته در مكان نامعلومي، شمارش آراء را آغاز كرده اند. به گزارش خبرگزاري رويترز، اسامي  برندگان نهايي جوايز اسكار كه بيشترين تعداد آراء را بدست آورده باشند،  تنها در اختيار دو مقامي كه بر پروسه شمارش آرا نظارت دارند، قرار خواهد گرفت.]]>
</TEXT>
</DOC>
<DOC>
<DOCID>HAM2-851203-008</DOCID>
<DOCNO>HAM2-851203-008</DOCNO>
<ORIGINALFILE>/1385/851203/news/_akhar.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851203/news/015081.jpg</IMAGE>
<![CDATA[
عكس: همشهري‎/ محمد توكلي
تهران، ديروز، خيابان آفريقا- به نظر مي رسد امسال، ترافيك روزهاي پاياني سال شديدتر از سالهاي گذشته است. كارشناسان مي گويند60، درصد سفرهاي روزانه درون شهري پايتخت كه معادل حدود 9 ميليون سفر است در ساعات اوج ترافيك و با كاربري اداري و تجاري انجام مي شود.]]>
</TEXT>
</DOC>
<DOC>
<DOCID>HAM2-851203-009</DOCID>
<DOCNO>HAM2-851203-009</DOCNO>
<ORIGINALFILE>/1385/851203/news/_akhar.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظر شما]]>
</TITLE>
<TEXT>
<IMAGE>/1385/851203/news/015078.jpg</IMAGE>
<![CDATA[
نظر شما
پژوهشگران مركز مطالعات و تحقيقات رسانه اي همشهري در تاريخ 27 تا 30 بهمن ماه سال جاري اقدام به اجراي يك نظرسنجي تلفني درباره خريد نوروزي كردند. در اين نظرسنجي به طور تصادفي با 1205 نفر از مردم تهران تماس گرفته شد.
نتايج اين نظرسنجي نشان مي دهد كه 73 درصد از پاسخگويان براي عيد نوروز خريد كرده و 27 درصد خريد نمي كنند. پاسخگويان همچنين مهمترين مشكلات خريد از مراكز عرضه كالاهاي نوروزي را بيان كردند. 29 درصد بي اطلاعي از برپايي اين مراكز، 26 درصد پايين بودن كيفيت اجناس عرضه شده، 18 درصد شلوغي و ازدحام بيش از حد، 11 درصد محل نامناسب استقرار اعم از دوري، ترافيك و نبود پاركينگ، 5 درصد قيمت گران اجناس و 4 درصد كمبود وقت براي مراجعه به اين مراكز را از جمله مهم ترين مشكلات اعلام كردند و 7 درصد از خريداران اجناس اين مراكز با مشكلي مواجه نبودند.
آن چه پاسخگويان به عنوان اولويت خريد نوروزي ذكر كرده اند در نمودار نشان داده شده است. اين نظرسنجي ها ادامه دارد.
ممكن است در روزهاي آينده، پژوهشگران مركز مطالعات و تحقيقات رسانه اي همشهري، با تلفن شما هم تماس بگيرند.]]>
</TEXT>
</DOC>
<DOC>
<DOCID>HAM2-851203-010</DOCID>
<DOCNO>HAM2-851203-010</DOCNO>
<ORIGINALFILE>/1385/851203/news/_akhar.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[يك تن پول خرد
به طور حتم كشف يك تن پول خرد از يك دستگاه اتوبوس قابل توجه رانندگاني است كه هميشه در حسرت داشتن پول خرد به سر مي برند و اغلب اوقات هم داشتن پول خرد را از وظايف مسافر قلمداد مي كنند. اين اتوبوس مسافربري از مشهد عازم تهران بود كه در محور دامغان به سمنان به عقب يك دستگاه تريلر برخورد كرد و معلوم شد يك مسافر يك تني هم به همراه دارد.
كاشي خارجي
بر خلاف وفور كاشي هاي توليد داخل و كيفيت قابل قبول آنها، خريداران همچنان محصولات كشور هاي اسپانيا و ايتاليا را با قيمت هاي بالا خريداري مي كنند. همچنين واردات انواع اتصالات و لوله ها از كشور چين، بازار داخلي را اشباع كرده است. رئيس اتحاديه لوازم بهداشتي ساختمان تهران هم مي گويد: هم  اكنون حدود 5 درصد اتصالات p.v.c مورد نياز كشور از تايوان و برزيل وارد مي شود.
نان خمير
شايد از اين پس فقط نان هاي خمير موجبات نارضايتي خريداران را فراهم آورد و ديگر شاهد نان هاي سوخته نباشيم. راه اندازي نخستين واحد نانوايي با حرارت غير مستقيم در شهرستان زرند باعث اين اميدواري تازه شده است. البته به نظر شهروندان، مسئولان در كنار كيفيت بايد به كميت نان و كوچك شدن روز به  روز آن هم توجه كنند.
گاراژ قصاب ها
در مناطق مختلف تهران، مراكزي  در قالب گاراژ و يا باغ، تبديل به محلي براي عرضه  غيرقانوني دام زنده شده  اند كه اين اواخر اين مراكز با واكنش مسئولان روبه رو شد. فقط در چند ماه گذشته، فعاليت?? مركز عرضه كننده دام غيربهداشتي دام در تهران متوقف شد. بر اساس آمار، سالانه بيش از يك ميليون رأس دام به  صورت غيرقانوني در تهران ذبح مي شود كه با جمع آوري اين مراكز، ذبح غيرقانوني در تهران به صفر مي رسد.
برخورد با موتور سواران
طرح ويژه كنترل موتور سواران از روز گذشته آغاز شد و برخلاف حجم بالاي هشدار هاي پليس راهنمايي و رانندگي، تخلفات نه چندان اندك موتورسواران ادامه دارد. شاهد اين موضوع نيز تعداد بالاي موتور هاي روي خودرو هاي ويژه حمل آنها است. بررسي هاي كارشناسي نشان مي دهد كه دست كم عامل?? درصد از تصادف هاي رانندگي در شهرها، راكبان موتورسيكلت ها هستند. رعايت قوانين و مقررات راهنمايي و رانندگي، نصب پلاك، استفاده از كلاه ايمني، همراه داشتن گواهينامه و مدارك مالكيت موتورسيكلت از جمله قوانين لازم الاجراي اين طرح برشمرده مي شود.
صورت ريز مكالمات
شركت ارتباطات سيار اعلام كرد تعرفه ارائه صورت ريز مكالمات تلفن همراه بر اساس مصوبات سازمان تنظيم مقررات و ارتباطات راديويي از 2 هزار ريال به??? ريال براي هر صفحه كاهش يافته است. همچنين از گفته هاي مسئولان پيداست كه راه اندازي شبكه ايرانسل در اصفهان از 22بهمن به ايام نوروز منتقل شده است. ايرانسل هم اكنون در?? شهر كشور فعاليت دارد و داراي??? هزار مشترك تلفن همراه است.]]>
</TEXT>
</DOC>
<DOC>
<DOCID>HAM2-851203-011</DOCID>
<DOCNO>HAM2-851203-011</DOCNO>
<ORIGINALFILE>/1385/851203/news/_akhar.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851203/news/015096.jpg</IMAGE>
<![CDATA[
خودرو گران شد
در آستانه آغاز پيش فروش ال 90 با وديعه 5 ميليون توماني از 12 اسفند ماه بالاخره قيمت خودرو نيز گران شد و نشان داد نزديك شدن به روز هاي پاياني سال بر ديگر متغير هاي بازار خودرو مانند سهميه بندي بنزين و... به طور كامل ارجحيت دارد. درحال حاضر پرايد 7 ميليون و 150 هزار تومان معامله مي شود، حال آن كه قيمت اين خودرو در روز هاي گذشته 6 ميليون و 900 هزار تومان بود؛ البته قيمت كارخانه در ماه هاي اخير ثابت و در حدود 7 ميليون و 130 هزار تومان بود. قيمت پژو 206 تيپ 2 نيز با افزايش 200 هزار توماني به 10 ميليون و 950 هزار تومان رسيد؛ حال آن كه كارخانه اين خودرو را 11 ميليون و 170 هزار تومان قيمت مي گذارد. سمند 11 ميليون و 400 هزار تومان در ارزان ترين مدل معامله مي شود؛ حال آن كه قيمت كارخانه اين خودرو در پايين ترين مدل 11 ميليون و 670 هزار تومان است. پژو 405 در بازار 11 ميليون و 900 هزار تومان به فروش مي رسد و قيمت كارخانه اين مدل نيز در مدل پايه 12 ميليون و 220 هزار تومان است. ريو نيز با افزايش قيمت 100 هزار توماني در بازار 11 ميليون و 750 هزار تومان معامله مي شود.]]>
</TEXT>
</DOC>
<DOC>
<DOCID>HAM2-851203-012</DOCID>
<DOCNO>HAM2-851203-012</DOCNO>
<ORIGINALFILE>/1385/851203/news/_akhar.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[آموزش سبزه آرايي عيد نوروز
فرهنگسراي بانو با همكاري خانه محيط زيست هم زمان با نزديك  شدن به عيد نوروز اقدام به برگزاري دوره اي تحت عنوان سبزه آرايي نوروزي كرده است. اين دوره طي 4 نشست دوساعته برگزار مي شود. در اين دوره كارشناس گل و گياه به مباحثي چون چگونگي سبزكردن سبزه عيد، روش صحيح نگهداري گل  و گياهان نوروزي و... مي پردازد. علاقه مندان مي توانند براي استفاده ازاين دوره طي روزهاي 6، 8، 13 و 15 اسفندماه از ساعت 14 تا 16 به فرهنگسراي بانو مراجعه كنند. اين دوره ويژه بانوان و به صورت رايگان است. علاقه مندان مي توانند براي كسب اطلاعات بيشتر به آدرس: خيابان وليعصر، ضلع شمالي پارك ساعي، كوي ساعي واحد آموزش فرهنگسراي بانو مراجعه كنند و يا با تلفن هاي 8-88786275 تماس بگيرند.]]>
</TEXT>
</DOC>
<DOC>
<DOCID>HAM2-851203-013</DOCID>
<DOCNO>HAM2-851203-013</DOCNO>
<ORIGINALFILE>/1385/851203/news/_akhar.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/31]]>
</TITLE>
<TEXT>
<![CDATA[كدام كشور؟
كدام يك از اين كشورها جزو 4 كشور اصلي توليدكننده گاز در جهان نيستند؟
(جواب را در صفحه 18 روزنامه امروز بيابيد.)
a)ايرانc)قطر
b)ليبيd)روسيه
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)شنبه در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
(علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه 30
]]>
<IMAGE>/1385/851203/news/015102.jpg</IMAGE>
</TEXT>
</DOC>
<DOC>
<DOCID>HAM2-851203-014</DOCID>
<DOCNO>HAM2-851203-014</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[در بهمن ماه 85
سهامداران 66 شركت به سود رسيدند]]>
</TITLE>
<TEXT>
<IMAGE>/1385/851203/news/015012.jpg</IMAGE>
<![CDATA[
گروه بورس- پرونده عملكرد بورس تهران در بهمن ماه امسال، با كسب سود سهامداران 66 شركت بسته شد.
طبق كارنامه بهمن ماه، در اين دوره ارزش سهام 12 شركت حاضر در بورس تهران بيش از 10 درصد افزايش يافت كه بيشترين سود از محل رشد قيمت سهام نصيب سهامداران نورد و لوله اهواز شد. قيمت هر سهم اين شركت در يك ماه گذشته 2/22 درصد بالا رفت.
براساس اين گزارش، در بهمن ماه امسال، قيمت سهام شركت هاي كوچك بازار بيش از بزرگان بورس با رشد مواجه شد. به اين ترتيب مي توان بهمن ماه را دوره رونق سهام شركت هاي پر ريسك تر بورس نيز به شمار آورد.
در اين مدت ارزش سهام قند قهستان 22 درصد رشد كرد و سهامداران فولاد كاويان شاهد افزايش 7/17درصدي ارزش دارايي هايشان بودند. قيمت هر سهم فارسيت اهواز هم 5/16 درصد رشد كرد.
سهام پرطرفدار
در بهمن ماه امسال شركت مس، پرطرفدارترين سهام بورس تهران بود. در اين مدت 16 هزار و 500 نفر 343ميليون سهم اين شركت را به سبد دارايي هايشان افزودند. بانك پارسيان هم در رتبه دوم جدول تقاضا ايستاد. در بهمن ماه 6 هزار و 100 نفر 255 ميليون سهم بانك پارسيان را خريدند.
در كنار اين دو شركت، خودروسازان نبض بازار را به دست گرفتند به طوري كه در مجموع 5 هزار نفر 33 ميليون سهم سايپا و ايران خودرو را خريدند تا بار ديگر خودروسازان به صدر جدول تقاضا در تالارهاي معاملات سهام نزديك شوند.
عملكرد بهمن
در بهمن ماه سهام و حق تقدم سهام 230 شركت در بورس تهران دادوستد شد. در اين دوره 1/1 ميليارد برگه سهم در تالارهاي مبادلات دادوستد شد. طي بهمن ماه امسال 53هزار نفر در بورس تهران سرمايه گذاري كردند. ارزش كل مبادلات انجام شده در بورس طي اين مدت به 3 هزار و 617 ميليارد ريال رسيد.]]>
</TEXT>
</DOC>
<DOC>
<DOCID>HAM2-851203-015</DOCID>
<DOCNO>HAM2-851203-015</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[چادرملو، سود سال 86 را پيش بيني كرد]]>
</TITLE>
<TEXT>
<![CDATA[گروه بورس- چادرملو كه اين روزها، صف خريد سهام آن در بورس تهران طولاني شده، پيش بيني سود سال آينده اش را در اختيار سهامداران قرار داد.
اين شركت به سهامداران وعده داده، سال 86 به ازاي هر سهم 616 ريال سود كسب كند. چادر ملو در 10ماهه منتهي به دي ماه در سال جاري، معادل 85 درصد سود عملكرد وعده داده شده را محقق كرده، سود امسال چادرملو براي هر سهم 507ريال پيش بيني شده است. هيأت مديره چادرملو اعلام كرده، 80 درصد سود خالص سال 86 را بين سهامداران به صورت نقدي تقسيم خواهد كرد. در حال حاضر اختيار مرحله دوم افزايش سرمايه 200درصدي به هيأت مديره چادرملو تفويض شده است. در كنار چادرملو ديروز فولاد كاويان هم پيش بيني سود سال آينده را در اختيار فعالان بازار قرار داد. اين شركت پيش بيني كرده در سال 86 معادل 175 ريال سود براي هر سهم كسب كند. سود هر سهم امسال فولاد كاويان 153 ريال تخمين زده شده است.]]>
</TEXT>
</DOC>
<DOC>
<DOCID>HAM2-851203-016</DOCID>
<DOCNO>HAM2-851203-016</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[جزييات آخرين اخبار عرضه سهام در بورس تهران
خصوصي سازي با عرضه سهام مپنا شتاب مي گيرد]]>
</TITLE>
<TEXT>
<![CDATA[گروه بورس- به دنبال انتقاد مقام معظم رهبري از اجراي كُند سياست هاي اصل 44 روند عرضه سهام در بورس تهران شتاب بيشتري گرفته است.
آخرين گزارش ها و اخبار دريافتي حاكي است: بورس تهران نيز در روزهاي آتي شاهد عرضه سهام شركت مديريت پروژه هاي نيروگاهي(مپنا)خواهد بود اگرچه از پذيرش اين شركت در بورس تهران دو سال مي گذرد اما تاكنون بنا به دلايل نامعلومي عرضه سهام اين شركت به تعويق افتاده بود. پيش از اين قرار بود سهام فولاد مباركه قبل از مپنا عرضه شود. اما با تعويق افزايش سرمايه اين شركت شرايط عرضه سهام اين شركت در بورس فراهم شد.
سيد مهدي عقدايي، مدير امور عرضه سهام سازمان خصوصي  ضمن اعلام خبر برگزاري جلسه عرضه سهام اين شركت در روز سه شنبه در اين باره گفت: جلسه عرضه سهام شركت مپنا روز سه شنبه 8 اسفند ماه جاري ساعت 9 صبح با حضور مسئولان سازمان خصوصي سازي، سازمان بورس و اوراق بهادار، شركت مپنا و كارگزار عرضه كننده سهام برگزار خواهد شد.
وي در مورد نحوه قيمت گذاري سهام شركت مپنا گفت: روند قيمت گذاري سهام مپنا كاملاً مشابه شركت ملي صنايع مس ايران است و قيمت اين سهم را روند عرضه و تقاضاي بازار سهام مشخص خواهد كرد.
جلسه معرفي
روز سه شنبه جلسه معرفي مپنا با حضور كارگزاران بورس، شركت هاي سرمايه گذاري و فعالان بازار سرمايه برگزار شد. به گزارش ايسنا در اين جلسه موسي رفان مدير عامل شركت مپنا زمان عرضه سهام مپنا را تا 2 هفته آينده اعلام كرد و گفت: زمان دقيق عرضه سهام مپنا در نشست هماهنگي عرضه سهام كه با حضور سازمان بورس، خصوصي سازي و كارگزار عرضه كننده برگزار مي شود، تعيين خواهد شد. وي افزود: 10 درصد از سهام قابل واگذاري متعلق به سازمان گسترش و نوسازي صنايع، 9 درصد متعلق به توانير و چهاردرصد متعلق به شركت سرمايه گذاري صبا است. 5 درصد از اين سهام نيز براي كشف قيمت در بورس و باقي آن نيز به بخش خصوصي و همچنين سهام عدالت واگذار خواهد شد. مديرعامل مپنا خاطر نشان كرد: در سه سال آينده تقسيم سود جدي نخواهيم داشت، پيش بيني شده، با توجه به برنامه هاي توسعه اي صرف سرمايه گذاري كنيم.
رفان با بيان اين مطلب كه مپنا در بهار سال 84 براي عرضه در بورس آماده شده بود تصريح كرد: شك و شبهه در تأخير زمان عرضه مربوط به تغييرات در سازمان هاي مختلف تصميم گيري دولتي بوده است. رفان در پاسخ به اين پرسش كه امكان ايجاد مشكل براي مپنا همچون شركت صدرا وجود دارد يا خير گفت: به هر حال كشور به 5 تا 6 هزار مگاوات نيروگاه نياز دارد و اگر قيمت رقابتي باشد مي توانيم به فروش سهام بپردازيم، اگر نباشد بازار را از دست مي دهيم بنابر اين مشكلي در اين زمينه وجود ندارد.
مديرعامل شركت مپنا در ادامه به تشريح فعاليت هاي گروه مپنا پرداخت و گفت: از سال 72 اين شركت كار خود را شروع كرده اين شركت داراي يك شركت مادرتخصصي و 22 شركت تابعه است. سرمايه  شركت در سال 71 و 72 يك ميليون تومان ثبت شده و امروز نيز اين سرمايه به 480 ميليارد تومان رسيده است. وي در ادامه به ميزان بدهكاري گروه مپنا به بانك هاي داخلي و خارجي اشاره كرد و گفت: مپنا به بانك هاي داخلي حدود 300 ميليارد تومان و به بانك هاي خارجي 5/1 ميليارد يورو بدهكار است.
معرفي مپنا
شركت مپنا در زمينه مديريت و اجراي طرح هاي نيروگاهي، صنعتي، پست هاي انتقال نيرو و پروژه هاي مخابراتي فعاليت مي كند.
از جمله خدمات شركت مپنا ساخت تجهيزات نيروگاهي مانند انواع توربين هاي گازي، بخاري و انواع توربو ژنراتورهاي نيروگاهي است. همچنين اين شركت به عنوان يك توليد كننده مستقل برق، نيروگاه را با سرمايه خود احداث و بهره برداري مي كند و سپس برق آن را به فروش مي رساند. در حال حاضر شركت سرمايه گذاري صنايع برق و آب(صبا)با مالكيت 51 درصد از سهام مپنا سهامدار عمده اين شركت محسوب مي شود. شركت هاي توانير و سازمان گسترش و نوسازي صنايع ايران نيز هر كدام به ترتيب 39 و 10 درصد از سهام مپنا را در اختيار دارند.
به گفته مسئولين شركت، هيچ رقيب داخلي براي مپنا وجود ندارد اما شركت هاي زيمنس آلستوم(فرانسه- سوئيس)، آلساندو(ايتاليا)و جنرال الكتريك(اروپا- آمريكا)از رقباي مپنا محسوب مي شوند.]]>
</TEXT>
</DOC>
<DOC>
<DOCID>HAM2-851203-017</DOCID>
<DOCNO>HAM2-851203-017</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شاخص سوار بر خودرو به 10 هزار نزديك شد]]>
</TITLE>
<TEXT>
<![CDATA[گروه بورس در معاملات روز گذشته بورس تهران بار ديگر سهام خودرو شرايط بر شاخص را فراهم كرد.
براساس اين گزارش، شاخص كل بورس تهران ديروز با 11 واحد افزايش بار ديگر خود را به 10 هزار واحد نزديك تر كرد. ديروز شاخص هاي بازده بازار و صنعت نيز هر كدام به ترتيب با 63 و 12واحد افزايش به كار خود پايان دادند. اما شاخص واسطه گري هاي مالي 45 واحد افت كرد.
اين گزارش حاكيست، در دادو ستدهاي روز گذشته ايران خودرو براي چندين روز متوالي بيشترين نقش را در صعود شاخص داشت به طوري كه افزايش ارزش سهام ايران خودرو در نهايت 5/4 واحد شاخص بورس را بالا كشيد. پس از ايران خودرو سايپا با 3 واحد تأثير مثبت بر شاخص در جايگاه دوم بورس قرار گرفت. شركت هاي پارس خودرو، سرمايه گذاري ساختمان ايران و بين المللي توسعه ساختمان از جمله شركت هاي مؤثر در صعود شاخص بودند.]]>
</TEXT>
</DOC>
<DOC>
<DOCID>HAM2-851203-018</DOCID>
<DOCNO>HAM2-851203-018</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[از سر گيري معاملات 8 شركت]]>
</TITLE>
<TEXT>
<IMAGE>/1385/851203/news/015009.jpg</IMAGE>
<![CDATA[
گروه بورس- با بازگشايي نماد 8 شركت شرايط ادامه معاملات اين شركت ها در بورس فراهم شد.
براساس اين گزارش، ديروز نماد شركت هاي سرمايه گذاري سپه پس از برگزاري مجمع عمومي، سيمان غرب پس از افزايش سرمايه و نمادهاي شيشه همدان، كنتورسازي ايران، داروسازي ابوريحان، ايران دارو، فولاد كاويان و گروه صنعتي سپاهان بعد از اعلام پيش بيني درآمد هر سهم باز شد.
همچنين شركت سرمايه گذاري توسعه ملي قصد دارد 15 ميليون سهم شركت مارگارين معادل 4/12درصد از سهام اين شركت را 6 اسفند ماه به قيمت هر سهم 2هزار و 300 ريال به صورت عمده در بورس عرضه كند.
در مبادلات روز گذشته بورس تهران بار ديگر صف هاي خريد سهام بانك پارسيان از مرز 20 ميليون سهم فراتر رفت و 2 هزار و 500 تقاضا براي خريد 25هزار سهم اين شركت در كارگزاري ها به ثبت رسيد.
بانك كارآفرين نيز بار ديگر در جدول تقاضاي بازار قرار گرفت و توانست توجه عده اي از فعالان بازار را به سوي خود جلب كند. از سوي ديگر در مبادلات ديروز شركت پارس خودرو از جمله سهامي بود كه مورد توجه بازار قرار گرفت و سهامداران براي خريد2 ميليون سهم اين شركت 211 دستور پر كردند. ضمن اينكه بازارگرداني سهام روي سهام شركت هاي سايپا، ايران خودرو و ايران خودرو ديزل از معاملات ديروز تداوم يافت.
ملي سرب و روي، گلوكوزان و فارسيت دورود از جمله سهامي بودند كه سهامداران براي خريد سهام آن صف بستند.]]>
</TEXT>
</DOC>
<DOC>
<DOCID>HAM2-851203-019</DOCID>
<DOCNO>HAM2-851203-019</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت رونق به رينگ بورس كشاورزي]]>
</TITLE>
<TEXT>
<![CDATA[گروه بورس - بورس كالاي كشاورزي در بهمن ماه، شاهد رونق چشمگير حجم و ارزش معاملات بود به گونه ژاي كه براي نخستين بار تالار معاملات معامله 34 هزار تن كالا را به ارزش بيش از 80 ميليارد ريال،طي يك ماه تجربه كرد.
به گزارش روابط عمومي بورس كشاورزي، طي بهمن ماه امسال، 4/13 ميليون تن كالا شامل شكر، جو، ذرت، و كنجاله در رينگ بورس كشاورزي عرضه شد. حجم معاملات اين بورس در ماه گذشته به رقم 34 هزار و 935 تن كالا رسيد كه به ارزش 81 ميليارد ريال در تالار معاملات به فروش رفت.
كارگزاران بورس كالاي كشاورزي در بهمن ماه جمعاً 11 ميليون و 515 هزار و 440 تن انواع ذرت دانه اي در رينگ معاملات عرضه كردند. طي بهمن ماه، يك ميليون و 874 هزار و 340 تن انواع كنجاله دانه هاي روغني شامل سويا، كلزا و تخم پنبه بر روي تابلوي عرضه رفت كه 11 هزار و 840 تن آن به ارزش 33 ميليارد ريال به فروش رفت.]]>
</TEXT>
</DOC>
<DOC>
<DOCID>HAM2-851203-020</DOCID>
<DOCNO>HAM2-851203-020</DOCNO>
<ORIGINALFILE>/1385/851203/news/_bourse.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها]]>
</TITLE>
<TEXT>
<![CDATA[لحظه به لحظة بازارچهارشنبه
ساعت 10: در آخرين روز هفته و همزمان با پايان مهلت دو ماهه ايران براي تعليق غني سازي اورانيوم، بازار با حركتي مثبت و استقبال خريد براي اكثر سهام شركت ها مواجه بود كه در طي معاملات شاهد نوساناتي بر روي شركت هايي چون بانك اقتصاد نوين و مهركام پارس بوديم. دليل اين توجه بازار خريدهاي تعدادي از شركت هاي حقوقي براي حمايت سهام مذكور بوده است.
در ساعات آغازين بازار، ناظر معاملات اقدام به توقف نماد ملي صنايع مس براي تعديل عايدي مثبت كرد. شنيده شده، اين شركت تا 15 بهمن موفق به تحقق حدود 1020ريال سود شده است. عايدي فعلي شركت 922ريال است كه احتمال تعديل تا 1150 ريال نيز وجود دارد. ارزش معاملات تا ساعت 30/10 به حدود 30ميليارد ريال رسيد. با وجود حجم پايين معاملات روند عمومي بازار مثبت ارزيابي مي شد و بخشي از سرمايه گذاران اقدام به خريد سهام مي كردند.
ساعت 11: در ادامه معاملات ديروز، نماد شركت هاي فولاد كاويان، گروه صنعتي سپاهان، شيشه همدان و شركت ايران دارو بازگشايي شد. فولاد كاويان به دليل معامله عمده اي كه اين شركت در قيمت پايه 4500ريال در پيش رو دارد توانست نوسان 10درصد مثبت را پشت سر گذارد. سرمايه گذاري معادن و فلزات عرضه كننده عمده اين سهم خواهد بود. رقابت خريد براي اين سهم تا بالاتر از 6 هزار ريال هم بوده است. اين شركت قبلاً به صورت كارمزدي و پيمانكاري فعاليت خود را انجام مي داده ولي اكنون به صورت قطعي و براي خود شركت كار مي كند كه اين امر در شناسايي سود شركت تأثير بسزايي خواهد داشت. البته در آخرين لحظات خبر رسيد كه معامله عمده مذكور به دليل رقابت بالاي خريداران به شنبه موكول شده است. شركت صنعتي سپاهان نيز پس از اعلام عايدي 652 ريالي و پوشش 82 درصدي عايدي در 9ماهه، اقبال بازار را به سمت خود جلب كرده است. شيشه همدان عايدي خود را رقم 241 اعلام كرده و در شش ماه موفق به پوشش 57 درصد از عايدي اعلامي خود شده است. شركت ايران دارو نيز عايدي خود را از 1696ريال به 2016 ريال افزايش داده و موفق به پوشش 79 درصد از سود 2016 ريالي خود شده ولي نسبت قيمت به
درآمد بالاي شركت نوسان 10درصدي منفي را براي شركت رقم زد.
در دقايق پاياني معاملات نماد كنتورسازي و سيمان غرب بازگشايي شد. كنتورسازي پس از اعمال تعديل منفي عايدي از 259 ريال به 109 ريال با نوسان حدود 22 درصد منفي مواجه شد. سيمان غرب نيز پس از اعمال افزايش سرمايه 70درصدي با 42درصد نوسان منفي بازگشايي شد. در معاملات روز پاياني هفته شاهد خريد سهام شركت بانك اقتصاد نوين به دليل رقابت كرسي مديريتي و مهركام پارس به خاطر معامله عمده بانك پارسيان(مهركام پارس، سهامدار شركت بانك پارسيان است)با حمايت خريد از سوي تعدادي از سهامداران حقوقي مواجه شدند. شركت هاي مطرح ديروز شامل: بين المللي ساختمان به خاطر امكان شناسايي سود بالاتر، گروه صنعتي قطعات اتومبيل به دليل نسبت قيمت به درآمد مناسب، سرمايه گذاري ساختمان تحت تأثير موقعيت مناسب بنيادي شركت و بانك كارآفرين بخاطر موقعيت مناسب گروه بانكداري توانسته اند مورد توجه فعالان بازار قرار گيرند. شركت هاي پارس خودرو، ايران خودرو، فارسيت دورود، هپكو، سايپا و بانك پارسيان نيز به روند مثبت روز گذشته خود ادامه دادند. در كل روز پاياني معاملات در هفته نخست اسفند ماه با نوسانات مثبتي همراه بود.
iratahlil.com]]>
</TEXT>
</DOC>
<DOC>
<DOCID>HAM2-851203-021</DOCID>
<DOCNO>HAM2-851203-021</DOCNO>
<ORIGINALFILE>/1385/851203/news/_cinema.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[ميزگردي با كارگردان هاي مطرح جهان
هاليوود، خلاقيت را له مي كند
ترجمه: اميررضا نوري زاده]]>
</TITLE>
<TEXT>
<IMAGE>/1385/851203/news/014973.jpg</IMAGE>
<![CDATA[
اخيراً نشريه معتبر هاليوود ريپورتر از شش كارگردان برجسته سينماي جهان خواست تا در ميزگردي شركت كرده و به سؤالاتي پيرامون شرايط فعلي سينماي جهان پاسخ دهند. كارگردانان حاضر در اين ميزگرد جاناتان دايتون و والري فاريس(ليتل ميس سان شاين)، گيلرمو دل تورو(هزار توي پن)، اميليو استوز(بابي)، ننسي مايرز(تعطيلات)و ديويد لينچ(ilad rmpire)بودند.
***
* چه خصوصيتي در كارگرداني بيش از هر خصيصه ديگري مورد توجه شماست؟
ديويد لينچ: تا قبل از حضور در اين حرفه هرگز تصور نمي كردم كه كارگرداني تا اين حد جذاب باشد و مرا به دنيايي تازه راهنمايي كند. من از نقاشي به فيلمسازي روي آوردم و در ابتدا همه چيز تجربي بود تا اينكه جذابيت سينما را كشف كردم.
اميليو استوز: من خيلي خوش شانس بودم كه از كودكي مي توانستم در سر صحنه فيلم هاي ارزشمندي حضور پيدا كنم. براي مثال در سال 1973 در سر صحنه فيلم bad lads از ترنس مالينگ بودم و در سال 1976 شش ماه در فيليپين در لوكيشن فيلم اينك آخر الزمان از فرانسيس فورد كاپولا بودم. اين حضور باعث شد تا از همان زمان با تنش ها و دشواري ها و البته جذابيت هاي كارگرداني آشنا شدم.
* جاناتان و والري، شما به اتفاق هم فيلم ليتل ميس سان شاين را كارگرداني كرديد!
جاناتان دايتون:  نتيجه كار براي خود ما هم جالب بود چون از ابتدا چنين قصدي نداشتيم. ما دو نقطه نظر متفاوت درباره فيلمنامه داشتيم. ولي عشق ما به فيلمسازي باعث شد تا شرايط كارمان چندان دشوار نباشد.
والري فاريس: من هميشه به نظرات جاناتان احترام مي گذاشتم، البته من نمي دانستم كه نتيجه كار چه خواهد بود ولي از اين فيلم ياد گرفتم كه بايستي در ابتداي كار، پاسخ همه سؤالات احتمالي را داشته باشيد و وظيفه بقيه عوامل را تعيين كنيم ولي خب، در بعضي اوقات براي برخي مشكلات پاسخي نداشتيم.
* آيا نويسنده و كارگردان بودن تفاوتي در فيلم  نهايي ايجاد مي كند؟
- ننسي مايرز: به هنگام نگارش فيلمنامه هميشه تمركز كاملي دارم و اجازه نمي دهم هيچ اتفاقي اين تمركز را به هم بزند و حتي براي چند ماه رابطه ام با دوستان و آ شنايان به حداقل مي رسد. اما در خلال ساخت فيلم شما با هم در ارتباط هستيد و آن تمركز دوران فيلمنامه نويسي را نداريد. به همين خاطر من سعي مي كنم تا حتي الامكان به فيلمنامه وفادار باشم و از قبول پيشنهادات ناگهاني پرهيز مي كنم.
* آيا موقعيتي را تجربه كرده ايد كه چيزي روي كاغذ منطقي باشد ولي در عمل چندان جالب نباشد؟
ننسي مايرز: من شخصاً چنين تجربه اي نداشتم ولي تصور مي كنم گاهي اوقات بخشي از فيلمنامه تا زماني كه در سر صحنه اجرا نشده، نمي تواند مورد قضاوت قرار گيرد. من در چنين مواقعي حداكثر دو روز قبل از فيلمبرداري، فيلمنامه را بازنويسي مي كنم. چون اگر سكانسي فيلمبرداري شود فرصت براي جبران آن بسيار كم است.
* پس شما فيلمبرداري مجدد انجام نمي دهيد؟
ننسي مايرز: خير هرگز!
* شما خودتان را بيشتر فيلمنامه نويس مي دانيد يا كارگردان؟
ننسي مايرز: فيلمنامه نويس! 
* ديويد، تو چطور؟
ديويد لينچ: من از ايده ها استقبال مي كنم و وقتي كه با ايده اي سينمايي روبه رو مي شوم، آن را يادداشت مي كنم و سعي مي كنم آن را گسترش دهم. اين گونه برخوردهاي ذهني هميشه برايم جالب بوده چون بعضاً منجر به داستان هاي خوبي شده است.
* منظور شما يك ايده بصري جديد است؟
ديويد لينچ: اين ايده مي تواند هر چيزي باشد، از يك شخصيت تا يك جمله و يا يك لوكيشن خاص.
* فيلم  نهايي شما با ايده اوليه فيلم چقدر فاصله دارد؟
ديويد لينچ: فيلم نهايي بسيار وفادار به ايده اوليه است ولي با حضور در لوكيشن برخي شرايط عوض مي شوند و اگر لوكيشن مناسب فيلمنامه باشد، همه چيز مرتب خواهد بود.
*  گيلرمو، شما تا چه حد خودتان را براي حوادث پيش بيني نشده در حين فيلمسازي آماده مي كنيد؟
گيلرمو دل تورو: من وسواس عجيبي در اين قضيه دارم و به همين خاطر از پيش همه چيز را مهيا مي كنم و سعي مي كنم براي هر چيزي يادداشت بردارم و تا زماني كه اين يادداشت ها از نظرم كامل نباشد، احساس آرامش نمي كنم.
* چه نكته جالبي در مورد كارگرداني وجود دارد؟
لينچ: همه چيز در مورد كارگرداني جالب است!
دايتون: در فيلم هاي تجاري شرايط تا حدي نااميدكننده است. چون در سر صحنه فيلم علاوه بر شما تهيه كننده و افرادي در استوديو هم تعيين كننده هستند. 
* ساخت يك فيلم استوديويي را تجربه بزرگي مي دانيد؟
مايرز: هميشه در سر صحنه فيلم هاي استوديويي سعي مي كنم آرامش خودم را حفظ كنم چرا كه فلسفه كاري ام با سايرين متفاوت است. من در سر صحنه هميشه نگران هستم و حتي تغذيه ام دچار اختلال مي شود، اما با اين همه ظرف همه اين سال ها در نهايت از فيلمسازي لذت مي بردم و چون نويسنده هستم، دوست دارم كارگرداني كنم.
* اكثر شما كارگردان- فيلمنامه نويس هستيد. چرا؟
لينچ: من از دنياي نقاشي به سينما رفتم. در نقاشي شما يك ايده را در نظر مي گيريد و نقاشي مي كنيد. در سينما هم يك ايده را انتخاب مي كنيد و فيلمي بر اساس آن مي سازيد.
دل تورو: يكي از اولين قوانيني كه در هاليوود شنيدم و خوشحالم كه هرگز به آن عمل نكردم، اين بود كه هرگز در فيلم خودم سرمايه گذاري نكنم. اما من متوجه نمي شوم اگر واقعاً حاضر به سرمايه گذاري در فيلم خودم نباشم، چطور انتظار دارم شخص ديگري براي تماشاي آن پولي بپردازد؟
* ديويد، آيا خصوصيتي در كارگرداني وجود دارد كه تو هنوز فاقد آن باشي؟
لينچ: پول!
* يعني يافتن سرمايه گذار تا اين حد مشكل است؟
لينچ: نه تا اين حد ولي به هر حال پول جزو اولويت هاست.
* اين تجربه را در فيلم جاده مالهالند داشتي؟
لينچ: در آن فيلم خير، چون آن را براي تلويزيون ساختم ولي آنها فيلم را نخواستند و بعد از كانال پلاس مبلغي گرفتم و آن را تكميل كردم. من هميشه به فرانسوي ها علاقه داشتم چون هميشه از هنر حمايت كرده اند. آنها به هنر اعتقاد دارند و اين بسيار زيباست. اما بر خلاف آنها سيستم استوديويي خلاقيت را له مي كند و زماني كه شما كنترلي بر نسخه نهايي فيلم تان نداريد، در واقع يك كارگردان مرده ايد.
* آيا تا به حال فيلمي ساخته ايد كه دخالتي در نسخه نهايي آن نداشته  باشيد؟
لينچ: بله، فيلم due در سال 1984 كه به خاطر آن دو بار مردم! يك بار به خاطر عدم دخالت در نسخه نهايي و يك بار وقتي كه فيلم نتوانست در گيشه موفق باشد. اما با نام من به عنوان كارگردان بازاريابي شده بود.
* اگر اختيار تام به شما داده شود، يك فيلم استوديويي مي سازيد؟
لينچ: هنوز نمي توانم به آنها اعتماد كامل كنم و ترجيح مي دهم با بودجه اندك كار كنم ولي آزادي عمل داشته باشم.
استوز: فيلمسازي براي استوديو، مقابله با شيطان است. حتي در زماني كه حق ابراز عقيده در مورد نسخه نهايي را به شما مي دهند، شما امكان استفاده از آن را در عمل پيدا نمي كنيد.
* چرا سيستم استوديويي ديگر كارايي گذشته را ندارد؟
دايتون: اين سيستم هنوز شانس فعاليت را دارد ولي بايد خود را با شرايط وفق دهد.درست مثل شرايط دنياي موسيقي در 30سال گذشته. در آن زمان خوانندگان بزرگ استوديويي علاقه مندان را به استاديوم ها مي كشاندند ولي ناگهان خوانندگان پانك راك به صحنه آمدند و باعث شدند تا ژانر جديدي در موسيقي مطرح شود كه مستقل از استوديو ها بود. اكنون هم ما سايتي مثل يوتيوب را داريم كه به آماتورها اجازه مي دهد تا فيلم هاي خاص را توليد كنند كه گرچه با آثار استوديويي فاصله دارد، ولي به هر حال تماشاچي خاص خودش را دارد.
دل تورو: اما نگراني من از اين بابت است كه جامعه در رويكرد به اين رسانه جديد كمي كند است و عكس العمل جامعه آماتوري سينماگران به مراتب سريع تر از مخاطبان است. اما خوشحالم كه شرايط مثل قبل نيست كه مديران استوديوها همچون دايناسورها در خيابان ها قدم بزنند و احساس خطر نكنند. آنها به دليل فرم سازماندهي، عكس العمل كندي نسبت به اين پديده داشته اند و اكنون اين دايناسور خودخواه دچار بحران هويت شده است.
* اگر قرار بود در يك دوره تاريخي ديگر فيلمسازي كنيد، كدام دوره را انتخاب مي كرديد؟
دل تورو: دهه 60. هميشه دوست داشتم در اين دوره باشم تا ساختارشكني كنم!
مايرز: هميشه دوست داشتم يك نويسنده قراردادي در دهه هاي 30 و 40 بودم.
لينچ: من تقريباً هر دوره اي را به جز دهه 70 دوست دارم.
استوز: اواخر دهه 60 و اوايل دهه 70. البته قبل از جنگ هاي ستاره اي و آرواره ها؛ زماني كه همه دوست داشتند فيلم غيرتجاري نگاه كنند.
* كدام صحنه از فيلم هاي قديمي را دوست داريد؟
لينچ: زماني كه گريس كلي و جيمز استوارت راز خانه روبه رويي را در فيلم پنجره عقبي(1954)كشف مي كنند.
دل تورو: صحنه بريده شدن چشم در فيلم سگ آندلسي از لوئيس بونوئل(1929).
دايتون: داستين هافمن در كليسا در فيلم فارغ التحصيل(1967).
استوز: چهار دقيقه آخر فيلم راننده تاكسي(1976).
مايرز: صحنه اي در فيلم بزرگ كردن بچه (1938)جايي كه كاترين هيپورن تور پروانه گيري را روي سر كري گرانت مي گذارد.
فاريس: كل فيلم ناپلئون از آبل گانس(1929)اولين بار كه فيلم را در دهه 80 در لس آنجلس ديدم، تقريباً گريه ام گرفته بود!
منبع: هاليوود ريپورتر، 10 فوريه]]>
</TEXT>
</DOC>
<DOC>
<DOCID>HAM2-851203-022</DOCID>
<DOCNO>HAM2-851203-022</DOCNO>
<ORIGINALFILE>/1385/851203/news/_cinema.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به جشنواره فيلم برلين
فستيوال بي رونق]]>
</TITLE>
<TEXT>
<![CDATA[گروه ادب و هنر - پنجاه و هفتمين دوره جشنواره بين المللي فيلم برلين در شرايطي به پايان رسيد كه فيلم كم اميد عروسي تويا ساخته وانگ كوانان از چين جايزه برتر جشنواره خرس طلايي را دريافت كرد. اين در حالي بود كه همچون سالهاي اخير، تحليلگران و منتقدان سينمايي شانس اول خرس طلا را براي فيلم هاي بهتري چون من به پادشاه انگلستان خدمت كردم(از جري منزل)و يلا(از كريستين پتزولد)قائل بودند. در مجموع جشنواره امسال فاقد فيلم هاي جنجالي و پر سر و صدا بود و از اين رو يكي از آرام ترين دوره هاي جشنواره در سال هاي اخير بود اگر چه درنامه هايي از ايوجيما(از كلينت ايستوود)و 300(از زاك اسنايدر)اكران افتتاحيه اروپايي خود را در اين جشنواره داشتند اما در مجموع فيلم چندان مطرحي در برنامه امسال به چشم نمي خورد. در جشنواره امسال حدود 1600 ميهمان و خبرنگار از نقاط مختلف جهان حضور داشتند و شبكه 3sat آلمان هر روز گزارش هاي مستقيمي را از كاخ محل برگزاري جشنواره پخش مي كرد. در خلال برگزاري جشنواره حدود 400 فيلم به نمايش درآمد كه دويست هزار بليت توسط تماشاگران خريداري شد. تناقض در جشنواره امسال به شكل بارزي به چشم مي خورد و در جايي كه رسانه هاي آلماني پوشش خوبي از اين مراسم داشتند، حاميان ملي جشنواره نيز شرايط مناسبي را براي سينماگران و تماشاگران به وجود آورده بودند، بازار فيلم برلين خلوت تر از گذشته و فيلم ها عادي تر از هميشه بودند و حتي دعوت از ستارگان سينماي جهان از جمله كلينت ايستوود، مت ديمون، رابرت دنيرو، جودي دنچ، كيت بلانچت، جي بال، تيموتي هاكون، جوزف فانيس و سام نيل نيز چاره ساز نبود هر چند كه ديتر كاسليك مدير جشنواره امسال را از حيث حضور ستارگان بي نظير خواند.اما كاسليك از محتواي برنامه امسال دفاع كرد و آن را ملغمه اي از فيلم هاي پرخرج استوديويي و آثار مستقل و كم خرج خواند و تاكيد كرد: تا زمان ابقاي او در اين مقام، جشنواره با همين سياست به كار خود ادامه خواهد داد. او همچنين لبخند آرتور پن را يكي از خاطره انگيزترين لحظات زندگي اش توصيف كرد كه اشاره به جايزه ويژه به آرتور پن براي يك عمر فعاليت هنري داشت.
قبل از نمايش فيلم ها، بسياري از آنها بر روي كاغذ آثاري جنجالي و ارزشمند به نظر مي رسيدند ولي تعداد انگشت شماري از آنها موفق شدند حتي به عنوان آثاري متوسط جلب توجه كنند. در بين فيلم هاي قابل قبول مي توان به ديگري روياي صحرا، اشاره كرد و فيلم هايي چون مزرعه كنار درياچه(از برادران تاوياني)، خداحافظ بافانا(از بيل آگوست)و به تبر دست نزن(ژاك ريوت)كاملاً نااميدكننده بودند. اما اگر اين دوره جشنواره برلين در خاطر علاقمندان باقي مانده باشد تنها به خاطر چند بازي فراموش نشدني از هنرپيشگان اروپايي و آسيايي از جمله ماريان نيت فول(در فيلم ايرنيا پالم)و جودي  دنچ(يادداشت هايي بر يك رسوايي)از انگلستان، نينا هاس(يلا)و كارل ماركوويچ(جاعلان)از آلمان و يوو نان(عروسي تويا)از چين بوده است. از طرفي گرچه برخي از ميهمانان آسيايي و آمريكايي از زمان بندي و محل نمايش فيلم ها ابراز نارضايتي كردند اما ميهمانان اروپايي كمتر از اين بابت گله داشتند.عدم استقبال مناسب از بازار فيلم برلين، مسئولان اين جشنواره را بر آن داشت تا تدابير جديدي را براي رفع اين مشكل در سالهاي آتي در نظر بگيرند. بكي پروست مدير بازار فيلم برلين قصد دارد بدين منظور مشاوراني را به استخدام درآورد و حتي قانوني را براي دوره هاي بعدي در نظر بگيرد كه طبق آن شركت فيلمساز تنها مجاز به ارائه آثار جديدشان خواهند بود نه فيلم هايي كه در جشنواره هاي معتبر ديگر در طول سال از جمله جشنواره هاي كن و ونيز به نمايش درآمده است.]]>
</TEXT>
</DOC>
<DOC>
<DOCID>HAM2-851203-023</DOCID>
<DOCNO>HAM2-851203-023</DOCNO>
<ORIGINALFILE>/1385/851203/news/_cinema.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[بازتاب
توضيح و تصحيح و اعلام برائت!]]>
</TITLE>
<TEXT>
<![CDATA[يادداشتي، با عنوان قاعده اي وجود ندارد به نام من در صفحه 22 روز يكشنبه 29 بهمن، چاپ شده كه مايه حيرت نگارنده شد. خبرنگاري كه با من تماس گرفت. براي گزارشي در باره داوري امسال جشنواره، چند سؤال محدود پرسيد و چند پاسخ محدود شنيد تا از آنها به عنوان نقل قول در گزارش استفاده شود، اما در كمال تعجب، مقاله اي تنظيم شد با مقدمه و مؤخره و تيتر و... كه بيش از نيمي از محتويات آن، نمي تواند از صافي ذهن هيچ آدم اهل فني گذشته باشد.
سعيد قطبي زاده]]>
</TEXT>
</DOC>
<DOC>
<DOCID>HAM2-851203-024</DOCID>
<DOCNO>HAM2-851203-024</DOCNO>
<ORIGINALFILE>/1385/851203/news/_cinema.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم اند از
بازي موش و گربه]]>
</TITLE>
<TEXT>
<IMAGE>/1385/851203/news/014994.jpg</IMAGE>
<![CDATA[
گروه ادب و هنر- تلويزيون براي آخر هفته فيلم هاي متنوعي را تدارك ديده كه در ميان شان بوينس آيرسي، تغيير مسير و كوهستان سرد شاخص تر از بقيه به نظر مي رسند. بوينس آيرسي كه روز پنجشنبه و در برنامه سينما يك روي آنتن مي رود، يك اثر سياسي، اجتماعي خوش پرداخت است. تغيير مسير يك اثر مفرح هاليوودي است كه روز جمعه از شبكه 3 و در قالب برنامه صد فيلم پخش خواهد شد. كوهستان سرد هم كه همين روز در شبكه تهران روي آنتن مي رود با ستاره هايي چون جودلاو، نيكول كيدمن و
رنه  زلوگر مي تواند توجه بيننده هاي زيادي را به خود جلب كند.
بوينس آيرسي
بوينس آيرسي فيلمي از سينماي معاصر آرژانتين است. سينمايي با حال و هواي سياسي، اجتماعي كه به شدت از جامعه معاصر آرژانتين متأثر است. آشفتگي و به هم ريختگي كه در فيلم مشاهده مي شود در واقع معادل هايي تصويري از بحران عظيم اقتصادي است كه چند سال پيش در آرژانتين رخ داده بود.
بوينس آيرسي ماجراي جواني به نام زاپاتاست، جواني قفل ساز كه در آرژانتين در حومه بوينس آيرس زندگي مي كند. پالاكو صاحب فروشگاهي كه زاپاتا در آن شاغل است او را به يك اداره دولتي مي فرستد تا صندوقي را باز كند. يك روز بعد زاپاتا به اتهام دزدي دستگير مي شود. با ضمانت عموي زاپاتا كه پليسي بازنشسته است او آزاد مي شود و كمي بعد به نيروهاي پليس مي پيوندد.
در فيلم نوعي شلختگي به چشم مي خورد كه كاملاً تعمدي است. اين شلختگي چه در نحوه روايت داستان وجود دارد و چه در ساختار بصري. دوربين نظاره گر پابلو تراپرو مي كوشد به جاي روايت يك داستان پر فراز و نشيب، صرفاً اتفاقات جامعه اش را بازتاب دهد.
سينماي سياسي، اجتماعي آرژانتين در سال هاي اخير چهره هاي مستعدي را معرفي كرده است كه پابلو تراپرو يكي از آنهاست.
بوينس آيرسي ستايش منتقدان را در پي داشت و نمايش اش در چندين جشنواره بين المللي موفقيت آميز بود. لحن صميمانه بوينس آيرسي و سبك بصري رها و روان اش با آن حركت هاي سيال دوربين، تماشاگر را جذب آدم ها و محيط فيلم مي كند.
تغيير مسير
هاليوود به عنوان كارخانه روياسازي، هر ساله تعداد زيادي فيلم هاي مفرح و پرهيجان مي سازد كه تغيير مسير هم يكي از آنهاست. تغيير مسير بدون اين كه اثري فوق العاده باشد، فيلم استاندارد و خوش ساختي است. بن افلك در نقش يك وكيل جوان و كمي حواس پرت بعد از تصادف با يك كارمند بيمه پرونده دادگاه را در محل تصادف جا مي گذارد. نقش كارمند بيمه را هم ساموئل ال جكسون بازي مي كند كه در راه دادگاه خانواده است، چون همسرش از او تقاضايي كرده است. تصادف ابتدايي فيلم، زندگي آنها را به هم پيوند مي دهد. تغيير مسير بخش عمده انرژي اش را از بازي بن افلك و ساموئل ال جكسون مي گيرد. فيلم محصول 2002 است، دوراني كه بن افلك تازه به عنوان بازيگر ستاره اي مستعد مطرح شده بود.
بازي سيدني پولاك كارگردان معروف هم در يكي از نقش هاي مكمل از ديگر ويژگي هاي قابل ذكر تغيير مسير است.
اين ساخته راجر ميشل تماشاگر را تا انتها با خود همراه مي كند. بازي موش و گربه افلك و ال جكسون، عملاًبرگ برنده و عامل پيش برنده داستان است.
كوهستان سرد
كوهستان سرد زمان فيلمبرداري برباد رفته معاصر خوانده مي شد. فيلمي كه قرار بود عظمت اين ساخته كلاسيك را تداعي كند. منتها آنتوني مينگلا كه در اين جا بيشتر با فيلم بيمار انگليسي شناخته شده، در مقام كارگردان يك پروژه عظيم تاريخي كاملاً ناموفق نشان مي دهد.
مشكلات اصلي از فيلمنامه پر از اغراق و ايراد اثر آغاز مي شود و البته كارگرداني مينگلا هم بر مشكلات مي افزايد. داستان فيلم در قرن هجدهم رخ مي دهد. در اواخر جنگ داخلي در آمريكا، شمالي ها زيرزمين جنوبي ها را منفجر مي كنند.
درست مثل برباد رفته در ميانه اين جنگ، ماجراهايي عاطفي رخ مي دهد كه قرار است بيننده را به خود جذب كند. جودرا در نقش اصلي چندان جذاب به نظر نمي رسد و نيكول كيدمن هم كاملاً معمولي است. تنها رنه زلوگر حضور فوق العاده اي دارد كه به خاطرش اسكار بهترين بازيگر زن مكمل را هم دريافت كرد.]]>
</TEXT>
</DOC>
<DOC>
<DOCID>HAM2-851203-025</DOCID>
<DOCNO>HAM2-851203-025</DOCNO>
<ORIGINALFILE>/1385/851203/news/_diet.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[به بهانه برگزاري سيزدهمين كنفرانس مهندسي پزشكي
پزشكان تنها نمي مانند
محسن جان ملكي]]>
</TITLE>
<TEXT>
<IMAGE>/1385/851203/news/015042.jpg</IMAGE>
<![CDATA[
اگر به صد سال قبل بازگرديم، به جايي مي رسيم كه پزشك ها با كيف هاي سياهشان به ديدار بيمار مي رفتند و تنها امكانات موجود براي مداواي بيماران، دست هاي شفابخش طبيب تلقي مي شد، اما امروزه تأثير وجود تخصص هايي كه به موازات پزشكي در بهبود وضعيت سلامت بيماران دخيل هستند، انكارناپذير است.
رشته هايي مانند مهندسي پزشكي سبب شده تا با استفاده بهينه از تكنولوژي، تسهيلات ويژه اي در جهت ارائه خدمات بهداشتي به بيماران به وجود آيد و به جرأت مي توان گفت بسياري از پيشرفت هاي درماني، مرهون پيشرفت هاي انجام شده در زمينه مهندسي پزشكي است.
داستاني به قدمت موميايي هاي باستاني
تاريخچه مهندسي پزشكي به 5هزار سال قبل مي رسد، چرا كه باستان شناسان به تازگي چشم مصنوعي را در يكي از بقاياي شهر سوخته(جايي نزديكي زابل)كشف كرده اند يا باستان شناسان آلماني در سال2000 يك موميايي 3هزار ساله را كه يك انگشت چوبي در پايش كار گذاشته شده بود، كشف كردند.
در بررسي تاريخچه مهندسي پزشكي به يونان كه مي رسيم درمي يابيم، پزشكان يونان باستان از يك ني توخالي براي شنيدن و دريافتن آنچه در بدن انسان رخ مي دهد، استفاده مي كردند كه رفته رفته و با پيشرفت هاي گوناگون در اين زمينه، در سال 1816 رنه لينس(فيزيكدان فرانسوي)با قراردادن گوشش در نزديكي قفسه سينه بيمار و با استفاده از يك روزنامه لوله شده، بعدتر گوشي طبي را اختراع كرد.
اما اگر بخواهيم براي مهندسي پزشكي نقطه عطفي برشماريم، به سال 1900 مي رسيم كه پس از آن تحولات عظيمي در زمينه ساخت تجهيزات و فناوري هاي پزشكي رخ داده است. مثلاً در سال 1903، آيندهون در هلند توانست سينگال هاي ekg(نوار قلب)را بگيرد و يا پس از آن رونت گن با استفاده از اشعه ايكس توانست اولين راديوگرافي از بدن انسان را كه راديوگرافي از دست چپ خانم رونت گن بود، انجام دهد. اين تحقيق او راه را براي ساخت محصولات مدرن كه تكنولوژي تصويربرداري پزشكي براي حذف آسيب هايي كه در استخوان ها و... رخ مي دهد، باز كرد.در واقع در ابتدا اين خود پزشكان بودند كه با توجه به نيازهايشان در حوزه خاصي، دست به اختراع و اكتشاف دستگاهي يا فناوري مي زدند، مثلاً دستگاه كرايو(مورد استفاده در رابطه با پوست)توسط پزشكي كه نيازمند آن بود، اختراع شد.
اما بعدها و به واسطه پيشرفت هاي انجام شده در زمينه شيمي، فيزيك، الكترونيك و مكانيك، علوم كاربردي توسعه بيشتري يافت. بنابراين يك نفر به تنهايي از عهده توليد تجهيزات برنمي آمد و در همين راستا مهندسي پزشكي به شكل مستقل متولد شد تا بيمارستان ها را از شكل غيرفعال كه بيماران براي گذراندن دوران يأس بيماري تا مرگ طي مي كردند، به شكل مركزي فعال براي بهبود توسعه و سلامت جامعه درآورد.
چيزي در حد دارو درماني
تعريف عمومي مهندسي پزشكي در ايران عبارت است از نگه داري و تعميرات تجهيزات پزشكي و بيمارستاني و در شركت ها، مهندسي فروش و تعميرات؛ در حالي كه مفهوم مطرح در تمام دنيا عبارت است از طراحي، توسعه و به كارگيري تجهيزات و تكنيك هاي تخصصي با هدف بهبود سلامت در دو حوزه كاربردي و تحقيقاتي.
و اگر بخواهيم اهميت وجود تجهيزات و فناوري هاي موجود در دنياي پزشكي را در روند بهبود بيماري ها، ارزش گذاري كنيم، شايد جايگاهي در حد دارودرماني داشته باشد چرا كه اگر مهندسي پزشكي يا تجهيزات پيشرفته را از دنياي پزشكي امروز بگيريم، با وضعيتي شبيه 60 يا 70 سال پيش رو به رو خواهيم بود، يعني يك كلينيك تخصصي بدون تجهيزات ويژه عملاً نمي تواند گام مؤثري در درمان بيماران بردارد.
در ايران، سه چهار دسته مهم براي مهندسي پزشكي مطرح است: بيوالكتريك، بيومكانيك و بيومتريال كه در هر كدام از موارد از تلفيق مهندسي الكترونيك، مهندسي مكانيك و مهندسي مواد با پزشكي رشته هاي جديدي متولد مي شوند كه هر كدام با توجه به تخصص هاي موجود، قادر به ايجاد تأثيرات بزرگ در حيطه بهداشت و سلامت خواهند بود.
مهندسي پزشكي، ارمغان جنگي
مهندسي پزشكي بعد از جنگ جهاني دوم و به واسطه توسعه علوم مختلف براي دستيابي به جنگ افزارهاي مهلك تر توسعه چشمگيري يافت. به عنوان مثال با كشف قطعات نيمه هادي و يا ساخت پروتزهايي كه براي مجروحان جنگي در جهت ارتقاي سطح زندگي افراد مورد استفاده قرارمي گرفت، مهندسي پزشكي رشد سريع تري پيدا كرد.
در همان زمان بود كه پزشكي هسته اي به عنوان عاملي براي تشخيص و درمان، هويت تازه اي يافت.
در همين راستا مي توان به دستيابي به فناوري سونوگرافي اولتراسوند به دليل پيشرفت هاي انجام شده در زمينه رادارهاي جنگي نيز اشاره كرد.
البته با ورود كامپيوتر، كمك بسيار بزرگي به مهندسي پزشكي شد تا تعبير سيگنال هاي حياتي بيماران بستري در ccu و icu تفسير كامپيوتري شوند.
مسئله مطرح در دنياي امروزي، مدرن سازي و شبيه سازي سيستم هاي بيولوژيك بدن است كه بر اساس آن مي توان مسائلي مثل سيستم حلقه بسته تزريق دارو يا مسائل توان بخشي را توليد كرده و يا توسعه داد و از اين طريق به بهبود بيماران كمك كرد.
اما اگر بخواهيم از پيشرفت جديدي در زمينه مهندسي پزشكي ياد كنيم، بهترين گزينه، تراشه هايي به نام veri chip است كه با كار گذاشتن اين ريزتراشه- كه به اندازه دانه برنج است- در بدن افراد، اطلاعات هويتي، سابقه بيماري ها و حتي آلرژي هاي فرد روي آنها ضبط و ذخيره شده و در شرايطي مثل بيهوشي كه بيمار قادر به سخن گفتن نيست، به كمك پزشك مي آيد.
مهندسي پزشكي، توجيه اقتصادي دارد
مهندسي پزشكي به عنوان رشته اي كه مي تواند تجهيزاتي را توليد كند كه ارزش افزوده دارند، مي تواند از نظر اقتصادي مقرون به صرفه باشد. اما متأسفانه در ايران ما تنها مصرف كننده محصولات خارجي هستيم. در واقع ما تنها تجهيزات ساده اي نظير اتوكلاو يا تخت هاي ccu و icu را توليد مي كنيم. اما در زمينه تجهيزات پيشرفته اي نظير mri  و دستگاه هاي راديوتراپي، وارد كننده هستيم. البته فناوري هاي ميانه اي نظير مانيتورهاي اتاق عمل، دستگاه الكتروكارديوگرافي يا آشكارساز فعاليت جنين نيز در ايران توليد مي شود.
اين توليدات در مقايسه با آنچه كه آمريكا در اين زمينه انجام مي دهد و حدود 80درصد فناوري هاي مهندسي پزشكي را در دست گرفته، ميزان ناچيزي است.
لازم به ذكر است كه ايران هم به شكل غيرمستقيم واردكننده همين محصولات آمريكايي است البته پس از انقلاب در زمينه واردات از ژاپن و اروپا(به خصوص آلمان و ايتاليا)اقدامات زيادي انجام شده است.
البته پيچيدگي  اين دستگاه ها در حدي نيست كه محققان ايراني قادر به ساخت آن نباشند، ولي از آنجايي كه بازار ايران كوچك است تا زماني كه توجيه اقتصادي براي توليد دستگاهي وجود نداشته باشد، توليد انبوه آن صرفاً براي بازارهاي داخلي مقرون به صرفه نخواهد بود. از سوي ديگر هنوز در بازارهاي جهاني، دستگاه ها و تجهيزات ساخت ايران مقبوليت نيافته است تا به عنوان كالايي صادراتي بتوان روي آن حساب كرد.
نكته ديگري كه وجود دارد اين است كه متأسفانه در بسياري از موارد به دليل عدم آگاهي مصرف كنندگان دستگاه هاي وارداتي از دستگاه هايي با پيچيدگي هاي فراوان و قابليت هاي بسيار، در حد دستگاه هاي پيش پا افتاده و ساده استفاده خواهد شد.
و به اين دليل كه بسياري از واردكنندگان در عرض يك شب ظاهر مي شوند و بعد اثري از آنها باقي نمي ماند، معمولاً آموزشي هم از سوي اين شركت ها به مصرف كننده ها داده نمي شود مگر براي شركت وارد كننده توجيه اقتصادي خاصي وجود داشته باشد كه در اين حالت نيز تضميني براي علمي بودن آموزش هاي ارائه شده وجود ندارد.
* كارشناس ارشد مهندسي پزشكي]]>
</TEXT>
</DOC>
<DOC>
<DOCID>HAM2-851203-026</DOCID>
<DOCNO>HAM2-851203-026</DOCNO>
<ORIGINALFILE>/1385/851203/news/_diet.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[افسانه تام بند انگشتي به حقيقت پيوست]]>
</TITLE>
<TEXT>
<IMAGE>/1385/851203/news/015033.jpg</IMAGE>
<![CDATA[
همشهري آنلاين: نارس ترين نوزاد دنيا، نوزادي كه به گفته پزشكان كمتر از هر كودك ديگري در رحم مادر به سر برده است، از بيمارستان مرخص شد.
به گزارش آسوشيتدپرس آميليا سونيا تايلور كه 24 اكتبر(2 آبان)در كمتر از 22 هفتگي به دنيا آمده بود، سه شنبه 20 فوريه(اول اسفند)از بيمارستان مرخص شد. آميليا كه هنگام تولد تنها 75/23 سانتي متر قد و 285 گرم وزن داشت، اكنون حدود 2 كيلوگرم وزن دارد. به گفته پزشكان او عليرغم مشكلات تنفسي و گوارشي و نيز خونريزي خفيف مغزي در درازمدت سالم باقي خواهند ماند. دكتر فاسباخ كه در طي اين مدت مراقبت از او را به عهده داشته آينده او را عالي پيش بيني مي كند.آميليا سونيا تايلور در 21 هفته و شش روز پس از لقاح به دنيا آمد در حالي كه يك دوره كامل بارداري 37 تا 40 هفته طول مي كشد.
پزشكان آنقدرها به زنده ماندنش خوش بين نبودند، اما او ثابت كرد كه همه اشتباه مي كردند. متخصصان نوزادان كه از آميليا مراقبت مي كردند، مي گويند او اولين نوزاد شناخته شده اي است كه پس از دوره بارداري كمتر از 23 هفته زنده مانده است.
يك جستجوي پايگاه داده ها بوسيله بخش كودكان دانشگاه آيوا هفت نوزاد را فهرست كرد كه در فاصله سال هاي 1994 تا 2003 در 23 هفتگي به دنيا آمده اند. آميليا دچار مشكلات تنفسي، يك خونريزي بسيار خفيف مغزي و برخي مشكلات گوارشي شد، اما به گفته پزشكان هيچكدام از اين مسائل پزشكي او را در معرض مشكلات درازمدت قرار نخواهند داد.
آميليا از هنگام تولد در انكوباتور قرار داده شده و اكسيژن دريافت مي كرده است. او پس از ترك بيمارستان كودكان باپتيست همچنان مقدار كمي اكسيژن دريافت خواهد كرد و تنفسش تحت نظارت قرار خواهد داشت. او اكنون قدي برابر 5/62 سانتي متر دارد و وزنش به 2 كيلوگرم رسيده است.
آميليا اولين فرزند ادي و سونيا تايلور اهل شهر هامستد است. باروري او بوسيله تلقيح آزمايشگاهي انجام شد و با عمل سزارين به دنيا آورده شد.]]>
</TEXT>
</DOC>
<DOC>
<DOCID>HAM2-851203-027</DOCID>
<DOCNO>HAM2-851203-027</DOCNO>
<ORIGINALFILE>/1385/851203/news/_diet.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[نكته بهداشتي
دندان قروچه]]>
</TITLE>
<TEXT>
<![CDATA[دندان قروچه - ساييدن دندان ها يا قفل شدن فك - در اغلب موارد در هنگام خواب رخ مي دهد.
انجمن دندانپزشكي آمريكا مي گويد يكي از شايع ترين علل دندان قروچه استرس است، اما عوامل ديگري از جمله اختلالات خواب، جفت نشدن درست فك بالا و پايين و نيز جفت نشدن درست دندان ها هم مي تواند عامل آن باشند.
در صورتي كه دندان قروچه در حين خواب رخ دهد، مشكل است بتوان از آن خبردار شد، اما ممكن است علائمي مانند سردرد،درد فك، دندان درد يا لق شدن دندان بروز كند.
دندان قروچه عموماً با استفاده از گارد هاي دهاني- كه دندانپزشك آن را نصب مي كند- براي محافظت از دندان ها از ساييده شدن بر روي هم درمان مي شود.
اگر استرس عامل اصلي اين عارضه باشد، فيزيوتراپي، استفاده از داروهاي شل كننده عضلاني و مشاوره رواني مي تواند مفيد باشد.]]>
</TEXT>
</DOC>
<DOC>
<DOCID>HAM2-851203-028</DOCID>
<DOCNO>HAM2-851203-028</DOCNO>
<ORIGINALFILE>/1385/851203/news/_diet.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[چاي، پرمويي را درمان مي كند
]]>
<IMAGE>/1385/851203/news/015036.jpg</IMAGE>
<![CDATA[
گروه سلامت-از قديم به بعضي  از ما ايراد مي گرفتند كه چرا اين قدر به چاي وابسته شده ايد. اين هم يك دليلش. محققان مي گويند مصرف دو فنجان چاي در روز فايده هايي دارد. از جمله اين كه باعث كم شدن موهاي زائد زنان مبتلا به پرمويي مي شود. اين را هم البته محققان تركيه اي دريافته اند. آنها مي گويند تركيبات موجود در چاي مي تواند سطح هورمون مردانه موجود در خون اين زنان را پايين بياورد و به اين ترتيب پرمويي آنها را درمان كند.
بي. بي. سي گزارش كرده است در اين مطالعه، به 21 زن داوطلب مبتلا به پرمويي(يا هيرسوتيسم)خواسته شده دو فنجان چاي، شامل 5 گرم برگ خشك آن را كه به مدت 5 تا 10 دقيقه در 250 سي.سي آب دم كشيده شده بنوشند. بعد از 5 روز، آزمايش خون آنها نشان داد سطح هورمون مردانه در خون آنها به مراتب پايين تر از كساني است كه از چاي استفاده نكرده بودند. همچنين سطح هورمون زنانه آنها هم در اين مدت پايين تر آمده بود و اين همان كاري است كه داروهاي موجود مي كند.
كربوهيدرات؛ خوردني  خواب آور
]]>
<IMAGE>/1385/851203/news/015039.jpg</IMAGE>
<![CDATA[
گروه سلامت-بي خوابي و بدخوابي هم از آن مشكل هايي است كه اثرش روي زندگي آدم ها خيلي عميق است. محققان هنوز در تلاشند تا درمان هاي كم عارضه تر براي اين مشكل بيابند. يكي از آخرين تحقيقات انجام شده در اين باره كه خبرگزاري رويترز آن را گزارش كرده، كاري است كه محققان استراليايي در دانشگاه سيدني انجام داده اند. بررسي هاي آنها نشان مي دهد خوردن غذا هاي نشاسته اي به مقدار كم، مي تواند كمك كند بر اين مشكل غلبه كنيم.
آنها مي گويند شام زودهضمي  بخوريد و چند ساعت قبل از خواب از ميان وعده اي با شاخص گلايسميك بالا استفاده كنيد. به اين ترتيب بدخوابي هاي تان به احتمال زياد اصلاح خواهد شد.موادي شاخص گلايسميك بالا دارند كه زودتر از بقيه خوراكي ها مي توانند قند خون را بالا ببرند. مثل برنج و موز. در حالي كه قندهاي با شاخص پايين تر، مثل قند ميوه ها، به راحتي و سرعت در دسترس سلول هاي بدن قرار نمي گيرد.]]>
</TEXT>
</DOC>
<DOC>
<DOCID>HAM2-851203-029</DOCID>
<DOCNO>HAM2-851203-029</DOCNO>
<ORIGINALFILE>/1385/851203/news/_diet.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[صبحانه را از دست ندهيد]]>
</TITLE>
<TEXT>
<![CDATA[صبحانه نمي خوريد؟... حتماً بعد از خواندن اين نكته بهداشتي پشيمان مي شويد.
خوردن صبحانه داراي منافع بهداشتي است و به كنترل وزن شما كمك مي كند.
پژوهش ها اين منافع را درباره صبحانه روشن كرده اند:
* افرادي كه صبحانه مي خورند در مقايسه با افرادي كه آن را كنار مي گذارند، وزن كمتري دارند.
*صبحانه خطر چاقي و مقاومت به انسولين را كاهش مي دهد.
* صبحانه يكي از چند راهبرد ثابت شده براي كاهش وزن دراز مدت است.
* صبحانه  خوردن، نمره ها و رفتارها را در ميان كودكان مدرسه بهبود مي بخشد.]]>
</TEXT>
</DOC>
<DOC>
<DOCID>HAM2-851203-030</DOCID>
<DOCNO>HAM2-851203-030</DOCNO>
<ORIGINALFILE>/1385/851203/news/_diet.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[مشاغل شيفتي ناباروري مي آورند
گروه سلامت- احتمال بروز مشكلات ناباروري در صاحبان مشاغل شيفتي بيش از ساير افراد است. رئيس انجمن باروري و ناباروري ايران ديروز، در اولين روز همايش ناباروري اين جمله را به خبرنگاران گفت و افزود: شاغلان فعال در مراكز داراي شيفت هاي شبانه، مكان هاي توليد مواد شيميايي، رنگ و حشره كش سازي ها، آسفالت كاران و پرستاران، نگهبانان، رانندگان و تمامي افرادي كه چرخه زندگي معمولي ندارند بيش از سايرين در معرض ابتلا به خطرات ناباروري قرار دارند.
وي از رشد فزاينده زوج هاي نابارور در كشور خبر داد و افزود: سن بچه دار شدن زنان ايراني همگام با بالا رفتن سن ازدواج افزايش يافته و اين امر بر سن مطلوب بارداري تأثير گذاشته و هشداري جدي به شمار مي رود.
بر اساس آمار حدود 40 درصد ناباروري ها به دليل مشكلات مردان40، درصد مشكلات زنان و 20 درصد آن به مشكلات مشترك زوج ها برمي گردد و تشخيص ناباروري در مردان پيش از ازدواج بسيار كم هزينه تر از بعد از زمان ازدواج است.
سرطان، زنان ايراني را كمتر مي كشد
گروه سلامت- مطالعه اي براي محاسبه بار بيماري ها و آسيب ها و عوامل خطر آنها انجام شده كه نشان مي دهد بروز و مرگ و مير سرطان هاي زنان در ايران كمتر از منطقه مديترانه شرقي و جهان است.
دكتر فريد ابوالحسني عضو هيأت علمي دانشگاه علوم پزشكي تهران به ايسنا گفت: سياستگذاران و مديران هر جامعه اي براي ايجاد سلامت و توزيع برابر آن در ميان مردم، نيازمند شاخص هايي هستند كه بتوانند بار ناشي از بيماري ها و آسيب ها را در جامعه به گونه هاي ملموس براي آنها بيان كنند.
بنا بر اين تحقيق، سرطان دهانه رحم، نهمين، سرطان رحم يازدهمين و سرطان تخمدان دوازدهمين عامل ايجاد سال هاي از دست رفته به علت مرگ زودرس يا ناتواني به ازاي هر هزار نفر به علت سرطان در زنان ايراني است.همچنين سال هاي از دست رفته به علت مرگ زودرس يا ناتواني به علت سرطان هاي زنان به ازاي هر هزار نفر جمعيت زنان ايراني معادل 27 درصد است كه از منطقه مديترانه شرقي 72/0 و از جهان 95/1 كمتر است. بنابراين بروز و مرگ و مير سرطان زنان در ايران 75/3 و 85/1 كمتر از منطقه مديترانه شرقي است.
كلنگ زني بيمارستانها و ديگر هيچ!
گروه سلامت- ساخت بيمارستان ها از اين پس كمتر از 5/2 سال طول مي كشد و در حال حاضر 108 بيمارستان دولتي با 220 ميليارد تومان اعتبار در دست ساخت است.
مهندس موسي برزگري، مجري ساختمان هاي دولتي و بيمارستان هاي كشور به ايسنا گفته است: وزارت مسكن و شهر سازي تاكنون 64 بيمارستان را ساخته و تحويل وزارت بهداشت، درمان و آموزش پزشكي داده و ساخت 32 بيمارستان ديگر تا پايان سال آينده به اتمام مي رسد. اين در حالي است كه وزير بهداشت خبر از نيمه كاره بودن?? بيمارستان در كشور مي دهد كه اغلب از سال?? روند ساخت  وساز آنها متوقف شده و برخي عمرشان حتي به?? سال نيز مي رسد.
تصويب تعرفه هاي درمان از مسير ميان بر
گروه سلامت- وزير بهداشت گفته است كه چون شوراي عالي بيمه هنوز نتوانسته رقم هاي تعرفه هاي درماني را تصويب كند، وزارت بهداشت مجبور است از مسيري غير از اين شورا تعرفه ها را براي تصويب تقديم دولت كند.
كامران باقري لنكراني افزود:  هنوز رقم هاي سرانه و اعتبارات سلامت سال آينده نهايي نشده است بنابراين ما نمي توانيم در مورد تعرفه هاي خدمات پزشكي سال آينده قبل از تعيين اين رقم ها برنامه ريزي كنيم. تعيين سرانه و تعرفه هاي خدمات تشخيصي و درماني مطابق قانون وظيفه شوراي عالي بيمه در وزارت رفاه است اما ظاهراً هنوز اين شورا نتوانسته است مصوبه اي در مورد سرانه و تعرفه ها داشته باشد. مطابق ماده 90 قانون برنامه توسعه چهارم بايد سهم مردم از هزينه هاي سلامت در بازار واقعي به كمتر از 30 درصد برسد و 70 درصد ديگر اين هزينه را دولت بايد به عنوان يك وظيفه حاكميتي از منابع عمومي بپردازد. كارشناسان اقتصاد سلامت در شوراي عالي بيمه و سازمان نظام پزشكي رقم واقعي سرانه درمان را براي سال 86 حدود 8500 تومان اعلام كرده اند در حالي كه به نظر مي رسد اين رقم در لايحه بودجه 86 حدود 4 هزار تومان تعيين شده است كه كمتر از نصف رقم واقعي است.
كارت معاينه ضروري است
گروه سلامت- با نزديك شدن تعطيلات نوروز، هشدارها درباره توليد و عرضه مواد غذايي هم بيشتر مي شود. وزارت بهداشت طي اطلاعيه اي اعلام كرد كليه متصديان،  كارگران و اشخاصي كه در مراكز تهيه،  توليد،  توزيع، نگهداري، فروش، وسايط نقليه حامل مواد خوردني، آشاميدني، آرايشي و بهداشتي و اماكن عمومي اشتغال دارند، موظفند كارت معاينه پزشكي معتبر دريافت كنند. در اين اطلاعيه تصريح شده كليه نيروهاي خدماتي كه به نوعي در امر تهيه و توزيع مواد غذايي دخالت دارند، مانند افرادي كه در آبدارخانه ها، بوفه هاي فروش مواد غذايي، رستوران ها و سلف سرويس هاي ادارات و واحدهاي تابعه وزارتخانه شاغل هستند،  بايد با هماهنگي مراكز بهداشت شهرستان يا مراكز بهداشتي درماني محل،  كارت معاينه پزشكي دريافت و از به كارگيري افرادي كه در امر نظافت فعاليت دارند،  در امر توزيع و تهيه مواد غذايي و چاي جداً خودداري شود.]]>
</TEXT>
</DOC>
<DOC>
<DOCID>HAM2-851203-031</DOCID>
<DOCNO>HAM2-851203-031</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش بهاي روزنامه همشهري]]>
</TITLE>
<TEXT>
<![CDATA[روزنامه همشهري از روز شنبه به بهاي يكصد تومان عرضه مي شود.
در اين زمينه به اختصار توضيحاتي را به اطلاع خوانندگان ارجمند مي رسانيم:
1 شمار قابل توجهي از مديران مطبوعات همواره از بهاي ارزان روزنامه همشهري گله مند بوده اند، زيرا به اعتقاد اين گروه از همكاران، اين پايين بودن قيمت، امكان رقابت را از آنان سلب مي كند. اگر چه اين داوري، در حوزه مديريت و اقتصاد رسانه قابل تامل و پاسخگويي است. ضمن آن كه استقلال مالي منحصر به فرد همشهري در پرتو ثبات درآمد آگهي و استقرار توازن ميان درآمد ها و هزينه ها، مؤسسه را از افزايش بهاي محصول اصلي خود(روزنامه)بي نياز ساخته است اما به هر حال وظيفه فرهنگي خود مي دانيم براي ثبات بخشي به جامعه مطبوعاتي و تقويت بنيه رسانه اي كشور از هيچ اقدامي ازجمله حركت اخير كوتاهي نكنيم. راه اندازي مركز آموزش همشهري و خدمت رساني رايگان بــه روزنامه نگاران كشور در اين مركز، ارائه تسهيلات ويژه در معرفي مجلات و فعاليتهاي فرهنگي و همراهــي ها وهمدلي هاي مستمر با مطبوعات كشور را نيــز در چارچـوب همين وظيفه، نصب العين خود قرار داده ايم.
حتي اگر مدير مسئول اين روزنامه،  منتخب مديران مطبوعات در هيات نظارت نبود، به اعتبار وزن،  جايگاه و دامنه تاثيرگذاري همشهري، تقويت جامعه مطبوعاتي و پايداري از شئون و ارزشهاي حرفه اي و صنفي روزنامه هاي كشور را از جمله تعهدات ملي خويش مي دانستيم و به اين تعهد افتخار مي كنيم.
-2 به منظور ترويج فرهنگ اشتراك، قيمت روزنامه براي مشتركان 75 تومان خواهد بود. مشتركان فعلي همشهري نيز تا پايان دوره اشتراك خود همچنان روزنامه را با قيمت قبلي(50 تومان)دريافت مي كنند.
3 - تلاش خواهيم كرد با تهيه و عرضه مطالب يا ضمائم جديد،  و افزودن بر كيفيت مطالب روزنامه، افزايش قيمت را براي خوانندگان قابل هضم كنيم. بخشي از ضمائم جديد از جمله كتاب 5 شنبه هاي همشهري را ملاحظه فرموده ايد، افزايش روزانه 4 صفحه ورزشي نيز با هدف پربارتركردن اين حوزه تخصصي براي علاقمندان خاص صورت گرفته است. راه اندازي گروه هايي چون سلامت و دانش در روزنامه كه برطرف كننده نياز هاي جديد مخاطب است از همين نگاه ناشي مي شود. ارائه سرويس رايگان خبرهاي تكميلي از طريق تلفن همراه،  مسابقات جايزه دار روزانه و.... نيز خدمات ديگري هستند كه به طور اختصاصي در همشهري ديده مي شود.  تغيير ماكت و باز طراحي گرافيكي روزنامه نيز در روزهاي آينده به اتمام خواهد رسيد و ان شاءالله ماكت و گرافيك جديد روزنامه را كه با توجه به نيازها و اقتضائات و براساس نظرسنجي ها انجام گرفته است در روزهاي آينده ملاحظه خواهيد فرمود.
اميدواريم اعتماد مخاطبان كه بزرگترين سرمايه و اعتبار هر رسانه اي و از جمله همشهري است همچنان پايدار بماند.]]>
</TEXT>
</DOC>
<DOC>
<DOCID>HAM2-851203-032</DOCID>
<DOCNO>HAM2-851203-032</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با وجود تأكيد بر اعزام زائران از نيمه اسفند رخ داد
سرگرداني زائران عمره 86]]>
</TITLE>
<TEXT>
<IMAGE>/1385/851203/news/015021.jpg</IMAGE>
<![CDATA[
گروه اجتماعي نام نويسي از متقاضيان عمره امسال نيز چند بار با تعويق مواجه شد و با وجود تاكيد سازمان حج و زيارت مبني بر اعزام زائران از نيمه اسفند اين موضوع در هاله اي از ابهام قرار دارد.
بر اساس اين گزارش در حالي كه قرار بود بر اساس اعلام سازمان حج و زيارت زمان نام نويسي در كاروان هاي مجاز از جمعه 27 بهمن در سراسر كشور آغاز شود و زائران نيز از 15  اسفند به عربستان اعزام شوند، اما در عمل اين چنين نشد و هنوز اين سازمان زمان ثبت نام در كاروان ها را اعلام نكرده است.
مدير روابط عمومي  سازمان حج و زيارت علت تأخير در ثبت نام عمره  86 را وجود مشكلات اجرايي از جمله مشكل پروازي اعلام كرد و گفت: در آينده زمان ثبت نام در كاروان هاي مجاز زيارتي اعلام مي شود.
از طرفي مديران دفاتر خدمات زيارتي كه اين مسئله را ناشي از بي برنامگي سازمان حج و زيارت دانسته واعلام كرده انداجراي برنامه  عمره  86 از سوي سازمان حج و زيارت طبق زمان وعده داده شده يعني نيمه  اسفند 85، امكان پذير نمي دانند.
اين گزارش حاكي است مراحل ثبت نام از متقاضيان عمره با توجه به مدت زمان واريز وجه از سوي زائران، صدور ويزا از سفارت عربستان(حدود 2 هفته )و سامانه ثبت نام در شهرستان ها، طولاني است بنابر اين در زمان باقي مانده اجراي اين برنامه امكان ندارد و ثبت نام در چند دوره نيز بر اين موضوع تأثيري ندارد.
بدين ترتيب امسال نيز همانند سال گذشته، اعزام زائران عمره به عربستان قطعاً با تأخير انجام خواهد شد.
بر اساس شنيده ها يكي از مسائلي كه موجب تأخير در اعزام زائران شده بهاي بليت هواپيما است.
ابوالحسن رضوي، مديركل برنامه ريزي و نظارت سازمان حج و زيارت در اين باره گفت: بليت هواپيما در افزايش هزينه  عمره آينده تأثيرگذار است و سازمان حج و زيارت با هواپيمايي در حال مذاكره است تا بهاي بليت عمره  آينده افزايش نيابد، چون هر سال اين بخش با افزايش هزينه نسبت به سال گذشته مواجه است.
ازسوي ديگرتعويق چند باره اعزام زائران عمره با واكنش انجمن زيارتي ايران مواجه شد. اين انجمن با صدور اطلاعيه اي كه بخش هايي از آن در همشهري نيز منتشرشد اعلام كرد: با وجود اطلاعيه هاي رسمي  و مصاحبه هاي مكرر مديران سازمان حج و زيارت درباره زمان آغاز اعزام زائران عمره در سال 1386 متأسفانه بار ديگر اين سازمان به دليل نبود برنامه ريزي دقيق نتوانست به وعده خود عمل كند و هزاران زائر عمره و مديران دفاتر زيارتي در سراسر كشور را بلاتكليف و سرگردان كرد.
در بخش ديگري از اين اطلاعيه آمده است: اين اولين بار نيست كه مشتاقان زيارت بيت الله الحرام و حرم شريف نبوي گرفتار بي تدبيري مي شوند، كما اين كه در نوروز سال گذشته نيز با وجود ثبت نام قطعي و پرداخت كليه هزينه ها توسط زائران، اعزام عمره انجام نشد و تا هفته ها زائران و بستگان آنان سرگردان بودند، تعطيلات نوروزي بسياري هدر شد و مسئولان سازمان با امروز و فردا كردن از دادن پاسخ صريح طفره رفته و حتي از مردم عذر خواهي نيز نكردند.]]>
</TEXT>
</DOC>
<DOC>
<DOCID>HAM2-851203-033</DOCID>
<DOCNO>HAM2-851203-033</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[63 درصد سرقت ها در 4 استان رخ مي دهد]]>
</TITLE>
<TEXT>
<![CDATA[گروه اجتماعي- مديركل مبارزه با سرقت پليس آگاهي نيروي انتظامي با اعلام كشف 100 درصدي سرقت بانك اظهار داشت: 63 درصد از كل سرقت ها در 4 استان تهران، خراسان رضوي، اصفهان و فارس صورت مي گيرد.
سرهنگ محمدرضا مقيمي، مديركل مبارزه با سرقت پليس آگاهي ناجا در همايش رؤساي پليس آگاهي ناجا، با اشاره به كسب موفقيت هاي فراوان درخصوص كشف سرقت در كشور، گفت: طي 10 ماهه گذشته وضعيت سرقت از لحاظ نسبت كشف به وقوع،  درصد قابل توجهي افزايش داشته و ميزان ريسك سرقت نيز 10 درصد افزايش داشته است.مقيمي به سرقت موتورسيكلت در كشور كه رتبه دوم را در ميان انواع ديگر جرايم دارد، اشاره كرد و گفت: اين نوع سرقت كه 19 درصد از كل جرايم را تشكيل مي دهد به عنوان حساس ترين موضوع مد نظر ماست زيرا قشر جوان را در برمي گيرد.وي خاطرنشان كرد: بعد از سرقت موتورسيكلت، سرقت لوازم داخل خودرو با 21 درصد از كل جرايم و سرقت منزل با 10 درصد، بالاترين ميزان وقوع جرايم را در كشور به خود اختصاص داده اند.وي استان ايلام، خراسان جنوبي، چهارمحال و بختياري،  اردبيل و زنجان را به عنوان استان هايي نام برد كه كم ترين سرقت را داشته اند و تصريح كرد: ما سعي داريم تا تلاش و هدف خود را بيشتر بر روي استان هايي بگذاريم كه سرقت بيشتري دارند.
سرهنگ مقيمي گفت: در 10 ماهه گذشته تهران بزرگ بالاترين ميزان وقوع و كشف را در كيف قاپي داشته است.]]>
</TEXT>
</DOC>
<DOC>
<DOCID>HAM2-851203-034</DOCID>
<DOCNO>HAM2-851203-034</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حاشيه نشيني35 درصد جمعيت اصفهان]]>
</TITLE>
<TEXT>
<![CDATA[اصفهان- خبرنگار همشهري: معاون امور عمراني استانداري اصفهان گفت: 35 درصد جمعيت اصفهان، حاشيه نشين هستند كه از لحاظ خدمات شهري و امكانات زندگي، وضعيت نامطلوبي دارند.عزيزالله شمس در جلسه ستاد توانمند سازي سكونت گاه هاي غيررسمي ابزار اميدواري كرد با اجراي طرح توانمندسازي، ساكنين مناطق حاشيه نشين از شرايط قابل قبولي برخوردار شوند.وي تشكيل اين ستاد را با هدف ايجاد تمركز جمعيت حاشيه نشين و پيشگيري از رشد و توسعه در اين مناطق عنوان كرد و افزود: هزينه لازم به منظور آغاز مطالعات طرح توانمندسازي سكونت گاه هاي غيررسمي شهر اصفهان از محل اعتبارات ملي وزارت مسكن و شهرسازي به استان اصفهان اختصاص يافته است كه مشاور طرح در حال عقد قرار داد است.وي افزود: شهرهاي خميني شهر و شهرضا از جمله  شهرهايي اند كه بعد از اصفهان بيشترين مشكل حاشيه نشيني را دارند.]]>
</TEXT>
</DOC>
<DOC>
<DOCID>HAM2-851203-035</DOCID>
<DOCNO>HAM2-851203-035</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آغاز بهره برداري و تجهيز خانه هاي جوان استان بوشهر]]>
</TITLE>
<TEXT>
<![CDATA[گروه اجتماعي - در جلسه مشترك دبيران سازمان هاي مردم نهاد با استاندار بوشهر به منظور ساماندهي فعاليت هاي جوانان، بهره برداري و تجهيز خانه هاي جوان اين استان آغاز شد.
بنا بر اعلام روابط عمومي سازمان ملي جوانان، در اين جلسه، عطار زاده مدير نمايندگي سازمان ملي جوانان در استان بوشهر علاوه بر اعلام گزارش فعاليت هاي 10 ماهه مديريت سازمان در استان اظهار داشت: سازمان ملي جوانان در نقش مدعي العموم همه جوانان كشور از سليقه هاي گوناگون و در هر جغرافياي اقليمي و فرهنگي، خود را موظف به پيگيري و رصد فعاليت هاي حوزه جوانان مي داند.
وي شكل گيري و برگزاري جلسات ستاد ساماندهي امور جوانان استان را موفقيت بزرگ و آغازي ارزشمند براي ساماندهي و تعامل با دستگاه هاي مختلف در جهت رفع مشكلات و پيگيري مطالبات جوانان اعلام كرد و گفت: دولت نهم و به ويژه سازمان ملي جوانان، تقويت تشكل هاي خودجوش، تأثيرگذار و ريشه دار را در دستور كار خود قرار داده است. از اين رو روند تأسيس يك سازمان مردم نهاد(سمن)، در دوره جديد به حداقل زمان ممكن رسيده است.
عطار زاده در ادامه، آمادگي سازمان را براي حمايت از برنامه هاي مختلف تشكل هاي غيردولتي استان اعلام كرد و افزود: تحويل و تجهيز خانه هاي جوان در تمامي شهرستان ها و تبديل آنها به محل فعاليت جوانان از اولويت هاي اساسي كار سازمان ملي جوانان است. اين امر در راستاي بهره برداري جوانان از اين امكانات و ساماندهي فعاليت هاي فرهنگي، هنري و اجتماعي آنان، همزمان با دهه فجر آغاز شده است.]]>
</TEXT>
</DOC>
<DOC>
<DOCID>HAM2-851203-036</DOCID>
<DOCNO>HAM2-851203-036</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[از سال آينده
برخورد با مشمولان غايب شديدتر مي شود]]>
</TITLE>
<TEXT>
<![CDATA[گروه اجتماعي - رئيس سازمان وظيفه عمومي نيروي انتظامي گفت: براي برخورد با مشمولان غايب در سال جاري اقداماتي انجام شد، اما از سال آينده شدت برخورد با اين مشمولان افزايش مي ژيابد.
سردار بهمن كارگر، در جمع خبرنگاران، با تأكيد بر اينكه مشمولان غايب بايد در اولين فرصت به مراكز وظيفه عمومي مراجعه كنند، گفت: مجازات مشمولان غايب، سه ماه خدمت اضافه است. همچنين اين افراد مجاز به ثبت هرگونه اسناد منقول و غيرمنقول در دفاتر اسناد رسمي، نيستند.
وي افزود: براساس تصميمات اتخاذ شده مشمولان غايب حتي نمي ژتوانند در دفاتر خدمات تلفن همراه نسبت به خريد و فروش موبايل اقدام كنند.
وي در خصوص وضعيت مشمولان خارج كشور گفت: بر اساس بخشنامه ابلاغي مشمولان خارج كشور كه تا قبل از پايان سال 82 از كشور خارج شده و حداقل دو سال در كشوري ديگر سكونت داشتند تا چهارم بهمن ژماه سال جاري مي ژتوانستند از معافيت استفاده كنند؛ اما استفاده از تسهيلات اين بخشنامه تا پايان سال 1390 تمديد شد.
رئيس سازمان وظيفه عمومي نيروي انتظامي با اشاره به مشكلات ايجاد شده براي تعداد زيادي از متعهدان خدمت در آموزش و پرورش، گفت: اين افراد تعهد خود را انجام داده ژاند، اما به دليل آنكه آموزش ژهاي نظامي به آنان ارائه نشده است؛ موفق به دريافت كارت پايان خدمت نشده ژاند.
وي خاطرنشان كرد: در صورتي كه بودجه لازم به نيروهاي مسلح داده شود تا پايان امسال نسبت به صدور كارت پايان خدمت براي اين افراد و شركت آنان در دوره ژهاي آموزش نظامي اقدام مي ژشود.
به گفته وي، تعداد متعهدان خدمت در آموزش و پرورش كه كارت پايان خدمت نگرفته ژاند، حدود 50 هزار نفر است و شرط لازم براي دريافت اين كارت شركت آنان در آموزش نظامي است.
وي با اشاره به اينترنتي شدن سيستم وظيفه عمومي گفت: از ارديبهشت ژماه سال آينده افراد مي ژتوانند از طريق اينترنت كارهاي مربوط به وظيفه عمومي، از جمله كليه امور اعزام و معافيت را در صورتي كه نياز به مراجعه نباشد انجام دهند.]]>
</TEXT>
</DOC>
<DOC>
<DOCID>HAM2-851203-037</DOCID>
<DOCNO>HAM2-851203-037</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اجرايي شدن ممنوعيت كاهش درصد جانبازي درهاله ابهام]]>
</TITLE>
<TEXT>
<![CDATA[مهر: باوجودگذشت بيش از يك ماه از صدور دستور مستقيم رئيس جمهور مبني بر ممنوعيت كاهش درصد جانبازي، خبرهاي رسيده حاكي از آن است كه اين نامه تاكنون در سير اداري قرار نگرفته است.
معاونت بهداشت و درمان بنياد شهيد و امور ايثارگران گفت: تعليق دستور رئيس جمهور را تكذيب مي كنيم.
حسن عراقي زاده افزود: اجرايي شدن يك نامه مراحلي دارد كه ممكن است به طول انجامد. نامه رئيس جمهور مقدماتش در حال انجام است. اين نامه دستوري نيست كه يك هفته اي قابل انجام باشد.اسكندري رئيس كميسيون پزشكي بنياد شهيد نيز كه مستقيما با موضوع نامه رئيس جمهور در راستاي بازگرداندن درصد كاهش يافته جانبازان مرتبط است، از هرگونه اعلام گزارشي مبني بر اجرايي يا معلق ماندن دستور مستقيم رئيس جمهور خودداري كرد.شايان ذكر است بنا بر اظهارات مجتبي رحماندوست مشاور رئيس جمهور در امور ايثارگران، فقط در سال 84 حدود پنج هزار نفر از جانبازان دچار كاهش درصد شده اند كه اكثريت آنها را جانبازان شيميايي و اعصاب و روان تشكيل مي دهند و از آنجا كه بخشي از دستور رياست جمهوري درخصوص دارو و درمان ايثارگران است و نيز كاهش درصد جانبازي ارتباط مستقيم با دريافت خدمات از سوي ايثارگران دارد لذا بديهي است وضعيت جسمي جانبازان مذكور تعجيل در اجراي اين دستور را ايجاب مي كند.]]>
</TEXT>
</DOC>
<DOC>
<DOCID>HAM2-851203-038</DOCID>
<DOCNO>HAM2-851203-038</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[عيدي خانواده هاي تحت پوشش كميته امداد در قالب كالاهاي يارانه اي پرداخت مي شود]]>
</TITLE>
<TEXT>
<![CDATA[ايلنا: مديركل كميته امداد استان تهران، اعلام  ژكرد: عيدي خانواده ژهاي تحت پوشش در قالب كالاهاي يارانه اي مواد غذايي پرداخت مي ژشود.
سعيد ستاري، مديركل كميته امداد استان تهران، گفت: كالاهاي يارانه ژاي مواد غذايي در بين خانواده ژهاي تحت پوشش كميته امداد در حال توزيع است.
وي افزود: عيدي اين خانواده ها به نوعي در همين يارانه ژها لحاظ شده و به تمام آنان پرداخت مي ژشود.به گفته ستاري، پوشاك و مواد غذايي شامل پروتئين ژها و كنسرو در قالب سبد غذايي بين خانواده ژها توزيع مي ژشود
وي تصريح  ژكرد: كالاهاي يارانه نيز شامل برنج، قند، شكر و روغن تا پايان سال بين خانواده ژها توزيع مي ژشود.مديركل كميته امداد استان تهران، يادآور شد: بر همين اساس اين كالاها بين 186 هزار نفر در تهران و 350 هزار نفر نيز در شهرستان ژهاي استان تهران توزيع خواهد شد]]>
</TEXT>
</DOC>
<DOC>
<DOCID>HAM2-851203-039</DOCID>
<DOCNO>HAM2-851203-039</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سردار رويانيان خبر داد:
تشديد برخورد با متخلفان حوادث و خطرآفرين رانندگي]]>
</TITLE>
<TEXT>
<![CDATA[گروه اجتماعي- رئيس پليس راهنمايي و رانندگي نيروي انتظامي از آغاز طرح تشديد برخورد با متخلفان حادثه ساز و خطرآفرين رانندگي از ديروز در همه جاده ها و شهرهاي ايران خبر داد.
سردار محمد رويانيان گفت: به منظور ايجاد فضاي مناسب و زمينه سازي براي انضباط ترافيكي صحيح در ايام نوروز، اين طرح با قدرت و دقت اجرا مي شود.
وي افزود: با اجراي اين طرح تخلفاتي از قبيل سرعت و سبقت غيرمجاز، نبستن كمربند ايمني و نداشتن كلا ه  ايمني براي موتورسواران تخلف حادثه ساز محسوب مي شود.رئيس پليس راهنمايي و رانندگي نيروي انتظامي در خاتمه گفت: ماموران راهنمايي و رانندگي در سراسر ايران موظفند با اين تخلفات قاطعانه برخورد كنند تا شاهد افزايش تلفات جاني در سال جديد به ويژه ايام نوروز نباشيم.
رئيس پليس راهنمايي و رانندگي ناجا همچنين گفت: مالكان موتورسيكلت ها مي توانند با مراجعه به كلانتري ها و پاسگاه هاي سراسر كشور كارت سوخت بگيرند. وي افزود: مالكان موتورسيكلت ها مي توانند با مراجعه به اين مكان ها و با ارائه اسناد مالكيت و تكميل فرم مخصوص كارت سوخت موتورسيكلت خود را دريافت كنند.وي ادامه داد با هماهنگي نيروي انتظامي، وزارت كشور و وزارت نفت اين اقدام از هفته آينده در سراسر كشور انجام مي شود]]>
</TEXT>
</DOC>
<DOC>
<DOCID>HAM2-851203-040</DOCID>
<DOCNO>HAM2-851203-040</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مواد صناعي جديد، 15 درصد معتادان را گرفتار كرد]]>
</TITLE>
<TEXT>
<![CDATA[ايسنا: مواد مخدر صنعتي از يك سال و نيم گذشته 15 درصد معتادان را گرفتار كرده است.
بر اساس نتايج طرح ارزيابي سريع وضعيت سوءمصرف و وابستگي به مواد مخدر بر روي 4500 معتاد استان هاي مختلف، با گذشت سال ها از ورود هرويين به بازار مصرف مواد مخدر كشور، حدود 24 درصد معتادان سوء مصرف اين ماده مخدر را دارند و اين در حالي است كه مواد جديد صناعي اعم از كراك، شيشه، بوپره نورفين و اكستازي با اين كه تنها حدود يك سال و نيم از ورود آنها به بازار مي گذرد، اما نزديك به 15 درصد مواد مصرفي را به خود اختصاص داد ه اند.
ارزيابي هاي مركز تحقيقات سوءمصرف و وابستگي به مواد(مؤسسه داريوش)حاكي است وضعيت مواد مصرفي كشور در سال 83، شامل 21 درصد حشيش، 5/68 درصد ترياك، 8/13 درصد شيره، 6/24 درصد هرويين و حدود 4 درصد براي هريك از مواد اكستازي و سوخته و روش غالب مصرف نيز تدخين(دود كردن)6/65 درصد، خوردن 1/23، تزريق 2/12 و انفيه(مشامي يا دماغي)7/3 درصد بوده است.]]>
</TEXT>
</DOC>
<DOC>
<DOCID>HAM2-851203-041</DOCID>
<DOCNO>HAM2-851203-041</DOCNO>
<ORIGINALFILE>/1385/851203/news/_ejtem.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[برخورد توهين آميز
ملكي را به قصد فروش به يكي از بنگاه هاي معاملات ملكي خيابان نواب سپرده بودم و همزمان، ملك از طريق همكاري يكي از بستگانم به فروش رفت. مسئول بنگاه مذكور پس از اطلاع از فروش ملك، برخورد توهين آميزي با من انجام داد. اتحاديه دارندگان املاك براي جلوگيري از اين قبيل بي نزاكتي ها با ارباب رجوع، بايد اعضاي خود را مكلف به مراعات اخلاق صنفي كند.
طاهري- تهران
وعده بيست ساله
شركت تعاوني مسكن بانك ملي ايران، 20 سال پيش با دريافت 120 هزار تومان از اعضا با وعده احداث مسكن، در صالح آباد كرج زميني را خريداري كرده اما در اين مدت هيچ گونه اقدامي براي ساخت صورت نگرفته است.
م. ن- كرج
ضرورت توجه بيشتر به استدلال كودكان
در خبرهاي مربوط به صفحه حوادث، ازجمله درج شده بود كه پس از ربوده شدن يك كودك توسط فرد خلافكار و بازگشت وي به منزل، در كلانتري، اظهاراتش، مبني بر اينكه ربوده شده مورد قبول واقع نشده است. توجه بيشتر به اظهارات كودكان، در مراحل آغاز وقوع جرم، از ادامه آن جلوگيري مي كند.
زال پور- تهران
كمبود مراكز فرهنگي
@ شهر جديد انديشه، به شهر فرهنگ و ادب يعني عبارتي كه بر تابلوي ورودي شهر نقش بسته شهرت يافته است. اما در اين شهر، حتي يك مركز فرهنگي از قبيل فرهنگسرا، خانه فرهنگ و.... وجود ندارد تا جوانان بتوانند بنا به ذوق و استعدادشان، به آنجا مراجعه كنند و ساعاتي را سرگرم باشند و فنون جديد را بياموزند. با توجه به جمعيت يك ميليون نفري شهر انديشه، تأمين چنين نيازهايي ضروري است.
محمد زاده- شهر جديد انديشه
آب بي كيفيت
@ از 10 روز پيش آب لوله كشي شهر مسكوني سپه شهر واقع در تهرانپارس- خيابان وفادار شرقي، زرد رنگ و تلخ مزه شده است. تقاضا داريم شركت آب و فاضلاب، اين مشكل را به طريق ممكن برطرف كند.
جمعي از اهالي سپه شهر
بعضي از انواع موسيقي پاپ
از راديو تهران موسيقي پاپ پخش مي شد. در ساعت 25/14 روز پنج شنبه 26بهمن ماه، حين پخش اين نوع موسيقي ناگهان وضعيتي مثل گير كردن صفحه هاي موسيقي قديم پيش آمد. من فكر كردم ادامه طبيعي موسيقي است، اما با عذرخواهي گوينده، متوجه شدم كه واقعاً مشكل فني پيش آمده است. ناباوري من ناشي از آن است كه بسياري از اين موسيقي هاي به اصطلاح پاپ نه ارزش موسيقي دارند و نه لياقت پخش از راديو را!
اميرعلي سخنور- قزوين
نه مسكن نه پول!
انبوه سازي شفق در شهر ري، با دريافت 2ميليون و 500هزار تومان از متقاضيان آپارتمان هاي 100متر مربعي، در قرارداد قيد كرده بود كه در صورت انصراف متقاضي ظرف سه ماه پول را پس بدهد، اما از ساخت كه خبري نيست، وجوهات سپرده شده نيز پس داده نمي شود. اين قبيل مشكلات كه براي مردم پيش مي آيد، نيازمند رسيدگي جدي است.
مرتضي زاده- تهران
چرا كاهش مجازات؟
براي عاملان جنايات موسوم به باغ خرمالو با كاهش مجازات 15سال زندان در نظر گرفته شده است در حالي كه جرم اين باند كمتر از جانياني كه محكوم به اعدام شده اند، نيست.
علي. الف- شيراز
تاكسي هاي اتوماتيك براي تهران
در بسياري از شهرها به ويژه شهرهاي بزرگ جهان خودروهاي تاكسي اتوماتيك ساخته و عرضه مي شود، تا رانندگان به راحتي بتوانند، به جابجايي مسافران بپردازند. در شهر تهران با توجه به ترافيك سنگين و فشرده آن، توليد و عرضه تاكسي هاي اتوماتيك ضروري است.
علي  صفي زاده تهران
گراني آهن
گراني شديد آهن در ماه هاي آخر سال، سهم عمده اي در افزايش هزينه هاي زندگي داشته است. به هر حال منافع ملي ايجاب مي كند كه با حذف زوائد و شائبه هاي دلالي، آهن ارزا ن تر بدست مصرف كنندگان برسد.
مراد علي حيدري سمنان
سيب زميني هاي پوك!
از ميدان ميوه و تره بار نواب، 4 كيلو سيب زميني خريداري كردم و بابت آن نزديك به 2 هزار تومان پول پرداخت كردم. اما وقتي سيب زميني ها را در منزل پوست كندم متوجه شدم عليرغم ظاهر سالم، پوك اند و آنها را در زباله داني ريختم. كنترل كيفيت ميوه ها و تره باري كه در ميادين عرضه مي شود، ضروري است تا خريداران زيان نبينند.
م. بيات تهران
نياز واحدهاي توليدي
يكي از كارهاي مهم وزارت صنايع و معادن، حمايت قاطع از واحدهاي توليدي براي تأمين نقدينگي مورد نياز اين واحدها به هنگام نياز است. اما در ماه هاي آخر سال همواره با كسري اعتبارات روبرو مي شويم. در حالي كه بايد به گونه اي برنامه ريزي شود كه تمامي واحدها بخصوص واحدهاي كوچك هم به موقع از تخصيص وام برخوردار شوند.
م. شكوهي ساوه
هزينه پاركينگ
تا 2 ماه پيش، پارك كردن خودرو در پاركينگ بيمارستان قلب شهيد رجايي، هزينه اي براي مراجعان دربرنداشت، اما حالا مراجعان بابت پاركينگ بايد ساعتي 300 تومان بپردازند كه هزينه سنگيني است و روا نيست، يك بيمارستان دولتي كه با بيت المال اداره مي شود چنين هزينه هايي براي مراجعان ايجاد كند.
الف. فيضي- تهران
بيمه كشاورزان
@ كشاورزان از جمله تلاشگران بخش توليد كشور ما هستند كه عمري را در كار و زحمت و تلاش سپري مي سازند، اما در دوران كهولت از هيچگونه حمايتي برخوردار نيستند. پيشنهاد مي كنم در چهارچوب طرح بيمه هاي همگاني، كشاورزان هم از چنين امكاناتي برخوردار شوند.
بهنام- كرج
تأخير در پرداخت حق مسكن
از كاركنان وزارت مسكن و شهرسازي هستم. حق مسكن ما از چند ماه پيش پرداخت نشده است خواستار رسيدگي هستيم.
مرتضي.م.ه - تهران
تامين آسفالت و روشنايي
خيابان هفتم غربي واقع در بلوار مهرشهر كرج فاقد آسفالت و روشنايي است.
شهبازي مهرشهر
مشكل تلفن هاي همراه
@ در منطقه دروس تهران، برقراري ارتباط از طريق تلفن همراه بسيار دشوار است و در بعضي خيابان ها از جمله هدايت، كماسائي و بلوار شهرزاد، ارتباط اصلاً برقرار نمي شود.
حميد جان نثار- تهران
خط جديد فقر
@ با توجه به اين واقعيت كه خط فقر در كشور ما 400 هزار تومان اعلام شده است، بر مسئولان است كه براي تأمين زندگي اقتصادي و معاش اكثريت جامعه، چاره انديشي نمايند.
حجت الله.ت فريدن اصفهان
جاده ميگون را دريابيد
جاده ميگون در همسايگي تهران پر از دست انداز است. اين واقعيتي است كه مسئولان شهرداري و بخشداري ميگون هم از آن آگاهي دارند و با توجه به نبود گاردريل در كناره اين جاده، خطرات زيادي در كمين مسافران است.
علي صادقي فرد ميگون
دادرسي طولاني
رسيدگي به پرونده ها در دادگاه بخش ملارد به طول مي انجامد. اميد است با تأمين كمبودهاي احتمالي از جمله كادر كاركنان، در رسيدگي به پرونده ها در اين دادگاه تسريع شود.
ب.م ملارد شهريار]]>
</TEXT>
</DOC>
<DOC>
<DOCID>HAM2-851203-042</DOCID>
<DOCNO>HAM2-851203-042</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[حضورفعالان بخش خصوصي در انتخابات اتاق هاي بازرگاني]]>
</TITLE>
<TEXT>
<IMAGE>/1385/851203/news/015090.jpg</IMAGE>
<![CDATA[
گروه اقتصادي- انتخابات ششمين دوره اتاق هاي بازرگاني ديروز با حضور گسترده تجار و بازرگانان در سراسر كشور برگزار شد، تا بخش خصوصي نخستين گام جدي خود را براي تحقق اهداف سياست هاي اصل 44 بردارد.
انتخابات هيات نمايندگان اتاق تهران ديروز صبح در حالي آغاز شد كه تعداد زيادي از بازرگانان، صنعت گران و كارآفرينان كشور، براي تعيين اعضاي پارلمان بخش خصوصي، دقايقي پيش از آغاز انتخابات، در محل اتاق تهران حضور يافتند و اين استقبال گسترده تا ساعات پاياني رأي گيري ادامه يافت و حتي زمان اخذ رأي در اتاق تهران تا ساعت 8 شب تمديد شد. نتايج انتخابات اتاق بازرگاني تهران امروز صبح اعلام خواهد شد.
در حالي كه در دوره پيش در انتخابات اتاق تهران جمعاً حدود 1700 نفر در انتخابات شركت كرده بودند، در انتخابات روز گذشته تا ساعات مياني روز، حدود 3500 نفر رأي خود را به صندوق ريختند و پيش بيني ها از رسيدن تعداد آراء تا 7 هزار نفر تا ساعات پاياني رأي گيري حكايت داشت.
تحسين انگيزه بخش خصوصي
سيد مسعود ميركاظمي وزير بازرگاني كه در ساعت آغازين انتخابات ديروز با حضور در اتاق بازرگاني تهران از محل برگزاري انتخابات ششمين دوره انتخابات هيأت نمايندگان اتاق تهران بازديد كرد، صف طولاني شركت كنندگان براي رأي دادن را نشانه ايجاد انگيزه لازم در بخش خصوصي براي تحول اقتصاد كشور خواند. ميركاظمي همچنين اظهار اميدواري كرد كه با اجراي اين انتخابات تحولات در بخش اقتصادي كشور و حوزه هاي مختلف فعاليت بخش هاي اجرايي و مردمي هرچه بيشتر رونق يابد و تغييراتي در اين حوزه رخ دهد كه بخش خصوصي را از لاك خود بيرون بياورد چرا كه نقش اتاق هاي بازرگاني به عنوان بزرگترين تشكل اقتصادي بخش خصوصي از اهميت بالايي برخوردار است.
اميدواري رئيس اتاق بازرگاني
علي نقي خاموشي رئيس اتاق بازرگاني ايران نيز ديروز پس از شركت در انتخابات اتاق به خبرنگاران گفت: هدف من از نامزدي مجدد كمك به اجراي سياست هاي اصل 44 است اما اگر در انتخابات اين دوره از هيات نمايندگي اتاق بازرگاني مجدداً به رياست اتاق بازرگاني ايران انتخاب نشوم، تنها در صورتي كه مؤثر باشم در اتاق خواهم ماند.
خاموشي كه طي 26 سال گذشته رياست اتاق بازرگاني ايران را در اختيار داشته است، با اشاره به ابلاغ سياست هاي اصل 44 گفت: اتاق بازرگاني در دوره جديد نقش بسيار حساسي بر عهده دارد و جزو وظايف اوليه آن آماده سازي بخش خصوصي براي اجراي سياست هاي اصل 44 است و اميدواريم افرادي انتخاب شوند كه براي اجراي اين سياست ها آماده باشند.
برنده اصلي انتخابات
بخش خصوصي است
محمد نهاونديان، رئيس اتاق بازرگاني و صنايع و معادن تهران، نيز ديروز در حاشيه برگزاري ششمين انتخابات هيات نمايندگان اتاق بازرگاني تهران با بيان اين كه برنده اصلي اين انتخابات، بخش خصوصي است اظهار اميدواري كرد پس از برگزاري انتخابات، مشاركت حداكثري بخش خصوصي به نحو وسيعي ادامه يابد. وي درباره گلايه هاي مقام معظم رهبري از كندي تحقق سياست هاي اصل 44 و وظيفه اتاق بازرگاني گفت:  اتاق بايد به طور جدي و واقعي و فعال تر از گذشته مجمع رايزني و تعامل بين بخش خصوصي و سياست گذاران دولتي باشد و اين تعامل نياز به يك فضاي مثبت، سازنده و نقادانه دارد. از اين پس در سياست هاي اقتصادي حتماً بايد به نحو جدي مشورت هاي بخش خصوصي، كه در اتاق بازرگاني تجلي پيدا مي كند، گرفته شود و هيچ قانوني بدون مشورت اتاق بازرگاني كه قانوناً مشاور سه قوه است، تصويب نشود.
عملكرد اتاق ضعيف بوده است
محسن صفايي فراهاني نيز ديروز در حاشيه انتخابات اتاق تهران در جمع خبرنگاران با انتقاد از عملكرد اتاق بازرگاني طي سال هاي اخير گفت: با وجود اين كه بر اساس برنامه چهارم توسعه مبناي خصوصي سازي واگذاري 60 درصد فعاليت ها به بخش خصوصي ذكر شده بود اما در دو سال گذشته چنين اتفاقي نيفتاده و زمينه آن هم فراهم نشده است.
وي با حمايت از حضور چهره ها و صاحب نظران در اتاق بازرگاني افزود: حضور نمايندگان بخش خصوصي در اين نهادها به نفع بخش خصوصي است؛ بنابراين اتاق بايد فعالان بخش خصوصي را براي در اختيار گرفتن كرسي هاي مجلس تشويق كند.]]>
</TEXT>
</DOC>
<DOC>
<DOCID>HAM2-851203-043</DOCID>
<DOCNO>HAM2-851203-043</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يادداشت
هر راهي غير از ادامه وضع موجودسعيد ليلاز]]>
</TITLE>
<TEXT>
<![CDATA[مصوبه اخير كميسيون تلفيق مبني بر افزايش قيمت بنزين و برخي ديگر از فرآورده هاي نفتي بين 70 تا 300 درصد بازتاب سهل انگاري و غلبه تفكر عوام گرايانه در حوزه اقتصادي كشور در سال هاي اخير است.
در هيچ زماني در تاريخ اقتصادي ايران قيمت عرضه داخلي و بين المللي انواع سوخت در ايران تا اين حد چشم گير نبوده است. اين رويكرد باعث يك شكاف عميق در عرضه و تقاضاي سوخت در داخل شده است و در مرحله بعد دولت را از منابع اقتصادي كافي در سرمايه گذاري در حوزه گسترش حمل و نقل عمومي و ايجاد اشتغال مولد و رونق اقتصادي محروم كرده و در مرحله سوم هرگونه اصلاح بعدي در وضعيت موجود را دشوار تر و با پيامد هاي منفي اجتماعي بيشتر همراه ساخته است. در اين زمينه يك مقايسه ميان ارزش مابه التفاوت قيمت سوخت طبق قانون برنامه چهارم در صورت اجرا با عملكرد  سال هاي اخير كه توسط مجلس و دولت ثابت نگاه داشته شد بسياري از مشكلات ناشي از اين سياست را نشان مي دهد. چرا كه اگردر مورد نرخ سوخت طبق برنامه چهارم عمل شده بود، حداقل مي توانست هزينه صددرصد ظرفيت توليد همه شركت هاي اتوبوس سازي داخلي و نيز چند برابر كردن بودجه مترو در سراسر كشور را تامين كند.
به دليل تصميم دولت و مجلس براي ثبات قيمت سوخت در واقع هم دو سال فرصت طلايي از دست داده ايم و هم ناچاريم يك باره بين 70 تا 300 درصد به قيمت سوخت اضافه كنيم. دليل اين امر نيز اين است كه از نظر فني و اجرايي و جدا از جنبه هاي اقتصادي واردات روزانه بين 40 تا 50 ميليون ليتر بنزين و برخي ديگر از انواع فرآورده سوختي براي سال 86 بطور اساسي غير ممكن است. علاوه براي اينكه به دليل تفاوت قيمت عرضه داخلي و بين المللي سوخت بخش مهمي از يارانه اي كه از سوي دولت پرداخت مي شود نصيب مرزنشينان كشورهاي همسايه مي شود. به اين ترتيب ثروت ملت ايران روشنايي بسياري از خانه هاي كشورهاي همسايه را تامين مي كند.از جمله راه هايي كه مورد توجه است و در لايحه بودجه86 نيز برآن تاكيد شده دو نرخي كردن قيمت سوخت و سهميه بندي آن است كه با توجه به ضعف ساختار اداري كشور، مشكلات فراوان خاص خود را دارد. دو نرخي كردن بنزين منجر به لگام گسيختگي نرخ تورم مي شود. به نظر مي رسد كه تصميم كميسيون تلفيق مجلس كه به ظاهر با پيشنهاد وزارت نفت نيز همراه است با وجود همه تبعات و ناگواري  ها به ويژه آثار تورمي آن، يكي از راه هاي ممكن براي اصلاح وضع سوخت كشور است. در نهايت بايد تاكيد كرد كه با توجه به روند فعلي در ساختار اقتصادي كشور به نظر مي رسد هر راهي غير از ادامه وضع موجود مناسب و قابل دفاع است.]]>
</TEXT>
</DOC>
<DOC>
<DOCID>HAM2-851203-044</DOCID>
<DOCNO>HAM2-851203-044</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ركورد جديد توليد پروفيل در ذوب آهن]]>
</TITLE>
<TEXT>
<![CDATA[اصفهان- خبرنگار همشهري: معاون بهره برداري ذوب آهن اصفهان از كسب ركورد جديد در توليد انواع پروفيل در اين مجتمع طي بهمن ماه امسال خبر داد.
مهندس محمدرضا خسروي افزود: اين مجتمع با توليد 240 هزار و 117 تن محصولات طويل نظير تيرآهن، ميلگرد و فولادهاي صنعتي توانست به ركورد جديدي در توليد دست يابد.
ركورد قبلي 234 هزار تن بود كه در تيرماه سال 82 به دست آمده بود.
خسروي افزود: ركورد فعلي براساس نياز مشتريان و با كيفيت بالا به دست آمده است.]]>
</TEXT>
</DOC>
<DOC>
<DOCID>HAM2-851203-045</DOCID>
<DOCNO>HAM2-851203-045</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت و گوي امروز
تشكيل دادگاه رسيدگي به تخلفات واحدهاي صنفي در نمايشگاه فروش بهاره]]>
</TITLE>
<TEXT>
<![CDATA[گروه اقتصادي- با نزديك شدن به روزهاي پاياني سال،هر ساله برگزاري حراج هاي فصلي و نمايشگاههاي فروش بهاره و طرح فروش فوق العاده به منظور تامين مايحتاج شب عيد مردم مورد توجه دستگاههاي ذيربط قرار مي گيرد. اين شيوه عرضه مستقيم كالاها با وجود اقبال نسبي مصرف  كنندگان به خصوص اقشار كم در آمد با نواقصي همراه بوده است به نحوي كه برخي مصرف كنندگان از كيفيت پايين و نوسان قيمت كالاهاي عرضه شده در چارچوب نمايشگاه فروش بهاره و طرح فروش فوق العاده، اظهار نارضايتي نموده اند. از سوي ديگر بسياري از واحدهاي صنفي به دليل هزينه هاي مشاركت در اين شيوه فروش از شركت در اين نحوه عرضه كالا خودداري نموده و برخي ديگر با ابراز نارضايتي از قيمت عرضه كالاها در نمايشگاه فروش بهاره معتقدند قيمت كالاها تابع نظام عرضه و تقاضا در بازار است. با محمد پور مزرعه، رئيس مجمع توليدي و خدمات فني اصناف تهران گفت و گو كرده ايم.
***
چه تمهيداتي براي كنترل، نظارت و جلوگيري از نابساماني قيمت كالاهاي عرضه شده در نمايشگاه فروش بهاره در نظر گرفته شده است؟
بر اساس روال هر سال، سازمان بازرگاني استان تهران در سال جاري نيز بر قيمت و كيفيت عرضه كالاها در نمايشگاه فروش بهاره نظارت خواهد كرد. بر اين اساس در نمايشگاه فروش بهاره طي سال جاري نيز به منظور مقابله با نابساماني در قيمت كالاهاي عرضه شده در نمايشگاه فروش بهاره،دادگاه رسيدگي به تخلفات اصناف در محل نمايشگاه فروش بهاره تشكيل و به تخلفات احتمالي واحدهاي صنفي در زمينه قيمت و كيفيت كالاهاي عرضه شده در نمايشگاه فروش بهاره رسيدگي مي كند. تشكيل اين دادگاهها بر اساس اصل هشتم ماده 72 قانون نظام صنفي مورد توجه قرارگرفته و امسال دادگاه رسيدگي به تخلفات صنفي در دو محل برپايي نمايشگاه فروش بهاره در غرب و شرق تهران تشكيل و به تخلفات احتمالي در محل نمايشگاه رسيدگي مي كند.
برخي واحدهاي صنفي و مصرف كنندگان، قيمت و كيفيت كالاهاي عرضه شده در نمايشگاههاي عرضه مستقيم را نامناسب مي دانند، كنترل كيفي كالاها چگونه صورت مي گيرد؟
قيمت گذاري كالاها در بخش توليد كه مربوط به واحد هاي صنفي توليدي است بر اساس محاسبه هزينه مواد اوليه، دستمزد، هزينه هاي جانبي و سود توليد كننده صورت مي گيرد و در قيمت گذاري كالاها سود بنكداري و خرده فروشي توليد كنندگان لحاظ نشده است با اين روند در سال گذشته نيز بيش از 90 درصد خريداران نمايشگاه فروش بهاره در سال گذشته از قيمت ها رضايت داشته اند. قيمت گذاري در نمايشگاه با انجام كار كارشناسي توسط اتحاديه هاي توليدي و توزيعي صورت مي گيرد و امكان گرانفروشي يا عرضه كالاهاي با كيفيت پايين وجود ندارد.
با توجه به فعاليت اصناف توزيعي در طرح فروش فوق العاده، و نمايشگاه فروش بهاره، اصناف توليدي چه جايگاهي در اجراي اين طرح دارند؟
علاوه بر نمايشگاه فروش بهاره اصناف توليدي در طرح فروش فوق العاده، نيز مشاركت نموده و در چارچوب اين طرح واحدهاي متقاضي زير نظر سازمان بازرگاني استان تهران نسبت به عرضه كالاها با قيمت هاي تعيين شده اقدام مي كنند. از آنجا كه بسياري از واحدهاي توليدي در محلي واقع شده اند كه امكان دسترسي خريداران كمتر است، بر اين اساس توليدكنندگان با همكاري اصناف توزيعي نسبت به عرضه كالا در برخي فروشگاههاي سطح شهر اقدام مي كنند.]]>
</TEXT>
</DOC>
<DOC>
<DOCID>HAM2-851203-046</DOCID>
<DOCNO>HAM2-851203-046</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[توليد آبزيان تا پايان سال به 564 هزار تن مي رسد]]>
</TITLE>
<TEXT>
<![CDATA[گروه اقتصادي: مدير كل امور صيد شيلات ايران گفت: بر اساس برنامه چهارم توسعه ميزان توليد آبزيان در كشور بايد به 763 هزار تن بالغ شود. اين در حاليست كه در سال اول برنامه ميزان توليد معادل 487 هزار تن برآورد شده است كه امسال اين رقم به 564 هزار تن خواهد رسيد.
علي اصغر مجاهدي ديروز در جمع خبرنگاران افزود: در سال گذشته از آبهاي جنوب كشور معادل 343 هزار تن آبزي، از آبهاي شمال حدود 44 هزار تن و از محل آبزي پروري معادل 134 هزار تن انواع آبزي در كشور صيد شده اند.
وي همچنين از تشكيل همايش ماهيان تن در هفته آينده در چابهار خبر داد.]]>
</TEXT>
</DOC>
<DOC>
<DOCID>HAM2-851203-047</DOCID>
<DOCNO>HAM2-851203-047</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در صورت تاخير دولت ارائه مي شود
طرح يك فوريتي مجلس درمورد سياست هاي اصل 44]]>
</TITLE>
<TEXT>
<![CDATA[گروه اقتصادي- رئيس كميسيون ويژه اصل 44 مجلس شوراي اسلامي گفت: در صورتي كه دولت در روزهاي آينده لايحه اصل 44 قانون اساسي را ارائه ندهد، آنچه مورد توافق قرار گرفته به صورت طرح يك فوريتي تقديم نهاد قانونگذاري خواهيم كرد.
الياس نادران در جمع خبرنگاران افزود: تاكنون به طور غيررسمي در خصوص اجرايي شدن سياست هاي اصل مذكور با دولت رايزني شده و منتظر ارائه لايحه مربوط به اين اصل هستيم. وي با انتقاد از تاخير ارايه لايحه اصل 44 از سوي دولت، تاكيد كرد: بايد در اسرع وقت ابزارهاي قانوني را براي اجرا و اطلاع مردم از حقوق قانوني خود فراهم نماييم.
در جلسه ديروز همچنين گزارش عملكرد شش ماهه كميسيون ويژه اصل 44 قانون اساسي مجلس شوراي اسلامي توسط احمد مهدوي ابهري مخبر اين كميسيون در نشست علني روز چهارشنبه مجلس قرائت شد.
بر اساس اين گزارش، كميسيون ويژه سياست هاي اصل 44 مجلس براي اصلاح قوانيني كه نياز به اصلاح دارند، بر اساس يك برنامه شش ماهه قصد دارد با تشكيل جلساتي با دولت، وزارتخانه ها و ساير دستگاه هاي ذي ربط به اصلاح قوانين موجود و هماهنگ نمودن آنها جهت اجراي سياستهاي ابلاغي اصل 44 قانون اساسي بپردازد. بر اساس مباحث كميسيون و پيشنهاد اعضا قوانين تجارت، تعاون، بورس، كار، سرمايه گذاري، بانكداري، بيمه و بودجه بايد اصلاح و قانون ضد انحصار(تسهيل رقابت)بايد وضع شود.
در بخش ديگر اين گزارش آمده است: كميسيون براي بررسي لايحه بودجه 1386 و ارائه پيشنهاد به كميسيون تلفيق بودجه با مراجع مسؤول جلسات متعددي را تشكيل و پس از بحث و مذاكره، تا قبل از تصويب لايحه جامع اجراي سياست هاي كلي اصل 44، پيشنهادهاي اجرايي و بودجه اي سال 1386 را به كميسيون بودجه تقديم نموده است.]]>
</TEXT>
</DOC>
<DOC>
<DOCID>HAM2-851203-048</DOCID>
<DOCNO>HAM2-851203-048</DOCNO>
<ORIGINALFILE>/1385/851203/news/_eqtes.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[پيش فروش تندر  90 سايپا از 12 اسفند ماه آغاز مي شود]]>
</TITLE>
<TEXT>
<![CDATA[گروه اقتصادي- پيش فروش تندر 90 از 12تا 18 اسفند به مدت يك هفته انجام و تحويل خودرو به ثبت نام  كنندگان به قيد قرعه از خرداد سال 86 آغاز خواهد شد.
به گزارش خبرنگار ما، تندر 90 سايپا در سه مدل e0، e1 و e2 با پرداخت 5 ميليون تومان از 12 تا 18 اسفند ماه از طريق نمايندگي هاي مجاز سايپا در سراسر كشور پيش فروش مي شود.
بر اساس اعلام ستاد خبري خودروسازي سايپا مدل e0 اين خودرو به قيمت 8 ميليون و 200 هزار، مدل e1 نه ميليون و 600 هزار و مدل e2 به قيمت 10 ميليون و 600 هزار تومان پيش فروش خواهد شد كه اين قيمت ها بدون احتساب هزينه شماره گذاري و بيمه شخص ثالث است.اين گزارش مي افزايد: درصورت تقاضاي مشتريان، مدل e0 با نصب كولر به قيمت 8 ميليون و 600 هزار تومان عرضه خواهد شد و با توجه به محدوديت ظرفيت، خودروها بر اساس قرعه كشي تحويل مي گردد. همچنين زمان تحويل خودرو از نيمه دوم خرداد ماه 86 به بعد خواهد بود و براي بهره مندي بهتر متقاضيان از اين خودرو و جلوگيري از دخالت دلالان، هرمتقاضي تنها قادر به ثبت نام براي يك خودرو بوده و حق واگذاري امتياز ثبت نام به غير و يا حق صلح نخواهد داشت.
به گزارش خبرنگار ما تيراژ توليد تندر 90 در شركت سايپا امسال2 هزار خودرو در مدل هاي مختلف خواهد بود و در نظر است در سال آينده در صورت تأمين به موقع قطعات تيراژ توليد سايپا به 80 هزار خودرو افزايش يابد.]]>
</TEXT>
</DOC>
<DOC>
<DOCID>HAM2-851203-049</DOCID>
<DOCNO>HAM2-851203-049</DOCNO>
<ORIGINALFILE>/1385/851203/news/_havad.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اعتراف نقابدار سياه به 4 جنايت]]>
</TITLE>
<TEXT>
<IMAGE>/1385/851203/news/015057.jpg</IMAGE>
<IMAGE>/1385/851203/news/015063.jpg</IMAGE>
<IMAGE>/1385/851203/news/015066.jpg</IMAGE>
<IMAGE>/1385/851203/news/015060.jpg</IMAGE>
<![CDATA[
گروه حوادث- سردسته مخوف باند نقابداران سياه كه مرتكب 4 فقره قتل شده بود، صبح ديروز در شعبه71 دادگاه كيفري استان تهران محاكمه شد.
بنابر اين گزارش راز جنايتهاي اين جوان جنايتكار هنگامي فاش شد كه او و همدستانش در آخرين جنايت خود پس از سرقت مسلحانه از طلافروشي فردوسيه شهريار، مرد قنادي به نام علي اصغر را كه مغازه وي در همسايگي طلافروشي قرار داشت و براي جلوگيري از فرارسارقان به سمتشان آجر پرتاب مي كرد را با شليك گلوله از پاي درآوردند.
پس از اين جنايت وقتي كه اعضاي باند كه نقابهاي سياهي به صورت داشتند، در رديابي هاي پليس آگاهي كرج به دام افتادند، سردسته باند كه جوان خلافكاري به نام سيامك بود علاوه بر اعتراف به قتل مرد قناد در جريان سرقت مسلحانه طلافروشي، راز 3 جنايت ناگشوده كه در جريان آنها3 مرد به نامهاي اكبر، عبدالله و احمدبا شليك گلوله از پاي درآمده بودند را فاش كرد، اما وي گفت يكي از قتلها را با همدستي يكي از اعضاي باند به نام سعيد و با دستور جواني به نام مهران بوده است كه وي دستور قتل پدر زن خود را صادر كرده بود.
با اعترافات سردسته باند و دو عضو ديگر باند به ارتكاب جنايتها، پرونده مرد جنايتكار و 2 متهم ديگر( سعيد و مهران )براي صدور راي نهايي در اختيار رييس شعبه71 دادگاه كيفري استان تهران قرار گرفت و صبح ديروز در جريان محاكمه اي فوق العاده، سيامك و 2 متهم ديگر، براي دفاع در مقابل 5 قاضي دادگاه( عزيزمحمدي، رحيمي، سالاري، عبداللهي و افتخاري)قرار گرفتند.
من 4 جنايت را گردن مي گيرم
در جلسه روز گذشته محاكمه سيامك و همدستانش، بعد از آنكه قاضي حيدري به عنوان نماينده دادستان به بيان كيفرخواست پرداخته و خانواده هاي قربانيان براي متهمان تقاضاي قصاص كردند، سيامك(سردسته باند)در جايگاه دفاع قرار گرفته و در حالي كه ارتكاب هر 4 جنايت را به گردن گرفته بود به تشريح جنايتهاي خود پرداخت.
وي در توضيح نخستين جنايت كه در جريان آن مرد ميانسالي به نام احمد به قتل رسيده بود گفت: نخستين قرباني احمد نام داشت، او پدر زن مهران(متهم رديف سوم)بود، سعيد به من گفت، مهران به خاطر اختلافي كه با پدر زنش داشت به او پول داده بود تا پدرزنش را به قتل برساند. وقتي سعيد موضوع را با من در ميان گذاشت، قرار شد با همدستي يكديگر احمد را به قتل برسانيم.در ابتدا قرار بود من با موتور، سعيد را به محل كار مقتول ببرم و او با اسلحه احمد را به قتل برساند.
چند بار به محل كار احمد در شهريار رفتيم ولي موفق به اجراي نقشه  امان نشديم، روز حادثه احمد را در حال صحبت با فردي جلوي مغاز ه اش ديديم، به سعيد گفتم خودش است شليك كن، اما او دستپاچه شد و نمي دانست چه  كار بايد بكند به همين خاطر با اسلحه كمري در حالي كه مي دويدم به طرفش شليك كردم، بعد هم سعيد با كلاشينكف او را به رگبار بست و به سرعت از محل فرار كرديم.
دو جنايت عتيقه
سركرده باند نقابداران سياه در خصوص دومين قتل خود گفت: پس از چندي شنيدم مرد ثروتمندي به نام تقي در كار خريد و فروش عتيقه است، به همين خاطر تصميم به اخاذي 100 ميليون توماني از او گرفتم.
نامه اي تهديد آميز براي تقي نوشتم و شب وارد باغ او شدم، پس از ورود به داخل اتاقك باغ متوجه شدم اكبر(دومين قرباني)هم آنجاست، اسلحه خود را به سمت آن ها نشانه رفته و از آنها خواستم دست هايشان را بالا ببرند، اما اكبر مقاومت كرد و به سمتم آمد، در اين زمان به سمتش شليك كردم كه او به قتل رسيد، بعد از آن به تقي شليك كردم كه او به شدت مجروح شد، اما زنده ماند. اين جنايتكار در خصوص سومين جنايت نيز گفت:  سومين قرباني ام بهروز نام داشت، پس از حادثه باغ تصميم گرفتم نامه تهديد آميز را از طريق بهروز به او برسانم.
شب حادثه همراه يك افغاني به نام فضل احمد در حالي كه نقابي به صورت داشتم به باغ رفتيم، فضل احمد وارد باغ شد، اما بهروز با ديدن او شروع به داد و فرياد كرد،به خاطر اين كه احتمال مي دادم بهروز مرا شناخته باشد به سمت سرش به صورت رگبار شليك كردم.
سرقت مرگبار
از طلافروشي فردوسيه
سيامك در ادامه در خصوص قتل مردي كه در جريان سرقت از طلافروشي كشته شده بود، گفت: چون در جريان قتل ها پولي دستم را نگرفته بود برادرانم را وادار كردم تا دست به سرقت مسلحانه بزنيم، ما از قبل طلافروشي را شناسايي كرده بوديم و از آن جا كه اين مغازه در يك منطقه كه اطراف آن بيابان بود قرار داشت، امكان فرار ما زياد بود، از سويي به خاطر وضعيت محل تصور مي كرديم مرد طلافروش نتواند در برابرمان مقاومت كند. وي در ادامه قتل همسايه طلا فروشي را يك اتفاق دانست و گفت:بعد از سرقت طلافروشي قصد دور شدن از آنجا را داشتيم اما مرد همسايه شروع به پرتاب آجر كرد، من او را تهديد كردم كه آجر پرت نكند اما او بي توجهي كرد و همين مسئله باعث شد به شدت عصباني شوم و به سوي وي شليك كنم . البته من قصد نداشتم اين مرد را بكشم و فقط مي خواستم او را بترسانم، اما گلوله به او خورد وجان باخت.
در ادامه جلسه دادگاه سعيد متهم رديف دوم با تاييد اظهارات سردسته باند، اتهام قتل احمد را قبول كرد اما گفت: تير شليك شده از اسلحه ام در برخورد به زمين كمانه كرد و به قفسه سينه احمد اصابت كرد. اين مرد كه تعداد زيادي اسلحه از وي كشف شده است در دادگاه مدعي شد اسلحه ها را براي قتل افراد مختلف تهيه كرده است.
در پايان جلسه دادگاه مهران متهم رديف سوم كه دو متهم قبلي مدعي بودند كه او آنها را براي قتل نخستين قرباني كه پدر زنش بود اجير كرده است، منكر همكاري در قتل پدرزنش شد و گفت صحبتهاي اين دو مرد همه اش دروغ است و آنها مي خواهند پاي مرا بي خودي به اين جنايت بكشند و به اين ترتيب از دادگاه مي خواهم مرا تبرئه كند. برپايه اين گزارش، با دفاع وكلاي متهمان و ختم جلسه قرار است حكم ظرف مدت قانوني صادر شود.]]>
</TEXT>
</DOC>
<DOC>
<DOCID>HAM2-851203-050</DOCID>
<DOCNO>HAM2-851203-050</DOCNO>
<ORIGINALFILE>/1385/851203/news/_havad.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري ازبك دوم در رباط كريم]]>
</TITLE>
<TEXT>
<![CDATA[گروه حوادث- مرد افغاني در شهرستان رباط كريم به اتهام قتل 5 زن دستگير شد.
اين مرد متهم است پس از قتل 5 زن اجسادشان را داخل چاهي در حوالي رباط كريم انداخته است. بررسي هاي پزشكي قانوني حاكي از آن است كه مرد افغاني قربانيان خود را با ضربات جسمي سخت و يا به وسيله روسري به قتل رسانده است. در حال حاضر محلي كه مرد جنايتكار براي مخفي كردن اجساد از آن استفاده مي كرده است، تحت بررسي قرار داد و ماموران سرگرم تحقيقات از اين مرد جنايتكار هستند.]]>
</TEXT>
</DOC>
<DOC>
<DOCID>HAM2-851203-051</DOCID>
<DOCNO>HAM2-851203-051</DOCNO>
<ORIGINALFILE>/1385/851203/news/_havad.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كشف كارگاه ساخت داروي تقلبي با مارك چيني]]>
</TITLE>
<TEXT>
<![CDATA[اصفهان- خبرنگار همشهري: با كشف يك كارگاه توليد داروي تقلبي چيني در شاهين شهر اصفهان مقداري زيادي داروي تقلبي با مارك كشور چين كشف شد.
به گزارش روابط عمومي دانشگاه علوم پزشكي و خدمات بهداشتي و درماني استان اصفهان، بازرسان معاونت غذا و داروي اين دانشگاه پس از شناسايي كارگاه ساخت داروي تقلبي در شاهين شهر، با هماهنگي دادگاه انقلاب و نيروي انتظامي وارد اين كارگاه شده و با دستگيري سازندگان داروهاي تقلبي مقدار زيادي از اين داروها را كشف كردند.
با انتقال متهمان به بازداشتگاه تحقيقات تخصصي درباره ابعاد فعاليت مجرمانه آنها ادامه دارد.]]>
</TEXT>
</DOC>
<DOC>
<DOCID>HAM2-851203-052</DOCID>
<DOCNO>HAM2-851203-052</DOCNO>
<ORIGINALFILE>/1385/851203/news/_havad.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نقشه رييس قلابي بانك براي كف زني از مشتريان]]>
</TITLE>
<TEXT>
<![CDATA[گروه حوادث- نقشه سياه يك سارق سابقه دار براي كف زني از مشتريان بانك فاش شد.
مدتي پيش گزارشي در اختيار پليس ورامين قرار گرفت كه از سرقت پول هاي مشتريان بانك ها توسط مردي كه خود را رييس بانك معرفي مي كرد حكايت داشت. در اين گزارش آمده بود كه متهم پس از شناسايي افرادي كه از بانك پول دريافت مي كردند، در خارج از بانك به سراغ آنها مي رفت و با معرفي خود به عنوان رييس بانك اقدام به سرقت پول هاي آنان مي كرد. با آغاز تحقيقات پليسي در خصوص اين پرونده، ماموران به تحقيق از تعدادي از مالباختگان پرداختند و متوجه شدند در تمامي اين سرقت ها مشخصات مردي كه خود را رييس بانك معرفي مي كرد يكي بوده است.
در حالي كه چهره نگاري  متهم از سوي پليس نشان مي داد آنها بايد در جست و جوي فردي به نام حميد كه به تازگي از زندان آزاده شده باشند تيم هاي عملياتي وارد عمل شدند و تمامي بانك هايي راكه احتمال مي رفت حميد در آنجا ديده شود زير نظر گرفتند. مدتي بعد سرانجام ماموران توانستند اين كف زن حرفه اي را هنگام سرقت از مشتري بانكي در ورامين شناسايي و او را دستگير كنند. با انتقال مرد ميانسال به اداره پليس وي در بازجويي ها گفت: اواخر دي ماه در حالي كه به تازگي از زندان آزاد شده بودم و هيچ پولي براي گذران زندگي ام نداشتم تصميم به سرقت از مشتريان بانك ها گرفتم و اين بار با معرفي خودم به عنوان رييس بانك اين نقشه را عملي كردم.
وي ادامه داد: پس از آنكه وارد بانك مي شدم، افرادي را كه مبالغ زيادي از باجه  دريافت مي كردند شناسايي مي كردم و با فال گوش ايستادن و نگاه دزدكي به فيش هاي بانكي يا چك هايي كه پشت نويسي مي كردند، مشخصات و هويت آنها را به دست مي آوردم. سپس زماني كه طعمه هايم بانك را ترك مي كردند به دنبالشان مي دويدم و اسمشان را صدا مي زدم. آنها كه فكر مي كردند من از كاركنان بانك هستم توقف مي كردند و من با معرفي خودم به عنوان رييس بانك و اين ادعا كه بخشي از پولشان به آنها پرداخت نشده است شروع به شمارش چك هاي مسافرتي آنان كرده و از اين طريق تعدادي از چك ها را سرقت مي كردم. پس از بازگرداندن بقيه پول  به مشتري بانك در حالي كه او هم با شمارش پول ها متوجه مي شد مقداري از چك ها كم شده است وانمود مي كردم كه كار دارم و از مالباخته مي خواستم به بانك برگردد و بقيه پولش را بگيرد. سرهنگ احمد قاسم خاني، فرمانده انتظامي ورامين روز گذشته با بيان اين خبر گفت: در حالي كه كمتر از يك ماه از آزادي اين متهم 57 ساله مي گذرد، وي تا كنون به 60 فقره كف زني با اين شگرد در قرچك، ورامين و شهر ري اعتراف كرده و30 شاكي توانسته اند وي را شناسايي كنند.]]>
</TEXT>
</DOC>
<DOC>
<DOCID>HAM2-851203-053</DOCID>
<DOCNO>HAM2-851203-053</DOCNO>
<ORIGINALFILE>/1385/851203/news/_havad.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حمله كارگر ناشناس به زن صاحبخانه]]>
</TITLE>
<TEXT>
<![CDATA[گروه حوادث- كارگر جوان كه براي نظافت به خانه اي در شمال تهران رفته بود، وقتي با چاقو قصد اخاذي از زن صاحبخانه را داشت، با مقاومت پسر صاحبخانه كه در اتاق ديگري بود ناكام ماند.
صبح سه شنبه گذشته زن 50 ساله اي كه براي خانه تكاني نوروز به دنبال كارگر نظافتچي مي گشت، وقتي صداي كارگري را از كوچه شنيد از وي خواست به خانه آنها آمده و كار نظافت خانه را انجام دهد. قاضي رضا جعفري معاونت دادسراي جنايي تهران روز گذشته با اعلام اين خبر گفت: لحظاتي بعد وقتي كارگر جوان به خانه آمد، با تصور اينكه زن صاحبخانه درخانه تنها است،ناگهان با چاقويي كه در لباسش پنهان كرده بود به قصد سرقت به وي حمله ور شد.
اين در حالي بود كه جوان سارق نمي دانست سروصداي زن، پسر 23ساله خانواده را كه دراتاق خواب درحال استراحت بود به بيرون از اتاق مي كشاند.پسرجوان با مشاهده درگيري مادرش با مرد جوان با تيغ موكت بري كه روي ميز اتاقش وجود داشت به سوي مرد جوان ناشناس حمله ور شده و با تيغ موكت بري مرد جوان را مجروح كرد. مرد مهاجم درحالي كه دچار خونريزي شده بود ازمحل حادثه متواري شد. قاضي رضا جعفري معاون دادسراي جنايي پايتخت روزگذشته با اعلام اين خبر گفت: پليس بعد از اطلاع از ماجرا جستجوي ويژه اي را براي دستگيري متهم فراري آغازكرد وكارآگاهان درمدت كوتاهي توانستند متهم را در حالي كه در يكي از بيمارستانهاي مركزي تهران درحال مداواي دست مجروحش بود بازداشت كنند.]]>
</TEXT>
</DOC>
<DOC>
<DOCID>HAM2-851203-054</DOCID>
<DOCNO>HAM2-851203-054</DOCNO>
<ORIGINALFILE>/1385/851203/news/_havad.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[شهرام جزايري چگونه فرار كرد]]>
</TITLE>
<TEXT>
<![CDATA[گروه حوادث - شهرام جزايري عرب، متهم مشهور پرونده مفاسد اقتصادي كه 5 سال قبل به اتهام اختلال در نظام اقتصادي به 30 سال حبس محكوم شده بود، روز سه شنبه زماني كه براي شناسايي اموالش عازم محل استقرار كارشناسان منتخب دادگاه بود، با اغفال ماموران محافظش فرار كرد.
برخي منابع عصر ديروز خبر دادند شهرام جزايري عرب كه چندي پيش مجدداً محاكمه شده و قرار بود راي وي تا چند روز آينده صادر و اعلام شود،پس از فرار روز سه شنبه از مرزهاي كشور خارج شده است.
منابع رسمي خبر خروج جزايري از كشور را تاييد نكردند.
با گذشت يك روز از فرار جزايري روز گذشته قوه قضائيه با تاييد خبر فرار وي در اطلاعيه اي اعلام كرد: در خصوص اخبار منتشره راجع به متواري شدن شهرام جزايري عرب، متهم به تحصيل مال به طريق نامشروع و استفاده از سند مجعول و پرداخت رشوه به اطلاع مي رساند نامبرده كه در معيت مامورين مراقب به صورت تحت الحفظ جهت شناسايي اموال، در حال اعزام به محل استقرار كارشناسان منتخب دادگاه بوده در نتيجه اغفال مامورين، متواري گرديده است. در اين اطلاعيه در توضيح اقداماتي كه براي دستگيري اين متهم صورت گرفته، آمده است: با گزارش فرار اين متهم از سوي دادستان عمومي و انقلاب تهران حكم جلب وي به همه مراجع نظامي و انتظامي و امنيتي صادر گرديده است، ضمن آنكه مامورين مراقب وي جهت تحقيقات لازم، تحت تعقيب كيفري قرار گرفته اند.
تحقيقات گسترده
در همين حال اصغر جهانگير رييس حفاظت اطلاعات قوه قضائيه از آغاز تحقيقات گسترده براي دستگيري شهرام جزايري كه روز سه شنبه فرار كرده بود خبر داد و درباره نحوه متواري شدن متهم از دست مامورين گفت:تحقيقات گسترده اي را بلافاصله پس از متواري شدن متهم پرونده شروع كرده ايم.
وي با بيان اين كه گفته مي شود،نامبرده در نتيجه اغفال مامورين متواري گرديده است، افزود:چنانچه كساني هم در اين خصوص تخلف يا قصوري كرده باشند، برخورد مي كنيم؛ ضمن اين كه همه مبادي خروجي كشور و مكان هايي كه احتمال مي دهيم متهم تردد كند را تحت نظر گرفتيم و اميدواريم با سرنخ هايي كه دنبال مي كنيم در ساعات آينده بتوانيم وي را دستگير كنيم. رئيس حفاظت اطلاعات قوه قضائيه متذكر شد: آخرين اطلاعاتي كه داريم شهرام جزايري از كشور خارج نشده است.
جهانگير تاكيد كرد: بازجويي از مامورين در جريان است تا نحوه و زمان فرار متهم مشخص شود. رئيس حفاظت اطلاعات قوه قضائيه خاطرنشان كرد: همه تلاش خود را از طريق همه مراجع به كار بستيم و ان شاء الله در ساعت هاي آينده با توجه به سرنخ هايي كه داريم وي را جلب و به محل بازداشتگاه بازگردانيم.
در همين حال محمود سالاركيا معاون دادستان در امور زندانيان و نظارت بر ضابطان نيز با بيان اينكه شهرام جزايري از مرزهاي رسمي كشور خارج نشده است، گفت: براي جلب شهرام جزايري دستور ويژه صادر شده است اما وي از مرزهاي رسمي كشور خارج نشده است.]]>
</TEXT>
</DOC>
<DOC>
<DOCID>HAM2-851203-055</DOCID>
<DOCNO>HAM2-851203-055</DOCNO>
<ORIGINALFILE>/1385/851203/news/_informatic.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فصلي تازه در ماجراي رقابت blu-ray و hd dvd
جدال يا مصالحه]]>
</TITLE>
<TEXT>
<IMAGE>/1385/851203/news/015015.jpg</IMAGE>
<![CDATA[
گروه دانش- تايم وارنر، سي دي هاي جديدي را ارائه خواهد كرد كه مي تواند 2 فرمت اشعه آبي(blu-ray )و dvd hd را تحت پوشش قرار دهد.
ديسك هاي جديدي كه به وسيله اين شركت به بازار عرضه خواهد شد، total hd نام دارد و در واقع
ديسك هاي دولبه اي خواهد بود كه يك سمت آن براي فرمت blu-ray و سمت ديگر آن براي فرمت hd dvd در نظر گرفته شده است. شركت وارنر اين محصول جديد را براي نخستين بار در نمايشگاه سالانه دستاوردهاي الكترونيكي در لاس وگاس به معرض نمايش گذاشته است.
از آنجا كه اختلاف نظر در تعيين استانداردهاي نسل آينده ديسك هاي نوري مي تواند رشد اقتصادي اين محصولات را در بازار با محدوديت مواجه كند، برخي كارشناسان خواستار برقراري ثبات اقتصادي نسبي در سطح بازارند و در تلاشند به فرصت مناسبي در روند بازار دست يابند تا بتوانند دو گروه رقابت كننده در اين عرصه، يعني سوني و همراهانش كه عرضه كننده فرمت blu-ray هستند و توشيبا و همكارانش كه از dvd hd پشتيباني مي كنند را به توافق برسانند. بر اين اساس، بسياري از شركتهاي بزرگ توليدكننده قطعات و لوازم الكترونيكي كه خواستار جايگزيني ديسك هاي نوري با فرمت blu-ray هستند نيز توليد ابزارهايي با قابليت تطابق هر دو سيستم موجود را در برنامه خود قرار داده اند.
البته برخي از منابع خبري نيز اعلام كرده اند قيمت بالاي نسل جديد دستگاه هاي ضبط و پخش موسيقي كه به بازار عرضه شده است، از دلايل ديگري است كه سبب كاربرد كند و تدريجي اين محصول ميان كاربران شده است، در حالي كه قيمت نهايي دستگاه هاي سازگار با هر دو فرمت به مراتب بسيار بالاتر از دستگاه هايي خواهد بود كه تنها بر اساس يك فرمت طراحي شده باشند.
جدال ادامه دارد
آخرين آمارها مي گويند به ازاي فروش 47 ديسك 100hd dvd ديسك blu-ray فروش رفته. پس از چندين ماه رقابت بين دو شركت بزرگ سازنده  سخت افزار، باز هم در نمايشگاه ces 2007 دو كمــپ blu-ray و hd dvd با دو استاندارد و دو سياست جداگانه در مقابل يكديگر عرض اندام كردند.
به هر حال، مهمترين عوامل برتري فرمت hd dvd توليد آسان ديسك ها، قيمت ارزان تر و همچنين سهولت دسترسي به ديسك هاي hd dvd و تعداد بيشتر پخش كننده هاي آن هاست، اما ظرفيت بالاي فرمت blu-ray هم مزيت رقابت ناپذيري است.
مصالحه دو فرمت، يكي از پيش بيني هايي بود كه در نمايشگاه ces گذشته پي ريزي شده بود، چون از يك طرف حضور دستگاه پخش همساز با هر دو فرمت نويد همزيستي آن دو را مي داد و از طرف ديگر، برادران وارنر با توليد ديسك هاي دو روي همساز با دو فرمت و همچنين قرارداد با استوديو ها و كلوپ هاي فيلم سازي، نويد روشن شدن خط  مشي هريك از فرمت ها را مي داد كه البته هيچ يك از اين حدس ها به وقوع نپيوست.
برخي كارشناسان مي گويند از آنجايي كه نسل جوان فيلم هاي خود را با فرمت hd dvd با تلويزيون هاي lcd هاي سايز بالا انتخاب مي كنند، پيروزي فرمت hd dvd احتمال بيشتري خواهد داشت. ضمن اين كه قيمت بالاتر و كسب سهم كمتر ديسك هاي blu-ray عمده دليل فروش بيشتر ديسك هاي hddvd محسوب مي شوند.
آخرين گزارش ها، حاكي از عدم همكاري ديسك هاي blu-ray سوني با استوديوهاي فيلم سازي است كه از اخبار داغ اين روزها به حساب مي آيد. در واقع استقبال استوديوها از فرمت hd dvd باعث نااميدي سوني شد. تحليلگران معتقدند به  اين ترتيب مرگ blu-ray حتمي خواهد بود؛ چون اگر سوني بخواهد اشتباه بتامكس را تكرار كند فرمت blu-ray نيز از ياد خواهد رفت. از طرفي برخي معتقدند همان طور كه با نبرد سخت بينvhs و بتامكس هر دو آن ها حذف شدند، با آمدن فرمت blu-ray امكان حذف اين دو نيز وجود خواهد داشت.]]>
</TEXT>
</DOC>
<DOC>
<DOCID>HAM2-851203-056</DOCID>
<DOCNO>HAM2-851203-056</DOCNO>
<ORIGINALFILE>/1385/851203/news/_informatic.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[تازه ترين تحقيقات نشان داد:
هارد ديسك ها مقاومند]]>
</TITLE>
<TEXT>
<IMAGE>/1385/851203/news/015018.jpg</IMAGE>
<![CDATA[
بي بي سي: تحقيقات جديد گروهي از مهندسان شركت گوگل نشان مي دهد استفاده زياد از هاردديسك رايانه ها و نيز استفاده از هاردديسك ها در دماهاي بالا برخلاف تصور عموم احتمال خراب شدن آنها را افزايش نمي دهد.
هاردديسك يكي از مهم ترين بخش هاي رايانه است كه تمامي اطلاعات كاربران در آن ذخيره مي شود و بروز مشكل براي هاردديسك و خراب شدن آن مي تواند به معناي از دست رفتن اطلاعات بسيار مهم و باارزش كاربران باشد. پيش از اين تصور مي شد استفاده زياد و نيز دماي بالا به ديسك ها آسيب مي رسانند.هم اكنون گروهي از مهندسان شركت گوگل در مطالعه اي جديد 100هزار هاردديسك 80 تا 400 گيگابايتي را كه از سال 2001 تاكنون در رايانه هاي اين شركت مورد استفاده قرار گرفته اند، بررسي كردند و متوجه شدند برخلاف تصور عموم، ميزان كار كشيدن از هاردديسك ها ارتباط اندكي با خرابي هاي رخ داده در آنها دارد.به گفته ادواردو پينهريو، نتايج اين مطالعه حاكي از آن است كه تنها هاردديسك هاي خيلي نو و يا خيلي كهنه ممكن است در اثر استفاده سنگين دچار خرابي شوند. به علاوه در ميان هاردديسك هايي كه كمتر از سه سال از عمر آنها گذشته، احتمال بروز خرابي در صورت استفاده در دماهاي پايين از احتمال خرابي در هواي گرم بيشتر است اما براي هاردديسك هايي با عمر بيشتر از سه سال، هواي گرم بيشتر موجب بروز خرابي ها مي شود.نتايج اين مطالعه همچنين نشان داد هاردديسك هايي كه با اسكن نرم افزاري در آنها مشكلاتي يافت مي شود، 10 برابر بيشتر از هاردديسك هايي كه در اين اسكن ها ايرادي در آنها يافت نمي شود، احتمال خراب شدن دارند.شركت گوگل بر خلاف بسياري از شركت هاي بزرگ رايانه اي و اينترنتي، حجم عظيم اطلاعات مربوط به فهرست كردن سايت هاي اينترنت كه در موتور جست وجوي اين شركت مورد استفاده قرار مي گيرد را به جاي ذخيره كردن در تجهيزات پيچيده و گران قيمت ذخيره اطلاعات، در صدها هزار هاردديسك معمولي ذخيره مي كند.]]>
</TEXT>
</DOC>
<DOC>
<DOCID>HAM2-851203-057</DOCID>
<DOCNO>HAM2-851203-057</DOCNO>
<ORIGINALFILE>/1385/851203/news/_informatic.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ وآموزش]]>
</TITLE>
<TEXT>
<![CDATA[حذف شرط سقف سني بيمه عمر فرهنگيان
ايرنا: مدير كل امور رفاهي و تعاون وزارت آموزش و پرورش، از حذف شرط سقف سني بيمه عمر فرهنگيان خبر داد.
علي قطب الديني گفت: براساس دستورالعمل جديد، شرط سقف سني بيمه عمر فرهنگيان حذف و بر اساس آن چنانچه فردي در هر سني فوت كند، سرمايه بيمه عمر وي به  افراد ذي نفع پرداخت خواهد شد.
وي توضيح داد: در دستورالعمل قبلي استفاده از سرمايه بيمه عمر صرفاً در قبال فوت قبل از پايان سن??سالگي امكان پذير بود و چنانچه فردي بعد از اين سن فوت مي كرد وارث او مشمول دريافت سرمايه بيمه عمر قرار نمي گرفت.
به گفته وي در قرار داد قبلي بازنشستگان قبل از سال،??فقط در صورت فوت ناشي از حادثه تحت پوشش بيمه عمر قرار داشتند، ولي در طرح جديد، كليه بازنستشگان فرهنگي  اعم از قبل و بعد از سال?? داراي پوشش فوت هستند.
وي توضيح داد: براساس مصوبه مورخ??تير??كليه كاركنان دولت تحت پوشش بيمه عمر قرار گرفتند كه براساس ضوابط اجرايي مصوبه فوق، در آغاز اجراي اين طرح، كاركنان دولت تا سن??سال تحت پوشش اين بيمه قرار داشتند كه با عنايت به پيگيري هاي دستگاه هاي اجرايي سقف سني اين طرح در2 مرحله به?? و??سال افزايش يافت.
مقاوم سازي بيش از 4هزار مدرسه
ايسنا: رييس سازمان نوسازي، توسعه و تجهيز و مدارس كشور گفت: 4 هزار و 500 مدرسه با برداشت 609 ميليون دلار اعتبار از صندوق ذخيره  ارزي تا پايان شهريور ماه سال آينده مقاوم سازي مي شود.
حبيب الله بوربور افزود: از نبود مشكل تهيه مصالح در جهت ساخت مدارس و نوسازي در سال جاري خبر داد و گفت: با صرف هزينه 650 ميليون توماني، آهن براي رفع مشكل واحدهاي آموزشي نيمه ساز از خارج وارد كشور مي شود.
زنگ گردشگري در مدارس كشور نواخته مي شود
گروه اجتماعي- محمد شريف ملك زاده معاون گردشگري سازمان ميراث فرهنگي، صنايع دستي و گردشگري از نواخته شدن زنگ گردشگري از سال آينده در مدارس كشور خبر داد.
وي اشاره اي به علت اين امر نكرده است.
اختصاص??هزار كلاس براي اسكان فرهنگيان مسافر
از سوي ديگر مديركل امور رفاهي و تعاون وزارت آموزش و پرورش اعلام كرد: در نوروز?? براي اسكان فرهنگيان گردشگر??هزار كلاس اختصاص مي يابد.
علي قطب الديني گفت: استان هاي اصفهان، خوزستان، فارس، كرمان، يزد، هرمزگان و خراسان رضوي امسال بيشترين فرهنگيان گردشگر نوروزي را خواهند پذيرفت.وي افزود: پيش بيني مي شود در نوروز امسال 6ميليون نفرروز ميهمان نوروزي در مدارس كشور اسكان يابند كه حدود?? درصد آنها فرهنگي و بقيه غير فرهنگي خواهند بود.
مدير پايگاه تاريخي- فرهنگي بيستون درخواست كرد
مجازات تخريب كنندگان پل تاريخي خسرو
ميراث آريا: براساس قانون مجازات اسلامي، شركت مخابرات كرمانشاه به دليل تخريب بخشي از پل تاريخي خسرو قطعاً مجازات خواهد شد.
مليحه مهدي آبادي، مدير پايگاه تاريخي- فرهنگي بيستون، با بيان اين مطلب گفت: با توجه به كتاب پنجم قانون مجازات اسلامي و ماده،560 هر كس بدون اجازه از سازمان ميراث فرهنگي كشور يا با تخلف از ضوابط مصوب و اعلام شده از سوي سازمان مذكور در حريم آثار فرهنگي- تاريخي مبادرت به عملياتي كند كه سبب تزلزل بنيان آن شود، يا در نتيجه آن عمليات به آثار و بناهاي مذكور خرابي يا لطمه وارد آيد، علاوه بر رفع آثار تخلف و پرداخت خسارات وارده، به حبس از يك تا3 سال محكوم مي شود.
وي افزود: همچنين براساس ماده 568 اين قانون، اگر اين جرايم به وسيله اشخاص حقوقي انجام شود هر يك از مديران و مسئولان كه دستور دهنده باشند، برحسب مورد به مجازات هاي مقرر محكوم مي شوند.
برپايي كنفرانس علمي تعالي كسب و كار
اصفهان- خبرنگار همشهري: نخستين كنفرانس علمي تعالي كسب و كار به همت گروه پژوهشي مديريت كيفيت وابسته به مركز تحقيقات دانشكده علوم اداري و اقتصاد دانشگاه اصفهان در اين دانشكده برگزار شد.
به گفته دبير علمي اين كنفرانس، تبادل اطلاعات، توسعه و تعميق تعاريف مدل ها و روش هاي كسب و كار از اهداف اصلي برگزاري اين كنفرانس علمي است.
ثبت 10 اثر تاريخي سبزوار در فهرست آثار ملي
ايرنا: رئيس اداره ميراث فرهنگي، صنايع دستي و گردشگري سبزوار گفت:??اثر تاريخي و باستاني ديگر اين شهرستان در رديف آثار ملي كشور به ثبت رسيد.
علي فرخي افزود: اين آثار شامل محوطه تاريخي كاهك، مساجد بهمن آباد و سرسنگ، بقاياي قلعه كهنه نامن، آب انبارهاي سرسنگ و بهمن آباد، تپه حيدر و امامزادگان قاسم سيرغان و آزادمنجير اين شهرستان است.
برپايي جمعه بازارهاي دانشجويي
مهر: معاون فرهنگي و اجتماعي وزير علوم از برپايي جمعه بازارهاي دانشجويي در دانشگاه هاي كشور خبر داد و گفت: آيين نامه اين برنامه دانشجويي تدوين شده و از سال آينده اجرايي مي شود.
محمدباقر خرمشاد افزود: جمعه بازار دانشجويي مي تواند در خوابگاه هاي دانشجويي نيز برگزار شود. در اين بازارچه دانشجويان كالاهاي مختلفي را با قيمت هاي مناسب به ساير دانشجويان عرضه مي كنند.
استاد مشاور
براي دانشجويان شاهد و ايثارگر
گروه اجتماعي- ستاد شاهد دانشگاه هاي علوم پزشكي سراسر كشور در راستاي اجراي طرح تقويت بنيه علمي دانشجويان شاهد و ايثارگر، كلاس هايي را به منظور بهبود كيفيت آموزشي اين دانشجويان و جلوگيري از بروز مشكلات آموزشي آنها برگزار مي كند.
سيداكبر حسيني نژاد مدير كل امور دانشجويان شاهد و ايثارگر وزارت بهداشت با اعلام اين مطلب افزود: در اين طرح 50 درصد آمار كل دانشجويان واجد شرايط، شامل فرزند و همسر شهيد، جانباز با درصد جانبازي 50درصد و بالاتر، فرزندان و همسر آنها و آزادگان و فرزندان و همسران آنها شاغل به تحصيل در دانشگاه در هر سال تحصيلي است.
تخلفات آموزشي در صدر مشكلات دانشجويان
مهر: بر اساس جديدترين آمار وزارت علوم، تحقيقات و فناوري، تخلفات آموزشي و اداري در صدر تخلفات دانشجويان است.
محمود ملاباشي، معاون دانشجويي وزارت علوم با بيان اين مطلب افزود : بر خلاف آنچه شايعه شده و در برخي محافل عنوان مي شود، تعداد احكام صادره از سوي كميته انضباطي دانشگاه ها در سال اخير كاهش قابل توجهي داشته است.
طرح كنكور سال آينده بررسي مي شود
ايسنا: معاون پارلماني و امور مجلس وزارت علوم، تحقيقات و فناوري گفت: بررسي طرح كنكور مجلس به سال آينده و بعد از عيد نوروز موكول شد.
محمد حسيني با اشاره به بررسي طرح سنجش و پذيرش دانشجو در كميسيون آموزش و تحقيقات مجلس، اظهار كرد: بررسي اين طرح با توجه به تعطيلي مجلس در هفته آينده، به سال آينده موكول شد.
برگزاري آزمون دكتري و دستياري تخصصي
گروه اجتماعي- آزمون دكتري تخصصي دانشگاه آزاد در 3 نوبت عصر امروز و صبح و عصر فردا(جمعه)در 14 حوزه امتحاني سراسر كشور برگزار مي شود.
در اين آزمون 14هزار و 567 نفر ثبت نام كرده اند كه تعداد داوطلبان نسبت به سال گذشته تغيير چنداني نداشته است . آزمون نوبت صبح راس ساعت 8 و آزمون نوبت عصر راس ساعت 16 برگزار مي شود.همچنين سي و چهارمين دوره آزمون پذيرش دستياري تخصصي پزشكي 9 صبح امروز در 28 حوزه امتحاني و با حضور 15 هزار و 760 داوطلب برگزار مي شود.
ثبت نام دوره هاي فراگير كارشناسي دانشگاه پيام نور، شنبه
گروه اجتماعي- ثبت نام اينترنتي دوره هاي فراگير دانشگاه در مقطع كارشناسي از روز شنبه آغاز مي شود. ثبت نام پستي و اينترنتي دوره هاي فراگير كليه مقاطع دانشگاه تا 15 اسفند ماه ادامه مي يابد.]]>
</TEXT>
</DOC>
<DOC>
<DOCID>HAM2-851203-058</DOCID>
<DOCNO>HAM2-851203-058</DOCNO>
<ORIGINALFILE>/1385/851203/news/_informatic.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ساخت اولين نانو موتور جهان]]>
</TITLE>
<TEXT>
<![CDATA[مهر: گروهي از شيمي دانان دانشگاه ادينبورگ از طراحي و ساخت نخستين موتور نانويي جهان خبر دادند.
دانشمندان اين دانشگاه مدعي هستند كه اين گام اوليه مي تواند در نهايت به ساخت توليداتي منجر شود كه به خوبي قابل رقابت با موتورهاي بخار و موارد نظير آن هستند. اين موتور كه شامل يك مولكول دمبل شكل با يك حلقه قابل تحرك پيچيده شده به دور آن است، در آزمايشگاه پروفسور ديويد لي و با همكاري چند دانشجوي مقطع دكتري طراحي و ساخته شده است.
گرچه پيش از اين، از اين نوع مولكول طرح هايي نيز ارائه شده بود، اما دانشمندان اين دانشگاه تركيب جديدي را به آن افزوده اند كه ويژگي خاصي به آن مي دهد كه در مدل هاي قبلي مشاهده نشده است.در اين موتور منحصر به فرد، يك دروازه مولكولي در نزديكي يكي از سرهاي مولكول دمبل شكل قرار گرفته كه در حقيقت يك بخش كوتاه و بلند را ايجاد كرده است. اين دروازه مانع از حركت تصادفي و آزادانه حلقه ياد شده در طول مولكول شده و بدين ترتيب آن را در يكي از پايانه هاي مولكول دمبل شكل نگاه مي دارد.]]>
</TEXT>
</DOC>
<DOC>
<DOCID>HAM2-851203-059</DOCID>
<DOCNO>HAM2-851203-059</DOCNO>
<ORIGINALFILE>/1385/851203/news/_iran.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در لايحه بودجه 86
افزايش قيمت سيگار با نر خ تورم تناسب ندارد]]>
</TITLE>
<TEXT>
<IMAGE>/1385/851203/news/015054.jpg</IMAGE>
<![CDATA[
گروه اجتماعي - افزايش نرخ سيگارهاي خارجي و داخلي ازجمله مباحث مطرح در لايحه بودجه سال86 مجلس است؛ افزايشي كه در حال حاضر در نظر گرفته شده با نرخ رشد تورم تناسب چنداني ندارد و ناديده گرفتن اين مهم مي تواند منجر به بالا رفتن نرخ رشد افراد سيگاري در جامعه بشود.
بر اساس بند و تبصره 14 لايحه بودجه سال 86 دولت اجازه خواهد داشت معادل 5 درصد قيمت هر نخ سيگار توليد داخل و 10 درصد قيمت سيگار وارداتي را افزايش دهد. اين در حالي است كه در لايحه بودجه سال گذشته افزايش نرخ سيگار خارجي 20 درصد و سيگار داخلي 10 درصد در نظر گرفته شده بود.
براساس مفاد بند و تبصره 14 درآمد حاصله پس از واريز به درآمد عمومي در اختيار وزارت بهداشت، درمان و آموزش پزشكي قرار بگيرد تا جهت توسعه مبارزه با دخانيات از طريق حمايت از مراكز مشاوره اي و درماني غيردولتي ترك مصرف مواد دخاني، نوسازي و تكميل شبكه بهداشتي، كمك به تحقيقات مؤسسه هاي دولتي و غيردولتي در مورد بيماري هاي ناشي از استعمال سيگار، كنترل بيماري هاي سل و سرطان و بيماري  ريوي از طريق درمان و تامين داروي مورد نياز، شناسايي بيماري هاي ديابتي و پيشگيري از بيماري هاي قلب و عروقي و نيز از طريق سازمان تربيت بدني به منظور احداث و تكميل طرح هاي تملك دارايي هاي سرمايه اي و توسعه فعاليت هاي ورزشي هزينه شود. پيشنهاد افزايش نرخ سيگار در نگاه اول چنين به نظر مي رسد كه دولت با اين اقدام قصد مبارزه با دخانيات را دارد اما نگاهي به واقعيات موجود نشان خواهد داد سيگار در سال آينده ارزان تر از سال جاري در اختيار سيگاري ها قرار مي گيرد.
دكتر محمدرضا مسجدي رئيس جمعيت مبارزه با دخانيات گفت: سازمان مديريت در تدوين بودجه، نرخ تورم سال 86 را11 درصد در نظر گرفته است كه با اين وجود، رشد قيمت سيگار كمتر از رشد تورم خواهد بود و در واقع سيگار به قيمت ارزان تري در اختيار سيگاري ها قرار خواهد گرفت. با اين تصميم، دولت عملاً از يك سو توانسته است درآمدهاي خود را از محل فروش سيگار افزايش داده و از طرف ديگر، با كاهش قيمت واقعي سيگار در مقايسه با سال جاري(به لحاظ تورم و با احتساب قيمت هاي واقعي نه اسمي)تقاضاي خريد سيگار را افزايش مي دهد كه از اين طريق نيز درآمدهاي دولت با رشد مواجه خواهد شد.
وي افزود: اين بند از لايحه بودجه 86 مغايرت اساسي با قانون جامع كنترل دخانيات دارد كه در سال جاري توسط مجلس شوراي اسلامي به تصويب رسيد و در صورتي كه اين موضوع به تصويب برسد، بايد پذيرفت قيمت سيگار كاهش يافته است.
دكتر غلامرضا حيدري سرپرست كلينيك هاي ترك سيگار و رئيس مركز پژوهش هاي بيمارستان دانشوري نيز گفت: بر اساس اين قانون، دولت موظف است براي كاهش استعمال و مبارزه با دخانيات، سالانه حداقل 10 درصد نرخ سيگار را در كشور افزايش دهد و در صورتي كه تورم بيش از 10 درصد باشد، اين افزايش قيمت نيز بالاتر از 10 درصد خواهد بود. وي افزود: طي دو هفته اخير گروه هاي كارشناسي جلسات متعددي با نمايندگان مجلس داشته اند و اين موضوع در كميسيون بهداشت مجلس نيز به شكل جدي مطرح شده است كه اميدواريم با بررسي هاي لازم تصميم درستي در ارتباط با آ ن اتخاذ شود.
حيدري همچنين گفت: بر اساس اطلاعات به دست آمده در 7 ماه نخست سال جاري ميزان قاچاق سيگار در كشور 12 درصد بوده و از??/? ميليارد نخ سيگار مصرف شده در كشور، 6/6 ميليارد نخ توليد داخلي،
7 ميليارد نخ توليد مشاركتي(دو كشور)،??/? ميليارد نخ واردات رسمي و بقيه قاچاق بوده است. بر اساس آمارهاي رسمي?? ميليون نفر در كشور سيگاري هستند و ارزش سيگارهاي مصرفي در سال جاري در ايران 10هزار ميليارد ريال خواهد شد.
وي در ارتباط با رشد افراد سيگاري در كشور طي سالهاي اخير گفت: دو پژوهش وسيع در سال هاي 1369و 1378 توسط معاونت پژوهشي وزارت بهداشت صورت گرفته كه نشان مي دهد نرخ رشد افراد سيگاري در سال 1369، 3/14درصد و در سال 1378 نزديك به 5/12 درصد است كه با توجه به افزايش جمعيت جوان به نظر مي رسد كه رشد افراد سيگاري بيشتر در گروه سني بين 24-15 سال شاهد يك جهش باشد و پايين بودن نرخ سيگار هم مي تواند مزيد بر علت باشد.]]>
</TEXT>
</DOC>
<DOC>
<DOCID>HAM2-851203-060</DOCID>
<DOCNO>HAM2-851203-060</DOCNO>
<ORIGINALFILE>/1385/851203/news/_iran.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تجمع معلمان تهراني مقابل مجلس]]>
</TITLE>
<TEXT>
<![CDATA[گروه اجتماعي- جمعي از معلمان تهراني ديروز در تجمعي آرام مقابل مجلس شوراي اسلامي خواستار ترميم حقوق و مزايا و رفع تبعيض بين خود و ساير كاركنان دولت شدند.
اين گزارش حاكي است؛ معلمان كه بنابر برخي برآوردها تعدادشان بالغ بر 3 هزار نفر بود تجمع خود را از ساعت 13 آغاز كردند. نمايندگان مجلس از دور ناظر اين تجمع بودند و هيچ يك از آنان به جز داريوش قنبري نماينده مردم ايلام در جمع معلمان حضور نيافت.
نماينده ايلام با حضور در بين معلمان گفت مجلس بر اجراي لايحه مديريت خدمات كشوري اصرار دارد و تلاش خواهد شد اين موضوع در لايحه بودجه سال 86 ديده شود.وي ضمن شنيدن انتقادات و اعتراضات معلمان به وزير و مسئولان اجرايي وزارتخانه گفت: مجلس نسبت به مسائل مشكلات آموزش و پرورش حساس است و هم اكنون جمعي از نمايندگان به دنبال طرح استيضاح وزير هستند.در پايان اين تجمع قرار شد چنانچه تا 12 اسفند، دولت و مجلس تصميم روشني را در مورد رفع تبعيض از حقوق و مزاياي معلمان در بودجه سال 86 اعلام نكنند معلمان بار ديگر در مقابل مجلس متجمع كنند.]]>
</TEXT>
</DOC>
<DOC>
<DOCID>HAM2-851203-061</DOCID>
<DOCNO>HAM2-851203-061</DOCNO>
<ORIGINALFILE>/1385/851203/news/_iran.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يك ميليون دانش آموز در مسابقات علمي آينده سازان]]>
</TITLE>
<TEXT>
<![CDATA[گروه اجتماعي- شانزدهمين دوره مسابقات علمي سراسري آينده سازان با شركت بيش از يك ميليون و يكصدهزار دانش آموز پسر و دختر همزمان در سراسر كشور برگزار خواهد شد.
به گزارش روابط عمومي و امور بين الملل دفتر مركزي اتحايه انجمن هاي اسلامي دانش آموزان، شانزدهمين دوره مسابقات علمي آينده سازان هفته اول اسفندماه سال جاري به صورت همزمان در سراسر كشور برگزار خواهد شد كه شركت كنندگان اين مسابقه نسبت به سال گذشته 5/42 درصد رشد داشته است.
برپايه اين گزارش هدف از برگزاري مسابقات علمي آينده سازان، ايجاد انگيزه و رقابت سالم در دانش آموزان به منظور تلاش بيشتر براي يادگيري، افزايش انگيزه هاي مطالعاتي در سطح وسيع، ايجاد شور و شوق و نهضت علمي در سطح مدارس كشور، آشنا ساختن دانش آموزان با كاربرد مطالب تدريس شده است. اين مسابقات در پايه هاي چهارم و پنجم ابتدايي، دوره هاي راهنمايي، متوسطه و پيش دانشگاهي طي يك مرحله در سال تحصيلي و به صورت سراسري برگزار مي گردد. همچنين طي هماهنگي به عمل آمده دانش آموزان بي بضاعت به صورت رايگان در مسابقات علمي آينده سازان شركت مي كنند.]]>
</TEXT>
</DOC>
<DOC>
<DOCID>HAM2-851203-062</DOCID>
<DOCNO>HAM2-851203-062</DOCNO>
<ORIGINALFILE>/1385/851203/news/_iran.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[دستيابي محققان كشور به دانش فني توليد واكسن ايريبا]]>
</TITLE>
<TEXT>
<![CDATA[مهر: رئيس بخش تحقيق و توليد واكسن ها و آنتي ژن هاي بروسلوز مؤسسه واكسن و سرم سازي رازي گفت: محققان مؤسسه سرم سازي رازي موفق به توليد واكسن ايريبا جهت پيشگيري تب مالت در دام شدند.
علي محمد بهروزي خواه افزود: براي پيشگيري از تب مالت يا بروسلوز در كشور واكسن s19 توليد مي شد كه با تزريق s19 بر دام بومي 12 ماه طول مي كشيد تا دامهاي آلوده از دام هاي سالم تشخيص داده شوند.
وي اضافه كرد: واكسن ايريبا جايگزين واكسن rb51 است و با تزريق ايريبا بلافاصله دام هاي آلوده را مي توان از دام هاي سالم تشخيص داد.
رئيس بخش تحقيق و توليد واكسن ها و آنتي ژن هاي بروسلوز مؤسسه واكسن و سرم سازي رازي افزود: واكسن ايريبا از باكتري بروسلا آورتوس تهيه و در محيط ژلوس سيب زميني كه اين محيط در داخل كشور تهيه مي شود، كشت داده شد و بعد از برداشت، خشك و در ويال 20 سي سي تقسيم شده است.
ايريبا در 12-4 ماهگي به گوساله جهت پيشگيري از بيماري تب مالت تزريق و به گاوهاي بالغ با دز كمتر تزريق مي شود.]]>
</TEXT>
</DOC>
<DOC>
<DOCID>HAM2-851203-063</DOCID>
<DOCNO>HAM2-851203-063</DOCNO>
<ORIGINALFILE>/1385/851203/news/_iran.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[وزير نيرو:
تثبيت تعرفه ها توان مالي بخش آب و فاضلاب و برق را كاهش داده است]]>
</TITLE>
<TEXT>
<![CDATA[گروه اقتصادي- به دليل تثبيت تعرفه ها در چند سال اخير، توان مالي بخش آب و فاضلاب و برق كشوركاهش يافته و اجازه نمي دهد كه به بحث بهره برداري توجه كنند. پرويز فتاح وزير نيرو ديروز درنخستين همايش ملي بهره برداري در صنعت آب و فاضلاب كشور با اعلام اين خبر افزود:دولت تاكنون براي امر بهره برداري در صنعت آب و برق و فاضلاب هيچ رديف و بودجه اي نداشته و چندين سال است كه در لوايح بودجه پيشنهاد شده است، اما رد مي شود.
وي ميزان هدر  روي آب در بخش هاي مختلف شبكه آب در كشور را بين??تا?? درصد متغير دانست و افزود: به طور متوسط مي توان گفت: سهم هدر روي آب به طور متوسط در كشور??/?درصد است.
تبصره مشترك با وزارت نفت
فتاح با اشاره به لايحه بودجه سال آينده كه در مجلس درحال برسي است گفت: براي نخستين بار وزارتخانه هاي نيرو و نفت در لايحه بودجه سال 86 بطور مشترك يك تبصره تحت عنوان تبصره 11 ارائه كرده اند كه اين پيشنهاد د ركميسيون تلفيق مجلس با اندكي تغييرات، تصويب شد. وي افزود: علت ارائه تبصره تلفيقي?وزارتخانه در لايحه بودجه،??نزديكي مباحث نيروگاهها با سوخت و وابسته بودن آنها به يكديگر است. به  طوريكه اندكي اختلال در كار هر كدام بر ديگري تاثير مي گذارد.
فتاح درباره وضعيت كنوني سد سيوند و احتمال آبگيري آن گفت: اين طرح تمامي مراحل لازم را براي اجرا براساس قانون طي كرده است و حتي بيش از حد لازم و در آستانه روي كار آمدن دولت نهم قرار بود كه آبگيري شود. وي افزود همه طرح هاي عمراني بايد به تاييد كميسيون ماده??برسد و هيچ پروژه اي در كشور نيست كه بدون رضايت و تصويب اين كميسيون اجرايي شود. در اين كميسيون تمامي جنبه هاي منافع ملي درصورت اجراي يك طرح بررسي مي شود.
به گفته وي پروژه احداث سد سيوند نيز مجوز كميسيون ماده??را دريافت كرده است و سؤال اينجاست كه چرا سه سال قبل وقتي كه هنوز?? ميليارد تومان براي احداث اين سد هزينه نشده بود، كسي جلوي ان را نگرفت؟ در حالي كه همه مي دانستند مكان و ارتفاع اين سد چه ميزان است.
كيفيت آب آشاميدني
وزير نيرو درباره كيفيت آب شرب گفت: با توجه به تعداد آزمايشگاههاي كنترل كيفيت، شاخصهاي مدنظر به طور دائمي مورد تست قرار مي گيرند و در توسعه پروژه هاي آب و فاضلاب توجه به امر كيفيت به هيچ وجه تحت الشعاع قرار نمي گيرد.
به گفته وي، وزارت بهداشت كيفيت آب شرب را تاييد مي كند و يونسكو نيز ايران را يكي از الگوهاي توسعه اي آب توصيف كرده است.]]>
</TEXT>
</DOC>
<DOC>
<DOCID>HAM2-851203-064</DOCID>
<DOCNO>HAM2-851203-064</DOCNO>
<ORIGINALFILE>/1385/851203/news/_kharj.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بلر اعلام كرد:
جدول زماني خروج نيروهاي انگليسي از عراق]]>
</TITLE>
<TEXT>
<IMAGE>/1385/851203/news/015069.jpg</IMAGE>
<![CDATA[
گروه بين  الملل- توني بلر، نخست وزير انگليس روز گذشته اعلام كرد لندن بخشي از نيروهاي انگليسي مستقر در جنوب عراق را با آغاز روند واگذاري مسئوليت تامين امنيت بصره به نيروهاي عراقي از اين كشور فرامي خواند.
به گزارش ديلي تلگراف در چارچوب طرح فراخوان نيروهاي انگليسي از عراق تعداد نظاميان اين كشور در عراق از 7100 به حدود 5500 تن تا تابستان سال جاري كاهش خواهد يافت اگر چه بلر تاكيد كرده حضور نظامي انگليس در عراق تا سال 2008 ميلادي و با هدف پشتيباني از واحدهاي ارتش عراق حفظ خواهد شد.
بلر كه روز گذشته به مجلس عوام پارلمان انگليس رفته بود تصريح كرد چنانچه اوضاع امنيتي جنوب عراق تثبيت شود حدود سه هزار سرباز انگليسي تا پايان سال جاري ميلادي خاك عراق را ترك مي كنند. او از پايان موفقيت آميز عمليات سندباد خبر داد كه در قالب آن مسئوليت تامين امنيت بصره به نيروهاي عراقي واگذار شد.
گمان مي رود در صورت اجرايي شدن اين طرح آن دسته از واحدهاي ارتش انگليس كه قرار بود براي جايگزيني بخشي از نيروهاي مستقردر عراق در ماه مه به اين كشور اعزام شوند از انجام اين ماموريت معاف شده و در انگليس باقي بمانند.
بلر كه قرار است در ماه ژوئيه سال جاري ميلادي با مسند نخست وزيري وداع كند طي چهار سال گذشته به دليل حمايت از تهاجم ائتلاف تحت رهبري ايالات متحده به عراق و اشغال اين كشور با انتقادات تند احزاب اپوزيسيون داخلي و حتي جناح هايي در داخل حزب كارگر روبه رو بوده است.
برنامه زمان بندي خروج نيروهاي انگليسي در عراق در حالي از سوي بلر اعلام شد كه اوايل هفته جاري الكساندر داونر، وزير امور خارجه استراليا از تصميم اين كشور براي خارج كردن 1400 نيروي استراليايي از عراق پرده برداشت. ايتاليا و اسلواكي مدتي قبل نيروهاي خود را از عراق فراخواندند و دانمارك و كره جنوبي هم برنامه مشابهي را دنبال مي كنند.
اين تصميم دولت بلر با استقبال حزب محافظه كار انگليس روبه  رو شد و در حالي كه بسياري معتقدند اين تصميم ضربه  اي به استراتژي بوش در عراق است گوردون جاندرو، سخنگوي شوراي امنيت ملي ايالات متحده روز گذشته با اعلام خبر گفت وگوي ديروز بوش و بلر از طريق ويدئو كنفرانس خروج نيروهاي انگليسي از عراق را به نقل از رئيس جمهور آمريكا نماد دستيابي به پيروزي در اين كشور توصيف كرد.
جوزف بايدن، سناتور دموكرات كنگره آمريكا ساعاتي پس از انتشار خبر خروج مرحله اي نيروهاي انگليسي از عراق از بوش خواست تصميم مشابهي اتخاذ كرده و جدولي زماني براي بازگرداندن  نيروهاي آمريكايي از عراق تدوين كند.
بايدن كه از نامزدهاي انتخابات رياست جمهوري سال 2008 آمريكا است عقب نشيني از عراق را يك ضرورت توصيف كرد.]]>
</TEXT>
</DOC>
<DOC>
<DOCID>HAM2-851203-065</DOCID>
<DOCNO>HAM2-851203-065</DOCNO>
<ORIGINALFILE>/1385/851203/news/_kharj.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست گروه 4 جانبه خاورميانه در برلين]]>
</TITLE>
<TEXT>
<![CDATA[گروه بين الملل- گروه 4جانبه خاور ميانه شامگاه ديروز در برلين در مورد اوضاع سرزمين هاي اشغالي و روند صلح خاور ميانه به بحث و تبادل نظر پرداخت.
اين گروه كه شامل كشورهاي روسيه، آمريكا و سازمان ملل و اتحاديه اروپاست براي نخستين بار در سال 2002 تشكيل جلسه داد و اكنون پس از چهار سال بار ديگر به روند صلح خاور ميانه پس از نشست سه جانبه بين محمود عباس، اولمرت و كاندوليزارايس مي پردازد.
پيش از ديدار ديروز، كاندوليزا رايس در ديدار با صدر اعظم آلمان انگلا مركل و دبيركل سازمان ملل بان كي مون آنان را در جريان ديدارهايش با مقامهاي فلسطيني و اسرائيلي قرار داد.وي پيش از آن نيز با نخست وزير انگلستان ديدار كرده بود.
به گزارش خبر گزاري آلمان در گفتگوهاي ديروز، خاوير سولانا نيز شركت داشت.
وزير امور خارجه آلمان فرانك والتر اشتاين ماير در گفتگويي با خبرنگاران گفت كه اين نشست ادامه نشستي است كه سه هفته پيش در واشنگتن بر ايجاد دو كشور مستقل در سرزمينهاي اشغالي تاكيد كرد. به گزارش خبرگزاري فرانسه وي در همين رابطه گفت كه ايجاد دو كشور مستقل مي تواند به در گيري ها خاتمه دهد.
گروه چهارجانبه پيشتر به رسميت شناختن اسرائيل،پايان خشونتها و قبول توافقهاي پيشين بين المللي را از سوي فلسطينيان خواستار شده بود.درخواستهايي كه از سوي دولت هنيه پذيرفته نشد.]]>
</TEXT>
</DOC>
<DOC>
<DOCID>HAM2-851203-066</DOCID>
<DOCNO>HAM2-851203-066</DOCNO>
<ORIGINALFILE>/1385/851203/news/_kharj.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هند و پاكستان توافقنامه هسته اي امضا كردند]]>
</TITLE>
<TEXT>
<![CDATA[گروه بين الملل- هند و پاكستان با امضاي توافقنامه اي با هدف كاهش خطر وقوع جنگ هسته اي بين دو كشور پايبندي خود به ادامه مذاكرات براي دستيابي به صلح و امنيت منطقه اي را مورد تأكيد قرار دادند.
خورشيد محمود قصوري، وزير امور خارجه پاكستان و پرناب مخرجي، همتاي هندي او روز گذشته پس از پايان مذاكرات دوجانبه در دهلي نو، پايتخت هند بدون افشاي مفاد توافقنامه امضا شده انفجار چند روز قبل در قطار دوستي كه 68 كشته بر جاي گذاشت را محكوم كرده و آن را ترفندي براي منحرف كردن دو كشور از مسير صلح توصيف كردند.
قصوري و مخرجي در گفتگوهاي خود راه هاي توسعه همكاري ها در حيطه هايي چون آموزش، فناوري اطلاعات، مخابرات، كشاورزي، گردشگري و محيط زيست را مورد بررسي قرار دادند. موضوعات ديگري چون كشمير و يخچال سياچن  نيز در دستور كار مذاكرات دوجانبه قرار داشت.
گفته مي شود توافقنامه امضا شده كه دومين توافقنامه از اين دست است موارد ديگري چون راه هاي اعتمادسازي بين دو كشور پيرامون زرادخانه هاي هسته اي شان را نيز شامل مي شود. هند و پاكستان كه در سال 1998 با انجام آزمايش هاي هسته اي به باشگاه كشورهاي  اتمي جهان پيوستند پيش از اين در سال 1998 با امضاي توافقنامه اي متعهد شدند از حمله به تأسيسات هسته اي يكديگر اجتناب ورزند.]]>
</TEXT>
</DOC>
<DOC>
<DOCID>HAM2-851203-067</DOCID>
<DOCNO>HAM2-851203-067</DOCNO>
<ORIGINALFILE>/1385/851203/news/_kharj.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[يادداشت
اجراي طرح بيكر - هميلتون در چه مرحله اي است؟عزيز شاه محمدي]]>
</TITLE>
<TEXT>
<![CDATA[طرح گروه مطالعه عراق كه به سرپرستي جيمز بيكر وزير امور خارجه اسبق آمريكا و لي هميلتون سناتور سابق دمكرات تهيه شد و در اواخر پاييز منتشر شد، حاوي سه توصيه عمده بود. اول اينكه آمريكا بايد تا پايان سال 2008 به تدريج از عراق خارج شود، ثانيا با ايران و سوريه مذاكره كند و بالاخره اينكه حل مسئله فلسطين در اولويت قرار گيرد.
اين طرح ظاهرا رد شد و جرج بوش رئيس جمهور آمريكا طرح موسسه اينتر پرايز را كه در نقطه مقابل طرح بيكر هميلتون، افزايش نيرو در عراق را توصيه مي كرد، قرار است به مورد اجرا گذارد.
منتقدان طرح بيكر هميلتون آن را تهيه شده توسط عده اي كه شكست آمريكا را در خاورميانه پذيرفته اند(defeatist)توصيف كردند و در مورد بخش ايراني گزارش نيز هرگونه نرمش در قبال ايران را appeasemet خواندند.
َappeasemet در لغت يعني دلجويي و نوعي توبه از عملكرد گذشته است. در معناي سياسي نيز چشم پوشي از مجازاتي كه بايد اعمال شود.
در خرداد ماه سال 1383 كه شوراي روابط خارجي آمريكا گزارشي را به سرپرستي زبيگنيوبرژنسكي منتشر كرد كه رابرت گيتس وزير دفاع فعلي آمريكا نيز در تهيه آن گزارش نقش داشت. در اين گزارش بر لزوم تعامل مثبت با ايران تاكيد شده بود. اين گزارش نيز با همين اصطلاح appeasemet كه توسط هنري كيسينجر بكار رفت، بايگاني شد. در يكي دو سال اخير نيز اصطلاح appeasemet به azi appeasemet تطور يافته است.
بركنار از اين كنايه ها و اشاره هاي ديپلماتيك در دو ماه اخير تحولاتي در جريان است كه دقيقا در چارچوب طرح بيكر هميلتون اجرا مي شود. اما به روش جرج بوش.
1 - در قضيه فلسطين خانم رايس در مدت 50 روز دو بار به منطقه سفر كرده است و روز دوشنبه اجلاس سه جانبه محمود عباس رئيس تشكيلات خودگردان فلسطين، ايهود المرت نخست وزير رژيم صهيونيستي و وزير امور خارجه آمريكا برگزار شد. گرچه اين نشست نتيجه قابل توجهي نداشت كه دولت آمريكا در واقع در صدد نتيجه گيري هم نيست، بلكه مي خواهد اگر مشكل فلسطين و اسرائيل هم حل نشد لااقل اين مشكل تشديد نشود و به صورت freeze بماند. ديروز هم در برلين نشست كميته چهارجانبه براي بررسي آخرين تحولات تشكيل شد.
2 - در قضيه عراق، همه طرح افزايش نيروي آمريكا در عراق به طرح امنيتي بغداد خلاصه شده است. اين طرح از يك طرف به بستن مرزهاي عراق با همسايگان و از يك طرف به برقراري نوعي حكومت نظامي و كنترل شديد رفت و آمد محدود شده است. از طرف ديگر انگليس و استراليا نيز براي خروج از عراق آماده مي شوند. در گزارش بيكر هميلتون صريحا قيد شده است كه از عربستان براي شورشيان سني عراق پول ارسال مي شود.
3 - در مسئله سوريه، مذاكره آمريكا و دمشق فعلا براساس آنچه اعلام شده درباره آوارگان عراقي در جريان است. اما طبعا دامنه مذاكرات گسترده تر خواهد بود.
4 - در مورد ايران خانم رايس به شبكه العربيه گفته است سياست آمريكا در 28 سال اخير اشتباه بوده و من شخصا پيشنهاد تعامل با ايران را داده ام. وزير امور خارجه آمريكا روز يكشنبه به روزنامه اسرائيلي هاآرتص هم گفت تعامل با ايران همسان azi appeasemet نيست. البته سياست آمريكا در قبال ايران در چارچوب مسئله هسته اي ايران، تجمع نيروي نظامي در خليج فارس و گزارش هاي گاه و بي گاه از احتمال حمله به ايران نيز ادامه دارد. از طرف ديگر آمريكا با اتخاذ سياست سرزنش ايران، در صدد برآمده است، صورت حساب ايران را چنان بالا ببرد كه ايران درخواست جديدي مطرح نكند. البته اين هم نوعي مذاكره است.]]>
</TEXT>
</DOC>
<DOC>
<DOCID>HAM2-851203-068</DOCID>
<DOCNO>HAM2-851203-068</DOCNO>
<ORIGINALFILE>/1385/851203/news/_kharj.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[نشست فوق العاده وزيران خارجه
سازمان كنفرانس اسلامي در جده
گروه بين الملل- اكمل الدين احسان اوغلو، دبيركل سازمان كنفرانس اسلامي  روز گذشته اعلام كرد وزراي خارجه كشورهاي اسلامي  امروز نشست فوق العاده اي را در مقر اين سازمان در جده با هدف مقابله با نقض حريم مسجد الاقصي از سوي رژيم صهيونيستي برگزار مي كنند. به گزارش روزنامه  الرياض- چاپ عربستان- احسان اوغلو گفت: اين نشست در راستاي بررسي پيامدهاي تجاوزات اسرائيل عليه فلسطيني ها و حفاري ها در حريم مسجد الاقصي برگزار مي شود. وي بر اهميت اين نشست تأكيد كرد و افزود: در شرايطي كه جهان عرب و اسلام با چالش روبه رو است، حفظ وحدت ميان مسلمان ها بسيار حائز اهميت است.
دبيركل سازمان كنفرانس اسلامي  تأكيد كرد، هتك حرمت مقدسات اسلامي تجاوزي علني عليه مقدسات ما و نقض قوانين جهاني است.
دادخواهي قربانيان آزمايشات هسته اي فرانسه
در جنوب الجزاير
گروه بين الملل - قربانيان آزمايشات هسته اي فرانسه در دهه  1960 در الجزاير خواستار پرداخت غرامت از سوي پاريس مي شوند.
به گزارش روزنامه  الزمان -چاپ لندن- محمد عبدالحق بن جبار، رئيس انجمن ويژه  امور قربانيان اين آزمايشات هسته اي در الجزاير روز گذشته در بيانيه اي اعلام كرد قربانيان الجزايري در دادگاه هاي بين المللي عليه فرانسه اقامه دعوي خواهند كرد.
به گفته بن جبار آزمايشات هسته  اي فرانسه منجر به مصدوم شدن حدود 30 هزار الجزايري شده است. فرانسه طي سالهاي 1960 تا 1966 بعد از امضاي توافقنامه اي با نخستين دولت الجزاير بعد از استقلالش در سال 1962 هفده آزمايش هسته اي را در صحراي الجزاير در جنوب اين كشور صورت داد.
ديدار مشاور امنيت ملي آمريكا با سولانا
گروه بين الملل- خاوير سولانا مسئول سياست خارجي و امنيت اروپا ديروز در بروكسل بلژيك با استفان هدلي مشاور امنيت ملي آمريكا ديدار كرد. در بيانيه دفتر سولانا آمده است اين ديدار فرصتي را فراهم آورد كه مسايل بين  المللي مورد علاقه طرفين، از جمله ايران، خاورميانه، افغانستان، كشورهاي غرب بالكان و آفريقا به گفت وگو گذاشته شود.
به گزارش ايرنا، هدلي در بروكسل علاوه بر سولانا با مقامات ناتو نيز ديدار كرد. در عين حال پنج شنبه و جمعه نيز مشاور امنيت ملي آمريكا در آلمان و روسيه با همتايان آلماني و روسي خود نيز ديدار خواهد كرد.
طرح استقرار صلحبان در مرزهاي دارفور
گروه بين الملل- بان كي مون، دبيركل سازمان ملل اعزام 11 هزار نيروي بين المللي به چاد و آفريقاي مركزي را براي حفاظت از آوارگاني كه از دارفور به اين كشورها مي گريزند به شوراي امنيت پيشنهاد داد.
به گزارش خبرگزاري فرانسه دو گزينه به اين منظور پيشنهاد شده است. گزينه اول استقرار 6 هزار نيروي متحرك با برخورداري از پشتيباني هوايي و گزينه دوم كه بان از آن حمايت كرده استقرار 10 هزار و 900 نيروي ثابت درصورت موافقت كشورهاي فوق با ارائه پشتيباني هوايي كافي از آنهاست. در هر دو گزينه مركز استقرار نيروها چاد خواهد بود و مقري نيز در آفريقاي مركزي خواهند داشت.
اين ماموريت موسوم به مينوتاك داراي يك مركز فرماندهي در انجامنا، پايتخت چاد و شامل نيروهاي نظامي، پليس و پرسنل غيرنظامي خواهد بود.
اتحاديه آفريقا 7 هزار نيروي حافظ صلح در دارفور دارد و شوراي امنيت مجوز استقرار 20 هزار نيروي سازمان ملل را نيز براي اين منطقه صادر كرده است.
بيش از 50 كشته و زخمي در انفجار نجف اشرف
گروه بين الملل- انفجار يك خودروي بمب گذاري شده در ايست بازرسي پليس عراق نزديك بازاري در مركز شهر نجف ده ها كشته و زخمي برجاي گذاشت.
در حالي كه بيش از يك هفته از اجراي طرح امنيتي بغداد مي گذرد روز گذشته سراسر عراق شاهد انفجارهاي پراكنده  بود. به گزارش شبكه خبري الجزيره به نقل از پليس و منابع بيمارستاني انفجار نجف اشرف منجر به كشته شدن بيش از هشت تن و زخمي شدن 43 تن ديگر شده است. نا آرامي هاي عراق روز گذشته در حالي ادامه يافت كه قاسم سعدون، سخنگوي نظامي عراق با تأكيد بر موفقيت اوليه طرح امنيتي بغداد اعلام كرد در هفته  اول به اجرا درآمدن اين طرح مقادير زيادي سلاح، مواد منفجره و وسائل ارتباطاتي ضبط شد.
سعدون ديروز در كنفرانسي خبري گفت: در مرحله اوليه به اجرا درآمدن اين طرح تعدادي از نيروهاي امنيتي و پليس عراق كشته شدند و مقادير بسياري سلاح ضبط و بيش از 250 تن از نيروهاي تروريستي خارجي نيز دستگير شدند.
وي افزود: هدف اول طرح امنيتي بغداد به اجرا درآوردن قانون در سراسر بغداد و برخورد جدي با تمامي گروه ها و افرادي كه خارج از قانون عمل مي كنند است و در اين زمينه ما به دور از وابستگي هاي حزبي و طوائفي عمل خواهيم كرد و با همه به يك شكل برخورد خواهيم كرد.
كره  شمالي توانايي تجهيز موشك هاي خود را
به كلاهك هسته اي دارد
ايسنا: دو كارشناس آمريكايي در گزارشي كه ديروز منتشر شد اعلام كردند، كره  شمالي توانايي تجهيز موشك هاي ميان برد نودانگ خود را با كلاهك هاي هسته اي دارد.
به گزارش خبرگزاري فرانسه، در گزارشي كه توسط مؤسسه  علوم و امنيت بين الملل آمريكا تهيه شده، آمده است، كره  شمالي به اندازه كافي پلوتونيوم در اختيار دارد تا حدود 5 تا 12 سلاح هسته اي بسازد.ديويد آلبرايت و پل برانان، نويسندگان اين گزارش اعلام كردند، اين ترديد وجود دارد كه پيونگ يانگ فناوري طراحي  كلاهك هاي هسته  اي را توسط عبدالقادرخان، پدر برنامه هاي هسته  اي پاكستان به دست آورده باشد.
در اين گزارش آمده است، كره  شمالي توانايي افزودن كلاهك هسته اي به موشك هاي نودانگ را نيز دارد.موشك هاي نودانگ با بردي حدود 1000 تا 1300 كيلومتر حتي مي تواند ژاپن را هدف قرار دهد.با اين حال در اين گزارش تاكيد شده است كه اين كلاهك هاي هسته  اي چندان قابل اعتماد و اتكا نيستند و ممكن است بازده  خوبي نداشته باشند. با گزارش هايي از اين دست آمريكا خود را براي مقابله با توان موشكي كره شمالي هم آماده مي كند.
نقض حريم هوايي لبنان توسط هواپيماهاي
رژيم صهيونيستي
گروه بين الملل -هواپيماهاي رژيم صهيونيستي روز گذشته به رغم انتقاد هاي شديد بين المللي بار ديگر حريم هوايي لبنان را نقض كردند.
به گزارش خبرگزاري فرانسه به نقل از پليس لبنان هواپيماهاي اسرائيلي ديروز در ارتفاع پايين بر فراز مناطق مختلفي از جنوب لبنان به ويژه شهر صور در 80كيلومتري جنوب بيروت به پرواز در آمدند. پدافند هوايي ارتش لبنان به مقابله با هواپيماهاي اسرائيلي كه حريم هوايي اين كشور را نقص كرده بودند، پرداخت. با وجود استقرار گسترده نيروهاي بين المللي(يونيفيل)در جنوب لبنان بعد از پايان جنگ تابستان گذشته ميان حزب الله و رژيم صهيونيستي، اين رژيم همچنان به نقض حريم هوايي لبنان ادامه مي دهد. سازمان ملل نيز درباره پيامدهاي نقض حريم هوايي لبنان بارها به رژيم صهيونيستي هشدار داده و اين اقدام را تضعيف اعتبار نيروهاي حافظ صلح سازمان ملل متحد در جنوب لبنان توصيف كرده است.
سلب حق شكايت از زندانيان گوانتانامو
گروه بين الملل - دادگاه استيناف آمريكا حق شكايت زندانيان محبوس در پايگاه دريايي آمريكايي در خليج گوانتانامو كوبا را سلب كرده است.
هفته نامه تايم در شماره جديد خود از تصميم دادگاه تجديدنظر واشنگتن براي تاييد مفاد قانوني خبر داده كه سال گذشته توسط جورج بوش، رئيس جمهور آمريكا در زمينه مبارزه با تروريسم به امضا رسيد و حق مظنونان تروريستي دربند در زندان گوانتانامو براي طرح شكايت عليه بازداشت خود به دادگاه هاي آمريكا را از آنها سلب مي كند.
اين قانون كه با نام قانون كميسيون نظامي معروف است به آمريكا اجازه مي دهد مظنونان تروريستي را به مدت نامعلوم در بازداشت نگه دارد.]]>
</TEXT>
</DOC>
<DOC>
<DOCID>HAM2-851203-069</DOCID>
<DOCNO>HAM2-851203-069</DOCNO>
<ORIGINALFILE>/1385/851203/news/_maref.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[طرح ارائه كامپيوترهاي ارزان قيمت به كودكان كشورهاي فقير به سرانجام مي رسد؟
نان در رقابت با لپ تاپ
نسرين خسروشاهي]]>
</TITLE>
<TEXT>
<IMAGE>/1385/851203/news/014985.jpg</IMAGE>
<![CDATA[
در دنيايي كه فاصله فقير و غني هر روز رو به افزايش است، مي شود به راه هايي براي كم كردن فاصله ها فكر كرد. البته قصد انجام اين كار قابل تحسين است، اما ارائه راه حل درست شرط لازم براي موفقيت در كار است.
طرح هر كودك، يك لپ تاپ كه از سوي نيكولاس نگروپونته در دانشگاه ماساچوست مطرح شد، از جمله طرح هايي است كه سروصداي زيادي به پا كرده است. اين طرح سال2005 در اجلاس سالانه مجمع جهاني اقتصاد در داووس سوئيس مطرح شد و سازمان ملل و شركت هايي مانند گوگل و eb از آن پشتيباني كردند.
در اين طرح، دولت هاي كشورهاي درحال توسعه لپ تاپ هاي ارزان قيمت را مي خرند و در اختيار كودكان قرار مي دهند و كودكان يا معلمانشان، نمي توانند بطور مستقل اقدام به دريافت آنها كنند. ساموئل كلاين، از مسئولان اين پروژه، هدف از اجراي اين طرح را تشويق كودكان به تماس با يكديگر و بهبود وضعيت تحصيلي شان ذكر كرده است.
كوفي عنان دبيركل سابق اين سازمان هم مدتي پيش، در اجلاس اطلاعاتي در تونس گفت: اين لپ تاپ ها موجب پيشرفت كودكان در امر يادگيري مي شود؛ به اين ترتيب كودكان مي توانند نه فقط از طريق معلمان، بلكه با انجام كار عملي به آموزش بپردازند و مسير تازه اي براي آموختن پيش روي خود بگشايند.
شايد در نگاه اول، اختصاص دادن يك لپ تاپ به هر كودك، كار خوبي به نظر برسد اما منتقدان اين طرح مي گويند مسائل بسيار مهم تري هم هست كه به حمايت سازمان ملل احتياج دارد. عدم حمايت سازمان ملل از كارخانه هاي توليدكننده در كشورهاي جهان سومي مهم ترين ايرادي است كه به اين طرح وارد مي شود. در اين ميان بسياري از توليدكنندگان كشورهاي غربي نيز، زير چتر حمايت سازمان ملل به بازاريابي محصولات توليدي خود مي پردازند و هر روز سود بيشتري وارد چرخه اقتصادي كشورشان مي كنند. با اين حال، اين طرح در حال اجراست و هر روز خبرهاي تازه اي از آن به گوش مي رسد.
روياي لپ تاپ هاي 100دلاري
نيكلاس نگروپونته، رئيس مركز تحقيقات رسانه ها در دانشگاه ام آي تي به تازگي نمونه اي از يك لپ تاپ را به نمايش گذاشت كه انرژي برق آن علاوه بر روش معمولي توسط يك هندل مكانيكي نيز تامين مي شود. او اعلام كرد كه بنياد وي قصد دارد سال آينده تعداد 15 ميليون از اين نوع دستگاه را توليد كند. عرضه اين كامپيوتر ابتدا به صورت آزمايشي در كشور هاي برزيل، چين، مصر، آفريقاي جنوبي و تايلند به اجرا در خواهد آمد.
نگروپونته اعلام كرد تا پايان ماه ژوئن سال????، ليبي نخستين كشوري خواهد بود كه تمامي كودكان دبستاني آن از طريق لپ تاپ هاي خود به اينترنت دسترسي خواهند داشت. نخستين نمونه هاي اين رايانه هاي لپ تاپ از ماه نوامبر براي آزمايش به كشورهاي حاضر در اين برنامه ارسال خواهد شد و پس از آزمايش توسط كودكان، توليد انبوه اين رايانه ها از ماه ژوئيه سال???? در شركت سازنده رايانه هاي كوانتا كامپيوتر در تايوان آغاز خواهد شد.
طرح هر كودك يك لپ تاپ مي گويد كودكان مدارس ابتدايي در كشورهاي در حال توسعه مي توانند هر يك صاحب يك لپ  تاپ 100دلاري شوند. از آنجا كه مشتريان اين لپ تاپ ها كودكان هستند طراحان ذوق زيادي از خود نشان داده اند و آن را به رنگ سبز عرضه مي كنند. از خصوصيات ديگر دستگاه اين است كه صفحه نمايش اين لپ تاپ در دو حالت رنگي و سياه و سفيد كار مي كند و به سادگي مي تواند تغيير وضعيت دهد. اين امكان به اين دليل فراهم شده كه احتمالا بسياري از استفاده كنندگان كودكاني هستند كه به دليل فقر يا شرايط جغرافيايي مجبورند زير نور آفتاب كلاس خود را بگذرانند. همچنين صفحه نمايش در حالت سياه و سفيد مي تواند بدون افزايش مصرف برق تصوير روشن تر و واضح تري به نمايش بگذارد. با توجه به تمام مزايايي كه اين طرح داراست، اما باز هم تصور كودكي كه لپ تاپي در مقابلش قرار دارد ولي در آفتاب سوزان بدون سرپناه نشسته، آسان نيست.
مخالفان چه مي گويند؟
بيل گيتس، رئيس مايكروسافت هم به نوعي اعتراض خود را نسبت به اين موضوع اعلام كرده  است. او گفته: جمعيت 2 بيليوني گرسنگان جهان، بيشتر به بهداشت نيازمندند تا لپ تاپ! او همچنين افزوده: سخت افزار بخش كوچكي از هزينه هاي فراهم ساختن قابليت پردازش هاي كامپيوتري است و بيشتر هزينه ها مربوط به اتصال شبكه، برنامه اي كاربردي و پشتيباني است. اگر شما مي خواهيد كامپيوتري را ميان تعدادي از كاربران به اشتراك بگذاريد، اتصال اينترنت پرسرعت در اختيارشان بگذاريد و كسي را داشته باشيد كه بتواند آنان را پشتيباني كند، برويد يك كامپيوتر آراسته و تميز به آنها بدهيد كه لااقل بتوانند متن را روي آن درست بخوانند و مجبور نباشند درحالي كه مشغول تايپ هستند هندل بزنند. نگروپونته اما در صحبت هاي خود تاكيد كرده: ما قصد رقابت با هيچ كس را نداريم. طرح يك لپ تاپ براي هر كودك يك طرح بشردوستانه غيرانتفاعي است كه با همكاري سازمان ملل و بانك هاي توسعه به اجرا درمي آيد، مشكل اصلي مايكروسافت كدباز(ope source)بودن نرم افزارهاست كه من كاملا نگراني اين شركت را درك مي كنم. بديهي است ما با هر دو سيستم عامل هاي لينوكس و مايكروسافت كار مي كنيم.
او اضافه كرد: برخي از صاحبان لپ تاپ ها در نظر دارند كه سيستم عامل ويندوز را روي لپ تاپ ها بگذارند. ما در اين راه با آنها همكاري مي كنيم. وقتي كه طرح يك لپ تاپ  براي هر كودك مدعي آزاد و باز بودن است،  احمقانه است كه در آن روي مايكروسافت بسته باشد.
كودكان گروه سني زير 12سال و شاگردان مدارس ابتدايي، هدف اصلي اين پروژه هستند و همين موضوع، خود يكي ديگر از ايرادهايي است كه به اين پروژه وارد است. چرا كه مطالعات نشان داده اند كودكان اين گروه سني، نيازمند وسايل كمك آموزشي براي تقويت توانايي هاي ذهني خود هستند و وسيله پيشرفته اي مثل لپ تاپ، كه بيشتر مناسب كار متخصصان بزرگسال است، نمي تواند مناسب كودكان زير 12 سال باشد.
با فرض اينكه گرسنه اي در دنيا وجود نداشت و تمام مشكلات اقشار ضعيف، نبودن تكنولوژي و نداشتن لپ تاپ بود، اين طرح مي توانست دنياي ايده آلي را به ارمغان آورد. در حال حاضر فقط مي توان منتظر بود و ديد كه اجراي اين طرح تا چه ميزان زمينه پيشرفت كشورهاي در حال توسعه را فراهم خواهد كرد.]]>
</TEXT>
</DOC>
<DOC>
<DOCID>HAM2-851203-070</DOCID>
<DOCNO>HAM2-851203-070</DOCNO>
<ORIGINALFILE>/1385/851203/news/_maref.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[فضانوردي در حد وسع]]>
</TITLE>
<TEXT>
<IMAGE>/1385/851203/news/014976.jpg</IMAGE>
<![CDATA[
هندي ها هم مي خواهند فضانوردي كنند، اما فعلاً آنها فقط براي فرستادن يك فضانورد براي چرخيدن به دور مدار زمين آمادگي دارند و طرحي براي سفر به ماه يا مريخ ندارند. به گزارش سايت خبري اسپيس، سازمان تحقيقات فضايي هند(ايسرو)اعلام كرده قصد دارد يك فضانورد را براي چرخش به دور زمين در مدار قرار دهد. رئيس پروژه چاندريان -1 كه ميلسوامي آنادوراي نام دارد عنوان كرده است كه اين سازمان پس از فرستادن يك سفينه و بررسي اطلاعات، يك هندي را به فضا خواهد فرستاد.]]>
</TEXT>
</DOC>
<DOC>
<DOCID>HAM2-851203-071</DOCID>
<DOCNO>HAM2-851203-071</DOCNO>
<ORIGINALFILE>/1385/851203/news/_maref.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[كشف هاي جديد روبات زير دريايي]]>
</TITLE>
<TEXT>
<IMAGE>/1385/851203/news/014988.jpg</IMAGE>
<![CDATA[
 آي. اس. آي. اس اولين ماشين كنترل از راه دوري است كه با رفتن به اعماق 5/3 كيلومتري دريا در سواحل آناتاركتيكا انواع مختلف حيوانات دريايي را كه تاكنون مشاهده نشده بودند كشف كرد.به گزارش ساينس ديلي دانشمندان در مجموعه تحقيقاتي كمبريج عنوان كردند كه اين سفر مي تواند راه جديدي براي كشف بيشتر اعماق اقيانوس ها براي آنها باشد.]]>
</TEXT>
</DOC>
<DOC>
<DOCID>HAM2-851203-072</DOCID>
<DOCNO>HAM2-851203-072</DOCNO>
<ORIGINALFILE>/1385/851203/news/_maref.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[لاك پشت ها زيرذره بين]]>
</TITLE>
<TEXT>
<IMAGE>/1385/851203/news/014991.jpg</IMAGE>
<![CDATA[
دانشمندان چيني قصد دارند با انجام آزمايش هايي روي انواع لاك پشت ها علت سستي و بي حالي آنان را متوجه شوند. يكي از اين آزمايش ها، تصويربرداري با اشعه ايكس است.
آنانوا نوشته است در يكي از اين تصويربرداري ها از يكي از لاك پشت هاي سست و بي حال، آنها متوجه شدند كه لاك پشت 14 تخم در شكم دارد و علت بيماري اش وجود تعداد زياد تخم بچه هايش است.دانشمندان سعي دارند با اين آزمايش ها علت رفتارهاي مختلف اين حيوانات را بيشتر درك كنند.]]>
</TEXT>
</DOC>
<DOC>
<DOCID>HAM2-851203-073</DOCID>
<DOCNO>HAM2-851203-073</DOCNO>
<ORIGINALFILE>/1385/851203/news/_maref.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[رفع مشكل كمبود آب]]>
</TITLE>
<TEXT>
<IMAGE>/1385/851203/news/014979.jpg</IMAGE>
<![CDATA[
دانشمندان ادعا مي كنند در حالي كه جمعيت جهان?? درصد افزايش خواهد يافت و تأثير منفي در توليد جهاني مواد غذايي ديده خواهد شد، ماده اي كه از مخلوط جلبك دريايي و مدفوع مرغ ساخته مي شود ممكن است راه حلي براي رفع كمبود آب براي كشاورزي در جهان باشد.
به گزارش بي. بي. سي پژوهشگران مسائل جوي مي گويند كمبود آب يكي از پيامدهاي گرمايش زمين خواهد بود كه راهي براي گريز از آن نيست. هفته گذشته پژوهشگران در سانفرانسيسكو و در كنفرانس انجمن پيشبرد علم در جريان جزييات ماده اي كه از زباله هاي ارگانيك ساخته مي شود و مي تواند روش استفاده از آب در كشاورزي را عوض كند قرار گرفتند.]]>
</TEXT>
</DOC>
<DOC>
<DOCID>HAM2-851203-074</DOCID>
<DOCNO>HAM2-851203-074</DOCNO>
<ORIGINALFILE>/1385/851203/news/_maref.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[مهارت خلباني حشرات پرنده]]>
</TITLE>
<TEXT>
<IMAGE>/1385/851203/news/014982.jpg</IMAGE>
<![CDATA[
دانشمندان متوجه شده اند حشراتي كه پرواز مي كنند كاملاً مانند خلبان ها عمل مي كنند و اين باعث مي شود تا با ارسال سيگنال هاي درست چشمي  هرگز در طول پروازشان به جايي برخورد نكنند. آنها با در نظر گرفتن خصوصيات ويژه در اين حشرات قصد دارند روي هواپيماهاي بدون خلبان و اتوماتيك كار كنند.
ساينس ديلي نوشته است بر اين اساس، دانشمندان مي خواهند روبات كوچكي بسازند و با دنبال كردن راه هاي غريزي پرواز حشرات بتوانند آن را به سيستم هاي پرواز اتوماتيك و بدون هدايت شونده مجهز كنند.]]>
</TEXT>
</DOC>
<DOC>
<DOCID>HAM2-851203-075</DOCID>
<DOCNO>HAM2-851203-075</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تهراني ها با زلزله فرضي غافلگير مي شوند]]>
</TITLE>
<TEXT>
<![CDATA[گروه شهري: ششمين مانور مديريت بحران در يكي از روزهاي دهه نخست اسفند ماه جاري(هفتم، هشتم و نهم اسفند)برگزار مي شود. ويژگي منحصر به فرد اين مانور نسبت به مانورهاي قبلي عدم اطلاع مردم و مسئولان حتي شهردار تهران به عنوان رئيس ستاد مديريت بحران شهر تهران از زمان و مكان دقيق وقوع اين زلزله فرضي است.
مازيار حسيني رئيس سازمان پيشگيري و مديريت بحران شهر تهران گفت: از ديگر ويژگي هاي اين مانور شبيه سازي واقعي زلزله اي است كه بر مبناي سطح e3 يعني يك بحران گسترده در شهر طراحي شده است. در اين گونه حوادث تنها كليه سطوح مديريت بحران شهرها فعال خواهد بود.
بنابراين نيازي به حضور استان هاي معين و يا نيروهاي امداد بين المللي نيست. به گفته حسيني ششمين مانور زلزله شهر تهران پس از يك سال تلاش گسترده از سوي 30 سازمان درگير به گونه اي قانون محور، منطقه محور و مردم محور طراحي و سعي شده با بازپيرايي تجارب پيشين نقاط قوت و ضعف مانورهاي قبلي را استخراج نموده، مستندات و قوانين مديريت بحران را مجدداً بازنگري و برنامه هاي عملياتي استاندارد را طراحي و تصحيح نماييم. وي گفت: در اين مانور علاوه براينكه به تمامي عوامل اجرايي در مناطق شهرداري تهران آموزش هاي لازم ارايه خواهد شد، به توجيه و هماهنگي تمامي سازمانهاي درگير، سازماندهي و ايجاد نظام مستندسازي و فعال سازي سيستم ارزيابي مانور توسط يك گروه 200 نفره اقدام خواهد شد.حسيني در توضيح رويكرد محله محوري و مردم محوري در مانور زلزله پيش رو گفت: از آنجا كه در شهرهاي بزرگ هنگام حوادث غيرمترقبه امكان اعزام سريع نيروهاي تخصصي به تمام مبادي حادثه ديده ميسر نيست لذا طرح توانمندسازي مردم و مشاركت شوراياري هاي محلات را در امدادرساني به حادثه ديدگان در ساعات طلايي اوليه وقوع حادثه در دست اقدام داريم. وي با اشاره به اينكه ششمين مانور زلزله تهران در 2 شاخه طراحي و اجرا خواهد شد، گفت: شاخه اول شامل عمليات نمايشي و ميداني در قالب تخليه اضطراري، اسكان اضطراري و انتقال مصدومين به بيمارستانها و ارائه خدمات بهداشتي، برپايي درمانگاه هاي اضطراري و صحرايي، كمك گرفتن از بالگرد امدادگر و مسدودكردن يك بزرگراه با هماهنگي پليس راهوار و بازگشايي مجدد آن است و شاخه دوم اين مانور سنجش توانمندي سازمان ها نسبت به واكنش اضطراري و مديريت آنها در80 مأموريت و حادثه فرضي طراحي شده نظير اطفاء، جستجو و نجات، امنيت و انتظامات، خرابي شريانهاي حياتي و تأسيسات عمومي و... است.]]>
</TEXT>
</DOC>
<DOC>
<DOCID>HAM2-851203-076</DOCID>
<DOCNO>HAM2-851203-076</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كنترل آلودگي هواي شيراز]]>
</TITLE>
<TEXT>
<![CDATA[در حالي كه اصفهاني ها از آلودگي شديد هوا به دليل وجود آلاينده هاي صنعتي در شهر مي نالند، شيرازي ها مدعي كنترل آلودگي هواي شهرشان شده اند.مديركل محيط زيست استان فارس گفته است كه 94 درصد واحدهاي صنعتي اين استان به سيستم تصفيه هوا مجهز شده اند و با اين اقدام آلودگي هواي شيراز تا حد خوبي كنترل شده است.
تبريز و زباله ها
تبريز شهر تميزي است، اما اگر اوضاع همين طور پيش برود بايد نگران تميزي آن بود. معاون شهردار تبريز گفته است كه روزي هزار تن زباله در اين شهر توليد مي شود. البته او اضافه كرده است كه جمع آوري زباله ها از برنامه هاي مهم شهرداري است.]]>
</TEXT>
</DOC>
<DOC>
<DOCID>HAM2-851203-077</DOCID>
<DOCNO>HAM2-851203-077</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طرح ساخت مونوريل به دولت قبلي ارائه نشده بود]]>
</TITLE>
<TEXT>
<![CDATA[مهر: شهرداري تهران در زمان رياست احمدي نژاد، هيچ طرحي را به شوراي عالي ترافيك وزارت كشور در زمينه احداث منوريل ارائه نكرد و احداث منوريل در تهران بدون نظر شوراي عالي ترافيك آغاز شد. محمد رئوفي، دبير سابق شوراي عالي ترافيك در دولت هشتم با اشاره به اينكه هيچ طرح كارشناسي شده از طرف شهردار وقت تهران به وزارت كشور ارائه نشده بود گفت: اين موضوع بايد در شوراي عالي ترافيك بررسي مي شد در حالي كه شهرداري تهران بدون كارشناسي آن در آن شورا و بدون اجازه دولت اقدام به احداث منوريل كرد.
چندي پيش معاون هماهنگي امور عمراني وزارت كشور كه دردوره قبلي، سمت معاونت امور مناطق شهرداري را عهده دار بود از ارسال طرحهاي كارشناسي احداث منوريل به وزارت كشور دولت هشتم خبر داد و ادعا كرد كه شوراي عالي ترافيك وقت، اين طرح را با مشكل مواجه كرده بود.]]>
</TEXT>
</DOC>
<DOC>
<DOCID>HAM2-851203-078</DOCID>
<DOCNO>HAM2-851203-078</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ايجاد پايانه هاي حمل ونقل درون شهري، راهكاري براي كاهش آلودگي هوا]]>
</TITLE>
<TEXT>
<![CDATA[ايرنا: عضو شوراي عالي حفاظت محيط زيست بر ايجاد پايانه هاي درون شهري در كلانشهرها براي كاهش آلودگي هوا تاكيد كرد.
منظور از پايانه هاي درون شهري مجموعه هايي است كه در آن امكان دسترسي به خدمات اداري، تجاري، فرهنگي، ورزشي و امكانات حمل ونقل عمومي وجود داشته باشد.
محمدتقي امان پور ايجاد اين پايانه ها را الگوي نوين و موفق دانست و گفت: چنانچه اين الگو در ايران پياده شود، مي توان در اين زمينه پيشگام بود. به گفته وي، با ايجاد اين مجموعه ها مي توان سرانه فضاي سبز كشور و بخصوص كلان شهرها را به ميزان استاندارد جهاني رساند.
عضو شوراي عالي حفاظت محيط زيست، گفت: پايانه هاي درون شهري در كلان شهرهاي ايران بايد بر اساس مدل سازي توسعه پايدار شكل گيرد.
امان پور افزود: در حقيقت اين مراكز سبب مي شود هنگامي كه به گره هاي ترافيكي مي رسيم، به جاي اين كه با خودروي شخصي تك سرنشين به مسير ادامه دهيم، براي رفع نيازهاي خود از اين مراكز استفاده كنيم.]]>
</TEXT>
</DOC>
<DOC>
<DOCID>HAM2-851203-079</DOCID>
<DOCNO>HAM2-851203-079</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[واگن سازي مترو تا پايان سالبه بهره برداري مي رسد]]>
</TITLE>
<TEXT>
<![CDATA[ايسنا: مديرعامل شركت راه آهن شهري تهران و حومه از افتتاح شركت واگن سازي تا پايان اسفندماه جاري خبر داد و گفت: با راه اندازي اين شركت 455 واگن مونتاژ و 160 واگن خواهيم ساخت و هم اكنون كاركنان مترو بايد بدون دغدغه به فكر ارتقاي كيفيت خدمات به مردم باشند.
محسن هاشمي با اشاره به اقدام دولت و وزارت كشور براي ايجاد شركت مادر تخصصي با هدف احداث 400 كيلومتر خطوط ريلي طي 5 سال، افزود: هم اكنون بايد به سمت كوچك سازي بدنه دولت و واگذاري امور به بخش خصوصي باشيم. اين در حالي است كه وزارت كشور با اقدام به تأسيس شركت مادر تخصصي به وضعيت 15 سال قبل برمي گردد.
مديرعامل شركت مترو تهران كه در جمع كاركنان معترض اين شركت با هدف توجيه آنها نسبت به انتقالشان به شركت بهره برداري سخن مي گفت، خطوط مصوب مترو تهران را 700 كيلومتر بيان و تصريح كرد: براي احداث و تكميل مترو با كمبود نقدينگي مواجهيم.هاشمي اظهار اميدواري كرد: دولت سهم 110 ميليارد توماني مترو را تا پايان سال جاري پرداخت كرده تا شركت مترو بتواند در راستاي توسعه و تكميل خطوط و تحقق برنامه ها اقدام كند. وي خطاب به كاركنان معترض شركت مترو، گفت: اين شركت با تصميم اخير و ايجاد شركت بهره برداري جديد به جاي معاونت بهره برداري، تنها قصد تسريع در اداره امور را دارد. هاشمي خاطرنشان كرد: كاركنان مترو بايد بدانند كه با ايجاد شركت بهره  برداري، امنيت شغلي آنها ارتقاء يافته و هيچ دليلي براي تعديل نيرو وجود ندارد، اين شركت تثبيت شده و حتي با كمبود نيرو نيز مواجه است.]]>
</TEXT>
</DOC>
<DOC>
<DOCID>HAM2-851203-080</DOCID>
<DOCNO>HAM2-851203-080</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رئيس شوراي شهر مشهد:
اختيارات شهرداري ها در بخش درآمد محدود است]]>
</TITLE>
<TEXT>
<![CDATA[گروه شهري- همايش برنامه ريزي و مديريت شهري با حضور بيش از 300 پژوهشگر، مدير و كارشناس امور شهري كشور روز چهارشنبه در مشهد برگزار شد.
رئيس شوراي اسلامي شهر مشهد و مسئول برگزاري اين همايش گفت: حوزه اداره و مديريت شهرها با چالش هاي بسياري چون حاشيه نشيني، ترافيك، آلودگي هاي صوتي و زيست محيطي و مانند آن مواجه است.علي اكبر رزمي بخشي  نگري و نبود هماهنگي دستگاه ها و نهادهاي خدماتي را ازجمله معضلات مديريت شهرها ذكر كرد.وي افزود: اختيارات شهرداري به ويژه در بخش درآمدها محدود است و بايد بسياري از نواقص قانوني اين بحث حل شود.
علي شيرازي، دبير همايش برنامه ريزي و مديريت شهري نيز هدف از برگزاري اين همايش دو روزه را بهره گيري از تجربيات كارشناسان ارشد مسائل شهري با بهره گيري از يافته هاي جديد پژوهشي و تجزيه و تحليل فرصت ها و چالش ها در كلانشهرهاي ايران عنوان كرد.
وي ازجمله محورهاي اين همايش را اقتصاد شهري، توسعه و مديريت شهري، جامعه و فرهنگ شهري، شوراها و شهرداري ها و كلانشهرها ذكر كرد.]]>
</TEXT>
</DOC>
<DOC>
<DOCID>HAM2-851203-081</DOCID>
<DOCNO>HAM2-851203-081</DOCNO>
<ORIGINALFILE>/1385/851203/news/_shari.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اروميه پس نشست، توريست ها نخواهند آمد
غروب بيمناك چي چست
عكس: عباس جعفري]]>
</TITLE>
<TEXT>
<IMAGE>/1385/851203/news/015087.jpg</IMAGE>
<![CDATA[
گروه شهري- در پي عقب نشيني درياچه اروميه فعاليت هاي توريستي در اطراف اين درياچه عملاً به حالت تعطيل درآمد.
به گزارش خبرنگار ما طي سه سال گذشته مساحت درياچه اروميه يك سوم كاهش يافته و از حدود 6 هزار هكتار، اكنون به كمتر از 4 هزار هكتار رسيده است.
تغيير نظام هيدروشناختي منطقه به واسطه سدسازي هاي متعدد در مسير رودخانه هايي كه آب درياچه را تأمين مي كردند و بروز خشكسالي و كاهش نزولات جوي عامل اين پديده بوده است.
به همين خاطر در حال حاضر با عقب نشيني درياچه عمده اسكله ها و امكانات پهلوگيري قايق ها و كشتي ها در سواحل و جزاير تعطيل شده و همين مسئله فعاليت هتل ها و ديگر امكانات توريستي پيرامون درياچه را با ركود شديد مواجه كرده است.
براساس اين گزارش در همايش بررسي قابليت ها و ظرفيت هاي توسعه گردشگري در استان آذربايجان غربي كه سه شنبه گذشته در يكي از مجموعه هاي توريستي حاشيه درياچه اروميه برگزار شد، شركت كنندگان با ابراز نگراني درباره وضعيت زيست محيطي درياچه اروميه خواستار مساعدت سازمان حفاظت محيط زيست براي ممانعت از توقف فعاليت هاي گردشگري در پيرامون درياچه شدند.
محمد شريف ملك زاده معاون گردشگري سازمان ميراث فرهنگي، صنايع دستي و گردشگري در اين باره گفت: بحران زيست محيطي درياچه قابل انكار نيست اما به نظر مي رسد سخت گيري سازمان حفاظت محيط زيست براي تردد گشت هاي توريستي مي تواند كمتر شود زيرا در بخش هايي از سواحل هنوز امكان تردد قايق هاي كوچك وجود دارد و فعلاً مي توان در همان مناطق امكان بهره برداري گردشگران را فراهم كرد.
وي افزود: در يك سال گذشته فعاليت گسترده اي براي جذب سرمايه گذاري در استان آذربايجان غربي انجام شده است و توقف فعاليت ها در محدوده درياچه اروميه قطعاً اين سرمايه گذاري ها را با خطر روبه رو خواهد كرد.
يكي ديگر از سخنرانان همايش مذكور نيز اشاره كرد كه اساساً تردد گردشگران استرس چنداني در محيط طبيعي درياچه ايجاد نمي كند و بهانه سازمان حفاظت محيط زيست مبني بر اين كه به خاطر عقب نشيني درياچه تردد گردشگران دشوار خواهد بود، مبناي فني و زيست محيطي نداشته و اين مشكلي است كه بايد توسط تورگردان ها حل شود، نه سازمان حفاظت محيط زيست.اين گزارش اضافه مي كند كه تنها زيستمند درياچه اروميه آرتميا است كه حيات آن عمدتاً به خاطر احداث جاده عبوري از وسط درياچه با خطر روبه رو شده است و به نظر نمي  رسد فعاليت هاي گردشگري تأثيري در حيات آرتمياها داشته باشد.]]>
</TEXT>
</DOC>
<DOC>
<DOCID>HAM2-851203-082</DOCID>
<DOCNO>HAM2-851203-082</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:
ايران با اقتدار و تدبير به راه خود ادامه مي دهد]]>
</TITLE>
<TEXT>
<IMAGE>/1385/851203/news/015051.jpg</IMAGE>
<![CDATA[
گروه سياسي- رئيس جمهوري تأكيد كرد: جمهوري اسلامي  ايران با اقتدار و تدبير تا رسيدن به قله هسته اي، راه خود را ادامه خواهد داد.
محمود احمدي نژاد كه در جمع مردم شهر املش استان گيلان سخن مي گفت و ايرنا خبر آن را منتشر كرد، اظهار داشت: ايران در مسير رسيدن به قله هسته اي ذره اي عقب نشيني نخواهد كرد. وي با اشاره به اين كه ملت ايران امروز بيدار و مصمم در سراسركشور يكپارچه براي دفاع از حقوق هسته اي خود ايستاده اند و از آن حمايت مي كنند، تصريح كرد: به فضل الهي مخالفان دستيابي ايران به فن آوري صلح آميز هسته اي امروز از اين كه بتوانند جلوي راه ما سد يا ما را از حقوق خود محروم كنند، مأيوس شده اند. رئيس جمهوري گفت: مخالفان دستيابي ايران به فن آوري صلح آميز هسته اي مي دانند كه اگر ملت ايران از اين سد عبور كند ساير ملتها نيز در مسير قرار خواهند گرفت و مخالفان دستيابي ملتها به فن آوري صلح آميز هسته اي ديگر نخواهند توانست به خصلت خودخواهي و طغيان ادامه دهند.
عقب نشيني نمي كنيم
رئيس جمهوري گفت: ما به قدرت هاي زورگو نصيحت مي كنيم كه در راه جلوگيري از پيشرفت ايران اشتباه نكنند زيرا فناوري هسته اي امروز در اختيار ملت ايران است، اين ملت مصمم است از تمام ظرفيت هاي اين فناوري استفاده كند و در اين مسير حتي يك گام هم عقب نشيني نخواهد كرد.
محمود احمدي نژاد كه در ادامه دومين روز از بيست و پنجمين سفر استاني خود در جمع مردم شهرستان رودسر سخن مي گفت، با بيان اين كه ملت ايران مقتدر و محكم در مقابل زورگويان و طاغوت هاي عالم ايستاده است گفت: امروز قدرتهاي فساد در حال نزول و سرشكستگي هستند و براي تأمين منافع خود سعي دارند جلوي پيشرفت علمي ملتها را بگيرند.
به گزارش مهر، رئيس شوراي عالي امنيت ملي با اشاره به مسئله هسته اي ايران و تأكيد بر حق مسلم كشورمان براي داشتن اين فناوري اظهار داشت: استفاده از سوخت هسته اي در زمينه هاي صنعت، علم و كشاورزي به اندازه اي مهم است كه در مدتي كوتاه جايگاه يك ملت را بيش از 50 سال پيش مي برد.
رئيس قوه مجريه از تصويب 9 منطقه نمونه گردشگري، تخصيص بودجه براي احداث شبكه آبياري و زهكشي سد پل رود، رفع محدوديت ها براي ايجاد صنايع، يكپارچه سازي زمينهاي كشاورزي، تخصيص اعتبار براي تكميل دانشگاه پيام نور و ساخت دو سالن ورزشي مجزا مخصوص دختران و پسران در شهرستان رودسر خبر داد. به گزارش ايرنا، احمدي نژاد همچنين رفع بيكاري را از كارهاي فوري دولت دانست و تأكيد كرد كه بايد دست به دست هم داد تا اين معضل، از بين برود.
دو برنامه پنج ساله توسعه
رئيس جمهوري تأكيد كرد: مسئله انرژي هسته اي به حدي براي پيشرفت كشور مهم است كه ارزش دارد ما در دو برنامه پنج ساله توسعه هيچ كاري در كشور انجام ندهيم و به جاي آن دولت و ملت دست به دست هم دهند تا از ظرفيت هاي انرژي هسته اي به طور كامل بهره مند شوند.
محمود احمدي نژاد صبح ديروز در آغاز دومين روز از بيست و پنجمين سفر استاني خود در جمع مردم شهرستان سياهكل در بخشي از سخنان خود با اشاره به مخالفت اين قدرتها با دستيابي ايران به فناوري هسته اي خاطرنشان كرد: علت مخالفت اين قدرتها با پيشرفت هسته اي ملت ايران اين است كه جلوي دستيابي اين ملت را به فناوري هاي پيشرفته بگيرند.
رئيس جمهور با بيان اين كه امروز مهمترين ماموريت ما ساختن ايران است اظهار داشت: يكي از مهمترين كارها تلاش همه جانبه براي رفع بيكاري و ايجاد اشتغال براي جوانان است كه در اين زمينه سهم جوانان شهرستان سياهكل از تسهيلات ارزان قيمت زودبازده در سال جاري 32 ميليارد تومان خواهد بود.
اهميتي نمي دهيم
رئيس شوراي عالي امنيت ملي با اشاره به مسئله هسته اي و فشارهايي كه از جانب برخي قدرت ها وارد مي شود، گفت: ايران در مسئله هسته اي راه خود را ادامه خواهد داد و به مخالفت هاي آنان هيچ اهميت نمي دهد. به گزارش مهر، محمود احمدي نژاد در ادامه دومين روز از بيست و پنجمين سفر استاني خود در جمع مردم شهرستان لنگرود گفت: مردم اين ديار همچون ابريشم نرم و لطيف اما در ايمان محكم و استوار و شجاع هستند و با قلبهاي پاك و ايمان هاي محكم مسير هاي سخت را پيموده اند و در دفاع از اسلام ناب محمدي مجاهدات ها كرده اند.
محمود احمدي نژاد عصر ديروز در جمع مردم لاهيجان اظهار داشت: يكي از معضلات روبروي ما، رفع بيكاري است و به همين منظور دولت اقدام به ارائه تسهيلات ارزان قيمت كرده است كه سهم جوانان لاهيجاني در سال 85، سي ميليارد تومان است. احمدي نژاد از جوانان اين شهرستان خواست كه كمربندها را براي ساختن كشور محكم ببندند. وي همچنين وعده داد مشكل چايكاران لاهيجان حل و زمينه براي استقبال از چاي توليدي آن ها فراهم شود. رئيس جمهوري همچنين روز گذشته علاوه بر ديدار با مردم شهرستان آستانه اشرفيه جلسه اي نيز با منتخبان و فرهيختگان استان گيلان داشت.]]>
</TEXT>
</DOC>
<DOC>
<DOCID>HAM2-851203-083</DOCID>
<DOCNO>HAM2-851203-083</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجلس شوراي اسلامي:
دولت،تصدي امور اقتصادي را زودتر به بخش خصوصي واگذار كند]]>
</TITLE>
<TEXT>
<IMAGE>/1385/851203/news/015045.jpg</IMAGE>
<![CDATA[
گروه سياسي- رئيس مجلس شوراي اسلامي ابراز اميدواري كرد: با همكاري قواي سه گانه و اجراي اصل 44،انقلاب بزرگ اقتصادي در ايران جامه عمل بپوشد و دولت زودتر و بيشتر تصدي گري امور اقتصادي را به مردم واگذار كرده و خود بر مسائل اقتصادي كشور نظارت كند و آن را هدايت نمايد.
غلامعلي حداد عادل در نشست خبري خود با خبرنگاران كه ظهر ديروز در محل مجلس شوراي اسلامي برگزار شد، اظهار داشت: مجلس از همان ابتدا كه سياست هاي كلي اصل 44 قانون اساسي از سوي مقام معظم رهبري ابلاغ شد اين موضوع را از طريق تشكيل كميسيون ويژه به طور جدي پيگيري كرد.
وي با بيان اين كه ما در اجراي سياست هاي اصل 44 مورد قبول رهبري و جدي هستيم، تأكيد كرد: ابراز نارضايتي مقام معظم رهبري از كارهاي انجام شده را عاملي براي افزايش فعاليت هاي خود مي دانيم و احساس مي كنيم بايد بيش از آنچه كه تا حالا كوشش كرده ايم كار كنيم.
رئيس مجلس شوراي اسلامي ابراز اميدواري كرد با هماهنگي و همكاري قوا به ويژه قواي مقننه و مجريه در اجراي اصل 44 قانون اساسي، انقلاب بزرگ اقتصادي در ايران هر چه سريعتر جامه عمل بپوشد.
حداد عادل تاكيد كرد: دولت بايد سرمايه خود را در ايجاد زيرساخت هاي توسعه صرف كند و كميسيون ويژه اصل 44 مجلس نيز در اين راستا گام برمي دارد كه بايد اخبار آن در جامعه انعكاس يابد.
توقف شيعه كشي
رئيس مجلس با اشاره به مشكلات پيش آمده براي شيعيان در يمن گفت: مسائل اخير به وجود آمده را از طريق وزارت خارجه پيگيري خواهيم كرد و خواستار توقف درگيري هاي فرقه اي و مذهبي هستيم. غلامعلي حداد عادل كه در كنفرانس مطبوعاتي هفتگي خود سخن مي گفت افزود: ما مطلع هستيم در يكي از استان هاي يمن درگيري هايي ميان شيعيان و دولت مركزي وجود دارد و در اين گونه موارد انگشت اتهام به سوي خارجي ها اشاره مي رود كه چون اين افراد شيعه هستند، برخي ها اسم ايران را در آنجا به زبان مي آورند. وي ادامه داد: در مذاكراتي كه با مسئولان يمني داشتيم توضيح داديم كه ما در امور داخلي شما دخالت نمي كنيم. آنها هم دليلي در اثبات ادعاي خود ندارند اما با اوج گرفتن مجدد درگيري ها، اين صحبت ها دوباره افزايش يافته و وزارت خارجه در اين راستا اقداماتي را انجام داده است. رئيس مجلس ادامه داد ما خواهان برقراري آرامش و توقف درگيري هاي فرقه اي و مذهبي هستيم چراكه درگيري هاي شيعه و سني را بي ارتباط با توطئه هاي دشمنان نمي دانيم. البته دوست داريم روابط خوب خود را با يمن نيز حفظ كنيم.
تقويت احزاب
وي با اشاره به حذف يارانه احزاب در لايحه بودجه گفت: با تقويت احزاب در ايران موافق هستيم چرا كه وجود احزاب مردمي را موجب طرح ديدگاه هاي مختلف در جامعه مي دانيم.
هنوز قيمت قطعي نيست
نماينده تهران با اشاره به اين كه هنوز هيچ چيز در مورد بنزين قطعي نيست مصوبه قيمت 150 توماني كميسيون تلفيق را هم نظر نهايي مجلس ندانست و افزود: مذاكرات در اين زمينه فعلاً ادامه دارد و بايد در انتظار نتايج نهايي آن در صحن علني بود. وي با اشاره به اين كه طرح تثبيت قيمت ها از ابتدا هم ابدي نبود افزود: برخي در مجلس موافق عدم افزايش قيمت بنزين همراه با سهميه بندي جدي هستند اما در مقابل برخي هم احتمال مي دهند سهميه بندي كفايت نكند و بازار سياه ايجاد شود لذا اعتقاد به افزايش قيمت دارند.
فكر رئيس جمهور شدن را نمي كنم
حداد در پاسخ به سؤالي در مورد احتمال رئيس جمهور شدنش در دوره دهم گفت: اجازه بدهيد در مجلس وظيفه ام را خوب انجام دهم اما هيچ وقت درمورد اين انديشه ها فكر هم نمي كنم چه برسد به اقدام و عمل. وي ضمن انتقاد از سؤالات آزمون ضمن خدمت فرهنگيان گفت: اين گونه مسائل مشكل اصلي آموزش و پرورش نيست ولي وزير هم بايد مراقبت كند كه اين گونه موارد تكرار نشود. رئيس مجلس همچنين گفت: مجمع تشخيص مصلحت در نظر دارد قوانين مختلف را مانند شوراي نگهبان با چشم انداز تطبيق داده و در صورت انحراف مصوبات آن  را به شوراي نگهبان تذكر دهد ولي فعلاً اين اقدام عملي نشده است. وي اقدام وزارت ارشاد در مورد سايت هاي خبري را نيز بجا دانست.]]>
</TEXT>
</DOC>
<DOC>
<DOCID>HAM2-851203-084</DOCID>
<DOCNO>HAM2-851203-084</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ادامه اختلاف ميان اروپا و آمريكا
لاوروف: مسئله هسته اي ايران بايد بر اساس pt حل شود]]>
</TITLE>
<TEXT>
<![CDATA[گروه سياسي- در شرايطي كه خبرها از ارائه گزارش البرادعي به شوراي امنيت ظرف امروز و يا فردا حكايت مي كنند، به نظر مي رسد اختلافات ميان اروپا و آمريكا درباره چگونگي تعامل با ايران ادامه دارد.
تحولات چند روز اخير و از جمله رايزني هاي مقامات ايراني با طرف هاي اروپايي كه احتمال ازسرگيري مذاكرات ميان علي لاريجاني، دبير شوراي عالي امنيت ملي و خاوير سولانا، مسئول سياست خارجي اتحاديه اروپا را افزايش داده است موجب شد تا وزير خارجه روسيه تأكيد كند كه روسيه و فرانسه معتقدند مسايل اتمي  ايران بايد بر اساس اصول پيمان منع گسترش سلاح هاي اتمي و با تكيه بر نقطه نظرات كارشناسان آژانس بين المللي انرژي اتمي  حل شود. سرگئي لاوروف روز گذشته در پايان نشست شوراي همكاري هاي امنيتي روسيه و فرانسه در مسكو در جمع خبرنگاران افزود: در ارزيابي وضعيت برنامه هاي هسته اي ايران، هدف اصلي بايد جلوگيري از نقض ان پي تي باشد.
لاوروف گفت: در رابطه با برنامه هسته اي ايران بايد بر ارزيابي هاي حرفه اي آژانس بين المللي انرژي اتمي  كه زمينه هاي مذاكره با مقامات ايران را به وجود آورده تكيه كنيم. فيليپ دوست بلازي، وزير خارجه فرانسه نيز بر ضرورت بررسي دقيق مسئله اتمي  ايران و حفظ امكان گفت وگو با اين كشور تأكيد كرد. رئيس كميسيون سياست خارجي پارلمان آلمان نيز در آستانه انتشار گزارش آژانس از برنامه هسته اي ايران اظهار داشت: خواستار ارائه پيشنهادات عيني آمريكا به ايران هستيم. سياست مداران و ديپلمات هاي غربي هنوز به ديدگاه مشتركي در نحوه برخورد با موضوع هسته اي ايران نرسيده اند و همين قضيه نشست روز جمعه شوراي امنيت سازمان ملل را در پرده اي از ابهام قرار داده است.
همچنين به گزارش خبرگزاري مهر روزنامه انگليسي گاردين در شماره ديروز خود ضمن تأكيد بر اين كه با نزديك شدن به زمان انتشار گزارش آژانس بين المللي انرژي اتمي در مورد ايران و نشست روز جمعه شوراي امنيت سازمان ملل، اختلافات ميان سياست مداران و ديپلمات هاي غربي شكل جديدي به خود گرفته، نوشت: ديپلمات هاي اروپايي معتقدند با دادن اجازه به ايران مبني بر غني سازي اورانيوم در سطوح پائين مي توان تهران را براي مذاكره در مورد متوقف كردن فعاليت هسته اي خود متقاعد كرد و اين در حالي است كه سياست مداران غربي با اين ديدگاه مخالف هستند.در همين حال يكي از ديپلمات هاي نزديك به آژانس گفت: انتظار نمي رود شوراي امنيت تا پيش از نشست 14 اسفند شوراي حكام آژانس بين المللي انرژي اتمي  اقدامي  را درباره ايران اتخاذ كند.
مواضع خصمانه آمريكا
در همين حال روز گذشته سخنگوي كاخ سفيد پيشنهاد تعليق در برابر تعليق رئيس جمهوري ايران را رد كرد. به گزارش ايسنا توني اسنو، با رد اين پيشنهاد گفت: اين امر مطابق قطعنامه شوراي امنيت نيست. وي افزود: همان طور كه جامعه بين المللي مشخص كرده است ما از اين كه ايران داراي موقعيتي باشد كه بتواند به تسليحات هسته اي دست يابد خرسند نخواهيم بود.تام كيسي، سخنگوي وزارت خارجه آمريكا نيز با استقبال از برخي گزارشات مبني بر احتمال تأخير تحويل سوخت هسته اي روسيه براي نيروگاه بوشهر مدعي شد: اين مسئله نگراني روسيه از برنامه هسته اي ايران را نشان مي دهد.
روزنامه روسي نزاويسيمايا گازتا هم در گزارشي به نقل از كلر اسپنسر، مدير برنامه خاور نزديك مركز چاتام هاوس انگليس نوشت: اقدام روسيه براي تأخير در راه اندازي نيروگاه بوشهر ممكن است نتيجه مذاكرات پشت پرده با غرب باشد.
به گزارش ايرنا بان كي مون، دبيركل سازمان ملل متحد نيز ديروز در برلين از ايران خواست كه غني سازي اورانيوم را تعليق كند. روزنامه صهيونيستي  هاآرتص نيز روز گذشته در پايگاه اينترنتي خود نوشت: آمريكا در فكر تهيه قطعنامه تحريم تسليحاتي ايران است.
اين در حالي است كه برخي منابع خبري معتقدند تحريم هاي احتمالي جديد بر ضد ايران شامل منع سفر افرادي كه در فهرست سازمان ملل قرار دارند و همچنين معيارهاي اقتصادي از جمله ممنوعيت تضمين صادرات به ايران و گسترش تحريم هسته اي به تحريم تسليحاتي خواهد بود.]]>
</TEXT>
</DOC>
<DOC>
<DOCID>HAM2-851203-085</DOCID>
<DOCNO>HAM2-851203-085</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجمع تشخيص مصلحت نظام:
مجلس خبرگان به وظايف نظارتي خودفعال تر عمل كند]]>
</TITLE>
<TEXT>
<![CDATA[گروه سياسي- رئيس مجمع تشخيص مصلحت نظام، با توجه به وظايف مجلس خبرگان رهبري به ويژه در بحث نظارت بخش هاي مصرح در قانون اساسي، گفت: مجلس چهارم خبرگان رهبري با توجه به ديدگاه هاي روشنگرانه رهبر معظم انقلاب مي تواند به وظايف نظارتي خود فعال تر عمل كند.
رئيس و اعضاي چهارمين دوره مجلس خبرگان رهبري سه شنبه شب با حضور در مجمع تشخيص مصلحت نظام با آيت الله اكبر هاشمي رفسنجاني ديدار و گفت وگو كردند.
رئيس مجمع تشخيص مصلحت نظام در اين ديدار با تشكر از حضور اعضاي خبرگان، به اهميت و نقش حوزه هاي علميه در هدايت و آگاهي معنوي جامعه اشاره كرد و گفت: پايگاه اصلي ولايت فقيه در جامعه، حوزه علميه است.
هاشمي رفسنجاني به جلسه  اخير مقام معظم رهبري با مسئولان در خصوص ضرورت شتاب بخشيدن به اجراي اصل 44 قانون اساسي اشاره كرد و گفت: رهنمودهاي بسيار مفيد و دقيق ايشان براي اجراي به موقع و دقيق اين اصل حجت را بر همگان تمام كرد و همه  دستگاه ها از جمله مجمع تشخيص مصلحت نظام آماده اجراي كامل منويات رهبري هستند.
وي ضرورت حفظ و تقويت وحدت و يكپارچگي داخلي را براي مقابله با ماجراجويي هاي آمريكا عليه ايران بسيار مهم و موثر خواند و افزود: سياست جديد و مخرب آمريكا ايجاد اختلاف و تشتت بين اهل تسنن و تشيع در جهان اسلام است كه با هوشياري مردم و به ويژه رهبري هاي داهيانه  آيت الله خامنه اي اين توطئه نيز خنثي خواهد شد.
در پايان آيت الله مشكيني با تشكر از دعوت هاشمي رفسنجاني، با استناد به فرازهايي از دعاي ندبه، وظايف و مسئوليت خبرگان جامعه را براي بيشتر كردن زهد و تقوا و خدمت موثرتر به مردم يادآور شد و براي توفيق نظام جمهوري اسلامي دعا كرد.
در ابتداي اين ديدار همچنين آيات و حجج اسلام خاتمي، معصومي، بوشهري، نعيم آبادي، قريشي، وافي و دري نجف آبادي مطالبي درباره  حوزه هاي علميه، كارآيي خبرگان و اجراي اصل 44 قانون اساسي و ماجراجويي هاي استكبار در منطقه مطرح كردند.
نخستين اجلاس چهارمين دوره مجلس خبرگان پايان يافت
نخستين اجلاس رسمي از چهارمين دوره مجلس خبرگان رهبري روز گذشته با صدور بيانيه اي در تهران به كار خود پايان داد.
نمايندگان مجلس خبرگان رهبري در پايان اين اجلاس با حضور در مرقد مطهر حضرت امام خميني(ره)با آرمان هاي والاي بنيانگذار جمهوري اسلامي ايران تجديد بيعت كردند و امروز نيز با مقام معظم رهبري ديدار خواهند كرد. روز گذشته در آخرين روز نخستين اجلاس، تعدادي از نمايندگان مجلس خبرگان در سخناني ديدگاه هاي خود را درباره وظايف اين مجلس، تهديدات دشمنان و استفاده از نخبگان در اداره كشور بيان كردند.
در پايان اين اجلاس نمايندگان مجلس خبرگان با صدور بيانيه اي ضمن سپاسگزاري از ملت براي حضور پرشور در انتخابات 24 آذر از كليه مسئولان كشوري بويژه مديران دولت خواستند كه در رفع نيازهاي مردم از هيچ كوششي دريغ نورزند.]]>
</TEXT>
</DOC>
<DOC>
<DOCID>HAM2-851203-086</DOCID>
<DOCNO>HAM2-851203-086</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لاريجاني: موضوع تعليق ربطي به آژانس ندارد
لاريجاني در رم]]>
</TITLE>
<TEXT>
<![CDATA[ايرنا: دبيرشوراي عالي امنيت ملي روز گذشته پس از سفر به وين و ديدار با دبيركل آژانس بين المللي انرژي اتمي و همچنين وزير خارجه بلژيك كه كشورش به تازگي به عنوان يكي از اعضاي موقت شوراي امنيت انتخاب شده است، وارد رم پايتخت ايتاليا شد.
علي لاريجاني در سفر كوتاه خود به ايتاليابا رومانو پرودي، نخست وزير و ماسيمو دالما وزيرخارجه اين كشور ديدار و درباره موضوعات مورد علاقه دو كشور و نيز مسايل بين المللي گفت و گو و تبادل نظركرد. اين، سومين سفر لاريجاني به ايتاليا طي سال جاري مي باشد.
گروه سياسي- دبير شوراي عالي امنيت ملي تأكيد كرد: بحث تعليق غني سازي اورانيوم موضوعي سياسي است و ربطي به آژانس بين المللي انرژي اتمي كه بايد رويكردي حقوقي به برنامه هسته اي كشورها داشته باشد، ندارد.
علي لاريجاني كه سه شنبه شب پس از ديدار با محمد البرادعي دبيركل آژانس بين المللي انرژي اتمي به سئوالات خبرنگاران پاسخ مي گفت و ايرنا خبر آن را منتشر كرد، افزود: در حال حاضر بازرسان آژانس در ايران فعاليت نظارتي خود را انجام مي دهند و ما در اين زمينه مشكلي نداريم، اما تصميمات سياسي ربطي به آژانس ندارد. لاريجاني با اشاره به اينكه مسئله هسته اي ايران از طريق فشار قابل حل نيست و راه حل خود را مي طلبد، گفت: در هيچ كجايpt نمي بينيد كه درباره تعليق صحبت شده باشد اما راجع به نحوه نظارت و بازرسي ها صحبت شده است.
چگونگي آغاز مذاكرات
لاريجاني درباره مذاكرات خود با البرادعي گفت: مذاكرات خوبي داشتيم و صحبت ها حول اين موضوع بود كه مذاكرات چگونه آغاز شود. لاريجاني افزود: هر دو معتقد بوديم كه تنها راه حل مسئله از طريق گفت وگو و درون آژانس است و پرونده ايران بي جهت به شوراي امنيت رفته است. وي همچنين درباره راه حل برون رفت از بحران موجود گفت: پيگيري ما در اين زمينه صرفا در چهارچوب ptاست.
تضمين هاي عيني
وي همچنين به پيشنهاد تشكيل كنسرسيوم اشاره و تصريح كرد: ما حاضريم تضمين هاي اطمينان آوري بدهيم كه به سمت سلاح هسته اي حركت نخواهيم كرد.
رفتارهاي دوگانه
لاريجاني در ادامه نشست مطبوعاتي خود در پاسخ به سئوالي درباره تهديدات آمريكا بر ضد ايران با تأكيد براينكه مشكل اصلي، رفتار دوگانه نهادهاي بين المللي است، خاطرنشان كرد: طبق مصوبه??? كنفرانس سالانه آژانس در سال????هرگونه تهديد و يا حمله به تأسيسات هسته اي در حال ساخت و يا در حال كار تخلف از منشور ملل متحد تلقي مي شود و شوراي امنيت موظف به واكنش در برابر آن است. وي افزود: اگر شما معتقديد كه آمريكا ما را تهديد كرده است سوال ما اين است كه چرا شوراي امنيت بر اساس اين مصوبه وارد عمل نمي شود؟
بوكس و شطرنج
دبير شوراي عالي امنيت ملي همچنين در پاسخ به سئوالي درباره تعليق موقت غني سازي و اقدامات آمريكا در صورت رد اين درخواست گفت: رفتارهاي غير متعارف و تندروانه، پاسخ خاص خود را دارد. لاريجاني افزود: ما فكر مي كنيم كه اگر طرف مقابل به سمت رينگ بوكس برود خودش هم دچار مشكل مي شود اما اگر پاي شطرنج بنشينند هر دو طرف به نتيجه مي رسند.]]>
</TEXT>
</DOC>
<DOC>
<DOCID>HAM2-851203-087</DOCID>
<DOCNO>HAM2-851203-087</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با تصويب نمايندگان
قانون انتخابات مجلس تغيير كرد]]>
</TITLE>
<TEXT>
<![CDATA[گروه سياسي نمايندگان مجلس روز گذشته در ادامه رسيدگي به طرح فوريتي اصلاح قانون انتخابات مجلس با استاني و يك مرحله اي شدن انتخابات مجلس مخالفت كردند و از سوي ديگر وزارت كشور را ملزم كردند ظرف مدت 6 ماه نسبت به نوين سازي شيوه هاي اخذ رأي و شمارش آراء اقدام نمايد. در ابتداي جلسه حسن سبحاني نماينده دامغان پيشنهاد حذف نظر كميسيون امنيت ملي درباره يك مرحله اي شدن انتخابات را مطرح كرد كه اين امر با نظر موافق نمايندگان همراه شد و در نتيجه انتخابات نمايندگان كماكان دومرحله اي صورت خواهد گرفت. اين در حالي بود كه دولت با يك مرحله اي شدن انتخابات موافق بود. در ادامه جلسه نمايندگان با پيشنهاد استاني برگزار شدن انتخابات مجلس هم موافقت نكرد. محمدحسين موسي پور معاون حقوقي وزارت كشور در مخالفت با اين پيشنهاد گفت: در اين پيشنهاد، حضور افراد غيروابسته به جناح ها در انتخابات مجلس كاهش مي يابد و امكان موفقيت نخبگان مورد شناخت مردم بومي به شدت كم مي شود. از سوي ديگر برگزاري انتخابات مجلس به صورت استاني بسيار پرهزينه خواهد بود چراكه اگر در يك حوزه داوطلبي رأي لازم را كسب نكند، در مرحله دوم انتخابات بايد در كل استان برگزار شود.
استعفا از 6 ماه قبل
نمايندگان همچنين در ادامه بررسي جزئيات اين طرح تصويب كردند مسئولاني كه داوطلب شركت در انتخابات مجلس باشند بايد حداقل 6 ماه قبل از ثبت نام از سمت خود استعفا كنند و به هيچ وجه در آن پست شاغل نباشند. اين مدت در قانون سابق سه ماه بود و شامل قضات و رؤساي دادگستري و اعضاي شوراهاي شهر و روستا نمي شد كه نمايندگان افراد را نيز اضافه كردند و اتباع خارجي ساكن ايران را هم از داوطلب شدن نمايندگي مجلس محروم كردند.
تغيير نوع تبليغات
در ادامه جلسه نمايندگان مقرر كردند هرگونه الصاق و نصب اعلاميه، عكس، پوستر و بنر و پارچه هاي تبليغاتي به طور كلي ممنوع مي شود همچنين آراء ناخوانا، آرايي كه از طريق خريد و فروش به دست مي آيد آرايي كه كلاً حاوي اسامي غير از نامزدهاي تأييد شده باشد و يا آراء سفيد، جزء آراء مأخوذه محاسبه نخواهد شد.
مهم ترين نطق هاي پيش از دستور
حميدرضا حاجي بابايي نماينده همدان روز گذشته در نطق خود با اشاره به بار مالي لايحه 3 هزار ميليارد توماني لايحه مديريت خدمات كشوري گفت: در بند(ل)تبصره(19)، 1600 ميليارد تومان پيش بيني گرديده است و ان شاءالله در كميسيون تلفيق هم اين مبلغ تخصيص يابد.
هدايت الله ميرمرادزهي نماينده سراوان هم از دولت خواست با درايت و جديت و برنامه هاي روشن از بروز و حضور هرگونه اقدام تروريستي جلوگيري نموده و شبكه هاي داخلي و خارجي را شناسايي و منهدم نمايند. حسيني سيرجاني نيز با اشاره به برخي اختلاف سلايق ميان اصولگرايان تأكيد كرد: وظيفه اصولگرايان اين است كه مواظب فتنه تفرقه انگيزان باشند تا فرصت طلبان براي كسب قدرت دامنه اختلاف را به درون اصولگرايان رخنه ندهند.
مسئله نيروگاه بوشهر
آخرين مواضع مسئولان روسيه در مورد تأخير در تحويل نيروگاه بوشهر مورد انتقاد نمايندگان مجلس قرار گرفت. حداد عادل در كنفرانس مطبوعاتي خود تكميل اين نيروگاه را نماد همكاري هاي ايران و روسيه دانست و گفت: طولاني شدن تكميل بوشهر، اثري منفي در اذهان مردم به جاي خواهد گذاشت. وي در عين حال تصريح كرد تلاش مي كنيم مسئله هسته اي ايران به بحران در منطقه تبديل نشود. كاظم جلالي مخبر كميسيون امنيت ملي و سياست خارجي هم تاكيد كرد چنانچه خللي در راه اندازي نيروگاه بوشهر يا ارسال سوخت ايجاد شود فضا براي كساني كه خواهان گسترش روابط بين ايران و روسيه نيستند، فراهم مي شود. رئيس گروه دوستي ايران و روسيه افزود: متأسفانه روند پايان بخشيدن به نيروگاه بوشهر و تحويل آن و ارسال سوخت، سير كندي را دنبال مي كند لذا ما از روس ها مي خواهيم به تعهدات خود عمل كنند.]]>
</TEXT>
</DOC>
<DOC>
<DOCID>HAM2-851203-088</DOCID>
<DOCNO>HAM2-851203-088</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[برگزاري آخرين مرحله رزمايش اقتدار]]>
</TITLE>
<TEXT>
<![CDATA[گروه سياسي- سخنگوي رزمايش بزرگ اقتدار نيروي زميني سپاه از آغاز سومين و آخرين مرحله رزمايش اقتدار نيروي زميني سپاه با اجراي عمليات آفندي انبوه شبانه توسط نيروهاي ويژه سپاه خبر داد.
سردار عباس نيلفروشان معاون عمليات نيروي زميني سپاه با اعلام اين خبر اظهار داشت: در اين مرحله از رزمايش سه هزار تيم خود اتكا با استفاده از تجهيزات كامل انواع تاكتيك هاي عملياتي آفند شبانه و روزانه از جمله تاخت، كمين و نفوذ را تمرين كردند.
سخنگوي رزمايش در ادامه با اشاره به وسعت 850 هزار كيلومتر مربعي منطقه رزمايش بزرگ اقتدار عنوان كرد: يگانهاي رزمي پياده، زرهي مكانيزه و تيم هاي ويژه خود اتكا در اجراي تاكتيك هاي طراحي شده در دكترين عملياتي نيروي زميني سپاه در سه مرحله رزمايش به موفقيت كامل دست يافتند.]]>
</TEXT>
</DOC>
<DOC>
<DOCID>HAM2-851203-089</DOCID>
<DOCNO>HAM2-851203-089</DOCNO>
<ORIGINALFILE>/1385/851203/news/_siasi.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
فرياد سكوت مهدي مطهرنيا]]>
</TITLE>
<TEXT>
<![CDATA[در پي صدور قطعنامه ضدايراني شوراي امنيت در اول دي ماه 1385 و منع جمهوري اسلامي ايران از فرآيند غني سازي و در نظر گرفتن مهلت 60 روزه براي اعمال تحريم هاي ذكر شده ضرورت ايجاب مي كند كه در تحليلي در سر حد امكان واقعگرايانه براساس آينده پژوهي نگاهي به وضعيت حاضر داشته باشيم.
تصويب قطعنامه فوق   الذكر را - با اندكي تسامح - مي توان نقطه اتصال جنگ رسانه اي آمريكا بر عليه ايران به مقطع دوم از مقاطع سه گانه الگوي جنگ هاي نامتعادل بر عليه ايران دانست كه عبارت است از: عمليات رواني، عمليات رواني، به سان يك پل حد واسط جنگ رسانه اي با عمليات ميداني در چارچوب مدل جنگ هاي نامتعادل است. از همين رو بايد بگوئيم: تهديدات آمريكا بر عليه ايران جدي تر شده است.
تهديد؛ دانشواژه خطرناك است؛ نه به معناي آنكه در خود خطر را حمل مي كند بلكه به اين معنا كه منظور از دانشواژگان خطرناك ، مجموعه واژگاني است كه فقدان تعريف شفاف و صحيح از آنها مي توانند موجب خطا در تصميم سازي و تصميم گيري شود و نتايج زيانباري را به همراه داشته باشد. لذا تهديد دانشواژه اي خطرناك خوانده مي شود. در هويت شناسي مفهوم تهديد نقطه گره اي يا نقطه تشابه معنايي همانا اقدام قهرآميز است. هر اقدام قهر آميزي با خود تهديد را به همراه دارد يا به بيان ديگر تهديد و ميزان آن به نوع اقدام قهرآميز دشمن برمي گردد. از همين رو بر اين اعتقادم كه تهديد بايد در مراحل متفاوت محاصره، تعرض، تهاجم و در نهايت تجاوز مورد عنايت قرار گيرد. براين اساس هم مي توان گفت كه تهديدات آمريكا بر عليه ايران نسبت به گذشته جدي تر شده است. اين در حالي است كه اين گمانه را نيز نمي توان از نظر دور داشت كه تاكيد بر جدي شدن تهديدات به معناي حمله نظامي است. آنچه كه اهميت دارد واضح تر شدن و شفافيت عملكرد آمريكا بر عليه ايران است به گونه اي كه مي توان گفت: آمريكايي ها از مرحله محاصره در ارتباط با ايران عبور كرده و با دست يافتن به موفقيت نسبي در مورد جنگ رسانه اي در ساحت مداخله هم اكنون وارد مرحله تعرض در راستاي عملياتي رواني شده اند. آمريكايي ها تلاش دارند اين اقدامات را در عمليات رواني دنبال نمايند و فضاي مناسب براي تأثيرگذاري اين اقدامات را نيز دنبال مي كنند. اين فضا داراي همان شاخصه هاي مهمي است كه قبلا نيز به آن اشاره شد. آمريكايي ها تلاش دارند گفتمان قدرت ايران را در منطقه به گفتمان تهديد مبدل سازند و از آن در راستاي: ا. بومي سازي چالش ايران و آمريكا در صحنه بين الملل به حوزه منطقه اي / ب. اجماع سازي در منطقه بر عليه ايران به جاي اجماع سازي جهان اسلام بر ضد صهيونيسم از سوي ايران / ج. انتقال فشار اصلي از پرونده هسته اي به مساله صدور تروريسم با تاكيد به دخالت ايران در عراق نائل آيند.
تضعيف دروني و برجسته نمايي بيروني گفتمان قدرت ايران نيز در دستور كار ايالات متحده آمريكا است. اين كشور در تلاش است كه ايران را به عنوان يكي از محورهاي شرارت معرفي شده در سخنراني مشهور بوش به جهان تحميل كند. لذا بر آن است كه با دست آويز قراردادن تعرض در چارچوب عمليات رواني و در ساحت مدل جنگ هاي نامتعادل  اقدام كند. از همين روست كه به دنبال: ا. افزايش تحركات راديكال در ايران / ب. مرعوب ساختن ايران / به طور همزمان عمل مي كند. چالش جدي آمريكا در اين مسير ايران و ملت بزرگ و شريف اين مرز و بوم و در عين حال پيوند ملي مردم با يكديگر و با نظام است از اين رو بايد براساس سه اصل: 1 - عزت ايران 2- وحدت ملي 3- خرد سياسي عمل نماييم. مردم هم بايد بدانند:
1)آمريكا و تمام قدرت هاي جهان مساله اصلي شان با ايران است و ايران قدرتمند را نمي خواهند نظام جمهوري اسلامي ايران و دولت دلالت هاي ضمني بر اين دلالت هاي عيني هستند.
2)از هر گونه سخن و اقدامي كه موجب تزلزل در وحدت ملي، كارآمدي دولت و گرايش هاي وحدت گرايانه با تأكيد بر دوري از قوم گرايي و فرقه گرايي است به طور جد  اجتناب شود.
3) مسئولان ارشد نظام اسلامي از بيان سخنان راديكالانه كه موجب اجماع دشمنان و هراس در نزديكان نظام جمهوري اسلامي مي شود دوري كنند.
4)دشمن مي خواهد قدرت ما را برجسته نمايي كند؛ بيان مطالبي چون دستيابي سريع ايران به انرژي هسته اي و... از سوي مراكزي چون مركز مطالعاتي كندي يا مركز iiss كه گزارش اصلي تحركات هسته اي عراق را قبل از حمله آمريكا تهيه كرد در همين راستا ارزيابي مي شود.
5) خرد سياسي ما را وامي دارد كه به موقع فرياد بزنيم و به موقع سكوت كنيم. در زمان مقتضي حمله نمائيم و در موقع اضطرار و جبر زمانه عقب نشيني نمائيم، اينجاست كه بالاترين ميزان شجاعت بارز مي شود. پس بايد بدانيم كه اصل آن است كه شجاعانه بر سر آرمانهايمان بايستيم؛نه فرياد هدف ما است نه سكوت آرزوي ما مي باشد.]]>
</TEXT>
</DOC>
<DOC>
<DOCID>HAM2-851203-090</DOCID>
<DOCNO>HAM2-851203-090</DOCNO>
<ORIGINALFILE>/1385/851203/news/_theatre.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[سهم ايران از كمك هاي بين المللي براي حفظ محيط زيست قفقاز
مراكان سهمي از بودجه قفقاز ندارد
دكتر اسماعيل كهرمچشم انداز]]>
</TITLE>
<TEXT>
<IMAGE>/1385/851203/news/015030.jpg</IMAGE>
<![CDATA[
منطقه حفاظت شده مراكان در شمال غرب ايران از نظر زيستي و جغرافيايي بخشي از قفقاز محسوب مي شود و در تحليل هاي زيست محيطي به طور معمول اين دو منطقه بر مبناي يك فضاي مشترك طبيعي مورد بررسي قرار مي گيرد. به همين خاطر مراكان، قفقاز كوچك ايران ناميده مي شود. از اين نظر انتظار مي رود كه اگر كمك جهاني براي حفظ محيط زيست عمومي منطقه قفقاز در نظر گرفته شده توجه اندكي نيز به مراكان و منطقه حفاظت شده همجوار آن- ارسباران- مبذول شود. اما متأسفانه در كنفرانسي كه به همين منظور برگزار شد براي ايران سهمي در نظر گرفته نشد.
اشاره: قفقاز كه تا زمان قاجاريه بخشي از ايران محسوب مي شد سالهاست كه ديگر از حاكميت ايران خارج شده و تنها بخشي از آن در قلمرو ايران قرار دارد و بخشهاي ديگر اين سرزمين كه به گفته كارشناسان محيط زيست يكي از بارورترين مناطق زيست جهان به شمار مي آيد متعلق به كشورهاي تركيه، ارمنستان، گرجستان، آذربايجان و روسيه است.
هرچه هست اينك اين منطقه يكي از 25 منطقه اي است كه بنا به اعلام سازمان هاي بين المللي حفاظت محيط زيست در معرض خطر قرار گرفته و از همين  رو، چندي پيش كنفرانس بين المللي براي حفظ اين منطقه منحصر به فرد با شركت كشورهاي ذي نفع برگزار شد اما در اين ميان تنها كشوري كه سهمي از كمك هاي بين المللي براي حفاظت محيط زيست اين منطقه دريافت نكرد ايران بود.
آنچه در پي مي آيد گزارشي است از كنفرانس مذكور به قلم دكتر اسماعيل كهرم استاد دانشگاه و صاحب نظر مسائل محيط زيست كه خود يكي از اعضاي هيأت مدعو ايراني در اين كنفرانس بوده است.
كدام قفقاز!
كشور تركيه از ارتفاع 10 كيلومتري سبز، خرم و كوهستاني به نظر مي آمد. ساخت و ساز در ارتفاعات، شهرهاي بزرگ و ساحلي، درياچه ها، آب و هواي معتدل، همه و همه يك مقصد توريستي را رقم زده اند كه طبق آخرين آمار، 5/6 ميليون نفر توريست در طول سال گذشته از اين كشور ديدار كردند. تركيه به عنوان يك كشور باستاني، مجموعه اي از ميراث هاي فرهنگي و طبيعي را به گردشگران اهداء مي كند؛ شبيه به وضعيتي كه براي ايران متصور هستيم. ولي با وسعت كمتر و طبعاً جاذبه هاي مختصرتر، آنان به مراتب در جلب توريست هاي خارجي بهتر و موفق تر از ما عمل كرده اند. ولي راستي چرا؟ اين مسائل فكرم را مشغول كرده بود كه مهماندار اعلام كرد در فرودگاه آنكارا به زودي خواهيم نشست. فرودگاه نو بود. در چند دقيقه از سالن پروازهاي بين المللي به سالن پروازهاي داخلي منتقل شديم و باز هم در چند دقيقه به صف پرواز به طرف ترابوزان پيوستيم. ترابوزان شهر ساحلي در كنار درياي سياه است؛ زيبا و خوش آب و هوا و باز هم مملو از تسهيلاتي كه براي توريست ها فراهم شده، هتل هاي 5 ستاره و پايين تر، خيابان هاي شلوغ پر از رستوران، كافه و فروشگاه هاي صنايع دستي، نقره كاري... و مركز سنگ فرش  شده بسيار جذابي كه در پاره اي از نقاط ورود اتومبيل ممنوع بود. فرودگاه ترابوزان يك سالن بود. ساده و مؤثر.
كاركنان w.w.f تركيه در انتظار ما بودند.(صندوق جهاني حفظ طبيعت). از نظر تشكيلات شبيه به پاكستان. شرق و غرب ما اين تشكيلات حضور دارند. روز بعد رأس ساعت 9 صبح در اطراف ميزگرد كنفرانس نشسته بوديم. جمعاً 24 نفر. به عبارتي 4 نفر از هر كشور ناحيه قفقاز! نام قفقاز و يا gaucasus آشنا به نظر نمي آيد؟ اجازه بدهيد يك يادآوري تلخ داشته باشيم. معاهدات گلستان و تركمان  چاي را مي شناسيد؟ اجازه بدهيد قفقازيه را حضورتان معرفي كنم:
ناحيه اي است بين درياي مازندران و درياي سياه. اين ناحيه از جنوب به ايران و تركيه و از شمال به روسيه محدود است. سرزميني كوهستاني است. بلند ترين قله آن5630 متر ارتفاع دارد. آب و هوا در قفقازيه در زمستان بسيار سرد و در تابستان ملايم و معتدل است. اين ناحيه قرن ها جزو سرزمين ايران بود و فقط در زمان فتحعلي شاه قاجار بر اثر دو جنگ كه منجر به معاهده هاي فوق گرديد،(گلستان 1228 و تركمان چاي 1243 ه ق)خاك قفقازيه به روسيه تزاري واگذار شد. پس از تشكيل حكومت شوروي در منطقه قفقاز سه جمهوري به وجود آمد؛ 1- جمهوري آذربايجان، 2- جمهوري گرجستان. 3- جمهوري ارمنستان- مساحت قفقاز 000/500 كيلومتر مربع است و مردم آن شهر از نژادهاي ترك و تاتار، چركس، لزگي، گرجي، ايراني و روسي مي باشند.
اهميت جهاني
قفقاز يكي از بارورترين مناطق زيست محيطي به حساب مي آيد به طوري كه جزو يكي از 25 منطقه متنوع و در عين حال در معرض خطر، توسط سازمان هاي بين المللي حفاظت محيط زيست معرفي شده است.(حفاظت بين المللي(gi)و صندوق همكاري اكوسيستم هاي بحراني(c.e.p.f). منطقه قفقاز يك اكوسيستم ويژه و در عين حال بحراني از نظر تنوع زيستي و نيز يك بانك منحصر به فرد گونه هاي بومي محسوب مي گردد كه در هيچ نقطه از عالم وجود ندارند.قفقاز يكي از200 منطقه حياتي در سراسر عالم توسط wwf شناخته شده است.
قفقاز همچنين به عنوان يك زيستگاه منحصر به فرد گياهخواران بزرگ، توسط wwf، معرفي شده است. جمعاً 11 گونه از گياه خواران بزرگ و 5 گونه گوشتخوار بزرگ در منطقه زندگي مي كنند. همه اينها در يك منطقه نسبتاً كوچك حضور دارند. كتاب قرمز ucki 2003، جمعاً 50 گونه از جانوراني كه در جهان در معرض خطر اند و يك گونه گياه در معرض خطر را در قفقاز شناسايي نموده است. كوه هاي قفقاز تعداد زيادي گياهان دارويي و زينتي را در خود جاي داده است. در جمع 6500 گونه از گياهان آوند دار در قفقاز يافت مي گردد و حداقل يك چهارم از اين تعداد در هيچ نقطه اي از عالم وجود ندارد. اين بالاترين حد تراكم گياهان بومي در مناطق معتدله در نيمكره شمالي است. حداقل 153 گونه پستاندار در قفقاز يافت مي شود كه يك پنجم آن بومي مي باشند. 400 گونه پرنده در قفقاز پيدا مي شود كه 4 گونه آن بومي بوده و در نقطه ديگري از جهان يافت نمي شود. سواحل درياي مازندران و نيز درياي سياه هر ساله پذيراي ميليونها پرنده مهاجر مي باشند.22 گونه از 77 گونه خزندگاني كه در قفقاز يافت مي شوند، بومي مي باشند. 14 گونه از دوزيستان در اين منطقه يافت مي شوند كه 4 گونه آن بومي هستند. بيش از 200 گونه  رودخانه ها و درياهاي قفقاز را خانه خود كرده اند كه يك سوم آنها در هيچ نقطه ديگر عالم پيدا نمي شوند، به عبارتي بومي و يا eddemic مي باشند!
قفقاز همچنين از نظر فرهنگي و تنوع حيات بشري در عالم شهره است كه در آن مجموعه اي از نژادها، زبان ها و اديان و اعتقادات گوناگون، در يك نقطه كوچك با هم زندگي مي كنند. به راستي اگر فقط جنبه هاي ارزش حيات وحش و طبيعت منطقه قفقاز را در نظر بياوريم ملاحظه مي كنيم كه اين منطقه گل سر سبد مناطق ايران، منطقه و حتي جهان است. فتحعلي شاه قاجار قطعاً به ارزش منطقه قفقاز واقف نبود والا مقداري از ناراحتي خود را براي ثبت در تاريخ مي نوشت! و يا لااقل به نحوي بروز مي داد.معروف است كه وقتي روسيه تزاري ايران را از كشتي راني در درياي مازندران محروم كرد، فتحعلي شاه با بي تفاوتي گفت: والله آبش براي قليان چندان خوب هم نبود. براي آن كه عظمت فاجعه را بتوان حس زد به اين تاريخ ها و اسامي دقت كنيم: جنگ هاي روسيه و ايران(حمله روسيه به ايران)به دو دوره تقسيم مي شوند؛ دوره اول از اواسط 1218 ه ق(1803 م)شروع و اواخر(1813)م پايان مي يابد. ايران در اين تجاوز مغلوب شد و با ميانجي گري انگلستان معاهده گلستان(در قريه گلستان از قراي قراباغ)، منعقد شد و ايران، ولايات: قراباغ، گنجه، شكي، سروان، دربند- باكوبه، قسمتي از طالش و سراسر داغستان و گرجستان را به روسيه تسليم كرد!در دوره دوم، باز هم روسيه در سال 1241(1826م)به طور غيرمترقبه به ايران حمله نمود و در سال(1828م)پايان يافت. باز هم روسيه فاتح شد و باز هم با وساطت انگلستان، عهدنامه تركمان چاي بين دولتين منعقد شد و بر طبق آن بقيه قفقازيه تا رود ارس و قسمت عمده دشت مغان و بندر لنكران به روسيه تسليم شد و كشتي راني در درياي مازندران در انحصار روسيه قرار گرفت و 5 ميليون تومان غرامت نيز پرداخت!من نمي دانم چرا باباخان ابن حسينقلي خان و برادرزاده آغامحمد خان قاجار دومين پادشاه قاجاريه، به فتحعلي شاه قاجار معروف شد ولي در روز دوشنبه 22 آبان سال جاري در سر ميز كنفرانس، عجيب با اين مرد همدردي مي كردم!
در جمع 24 نفره نمايندگان كشورهاي روسيه، تركيه، گرجستان، ارمنستان، آذربايجان و ايران، من پيش خود فكر مي كردم كه اگر فتحعلي شاه قاجار تنها گوشه اي از غم و غصه و انزواي من را حس كرده بود، قطعاً كوهي از نامرادي را با شانه خود حمل مي كرده، هر روز و همه روز تا آخر عمرش! از تصور آن كه اين همه دشت ها، مراتع، كوه ها، جنگل ها، انواع گياهان و حيات وحش و به خصوص حدود400 گونه پرنده روزي بخشي از ايران بوده است شديداً من را مغموم كرده بود. بعداً فهميدم كه همكاران ايراني ما هم در اين خط بودند. مي گويند در كنفرانس  ها، به خصوص كنفرانس هاي بين المللي، قسمت اعظم مكالمه و تفاهم، سر ميز شام، ناهار، قدم زدن در يك پارك و يا ديدار از يك ماهي سرا و... اتفاق مي افتد. گرجي ها، ارمني ها و آذري ها از زندگي اقوامشان در ايران صحبت مي كردند. گرجي ها در فريدن، ارمني ها در اصفهان و آذري ها در آذربايجان خودمان. اينها مهماناني بوده اند كه اكنون خود صاحبخانه اند!!
موضوع كنفرانس!
نظر به اهميت منطقه قفقاز از نظر پديده  هاي زيست محيطي كه شرح آن رفت اين منطقه به عنوان يك اكوسيستم  خاص بحراني نام گرفت و مطالعه زيستگاه هاي آن در ليست اولويت هاي جهاني قرار گرفت. در اين موارد براي مطالعه هرچه بيشتر مبالغ مالي در اختيار كشورها قرار مي گيرد تا اولاً اكوسيستم هاي خاص و حساس را در قفقاز مورد مطالعه دقيق قرار دهند و درثاني با رفع اشكالات اين اكوسيستم ها به بقاء و برداشت پايدار از اين اكوسيستم ها، كمك شود. به عبارت ساده تر، جهان به اين نتيجه رسيده است كه منطقه قفقاز متعلق به ميراث طبيعي جهاني است و جهان بايد در حفاظت اين منطقه كوشا باشد ولي كدام قفقاز مورد حمايت بين المللي قرار دارد؟ آنچه بيش از تفكر در مورد فتحعلي شاه قاجار من را منزوي و تكيده كرد آن بود كه آن قسمت از قفقاز كه در خاك پاك ايران قرار دارد، در محاسبات مربوط به اختصاص بودجه براي بهبود اكوسيستم، وارد نمي شود. به عبارت ديگر حد جنوبي قفقاز، ارمنستان و تركيه و آذربايجان به حساب مي آيد. اين كشورها آن قدر كوچك اند كه اكوسيستم هاي موجود در آنها، مثلاً يك تالاب و يا يك جنگل، به راستي نسبت به وسعت تالاب هاي ايران، به حساب نمي آيد ولي مع الوصف  از كمك هاي چندين ميليون دلاري براي تقويت اكوسيستم ها، تقويت ساختار goها و يا ادامه مطالعات روي گونه هاي گياهي و جانوري، استفاده مي كنند. اين در حالي است كه منطقه ارسباران كه ذخيره گاه زيست كره بوده بيش از 000/81 هكتار وسعت دارد، از ليست دريافت كنندگان كمك هاي مالي از cepf* حذف شده است. همين طور است جنگل هاي هيركاني گيلان و مازندران و مناطق تالاب انزلي، لوندويل، سلكه....اين همه بي توجهي به ميراث طبيعي جهاني و استثناء كردن يك منطقه جهاني از كمك هايي كه به همين منظور تعبيه شده اند، خيانت به همه نسل هايي است كه قرار است از اين مواهب طبيعي، در آينده بهره مند گردند. تحريم محيط زيست به بهانه مسائل سياسي محروم كردن جهانيان است از ميراث حقه آنها. اين گونه نگرش ها به زودي جاي خود را به گزيدن انگشت ندامت خواهد داد. خيلي زود.
*critical ecosystem partership fud]]>
</TEXT>
</DOC>
<DOC>
<DOCID>HAM2-851203-091</DOCID>
<DOCNO>HAM2-851203-091</DOCNO>
<ORIGINALFILE>/1385/851203/news/_theatre.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نايب رئيس شوراي شهر تهران:
تعامل سازمان ميراث فرهنگي، صنايع دستي و گردشگري با شهرداري بيشتر شود]]>
</TITLE>
<TEXT>
<IMAGE>/1385/851203/news/015024.jpg</IMAGE>
<![CDATA[
ميراث آريا: تهران نه تنها از جنبه سياسي، اقتصادي و اجتماعي، بلكه از جنبه هاي تاريخي و فرهنگي نيز حائز اهميت بسيار است. كاخ موزه ها، بازار، بافت قديمي و... مي توانند جاذبه هاي قابل توجهي براي گردشگران باشند، اما تاكنون اين شهر نتوانسته آن طور كه شايسته است خود را به گردشگران نشان دهد.حسن بيادي، نايب رئيس شوراي شهر تهران، با اشاره به جاذبه هاي گردشگري اين شهر، معتقد است براي گسترش گردشگري در تهران بايد تعامل سازمان ميراث فرهنگي، صنايع دستي و گردشگري با شهرداري بيشتر شود، اما شوراي شهر تهران چه اقداماتي براي توسعه گردشگري انجام داده است و آيا تهران مي تواند علاوه بر پايتخت بودن، جاذبه گردشگري نيز شود؟ سؤالاتي اينچنين، سبب شد اقدامات شوراي شهر را ازآقاي بيادي جويا شويم كه آنچه در پي مي آيد، حاصل اين گفت وگوست.
* شوراي شهر تهران تا چه اندازه مسائل ميراث فرهنگي و گردشگري را پيگيري مي كند؟
در دومين دوره شوراي شهر، همواره سعي كرده ايم مدافع مسائل ميراث فرهنگي، صنايع دستي و گردشگري باشيم و تلاش بر اين بود كه در توسعه شهري با ميراث فرهنگي مقابله نكنيم. براي مثال، در خصوص بناي پيرنيا دارالفنون، كوچه مروي، ساختمان پست، ميدان حسن آباد، ترميم پياده روهاي خيابان ولي عصر(عج)و ميدان تجريش پيگيري هاي خوبي از سوي شوراي شهر صورت گرفت، چرا كه كميسيون فرهنگي- اجتماعي شورا به اهميت اين حوزه آگاه است.
* آيا اين كميسيون توانسته به مسائل اين بخش كمك كند؟
بله، اما اين وظيفه سازمان ميراث فرهنگي، صنايع دستي و گردشگري است.
* در مورد تهران چطور؟
در كلانشهر تهران گاه مشكلاتي پيش مي آيد كه لازم است در اين خصوص هماهنگي هاي لازم با سازمان ميراث فرهنگي، صنايع دستي و گردشگري صورت گيرد. ما هميشه در حفظ آثار تاريخي كوشا بوده ايم.
منتهي به نظر مي رسد قوانيني در سازمان ميراث فرهنگي، صنايع دستي و گردشگري وجود دارد كه بايد بازنگري شوند. به برخي مكان هاي تاريخي اين شهر بايد بيشتر توجه داشت و در برخي نيز بايد حساسيت را كمتر كرد.
شماري از اماكن، جنبه تاريخي ندارد و نبايد به صرف داشتن قدمت آن را ميراث فرهنگي بدانيم و محدوديت هاي ويژه اي براي مالكان آن ايجاد كنيم. وقتي محلي در زمره آثار ميراث فرهنگي قرار مي گيرد، در خريد و فروش آن محدوديت پيش مي آيد و به نوعي با مردم مقابله مي شود كه بايد اين تقابل را از ميان برداريم و يا حقوق مكتسبه آنان از طريق دولت پرداخت شود.
* شما چه تدبيري پيشنهاد مي كنيد؟
خود سازمان ميراث فرهنگي و گردشگري بايد راهكار آن را پيدا كند. ما در حوزه فعاليت هاي خود، منازل بزرگاني چون علامه جعفري، مرحوم شريعتي، شهيد چمران، استاد معين و... را تملك و حفظ كرده ايم؛ يا به بافت سنتي خيابان باغ سپهسالار و كوچه مروي توجه داشته ايم. در خيابان ولي عصر نيز هدفمان توجه به مسائل فرهنگي و سنتي بوده است؛ از اين رو، حدود 36كيلومتر خيابان ولي عصر مرمت و بازسازي شد و همين طور اين روش را در مناطق مختلف تهران پي مي گيريم.
* آيا طرح پياده راه ها همچنان ادامه خواهد داشت؟
بله، اين طرح در تمام نقاط تهران اجرا مي شود.
* آيا در شهرداري مي توان به صورت تخصصي تري به موضوع ميراث فرهنگي، صنايع دستي و گردشگري نظر داشت؟
در كلانشهرها، سازماني به نام سازمان فرهنگي- هنري فعاليت دارد كه در حوزه فرهنگي و اجتماعي وظايف ويژه اي را عهده دارند.
* اين سازمان در همه كلانشهرها داراي ساختار مشابهي است؟
ساختار سازمان هاي فرهنگي هنري كلانشهرها، با تهران متفاوت است. در ديگر شهرها اين سازمان زيرمجموعه شهرداري ها است، اما در تهران هيأت امنايي با 11 عضو دارد.
* آيا بهتر نيست در شهرهايي كه از نظر ميراث فرهنگي، صنايع دستي و گردشگري غني هستند، يك حوزه معاونتي به اين امر بپردازد؟
به نظر من نبايد مديريت هاي موازي ايجاد كنيم، بلكه بايد بخش  فرهنگي موردنظر تقويت شود تا در اجراي وظايف محوله به موفقيت برسد. تداخل در وظايف يكديگر به توسعه موضوعي نمي انجامد و اين كار بايد با تعامل، هماهنگي و تقويت يكديگر حل شود.
* پس به چه شكل مي توان از پتانسيل ها و ظرفيت هاي ديگر دستگاه ها در حوزه ميراث فرهنگي، صنايع دستي و گردشگري بهره برد؟
سازمان ميراث فرهنگي، صنايع دستي و گردشگري بايد تعامل خود را با دستگاه هاي مرتبط با اين حوزه بيشتر كند؛ چرا كه اين تعامل در نهايت به توسعه اين حوزه منجر مي شود.
* شهرداري تهران در مورد ايجاد مجتمع هاي اقامتي، تفريحي و گردشگري چه اقداماتي انجام داده و آيا اين اقدامات مورد تأييد شورا بوده است يا خير؟
شهرداري بدون هماهنگي شوراي شهر نمي تواند كاري انجام دهد و البته ما براي مسائل فرهنگي و گردشگري مصوباتي داشته ايم.
* چه مصوباتي؟
يكي از آنها مربوط به ساخت هتل و مراكز اقامتي است كه براساس آن بسياري از قوانين دست و پاگير برداشته شده است. كميسيون ماده 5 از ساخت مراكز اقامتي استقبال مي كند و مصوبات بسياري در اين خصوص داشته است. با اعطاي امتياز تجاري نيز توانسته ايم سرمايه گذاران بيشتري جذب كنيم.
* پروژه هايي چون مجتمع هاي ايستگاهي مترو و برج ميلاد جاذبه گردشگري محسوب مي شوند؛ در اين باره چه اقداماتي انجام داده ايد؟
در اينجا ذكر يك نكته ضروري است و با اينكه پرداخت عوارض بايد به يك فرهنگ تبديل شود، گردشگران تمام نقاط دنيا انتظار دريافت امكانات خوب را دارند و هزينه آن را نيز پرداخت مي كنند؛ اصلاً درصورت ارائه خدمات و امكانات مناسب گردشگران ديگر نقاط، جذب كشور مي شوند به اين ترتيب، اگر كسي هتلي مي سازد و عوارض پرداخت مي كند، در درازمدت نيز به درآمد آن دست مي يابد. در تهران برج ميلاد بهترين نماد جاذبه گردشگري است كه با گشايش آن گردشگري در پايتخت با رونق فراواني روبه رو خواهد شد.
* چه زماني افتتاح مي شود؟
8 ماه ديگر.
* سازمان فرهنگي- هنري شهرداري تهران متولي اقدامات فرهنگي بوده و در حوزه گردشگري نيز مي تواند فعاليت هايي داشته باشد؛ آيا از عملكرد اين حوزه در زمينه گردشگري رضايت داريد؟
موضوع گردشگري در حوزه فعاليت هاي سازمان فرهنگي- هنري تعريف نشده است؛ ضمن اينكه رئيس سازمان ميراث فرهنگي، صنايع دستي و گردشگري، پيشتر رئيس سازمان فرهنگي- هنري شهرداري بوده اند و هم اكنون به خوبي مي دانند چه تعاملي با اين حوزه داشته  باشند. به همان اندازه ما نيز حاضر به همكاري هستيم.
* به نظر شما سازمان فرهنگي- هنري تا چه اندازه مي تواند در اين حوزه تأثيرگذار باشد؟
تعامل اين دو سازمان، به ميراث فرهنگي كمك مي كند؛ البته به نظر من سازمان ميراث فرهنگي، صنايع دستي و گردشگري استان تهران بايد در زمينه گردشگري عملكرد بهتري داشته باشد. به نظر مي رسد در تهران توجه به ميراث فرهنگي بيش از گردشگري است، پس بايد به هر دو مقوله به يك اندازه توجه شود، علاوه بر اين، بايد ساختار جديدي تدوين شود و شأن هر دو حوزه ارتقا يابد. هر چند مقوله هاي ميراث فرهنگي و گردشگري، هر دو در يك سازمان است، اما ميراث فرهنگي چنان كه بايد در اختيار گردشگري نيست. با گردشگري مي توان هم درآمدزايي كرد و هم به فرموده امام راحل مي توانيم انقلاب خود را از اين راه صادر كنيم.
* جاذبه هاي گردشگري بسياري در اطراف تهران وجود دارد. چه برنامه اي براي استفاده از آنها داريد؟
بايد از سازمان ميراث فرهنگي، صنايع دستي و گردشگري پرسيد كه چه كارهايي انجام داده است.
* در موضوعات شهري، تنها شهرداري نقش دارد؟
شما بايد ابتدا كالايي براي عرضه داشته باشيد تا از شما استقبال شود. سازمان ميراث فرهنگي، صنايع دستي و گردشگري بايد برنامه هاي خود را عميق تر دنبال كند. در تهران اقدامات گردشگري نمود چنداني ندارد و اين موضوع به ساختار اداره ميراث فرهنگي، صنايع دستي و گردشگري تهران مربوط مي شود.
* گردشگري در داخل شهرها، تا چه ميزان به شهرداري ها ارتباط دارد؟
در نهايت تا 10 درصد؛ آن هم بيشتر در اعطاي مجوز ساخت و ساز در بافت هاي قديمي.اما گردشگري در داخل تهران بيشتر در مكان هايي صورت مي گيرد كه شهرداري متولي آن است! پيش از شهرداري، سازمان ميراث فرهنگي، صنايع دستي و گردشگري استان متولي اين امر است.
* يعني بايد ارتباط و تعامل بيشتري با شما داشته باشند؟
بله و البته آنها بايد پيشنهاد كنند، تاكنون نيز هر زماني كه مشكلاتي در اين حوزه داشته اند، خواسته هاي آنها را اجابت كرده ايم.
* عملكرد سازمان ميراث فرهنگي، صنايع دستي و گردشگري را چطور ارزيابي مي كنيد؟
مجموعه سازمان ميراث فرهنگي و گردشگري كه اخيراً صنايع دستي نيز به آن اضافه شده، نسبت به ديگر سازمان ها نو پا است و به نظر من اين ساختار نمي تواند چنانكه پيش بيني شده، گردشگري كشور را شكوفا كند و به توجه بيشتري نياز دارد.]]>
</TEXT>
</DOC>
<DOC>
<DOCID>HAM2-851203-092</DOCID>
<DOCNO>HAM2-851203-092</DOCNO>
<ORIGINALFILE>/1385/851203/news/_theatre.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نكته
ببر مازندران و هوس هاي شاهزاده  قاجاري]]>
</TITLE>
<TEXT>
<![CDATA[نوشتاري كه در پي مي آيد گوشه اي از تاريخ غم انگيز حيات وحش ايران را منعكس مي كند. اين نوشته را محمدحسين محبوبي خواننده با ذوق همشهري كه عمري را به فعاليت در عرصه مطبوعات سپري كرده براي صفحه زادبوم ارسال كرده است.
نسل ببر مازندران را اين طوري برانداختند؟!
يك پسر نورچشمي شانزده يا هفده ساله با دهها له له و نوكر و وزير و وكيل حاكم كل مازندران مي شود و چهل سال بعد دست به نگارش تاريخ مسعودي مي زند كه تاريخ نيست! دفترچه خاطرات عياشي ها و لفت و ليس ها و غيره مي باشد؛... ظل السلطان- همان مسعود ميرزا پسر ارشد ناصرا لدين شاه كه چون مادرش از طايفه قجر نبود وليعهد نشد اما كم از وليعهد و خود شاه نبود.
* * *
سفري به بارفروش(بابل امروز)كه سفر اول باشد كرديم و در خانه قهار قليخان عمواقلي منزل كرديم... عمواقلي چهار ده در نزديك بارفروش داشت به اين اسامي: النكه، رودبار، دينه سر و شيرسوار. ما را در اين چهار ده خود مهمان كرد. الحق آنچه ممكن بود خدمت كرد از جمله يك مرتبه ما را بشكاجرگه برد من در اين جرگه صد گراز بزرگ، يازده شغال و يك شوكاي نر زدم يك پلنگ بزرگ را سگ ها در حضور من پاره پاره كردند مجال ندادند كه من بزنم و يك خرس بزرگ را هم احاطه كردند نمي دانم چه شد خرس از دست سگ ها فرار كرد و دو ببر بسيار بزرگ را تفنگچي ها در جنگل زده بودند و يكي از تفنگچي ها خانلر نامي با تفنگ فتيله  دنگي از اين ببرها را زده بود و مي گفت هفده ببر زده ام جمعي هم تصديق او را مي كردند بسيار بسيار خوش گذشت...]]>
</TEXT>
</DOC>
<DOC>
<DOCID>HAM2-851203-093</DOCID>
<DOCNO>HAM2-851203-093</DOCNO>
<ORIGINALFILE>/1385/851203/news/_theatre.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[اختصاص 12 هزار هكتار از اراضي فارس به توسعه گياهان صنعتي و دارويي]]>
</TITLE>
<TEXT>
<IMAGE>/1385/851203/news/015027.jpg</IMAGE>
<![CDATA[
شيراز- خبرنگار همشهري: مديركل منابع طبيعي استان فارس گفت: امسال ركورددار كشور در زمينه هاي مختلف منابع طبيعي بوده ايم از جمله اين كه در سال جاري بيش از 12 هزار هكتار از اراضي اين استان به توسعه گياهان صنعتي و دارويي اختصاص يافته است.مهرزاد خرد در ديدار اعضاي ستاد برگزاري هفته منابع طبيعي با مسئولان جهاد كشاورزي فارس افزود: هم اكنون 20 هكتار به وسعت نرگس زارهاي اين استان افزوده شده است.وي گفت: اداره كل منابع طبيعي فارس امسال در زمينه توسعه فضاي سبز شهري اين استان مقام نخست را كسب كرد و با همكاري و مشاركت شهرداري شيراز، نزديك به دو هزار هكتار زمين را به فضاي سبز اختصاص داده است.]]>
</TEXT>
</DOC>
<DOC>
<DOCID>HAM2-851203-094</DOCID>
<DOCNO>HAM2-851203-094</DOCNO>
<ORIGINALFILE>/1385/851203/news/_vrzsh.htm</ORIGINALFILE>
<ISSUE>پنجشنبه 3 اسفند 1385 - سال چهاردهم - شماره4213 - Feb 22, 2007</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[فوتبالدر بيم و اميد استقلال]]>
</TITLE>
<TEXT>
<![CDATA[در حالي كه مسئولان باشگاه استقلال اميدوارند در جلسه كميته اجرايي كنفدراسيون فوتبال آسيا به خواسته آنها مبني بر رفع محروميت از حضور در مسابقات ليگ قهرمانان آسيا رسيدگي شود، مشخص نيست اين جلسه تحت چه شرايطي و چگونه برگزار مي شود.
عصر ديروز خبرگزاري مهر گزارش داد، نمايندگان باشگاه استقلال پس از ملاقات هايي كه با مسئولان ارشد كنفدراسيون فوتبال آسيا داشته اند مدعي اند محمد بن همام، رئيس اين كنفدراسيون از كميته اجرايي afc درخواست كرده كه به پرونده محروميت تيم فوتبال استقلال، از مسابقات ليگ قهرمانان آسيا رسيدگي شود.
اين ادعا در حالي مطرح مي شود كه كميته اجرايي كنفدراسيون فوتبال آسيا در ماه فوريه برگزاري تنها يك جلسه را در دستور كار خود داشته كه آن نيز روز هشتم فوريه برابر با 19 بهمن ماه سال جاري تشكيل شده است.
نشست بعدي كميته اجرايي كنفدراسيون فوتبال آسيا بر اساس تقويم اين كنفدراسيون روز 7ماه مه برابر با 17 ارديبهشت ماه سال 86 برگزار مي شود.
با استناد به تقويم ساليانه كنفدراسيون فوتبال آسيا در ماه فوريه كميته هاي اجرايي و برگزاري مسابقات ليگ قهرمانان آسيا جلسه اي برگزار نخواهند كرد. تنها كميته اجرايي مسابقات ليگ قهرمانان آسيا در 13 آوريل برابر با 24 فروردين ماه سال 86 تشكيل جلسه خواهد داد.
با اين شرايط مشخص نيست بررسي درخواست باشگاه استقلال پيرامون رفع محروميت از حضور در مسابقات ليگ قهرمانان آسيا در كدام كميته مورد بررسي قرار خواهد گرفت.
در همين حال نجف نژاد مدير عامل باشگاه استقلال گفت: جلساتي را به منظور بازگرداندن استقلال به ليگ قهرمانان آسيا داشتيم كه اميدواريم اين مذاكرات نتيجه بخش شود.]]>
</TEXT>
</DOC>
<DOC>
<DOCID>HAM2-851203-095</DOCID>
<DOCNO>HAM2-851203-095</DOCNO>
<ORIGINALFILE>/1385/851203/world/_econw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كشاورزي تحت فشار شرايط جوي]]>
</TITLE>
<TEXT>
<IMAGE>/1385/851203/world/010332.jpg</IMAGE>
<![CDATA[
نويسنده: دكتر سيواكومار
ترجمه: پرويز فصاحت
به رغم تلاش هاي انسان براي مستقل ساختن توليدات كشاورزي از تغييرات غيرقابل پيش بيني آب و هوا، از طريق كشت در گلخانه ها و آبياري گياهان، به كار بردن محرك هاي رشد و حفاظ هاي بازدارنده آلودگي، اين موارد تنها به امنيت نياز غذايي در كشورهاي توسعه يافته كمك كرده است. در كشورهاي در حال توسعه درصد بالايي از زمين هاي كشاورزي باران خيز بوده و به ميزان زيادي در حال بياباني شدن مي باشند. بنابراين كشاورزي به ميزان نسبتاً زيادي نسبت به پيشامدهاي طبيعي ايجاد شده توسط شرايط اقليمي آسيب پذير است
تحقيقات هواشناسي، انجام ارزيابي هاي كيفي و كمي درباره تغييرات جوي مربوط به فعاليت هاي بشر و لذا بررسي و كنترل فرآيند تلفيقي سيستم هاي اكولوژيكي و كشاورزي در محيط طبيعي بر مبناي علمي در جهت جلوگيري و مقابله با ناهماهنگي ها بسيار ضروري مي باشد.
يكي از روش هاي مهم افزايش محصولات كشاورزي، انطباق تكنولوژي با پارامترهاي اقليمي خاص در نواحي كشت است. دانستن وضع جوي و اقليمي و تغييرات دوره اي سالانه و چند ساله پديده هاي هواشناسي و انحرافات آنها از وضع عادي، از جمله نيازهاي عمده در كشاورزي مدرن است. در هر مرحله از رشد و نمو و توسعه، موجودات زنده تحت تاثير شرايط محيط قرار مي گيرند.
وضعيت جوي روي محصولات كشاورزي قبل و بعد از كشت، دوره رشد و نمو، دوره رسيدن و زمان برداشت محصول و حتي در مدت انبار كردن نيز تاثير مي گذارد. از بين بردن جنگل ها، تعادل طبيعت و آب و هوا را از بين مي برد. عواقب خشكسالي، سيلاب، از بين بردن حيوانات، فرسايش و... سبب پايين آمدن امكان ايجاد سيستم اكولوژي مي گردد. در اين مقاله به بررسي اثرات اين بلايا و ميزان خسارات آنها بر كشاورزي پرداخته مي شود.
بارش باران در نيمه اول آوريل 2006 به بدترين خشكسالي كه شاخ آفريقا براي حداقل يك دهه با آن رو به رو شده بود، پايان داد. فاجعه خشكسالي خيلي سريع به صورت فاجعه سيل درآمد. به صورتي كه باران سيل آسا منجر به زير آب رفتن خانه ها، مزارع و محصولات در حدود 10هزار نفر از مردم گرديد.
تهديد عدم تأمين غذا در خلال طولاني ترين خشكسالي، حدود 17 ميليون نفر از مردم را در كنيا، اتيوپي، اريتره، سومالي، جيبوتي و تانزانيا در معرض خطر جدي قرار داد. كمبود فصل بارش در سالهاي 2006-2005 به طرز چشمگيري ميزان غذا و فروش محصولات توليدي را كاهش داد. اما خشكسالي همچنين شامل اثر كمبود فصل باران در سال 2005-2004 بود كه تقريباً سبب عدم تأمين غذاي چندين ميليون نفر از مردم گرديد. بوندويك فرستاده مخصوص سازمان ملل به شاخ آفريقا، مي گويد: تغيير جهاني ممكن است ريشه علت كمبود دو فصل باراني گذشته در شرق آفريقا باشد.
اما خشكسالي تنها محدود به نواحي خشك مشابه نمي باشد، اين پديده مي تواند در هر نقطه از دنيا كه ميزان بارش در زير خط ميانگين بوده و به عنوان يك تهديد محيطي مطرح شود، رخ دهد.
در سال 2003، اروپا از يك خشكسالي گسترده رنج مي برد و موجي از گرما با درجه حرارت هاي بالا در ماه هاي تير و مرداد در دامنه بين 35 تا 40 درجه سانتي گراد براي بيشتر از 20روز پي در پي، كه سبب مرگ و مير افراد به ميزان 30هزار نفر شد را ثبت كرد. بخش مهمي از محصولات برداشت شده كشاورزي فاسد شد و كمبود آب منجر به آتش گرفتن جنگل در تمام اروپا گرديد. براي جلوگيري از كمبود غذا، كشورهاي مركزي و جنوبي اروپا واردات محصولات كشاورزي را افزايش دادند.
در بسياري از نقاط دنيا، توليد محصولات كشاورزي به دليل نوآوري در تكنولوژي وضعيت ثابت جديدي را بدست آورده است. اما به دليل آنكه شرايط جوي حاكم بر دنيا، پديده آب و هوايي غيرمعمولي را خلق مي كند كه سبب ناهنجاري در توليدات كشاورزي مي گردد، از اين رو توجهات بسيار بيشتري را از نقطه نظر تأمين امنيت غذايي براي جمعيت در حال رشد دنيا به خود جلب كرده است.
در حدود 70درصد از زمين هاي قابل كشت و كار كه توسط انسان مورد استفاده قرار گرفته، براي انجام امور كشاورزي شامل جنگلداري، ماهيگيري، شكار، زراعت غلات و پرورش حيوانات اهلي به كار برده مي شود. بالغ بر 75 درصد از مصرف آب شيرين دنيا براي آبياري غلات و چراي حيوانات در جهت تأمين غذاي جمعيت 5/6 ميليارد نفري انسان ها به كار مي رود.
به رغم تلاش هاي انسان براي مستقل ساختن توليدات كشاورزي از تغييرات غيرقابل پيش بيني آب و هوا، از طريق كشت در گلخانه ها و آبياري گياهان، به كار بردن محرك هاي رشد و حفاظ هاي بازدارنده آلودگي، اين موارد تنها به امنيت نياز غذايي در كشورهاي توسعه يافته كمك كرده است. در كشورهاي در حال توسعه درصد بالايي از زمين هاي كشاورزي باران خيز بوده و به ميزان زيادي در حال بياباني شدن مي باشند. بنابراين كشاورزي به ميزان نسبتاً زيادي نسبت به پيشامدهاي طبيعي ايجاد شده توسط شرايط اقليمي آسيب پذير است.
در سرتاسر جهان، روند رو به بالاي وقوع پديده آب و هوايي غير معمول طي قرن بيستم گزارش شده است. از دهه،90 تلفات زندگي انساني و معيشتي، تخريب اقتصاد و زيربناي اجتماعي و صدمات محيطي به شكل مخصوصي افزايش يافته است.
بين سالهاي 1990 و 2004 در حدود 4285 بلاياي طبيعي در سرتاسر جهان گزارش شده است. به طوري كه سيلاب ها و توفان ها در حدود 70درصد از سوانح و خشكسالي، لغزش زمين، آتش سوزي جنگل ها و موج گرما نيز 30درصد باقيمانده را به خود اختصاص داده اند. از سال 1990 تا 1996 در حدود 200 مورد از اين سوانح در هر سال به وقوع پيوسته است. اما تعداد آن دائماً از دهه گذشته افزايش يافته و به ميانگين سالانه 360 سانحه در سال2005 رسيده است. بلاياي طبيعي به صورت هشدار دائمي درآمده و پيامدهاي شديدتري را سبب مي شوند.
سوانح ژئوفيزيكي مانند زمين لرزه و فوران آتشفشان بدون دخالت انسان به وقوع پيوسته اما سوانح مربوط به آب و هوا تحت تاثير فعاليت هاي انسان قرار دارند. سازمان سياست بين المللي سازمان ملل متحد براي كاهش بلايا(isdr)بيان مي كند كه در سرتاسر جهان سيلاب، خشكسالي، موج گرما، توفان ها و آتش سوزي، 4/2 ميليون نفر از مردم را در خلال سالهاي 1993 و 2002 تحت تاثير قرار داده و باعث مرگ سالانه 46هزارنفر از مردم شده است. در حدود 60درصد از جمعيت دنيا كه تحت تاثير سوانح قرار گرفته بودند از سيلاب و 30درصد از خشكسالي صدمه ديدند و بالاي 90 درصد از قربانيان در آسيا زندگي مي كردند. در حقيقت بلاياي سيل در كشور چين اين اعداد را بالا برده، زيرا در حدود نصف جمعيت اين كشور در سرزمين هاي كشاورزي پست واقع در ميانه و پايين هفت رودخانه بزرگ در قسمت هاي شرقي و جنوبي كشور كه مستعد سيلابند، ساكن هستند.
برآورد خسارت سالانه ايجاد شده توسط سوانح آب و هوايي در طول دهه گذشته در حدود 3/41 بيليون دلار گزارش شده است. نصف اين مبلغ را مي توان به خسارات ايجاد شده در آسيا نسبت داد، 3/1 را به آمريكا و 20 درصد آن را در اروپا برآورد كرد. ذكر اين نكته مهم است كه خسارات وابسته به بلاياي طبيعي در برآوردهاي قطعي در كشورهاي توسعه يافته بالاتر بوده، در حالي كه اثر آن بر پيشرفت ملي اغلب ناچيز مي باشد، اما كاهش در ميزان توليد دامي جمعاً با ميانگين 20 درصد در كشورهاي در حال توسعه بالاتر است.
كشاورزي منبع اصلي درآمد در كشورهاي در حال توسعه است، بويژه براي مردم فقير كه بيشترين رنج را از خشكسالي و سيل به علت تمايل به زندگي در مناطق حاشيه و داراي خطر بالا برده و سيستم هاي معيشتي با سود پايين مانند كشاورزي باران خيز را دارا بوده و با بسياري از انواع آسيب هاي اقتصادي كه شامل زيربناي مادي پايين است مواجهند.
مناطق ترجيح داده شده براي كشاورزي، سواحل رودخانه ها و دشت هاي سيلابي اند كه دليل آن دار ابودن قابليت طبيعي توليد بالا و دسترسي به آب مي باشد. اما در زمان وقوع سيل اغلب درصد بالايي از برداشت محصول صدمه مي بيند. در مقايسه با اثرات مستقيمي كه سوانح سيلابي بر سيستم هاي اجتماعي- اقتصادي دارند، خشكسالي اغلب به عنوان يك پيشامد طبيعي در حال گسترش توصيف مي شود. به طوري  كه تعيين زمان شروع و پايان خشكسالي به همان ميزان از شدت آن غالباً مشكل مي باشد. اثرات خشكسالي به دليل عوامل انساني مانند رشد جمعيت كه انسان ها را مجبور به مهاجرت به سوي نواحي خشك و خشكتر و زراعت نامناسب و فعاليت هاي گله داري مي كند شديداً وخيم تر شده است. تنزل محيطي نيز در آسيب پذيري كشاورزي دخيل است زيرا به طور مستقيم خطر بلاياي طبيعي را افزايش داده و يا با تخريب موانع طبيعي، كشاورزي را نسبت به اثرات اين بلايا آسيب پذيرتر باقي مي گذارد.
به طور تعجب آوري، هيچ نوع سيستم بين المللي قانوني و پذيرفته شده اي براي تشخيص و نگهداري اطلاعات مربوط به بلايا وجود ندارد. نه تنها توصيف بلايا در بين كشورها تفاوت دارد بلكه سيستم هاي رده بندي نيز به همين شكل. به عنوان مثال يك سيلاب ايجاد شده بوسيله يك توفان شديد در يك كشور به عنوان سيل ذكر مي شود در حالي كه در كشور همسايه از آن به عنوان توفان ياد مي شود. علاوه بر پيچيدگي ارزيابي خسارات، برآورد اثر كلي بلايا از نظر ارزش مالي چالش دوم محسوب مي شود. هيچ گونه روش استانداردي براي بررسي پيشامدهاي طبيعي توسط دولت ها و سازمان هاي بين المللي هنوز به وجود نيامده، اما فعاليت هاي برآوردي ناچيز نيز اثرات مهمي بر مديريت مؤثر فاجعه دارند. با اغراق يا دست كم گرفتن هزينه هاي اقتصادي حقيقي ناشي از بلايا ممكن است توجه ناكافي به جلوگيري از اين سوانح يا كاهش ميزان آن صورت گيرد. به علاوه، تنها اطلاعات مربوط به زيان هاي اقتصادي 24 درصد از كل بلاياي طبيعي ثبت شده در سرتاسر جهان در دسترس مي باشد.
برآوردهاي داراي بازده و پروژه هاي اطلاعاتي زماني اهميت مي   يابند كه بلاياي طبيعي از قبل يك محدوده مشخص را با نيروهاي تخريبي تحت تاثير قرار دهند. در جهت كاهش خسارات زندگي و معيشتي ايجاد شده توسط پيشامدهاي طبيعي، يك تأكيد مجدد بر ايجاد شيوه مديريتي مبتني بر خطر به جاي شيوه مديريتي بحران سنتي كه اثبات گرديد غيرمؤثر، نابهنگام و داراي نظم ناچيز است، در حال شكل گيري است. برنامه هاي wmo به شكل چشمگيري دقت پيش بيني مقياس بلندمدت الگوهاي هوا را براي 7 تا 10 روز آينده بهبود بخشيده است. ماهواره ها براي كنترل شرايط اقيانوس ها و مناطق داراي جمعيت غيرمتراكم جهان، رهنماهاي شناور اقيانوسي براي كنترل فيزيكي و شيميايي متعلقات اقيانوس، صدها نوع هواپيماي تجاري مجهز و ايستگاه هاي هواشناسي معمولي و خودكار روي خشكي، براساس داده هاي روزانه عمل مي كنند و اطلاعاتشان را به سرويس هاي وابسته به هواشناسي انتقال مي دهند. براي كاهش اثرات خشكسالي و سيلاب، سازمان wmo تحقيقاتي را كه بر بهبود پيش بيني و سيستم هاي هشداردهنده لحظه اي مؤثرند در سرتاسر دنيا گسترش داده و دانش مربوط به مديريت منابع طبيعي و كشاورزي، فعاليت هاي وابسته به كشاورزي و حفظ اكوسيستم را به كشورهاي در حال توسعه در جهت معكوس كردن رويدادهاي اخير و به حداقل رساندن تنزل زمين و منابع آبي انتقال مي دهد.]]>
</TEXT>
</DOC>
<DOC>
<DOCID>HAM2-851203-096</DOCID>
<DOCNO>HAM2-851203-096</DOCNO>
<ORIGINALFILE>/1385/851203/world/_econw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مديريت خصوصي]]>
</TITLE>
<TEXT>
<IMAGE>/1385/851203/world/010338.jpg</IMAGE>
<![CDATA[
 مهرداد جاور
از مجموعه تعاريف صادره براي مديريت، راهگشاترين آنها تعريف سازمان در قالب سيستم است و سيستم كه در فارسي از آن به دستگاه، نظام، همداد و سامانه نام مي برند، يكسري عوامل و اجزاي به هم پيوسته و مرتبط است كه به تنهايي و با هم در جهت هدفي حركت دارند و كاركرد هر بخش بر بخشي ديگر مؤثر است و بر اين مبنا، سازمان مجموعه اي است از عوامل انساني و فرهنگي، سرمايه، ماشين آلات، عامل تكنولوژي(از ريشه كلمه تشنيك پارسي قديم كه شگردآوري معادل آن است)و عامل مديريت كه در جهت هدف معين با تركيبي مشخص حركت دارند.
مديريت سازمان، تدبير و اداره امور سازمان است به بهترين و منطقي ترين روش، از طريق به كارگيري صحيح عوامل انساني و ارتقاء و رشد آگاهي و فرهنگي و ايجاد علاقه مندي به كار و احساس تعلق و مشاركت سازماني؛ تركيبي بهينه از عوامل انسان و ماشين و سرمايه تا مسير رشد سازمان پيموده شود و محصول افزايش يابد و در ضمن اين پيمايش، توزيعي صحيح در بين بخش هاي مختلف صورت گيرد كه همان مفهوم توسعه به عنوان يك مقوله و مفهوم كيفي است و بدين طريق مفاهيم توسعه و مديريت و به خصوص توسعه اقتصادي قرابت و نزديكي بيشتري مي يابند و درك معناي توسعه با تعريف آن به عنوان مديريت رشد حاصله در يك سيستم آسانتر مي شود و به عبارتي مديريت را همان توسعه مي بينيم.
نبود درك و تصوري صحيح و علمي و كامل از اين معاني و از طرفي غفلت از منابع بومي مديريت در كتب ادبي و ديني و بي توجهي به تجارب ملي مديريت و ترجمه و تدريس و حفظ طوطي واري متون مديريتي ديگر ممالك كه در مواردي، هر كدام نسخه هايي محلي و حتي گذرا بوده اند، ما را در عرصه حساس و بحراني مسير توسعه يافتگي با بحران مديريت مواجه ساخته و اكنون كه در دوره مباحث داغ تحول بخش دولتي و خصوصي سازي در صنايع قرار گرفته ايم، شاهديم كه در مواردي مفهوم مالكيت واحد توليدي با مديريت واحدتوليدي پس از يكصدسال از تاريخ اثبات جدايي و تفكيك اين دو مقوله، بار ديگر خلط گرديده و يكسان به نظر آمده است.
توليدات كشور چين كه با قيمت هايي ارزان و كيفيتي مناسب عرصه بازار جهاني را در مي نوردد، حاصل ساختار صنايعي است كه مالكيت آن هنوز دولتي است و تحول و دگرشي كه صورت گرفته در حوزه مديريت اين ساختار بوده است نه در مالكيت.
ساختار دولتي صنايع و خدمات، اگرچه در سايه مديريت دولتي، كارايي قابل قبولي نداشت، وليكن انتقال مالكيت نيز لزوماً اين درد را دوا نخواهند كرد؛ به خصوص اگر همان مديران دولتي - با همان تفكر مديريتي- به بخش خصوصي منتقل شوند.
از جمله شواهد بحران مديريت در حوزه صنعت در القاي تفكر اصل هزينه در دو بخش خصوصي و دولتي را بازگو مي شود؛ اصل مزبور را كه مربوط به بنگاه هاي خصوصي(با هدف صرف كسب سود)است، از طرفي به بخش هاي دولتي(مثلاً وزارت نيرو، مخابرات و...)القاء نموده و انديشه حسابگري قيمت تمام شده و به صرفه بودن يا نبودن خدمات دولتي در اذهان مديران دولتي به وجود آمده است؛ در حالي كه فلسفه وجودي خدمات عمومي و دولتي، اصل فايده- هزينه اجتماعي و تأمين رفاه اجتماعي است؛ و از  طرفي ديگر بخش خصوصي انديشه سودآوري محض و كاهش هزينه را(به هر قيمتي و هر طريقي)، دارد و هيچ گونه نقش اجتماعي براي خود در نظر نمي آورد؛ آنچنان كه گويي جداي از اين جامعه فعاليت دارد و احساس مسئوليت اجتماعي كه پيش تر اشارتي بدان برديم، بسيار كمرنگ و معمولاً غايب است.
بخش هاي مختلف اقتصادي و اجتماعي جامعه، سيستم و سامانه اي را تشكيل مي دهند كه تغيير در هر بخش بر ساير بخش ها مؤثر مي افتد و تصميم گيري مديران كلان صنايع كشور در مورد نحوه اداره و مالكيت آنها در ابعاد اجتماعي نيز پيامدهاي مثبت يا منفي خواهد داشت؛
- خصوصي سازي بدون مطالعه و سنجش مقتضيات هر صنعت و ملاحظات اجتماعي و شرايط زمان حال و آينده، بر مشكلات مديران سيستم هاي اجتماعي، در آينده نزديك خواهد افزود و هزينه  هاي اضافي مسائل اجتماعي بر دوش جامعه سنگيني خواهد كرد.
مديريت بخش خصوصي- در وجه غالب صرف نظر از استثنائات- با هدف كسب سود سريع و آسان و بي دغدغه موضوع تحقيق و توسعه را هزينه ساز و زائد مي داند و كمتر در آن هزينه خواهد داشت و منابع انساني و انگيزش هاي مادي و معنوي معمولاً به فراموشي سپرده مي شود و نگاه اين مديران به انسان، نگاه يك مهندس نيروي انساني نيست، بلكه مشابه مهندس فني و ديدي مكانيكي است؛ همچنان كه غالباً متخصصان و فارغ التحصيلان هر رشته اي از صنعت مديريت را بر عهده مي گيرند و در اينجا نيز خلطي ديگر به وجود مي آيد و آن يكسان پنداري تخصص در علم و فن توليد محصول يك كارخانه با علم و فن مديريت است؛ اگرچه مديريت هر سازمان لازم است تا حدودي نيز با ابعاد فني سازمان تحت مديريت خود آشنا باشد، وليكن همواره در نظر داشته باشد كه بدنه و محور مديريت سازمان ها، همانا مديريت منابع انساني و تحقق طرح ها از طريق به كارگيري استعدادهاي انسانهاست.
البته گفته باشيم كه واگذاري بخشي از وظايف دولت به بخش خصوصي، در صورت بسترسازي مناسب فرهنگي و اجتماعي كه با ابزار رسانه ها و مطبوعات و ساير عوامل قابل انجام است، مي تواند نتايج مثبتي داشته باشد، همچنان كه در بسياري از ممالك توسعه يافته اين فعاليت ها در چارچوب سازمان هاي غيردولتي موسوم به
(n.g.o)با انتخاب صحيح مديران، به خوبي صورت مي گيرد و مديريان بخش خصوصي با ديدگاهي اجتماعي به فعاليت مي پردازند.
در حوزه شناسايي، به كارگماري، كنترل كارنامه و نتيجه عملكرد و آموزش مديران براي اداره حوزه هاي مختلف جامعه، براي خروج از بحران، حركت و نهضتي لازم است آغاز شود كه مجري بالقوه اين حركت، سازمان هايي همچون سازمان مديريت و برنامه ريزي، سازمان مديريت صنعتي، مركز آموزش مديريت دولتي و دانشكده هاي مديريت و علوم اداري هستند و لازم است تا نگاهي به منابع داخلي و بومي دانش مديريت داشته و تدريس رشته هاي دانشگاهي اين علم را از حالت حفظ و به خاطرسپاري محض و انباشت اطلاعات راجع به تحقيقات مديريتي ساير ملل به در آورده، محيطي براي تحقيقات بومي در اين رشته به وجود آوريم و با شناسايي صحيح استعدادهاي داخلي، بذر اين دانش را در جايي بيفشانيم كه بار دهد همچنين بذر و بودجه تصميمات اقتصادي و منابع انساني و فيزيكي را كه ميراث كوشش گذشتگان است.]]>
</TEXT>
</DOC>
<DOC>
<DOCID>HAM2-851203-097</DOCID>
<DOCNO>HAM2-851203-097</DOCNO>
<ORIGINALFILE>/1385/851203/world/_econw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي
اوپك گازي؛ سازماني براي همكاري بيشتر]]>
</TITLE>
<TEXT>
<IMAGE>/1385/851203/world/010335.jpg</IMAGE>
<![CDATA[
گروه اقتصادي- تحولات بازار جهاني انرژي در سال هاي اخير، تشكيل سازماني همانند اوپك را بين كشورهاي اصلي توليدكننده گاز به ضرورتي انكارناپذير تبديل كرده است.
ايده تشكيل سازماني مشابه اوپك در بخش گاز طبيعي، يكي از محورهاي مذاكرات دو يا چندجانبه كشورهاي اصلي توليدكننده گاز در ماه هاي اخير بوده است، از جمله ايران و روسيه در هفته گذشته و الجزاير و روسيه در ماه ميلادي گذشته، اين موضوع را مطرح و چگونگي شكل گيري چنين سازماني را بررسي كرده اند.
انتشار خبرهايي از برگزاري نشست مجمع كشورهاي صادركننده گاز، با هدف رايزني و تبادل نظر كشورهاي دارنده ذخاير گاز طبيعي، نگراني مصرف كنندگان اين حامل انرژي را به دنبال داشته است؛ به گونه اي كه خبرگزاري رويترز با اين توضيح كه ايران و 14 كشور بزرگ صادركننده گاز با تشكيل يك دفتر اجرايي شبيه دبيرخانه اوپك، نخستين گام ها را براي تاسيس سازمان كشورهاي صادركننده گاز برداشته اند، اعلام كرد: كشورهاي ايران، روسيه، عربستان سعودي، قطر، امارات متحده عربي، ونزوئلا، نيجريه، مصر و الجزاير از مهم ترين اعضاي مجمع كشورهاي صادركننده گاز هستند.
با اين كه وزيران نفت اين كشورها توضيح داده اند كه اين سازمان تنها با هدف همكاري بين كشورهاي عضو تشكيل شده است و همانند اوپك، به دنبال تأثيرگذاري بر بازار نيست، نگراني كشورهاي مصرف كننده از احتمال مديريت عرضه گاز طبيعي در بازار جهاني در سال هاي آينده، قابل پيش بيني است، به ويژه اين كه برخلاف اوپك كه كمتر از 45 درصد عرضه جهاني نفت را در اختيار دارد، مي توان گفت سازمان كشورهاي صادركننده گاز، با حضور كشورهايي مانند روسيه، ايران، قطر و الجزاير، كنترل كننده بيشترين حجم گاز مصرفي جهان خواهد بود. ايگور ايوانف، دبير شوراي عالي امنيت ملي روسيه، نيز در بازگشت از سفر به ايران در هفته جاري، اعلام كرد: طرحي براي شكل گيري سازماني از كشورهاي توليدكننده گاز طبيعي مشابه اوپك وجود ندارد، اما عرضه كنندگان اصلي گاز، به دنبال هماهنگ كردن سياست هاي خود هستند.
وي با اين توضيح كه مقام هاي رسمي  ايران، در ملاقات هاي وي در تهران، اين ايده را دوباره مطرح كرده اند، تصريح كرد: تا جايي كه من خبر دارم، درباره تشكيل چارچوبي مانند اوپك بحث نشده است، ولي علاقه مندي هايي به هماهنگ شدن سياست هاي كشورهاي توليدكننده گاز وجود دارد كه روندي طبيعي است.
به گزارش شانا، حضرت آيت الله خامنه اي، رهبرمعظم انقلاب اسلامي، در ديدار با ايگور ايوانف با تاكيد بر اين كه گسترش همكاري هاي جمهوري اسلامي  ايران و روسيه، نتايج مفيدي خواهد داشت، تصريح كرده بودند: دو كشور مي توانند دو شريك مكمل در زمينه هاي سياسي، اقتصادي، منطقه اي و بين المللي باشند، از جمله مي توانند بناي يك سازمان مربوط به همكاري هاي گازي را پايه گذاري كنند.
اواخر سال ميلادي گذشته نيز پايگاه اينترنتي فايننشال تايمز اعلام كرد كه كارشناسان اقتصادي ناتو در گزارشي محرمانه، هشدار دادند كه روسيه ممكن است به دنبال تشكيل يك سازمان گازي با حضور كشورهاي الجزاير، قطر، ليبي و كشورهاي آسياي مركزي از جمله ايران باشند، هرچند آركادي دووركوويچ، از مشاوران عالي رتبه اقتصادي ولاديمير پوتين، رئيس جمهور روسيه، دو ماه پيش(نوامبر 2006)اعلام كرد كه روسيه قصد ندارد پايه گذار كارتل گاز طبيعي در جهان باشد، هرچند نمي توان چنين موضوعي را به كلي ناديده گرفت و غيرمحتمل دانست.
تشكلي منسجم براي حذف رقابت هاي ناسالم
نيازهاي روبه رشد كشورهاي مصرف كننده انرژي و اضافه شدن كشورهاي در حال توسعه به متقاضيان انرژي در سال هاي آينده، در حال تغيير شرايط بازار حامل هاي انرژي، از جمله بازار گاز طبيعي است؛ به گونه اي كه كشورهاي توليدكننده گاز در مذاكرات خود با خريداران، با چالشي قابل توجه روبه رو شده اند.
اداره سنتي بازار جهاني گاز طبيعي و خريد و فروش آن بر مبناي توافق هاي دوجانبه خريدار و فروشنده، بدون توجه به وضعيت بازار، سبب شده است عرضه كنندگان اين حامل انرژي در مذاكرات خود براي بازاريابي و فروش گاز با مشكل روبه رو شوند، در نتيجه كارشناسان، كه در مورد وجود تشكلي منسجم مانند سازمان كشورهاي صادركننده نفت(اوپك)در بخش گاز ديدگاه هاي متفاوتي دارند، معتقدند: همكاري بين كشورهاي توليدكننده گاز، به طور يقين، مي تواند آثار مثبتي داشته باشد و از رقابت هاي ناسالم جلوگيري كند، در واقع همكاري كشورهاي توليدكننده گاز، پايه گذار رقابتي سازنده بين آنها خواهد بود و استفاده معقول از ذخايري را كه اين كشورها در اختيار دارند، به دنبال خواهد داشت.
بايد به خاطر داشت، تفاوت هايي كه به دليل ماهيت متفاوت گاز طبيعي و نفت خام در عرضه و فروش اين دو حامل انرژي وجود دارد، همكاري كشورهاي عرضه كننده گاز را براي قيمت گذاري و كنترل توليد آن، تا اندازه اي دشوار كرده است، ولي تشكيل سازماني براي تبادل نظر و مشاوره، نقش مهمي در تعديل شرايط و ساماندهي بازار جهاني خواهد داشت.
برداشتن گام هاي نخست؛ مهمترين مرحله
پيش بيني مي شود با برگزاري نشست كشورهاي توليدكننده گاز طبيعي در فروردين(آوريل)آينده، در قطر، تصميم نهايي درباره تشكيل سازماني منسجم با حضور اين كشورها و محدوده فعاليت ها و وظايف آن، گرفته شود، هرچند به نظر مي رسد كشورهاي صادركننده گاز طبيعي، به توافق هاي اوليه دست يافته اند.
گزارش خبرنگار شانا به نقل از روزنامه گازتا حاكي است، شركت انحصاري گازپروم روسيه، پس از امضاي موافقتنامه با شركت الجزايري سوناتراك، دومين صادركننده بزرگ گاز به اروپا، گفت و گو با قطر را كه از اصلي ترين صادركنندگان ال ان جي جهان به شمار مي رود، آغاز كرده است تا زمينه هاي توسعه همكاري هاي مشترك بين دو كشور بررسي شود. مذاكرات مشابهي نيز براي مشاركت و همكاري اين شركت در بخش گاز طبيعي ايران، از جمله توسعه ميدان گازي عظيم پارس جنوبي و مشاركت در احداث خط لوله صادرات گاز ايرانپاكستانهند انجام شده است كه نشانه هاي روشني از تلاش هاي گازپروم براي نزديكي بيشتر كشورهاي توليدكننده گاز طبيعي به شمار مي رود و ناظران بين المللي را از شكل گيري نطفه ايجاد سازماني منسجم با حضور اين كشورها مطمئن مي كند.
اين ديدگاه وجود دارد كه وزيران نفت كشورهايي مانند ايران، عربستان سعودي، قطر و الجزاير كه ذخاير گاز قابل توجهي دارند، مي توانند تا زمان تشكيل نشست هاي مستقل كشورهاي صادركننده گاز، در حاشيه نشست هاي اوپك به مذاكره بپردازند تا با تبادل نظر و حذف اختلاف نظرها تا حد ممكن، روند تشكيل سازمان صادركنندگان گاز طبيعي تقويت شود و پايه هاي نخست اين سازمان، با انسجام و هماهنگي بيشتري شكل گيرد.
منبع:شانا]]>
</TEXT>
</DOC>
<DOC>
<DOCID>HAM2-851203-098</DOCID>
<DOCNO>HAM2-851203-098</DOCNO>
<ORIGINALFILE>/1385/851203/world/_idea.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نظريه عدالت اجتماعي گادامر
عدالت به مثابه ديالوگ
چارلي رابينسون/اقتباس و ترجمه: سيد مجيد كمالي]]>
</TITLE>
<TEXT>
<IMAGE>/1385/851203/world/010305.jpg</IMAGE>
<![CDATA[
 كليد فهم گادامر در تاكيد او بر مفهوم غير ارادي بودن تفهم نهفته و برنامه او كشف شرايط پيشيني تفهم در صور مختلف آن است؛ خواه فهم متن باشد و خواه فهم نهادهاي اجتماعي و...
شركت كنندگان در امر تامل و ديالوگ، بايد از آزادي و برابري برخوردار باشند چرا كه تحقق مكالمه ناب را تنها در اين حالت مي توان انتظار داشت و تحت اين شرايط است كه مي توان به ارتباط محض تقرب حاصل كرد
در اين مقاله، تبييني خاص از عدالت اجتماعي به دست داده خواهد شد. اين تبيين تحت تاثير سنت هرمنوتيكي هانس گئورگ گادامر است. البته اين توصيف از عدالت اجتماعي، محدوديت هاي مخصوص خود را دارد، به طوري كه دعوي غير تاريخي و عام و فراگير بودن نداشته و واقعيت پلوراليزم معقول را كه مشخصه جوامع مردم سالار مدرن است مي پذيرد و همچنين نسبت به درست يا غلط بودن خود يا ساير تلقي هاي سياسي ديگر كه راجع به عدالت اجتماعي هستند، هيچ حكمي صادر نمي كند. در مورد ديدگاهي كه عرضه خواهد شد، تذكر 2 نكته لازم است: اولاً از آنجا كه هگل ماهيت مشروط عقل را به ما تذكر مي دهد و  هايدگر تاريخ مندي و تناهي انسان را آشكار مي كند، نارضايتي روز افزوني نسبت به ديدگاه هاي كانتي و نئوكانتي در باب استنتاج اصول عدالت به وجود آمده است. دوم اين كه، با توجه به مسئوليت اجتناب ناپذير قضاوت كه بر دوش همه نظريه پردازان سياسي نهاده شده، به نظرم اتخاذ رويكردي كه دعاوي جهان شمول بودن نداشته باشد، معقول مي كند. در اين مقاله، اين بحث مطرح مي شود كه در انديشه گادامر مي توان جايگاهي ميان مكتب كلي گرايي جزمي و نسبي گرايي مطلق جستجو كرد.
***
به گمانم طرحي از دموكراسي متفكرانه و حساب شده وجود دارد كه در بردارنده انديشه هاي گادامر است و دست كم اين اجازه را به ما مي دهد تا ديدگاهي روشن و هرمنوتيكي در مورد موضوعات عدالت اجتماعي نهادينه شود. ابتدا مواردي در باب هرمنوتيك: علم هرمنوتيك در آغاز به معناي قواعد حاكم بر تفسير متن بود. ديلتاي و شلايرماخر كه گادامر آنها را علماي هرمنوتيك رمانتيك مي نامد، معتقد بودند روش تفسير كه با خلق دوباره حالت روان شناختي مولف سر و كار دارد، مي تواند حقيقت و معناي عيني متن را آشكار سازد، به طوري كه بر خلاف نيات مولف، اين حقيقت قابل سنجش نيز هست. اما گادامر با پيروي از  هايدگر، هرمنوتيك را از دل مشغولي هاي روش شناختي رها مي سازد و در عوض جنبه وجود شناختي به آن مي دهد. به زعم گادامر، تفسير چيزي نيست كه ما در انجام دادن يا ندادن آن مخير باشيم؛ بلكه ما همواره از قبل در فرآيند تفسير در گيريم. گادامر بر جنبه اجتناب ناپذير غيرارادي بودن تفهم تاكيد مي كند: به اين معنا كه حضور فاعل شناسنده در هر كنش تفسيري، از آغاز تا پايان، الزامي است. هر فهمي كه ما بدان دست مي يابيم، به واسطه تاريخ مندي و تناهي ما مشروط است. از نظر گادامر پروژه روشنفكري، مبني بر كشف حقيقت غيرتاريخي كه برآمده از مباحثي استعلايي باشد، چيزي جز يك پيش داوري در ميان ساير پيش داوري ها نيست. علاوه براين، ما به عنوان موجوداتي متناهي هرگز نمي توانيم تفسيري كانوني و محدود از متن به دست دهيم بلكه همه تفاسير جانب دارانه و مشروط اند.
در اين جا ممكن است اين پرسش پيش بيايد كه اين مطالب چه ربطي به نظريه دموكراسي متفكرانه و عدالت اجتماعي دارد و چگونه مي توان از يكي به ديگري گذر كرد؟ پاسخ به اين پرسش مي تواند اين گونه باشد: مردمي كه در كشورهاي تكثرگرا زندگي مي كنند، به عنوان نشانه احترام به ديدگاه هاي رقيب، تلاش براي تنظيم زندگي علمي و سياسي خود با توسل به يك نظام اخلاقي پيشيني را رها مي سازند؛ نظامي كه آشكار كننده حقايق اخلاقي جهان شمول باشد. بنابراين بايد محدوديت هايي را كه بر ما تحميل مي شود، بپذيريم؛ آن چه كه راولز آن را مسئوليت قضاوت مي نامد در اين جا هرمنوتيك فلسفي گادامر بيان مي دارد، يك مجموعه حقيقي و قطعي از اصول عدالت وجود ندارد. بر خلاف آن كه در مي يابيم رها كردن اين بخش از بنياد روشنفكري، رهايي بخش خواهد بود. واقعيت پلوراليزم معقول بيان مي دارد كه ما بايد به دنبال جانشيني براي قوانين اخلاقي جهان شمول باشيم. البته در اين جا نمي خواهم نتيجه بگيرم كه ما نمي توانيم نظريات رقيب را به صورت معنا داري مورد ارزيابي قرار دهيم. برعكس، به عقيده من معياري وجود دارد كه به ما اجازه مي دهد، مفاهيم اجتماعي اي كه به لحاظ اخلاقي متناقض هستند را طرد كنيم. اين معيار چيست؟ به نظر من مي توان گفت كه كانت از يك روند شخص محورانه حمايت مي كند تا به آن چه كه وي امر مطلق مي نامد، دست يابد. اين روند بدين صورت است كه ما مي توانيم از طريق بررسي درون گرايانه محتواي آگاهي، ماهيت، حوزه و حدود عقل را كشف كنيم. البته آن چه در اين روش آشكار مي شود، تنها در حد پيش داوري هاي يك فرد خاص باقي مي ماند. راهي كه به نحو بهتري به تعيين يك معيار كارا و قانونمند براي ارزيابي نظريه هاي رقيب مي انجامد، روندي گفتماني است كه از طريق بحثي معقول ميان اشخاصي معقول حاصل مي شود و اجازه مي دهد تا قضاوت كنيم چه چيز به لحاظ اجتماعي عادلانه است. آن چه در اين مورد اهميت بالايي دارد، مفهوم معقول بودن است كه مبنايي به ما مي دهد تا آموزه هايي كه به لحاظ اخلاقي رضايت بخش نيستند را طرد كنيم. بنابراين، اين امر معياري براي ارزيابي به دست مي دهد كه در نظريه هايي كه خيلي نسبي گرا هستند، وجود ندارد. كانت در پي استنتاج آن دسته از اصول اخلاقي بود كه به لحاظ منطقي مستقل از تجربه و امور محدود باشد. به زعم كانت، شرط انتخاب يك قاعده براي عمل به آن، اين است كه آن قاعده بتواند به قانوني جهان شمول بدل شود. اين روند استنتاج اصول اخلاقي جهان شمول از محتواي آگاهي فرد كاملاً شخصي است. كانت مي انديشيد كه اين تلاش شخصي مي تواند در همه افراد نتايج يكساني ايجاد كند. پيش فرض اين انديشه، اين است كه همه افراد به طور عقلاني و معقول عمل مي كنند و خود را از توهمات فرهنگي، تاريخي و غيره جدا مي سازند. بنابراين مكتب استعلايي كانت، ذاتاً انتزاعي است و در جستجوي روندي خنثي و بي طرفانه براي گزينش عقلاني فرآيندهاي سياسي است.اصولي كه به واسطه چنين كلي گرايي اي به وجود آمده اند، قبل از آن كه در سنت ويژه خود نهاده و بدان ملحق شوند، نسبت محدودي با اشتراكات سياسي دارند. به عبارت ديگر، مفاهيم اخلاقي يك جامعه معين، پيشاپيش محدود به سنت آن جامعه است. مفاهيمي از قبيل آزادي و برابري كه معمولاً نقطه عزيمت فرآيندهاي كلي گرايي است، تنها تا آنجا كه به واسطه ما و جامعه ما تعريف يا باز تعريف شده باشند، معنا دارند.
اثر مشهور راولز يعني نظريه عدالت اثري كلاسيك در حوزه فلسفه اخلاق و سياست است. اما اين اثر به اندازه مكتب استعلايي در معرض اتهام است. تلقي راولز از موقعيت اوليه و حجاب ناداني شيوه هايي براي كلي سازي هستند كه به زعم راولز به 2 اصل مشهور عدالت وي مي انجامند. با توجه به اين مطلب فرآيند گزينش چنين اصولي در اين روش، همانند روش كانت، كاملاً شخصي است؛ زيرا اگر چه اين اصول در معرض انتخاب
همه اند، اما تنها مي توانند توسط يك شخص نامعين انتخاب شده باشند. با اين توضيح كه مفهوم حجاب ناداني همه افراد موجود در موقعيت اوليه را يكسان لحاظ مي كند. چنين روندي ممكن است به طور كامل مورد قبول اعضاي دموكرات و آزادي خواه يك جامعه مردم سالار باشد. اما متاسفانه جوامع دموكرات و ليبرال به واسطه اشخاصي كه بر آموزه هاي جامع و معقول صحه مي گذارند، شكل مي گيرد؛ آموزه هايي كه مانع مي شوند تا اصول عدالت راولز به طور گسترده مورد پذيرش واقع شوند. همان طور كه راولز مي پذيرد، اين امر بدين خاطر رخ مي دهد كه ايده مطرح شده در نظريه عدالت، خود مقوم يك آموزه جامع و فراگير است. همان طور كه قبلاً اشاره شد، تفاوت هاي گسترده و غير قابل حل ميان آموزه هاي جامع معقول، خود مشكلي اساسي را به وجود مي آورد؛ به ويژه آن جا كه بخواهيم بر سر اين موضوع كه چه چيزي بر سازنده عدالت اجتماعي است، به توافق برسيم. طبق نظر گادامر، شلايرماخر و ديلتاي هر يك به نوبه خود مقهور خطاي دكارتي شدند؛ چرا كه ايشان به دنبال نقطه ارشميدسي بودند تا بتوانند، حقيقت و يا به عبارت ديگر حقيقت متن را به صورت انتقادي مورد ارزيابي و سنجش قرار دهند. اينجا همان مرحله اي است كه گادامر آن را آغاز نامبارك غفلت علم هرمنوتيك از مسئله غير ارادي بودن تفهم مي نامد. به عقيده من كليد فهم گادامر و نارضايي او از پروژه روشنفكري، در تاكيد او بر مفهوم غير ارادي بودن تفهم نهفته است. وقتي گادامر از غفلت علماي هرمنوتيك دوره رومانتيك صحبت مي كند، از اهتمام روش شناختي علم هرمنوتيك به رويكرد وجود شناختي عبور مي كند. به عبارت ديگر برنامه او كشف شرايط پيشيني تفهم در صور مختلف آن است؛ خواه فهم متن باشد، و خواه فهم نهادهاي اجتماعي يا فهم كنش ها و الي آخر. به عبارت دقيق تر شأن تاريخ مندي ما، يك شرط وجود شناختي به شمار مي رود و بنابراين نسبت به تمام تفهم ما بنيادي تر است. به زعم گادامر پيش فرض ها و سنت، شكل دهنده جهان بيني يا افقي است كه در پرتو آن تفهم شكل مي گيرد. چنين افق هايي مقوم مشاركت بي واسطه شخص مفسر در اثر فرهنگي و سنت است كه خودشان موضوع فهم واقع نمي شوند بلكه شرط تحقق آن هستند. پيش داوري ها مي توانند كارا يا عقيم باشند. با پذيرش تاريخ مندي و تناهي ذاتي خود و بنابراين با پذيرش اهميت پيش داوري ها، حوزه تفهم گشوده مي شود. آنها شرايطي هستند كه باعث مي شوند ما چيزي را تجربه كنيم. بنابراين تاريخ مندي هستي ما موجب مي شود كه پيش داوري ها مقوم توانايي مان در جهت تجربه باشند به عبارت ديگر پيش فرض ها، سوگيري گشودگي ما به عالم است.  هابرماس در كتاب درباره منطق علوم اجتماعي از گادامر، به خاطر اتكاي بيش از حد بر سنت و پيش داوري و كليت وضع هرمنوتيكي خرده مي گيرد. او به جامعه شناسي كاركردي و روان شناختي عيني به مثابه طرقي براي شكستن دور هرمنوتيكي(يعني فرآيند تفسيري دوري در حركت ميان جزء و كل)نظر مي كند و چيزي شبيه دانش عيني از اجتماع و خودمان به دست مي دهد. به زعم وي وراي حوزه تفهم مشروط، قلمرو فرآيندهاي اجتماعي واقعي قرار دارد كه در بيرون از حد فهم كنشگران اجتماعي اتفاق مي افتد. تامل و تفكر انتقادي مي تواند، اين فرآيندها را آشكار سازد و زنجير سنت و پيش داوري را بگسلاند.
اما بايد توجه داشت كليت وضع هرمنوتيكي امكان تفكر بر پيش داوري ها و سنت ها را منتفي نمي سازد؛ ولي واقعيت اين است كه هر چند ما مي توانيم در پيش داوري ها تامل كنيم و در جستجوي اصلاح و يا اثبات آنها باشيم، اما نمي توانيم آنها را دسته بندي و مشخص سازيم. علاوه براين خود تامل انتقادي، تعدادي پيش فرض مطرح مي كند كه براي ما واضح و آشكار نيستند. بنابراين بنا به تفسير من از گادامر، ايده آل دستيابي به تفسير حقيقي و عيني و قواعد اخلاقي حقيقي به صورت كلي و
جهان شمول، تقريباً غيرمعقول است. تاكنون به طور خلاصه مطالبي در باب هرمنوتيك بيان داشتم. مرحله بعدي كار، تطبيق انديشه هاي گادامر با موضوع عدالت اجتماعي است. فلاسفه اي هم چون ريچارد رورتي، جورجيا وارنك و جان راولز، نتايج سياسي تاكيد فلاسفه اروپايي بر تاريخ مندي و تناهي را عرضه داشته اند. ريشه هاي دموكراسي انديشمندانه و حساب شده، اگر نگوييم كاملاً، اما به طور جدي و قاطع در مكتب جمهوري خواهي مدني كه مورد دفاع ژان ژاك روسو بود، نهفته است. امر محوري اين رويكرد، مشاركت شهروندان در موضوعات مهم در يك محيط عقلاني است. البته آن طور كه روسو مي انديشيد، تفكر در يك حوزه كوچك و در گفتگوي رو در روي شهروندان حادث مي شود. اما اين امر امروزه ديگر ممكن نيست؛ اين تصور كه گروه هاي ذينفع را زير يك سقف جمع بياوريم، نمي تواند به طور جدي پذيرفته شود. صور گوناگون نظريه دموكراسي انديشمندانه مدرن با امكان ديالوگ سازنده ميان شهروندان آزاد و برابر در مقياس وسيع سروكار دارد. به طوري كه علي الاصول هيچ كس از اين ديالوگ خارج نمي ماند. در مورد دموكراسي انديشمندانه البته با تسامح مي توان گفت كه راجع است به نوعي قانون گذاري كه از تامل جمعي شهروندان ناشي مي شود.
اين بيان هر چند مبهم است و هيچ پيش شرط اساسي يا قانونمندي را مشخص نمي كند، اما در رويكرد تكثرگرايانه اي كه بر سازنده جوامع مردم سالار غربي در حال حاضر است، مسلم گرفته مي شود. به نظر مي رسد، همان طور كه روسو مي انديشيد، اين قوانين براي اين كه مشروعيت داشته باشند، بايد به طريقي از اراده مردم ناشي شده باشند. در يك جامعه ليبرال كه در آن افراد غير ليبرال هم زندگي مي كنند، همواره وجود و انتخاب بعضي قوانين تا اندازه اي منجر به بعضي دل نگراني ها مي شود. چرا كه ما نمي توانيم همه افراد را در همه زمان ها راضي نگه داريم و اين درست جايي است كه نظريه دموكراسي انديشمندانه در برطرف كردن نقصان قانون كه به واسطه گسترش مكتب تكثرگرايي پديد آمده است، باز مي ماند. دولت ها و دولتمردان ديگر نمي توانند با اتكا به كليت يك جامعه، يك آموزه قانوني واحد و فراگير را بپذيرند و همچنين نمي توانند با رجوع به چنين آموزه هاي فراگيري، به قواعد خود مشروعيت بخشند. براي آن كه تصميم هاي دولت قانوني و مورد قبول اكثر شهروندان باشد، بايد در اندازه وسيعي آزادي و برابري را در نظر داشته باشند. همان طور كه هابرماس اشاره مي كند، اختلاف شديد در درآمدهاي اقتصادي و قدرت اجتماعي تنها به انحراف در آن جامعه منجر مي شود.  هابرماس، آزادي و برابري مشاركت كنندگان معقول جامعه را به 2 طريق تبيين مي كند. وي بيان مي دارد، تاملي كه تحت چنين شرايطي(آزادي و برابري)هدايت مي شود، تقريباً گفتماني حقيقي به دست مي دهد. به نظر هابرماس، كنش ارتباطي، محض ترين شكل ارتباط است. در ارتباط هاي روزانه ما اجباراً و ضرور تاً به تمام انحاي دعاوي خود، اعتبار مي بخشيم كه اگر چه جزئي و ناحيه اي هستند، اما باز از متن خود تعالي مي يابند؛ بنابراين در اين معنا از تعالي، آنها از شرايط كلي و غيرقابل اجتناب تفهم به شمار مي روند. اين امور كه دعوي معتبر بودن دارند شامل دعوي حقيقت و صدقند و با عنوان طرف گفتگو بايد آنها را در ارتباط هاي خود پيش فرض بگيريم. كنشگران اجتماعي بايد حقيقت يا كذب دعاوي خود را در نظر گيرند تا بتوانند به طور موثر زندگي خود را قاعده مند سازند. به طور كلي شركت كنندگان در امر تامل و ديالوگ، حداقل آن طور كه هابرماس در نظر داشت، بايد از آزادي و برابري برخوردار باشند چرا كه تحقق مكالمه ناب را تنها در اين حالت مي توان انتظار داشت و تحت اين شرايط است كه مي توان به ارتباط محض تقرب حاصل كرد. اما در بازگشت به بحث هرمنوتيك بايد اذعان داشت، اين كه چه چيزي موجب تقرب به اين شرايط ايده آل است، خود تا حدودي محل نزاع است. ما نياز داريم به نحو استدلالي و گفتماني بر سر اين موضوع كه چه چيزي مقوم چنين تقربي است توافق يابيم و اين امر حاصل نخواهد شد مگر به واسطه روندي انديشمندانه كه خود بايد به شرايط آزادي و برابري نزديك شود. اما آن چه كه در جوامع معاصر در مي يابيم اين است كه ما نمي توانيم بر سر اين موضوع كه چه چيزي مقوم آزادي و برابري است، به اجماع برسيم. براي مثال، ليبرال ها قرائت هاي مختلفي از آزادي و برابري دارند.
راه حلي كه به نظر مي رسد، انتخاب نحوه اي از تامل است كه نسبت به مباني اش صادق  تر باشد و آن اتكا بر ارزش هاي پنهان و بالقوه اي است كه پيشاپيش در جوامع مردم تاثير داشته اند. همان طور كه پيش از اين اشاره كردم، ماهيت جوامع مردم سالار معاصر و فقدان يك آموزه فراگير و عام كه مشروعيت و مقبوليت بلا منازع داشته باشد، ما را در وضعيتي وخيم قرار داده است. اين وضع اسفناك دست كم در هنگام توجيه ما براي وضع قوانين معين و انتخاب هنجارهاي اجتماعي آشكار است.
من الگويي از دموكراسي انديشمندانه و حساب شده را عرضه مي دارم كه اين مشكل را رفع مي كند. براي دستيابي به عدالت و انصاف، مشاركت كنندگان در امر تامل و انديشه بايد، آزاد و برابر باشند. اما با اين حال فهم ما از چيستي آزادي و برابري ممكن است به لحاظ قانوني متفاوت باشد. از آن جا كه اين تامل، فهمي از آزادي و برابري را پيش فرض مي گيرد، بنابراين اين برهان دوري مي شود، بدين ترتيب كه توافق بر سر ارزش هاي نهفته و بالقوه جامعه مردم سالار، خود تنها از طريق تامل و انديشه حاصل مي شود. بنابراين ما نياز داريم كه بتوانيم صاحب چيزي مقدم بر هر نوع برهان در نسبت با صورت، محتوا و توجيه دموكراسي انديشمندانه باشيم. به نظر من آن چه كه اين نياز را برآورده مي سازد، همانا معقول بودن است.
مراد من از معقول بودن اين است كه شهروندان يك جامعه به مانند عمل انديشه و تامل، با در نظر گرفتن شرايط عمل متقابل در ارتباط با يكديگر به وفاق و سازگاري دست يابند. عمل متقابل نيازمند اين است كه ما به حقوق برابر ديگران در بيان انديشه ها و عقايدشان و دلايل ايشان براي داشتن چنين باورهايي احترام بگذاريم، و همين طور احترام بگذاريم به 2 نيرو يا تواني كه در همه افراد است:
توان داشتن فهمي از عدالت و توان شكل دادن، بازنگري كردن و دنباله روي عاقلانه از تلقي خاصي از نفع و خير معقول.
به گمان من اين تاكيد بر معقول بودن توسط وضع هرمنوتيكي كه قبلاً توضيح آن داده شد، برآورده مي شود، زيرا اگر ما بپذيريم كه در مورد عناصر سازند ه عدالت اجتماعي هيچ تفسير معين و محوري وجود ندارد، آن گاه بايد امكان همه تفاسير راجع به عدالت را بپذيريم. اما اين كافي نيست: زيرا اگر كسي به صورت جزئي تفسيري را به نفع تفسير ديگر رد كند يا منكر حق ديگران براي ارائه تفسيرشان باشد، در اين صورت وي شرايط وضع هرمنوتيكي را ناديده انگاشته و نامعقول عمل كرده است. به نظر من چنين افعالي صلاحيت ندارند تكيه گاهي باشند كه ما با اتكاي به آنها بتوانيم به لحاظ قانوني و مشروع اين ايده را مطرح كنيم كه چه چيزي به لحاظ اجتماعي عادلانه است، به لحاظ اخلاقي متناقض بوده و ارزش اين را ندارد كه مورد توجه بيشتر شهروندان معقول يك جامعه باشد. در اين مقام بايد گفت شهروندان در تامل به اين امر آزادند كه عدالت اجتماعي چه معنايي دارد و يا اين كه درباره چيست؛ اما آنها در اين تامل و انديشه محدود به مجموعه اي(و اين مجموعه ممكن است وسيع و متنوع باشد)از مفاهيم عدالت اجتماعي هستند كه بايد همگي معقول و توجيه پذير باشند. علاوه براين هيچ شهروندي از حق تفكر و تامل محروم نيست چرا كه ثابت شده است روند تفكر خود به خود كساني را كه تفكر ديگران را انكار مي كنند، خارج مي سازد. البته من نمي خواهم تاكيد كنم حق تفكر در باب عدالت اجتماعي، غير قابل انتقال بوده و صرفاً محدود به شرايط زماني و مكاني است؛ چرا كه ممكن است شأن غير تاريخي و كلي بودنش ثابت شود.
بلكه اين را مي خواهم بگويم كه شهروندان معقول، نمي توانند به لحاظ عقلاني منكر حق ديگران شوند. مفهوم معقول بودگي ارتباط تنگاتنگي با آزادي و برابري دارد، و اين امري است كه ما مي توانيم به نحو توجيه پذيري از سنن و ارزش هاي فرهنگ
مردم سالار دريابيم.
منبع:
robinson2. html/http://www.usfca.edu/philosophy
discourse/8]]>
</TEXT>
</DOC>
<DOC>
<DOCID>HAM2-851203-099</DOCID>
<DOCNO>HAM2-851203-099</DOCNO>
<ORIGINALFILE>/1385/851203/world/_idea.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه]]>
</TITLE>
<TEXT>
<![CDATA[فلسفه تحليلي، فلسفه زبان؟
ترجمه: محمد آزاد
فلسفه تحليلي كه همچنين فلسفه زباني نيز خوانده مي شود نهضت حكمفرما بر فلسفه آنگلو- آمريكايي در قرن بيستم است كه به واسطه روشش(كه تمركز بر زبان و مفاهيم شرح شده به وسيله زبان)از ديگر فلسفه ها متمايز است. روشهايي كه بر فلسفه بريتانيايي در قسمت اعظم قرن بيستم و بر فلسفه آمريكايي در زمان اخير حكمفرما بوده است، زباني و تحليلي ناميده شده، چرا كه زبان تحليل مفاهيم شرح شده به وسيله زبان در مركز توجه بوده است. اگر چه استراليا و كشورهاي اسكانديناوي نيز در اين نهضت سهيم بوده اند، اين(نهضت)پيروان اندكي در ساير نقاط كسب كرده است. با وجود اين كه نوعي وحدت نظر در اين سنت وجود دارد، فيلسوفان خاص جنبش هاي درون آن غالبا از بنياد، درباره اهداف و روش شناسي فلسفه اختلاف نظر دارند.
علاوه بر اين، اهداف ذكر شده براي مطالعه فلسفي زبان غالبا متفاوتند. برخي فيلسوفان از جمله برتراند راسل و ويتگنشتاين متقدم بر اين باور بودند كه ساختار زيرين زبان منعكس كننده جهاني است، كه فيلسوف مي تواند از راه تحليل زبان به فهم حقايق مهمي درباره واقعيت آن نائل آيد. اين به اصطلاح نظريه تصويري زبان گرچه تاثيرگذار بوده، اما فيلسوفان تحليلي فعلي غالبا منكر آن هستند.
بحث اصلي ديگر، در اين مورد است كه آيا زبان روزمره ناقص، مبهم، گمراه كننده و يا حتي در مواقعي متناقض است؟ بر اين پايه برخي فيلسوفان تحليلي پيشنهاد ساخت يك زبان آرماني را ارائه كردند؛ يعني زباني دقيق، خالي از ابهام و واضح در ساختار. مدل اصلي براي زباني اينچنيني، منطق نمادين بود، كه رشد آن در قرون بيستم نقش اساسي اي در فلسفه تحليلي ايفا كرده است. يك تحليل فلسفي در وضع ايده آل شماري از مفاهيم مهم را روشن كرده، و به پاسخ دادن به پرسش هاي متضمن آن مفهوم، ياري مي رساند. مثال معروف چنين تحليل هايي در نظريه توصيفات خاص راسل موجود است. او مي گويد: در يك قضيه موضوع- محمولي ساده  نظير سقراط دانا است به نظر مي رسد كه چيزي به سقراط ارجاع داده شده است و چيزي در مورد او گفته شده است(يعني اين كه او دانا است)؛ اما اگر به جاي اسمي خاص يك وصف خاص جايگزين شود همان طور كه در اين عبارت(statement)رئيس جمهور ايالات متحده دانا است شده است، ظاهرا باز چيزي به آن ارجاع و چيزي درباره اش گفته شده است؛ اما مشكل هنگامي سربرمي آورد كه توصيف ناظر به چيزي نباشد، نظير اين عبارت پادشاه كنوني فرانسه دانا است. گرچه ظاهرا چيزي وجود ندارد كه عبارت در مورد آن باشد، با اين حال مي توان فهميد كه چه مي گويد. در نتيجه آلكسيوس مينونگ؛ فيلسوف قبل از جنگ جهاني اول، كه براي نظريه ابژه هاي خود معروف شد، احساس كرد، بايد براي درك چنين مثال هايي، بين چيزهايي كه وجود حقيقي دارند و چيزهايي كه انواع ديگري از وجود را دارا هستند، تميز قائل شد؛ زيرا چنين عباراتي را نمي توان فهميد مگر در مورد چيزي باشند. از نظر راسل، فيلسوفاني نظير مينونگ به وسيله سطح دستوري اي گمراه شده اند كه به واسطه آن فكر مي كنند؛ اين قبيل قضايا، قضاياي ساده موضوع- محمولي هستند. در واقع آنها مركبند. در حقيقت، مثال ياد شده نشان داد كه اين توصيف خاص پادشاه كنوني فرانسه به هيچ رو يك واحد مستقل در قضيه نيست. در واقع، اين عبارت، مركب از چند عبارت است: 1- يك پادشاه كنوني فرانسه وجود دارد. 2- حداكثر يك پادشاه كنوني فرانسه وجود دارد. 3- اگر كسي پادشاه كنوني فرانسه باشد او دانا است.(از عبارت مقابل statement استفاده شده است، براي پرهيز از اشتباه ميان proposition و statement گرچه به نظر مي آيد نويسنده چنين تمايزي را در نظر نداشته است. مترجم). مهمتر از همه اين است كه هر كدام از اين سه مولفه، عبارات كلي هستند، و در مورد هيچ چيز يا هيچ كس جزيي نيستند. در تحليل  كامل، هيچ عبارتي هم ارز با پادشاه كنوني فرانسه وجود ندارد كه نشان دهد اين عبارت يك توصيف نظير اسمي خاص نيست كه به مثابه چيزي كه تمام قضيه در مورد آن صحبت مي كند، اشاره داشته باشد. در نتيجه نيازي نيست كه تميز ميان چيزهايي كه وجود واقعي و چيزهايي را كه گونه اي ديگر از وجود دارند، وضع كنيم.
ديدگاه عمومي فلسفه تحليلي
فلسفه تحليلي در جوهر و سبك پيوند عميقي با سنت تجربه گرايي كه تاكيد آن بر داده هاي فرآوري شده توسط حواس است، دارد. [تجربه گرايي] به جز دوران هايي كوتاه، ترسيم كننده فلسفه بريتانيايي بود، و آن را از ديگر گرايش هاي عقل گرايانه فلسفه قاره اي اروپا متمايز مي كرد.
بنابراين شگفت آور نخواهد بود اگر كه فلسفه تحليلي نهايتا جاي خود را در كشورهاي آنگلوساكسون باز كند.در حقيقت، آغاز فلسفه تحليلي جديد عموما به زماني باز مي گردد كه دو تن از چهره هاي شاخص آن؛ يعني برتراند راسل و جي .اي.مور؛ هر دو از فيلسوفان كمبريجي، عليه ايده آليسم ضد تجربه گرايي كه موقتا جاي فلسفه انگليسي را تسخير كرده بود، شوريدند. تجربه گرايان مشهور انگليسي نظير جان لاك، جرج باركلي، ديويد هيوم و جان استوارت ميل داراي علايق، آموزه ها و روش هاي مشترك  زيادي با فيلسوفان معاصر تحليلي هستند. گرچه بسياري از آموزه هاي خاص آنها، امروزه هدف مناسبي براي حمله فيلسوفان تحليلي شده است؛ [اما] مي توان احساس كرد كه اين بيشتر، حاصل علايق مشترك در مسائل معين است تا تفاوت در نظرگاه فلسفي.
پرفسور كيت دونلان
استاد دانشگاه كاليفرنيا - لوس آنجلس
منبع: دايره المعارف بريتانيكا
عدالت در قرآن و روايات
گروه انديشه - عدالت در اسلام، ركني مهم به شمار مي  آيد. در قرآن كريم شرط دست يافتن به تقوا عدالت در رفتار است: اعدلوا هواقرب للتقوي: عدالت بورزيد كه به تقوا نزديك تر است. عدل از ديدگاه اماميه چندان مهم است كه جزو اصول مذهب به شمار آمده است و معناي آن اقرار است به آنكه خداوند هرچه فرموده و هر حق كه براي هر كس نهاده براساس عدالت است. پيامبر(ص)كه خود نمونه فردي بود كه در طول حياتش به عدالت رفتار مي  كرد و ديگران را نيز به آن ترغيب مي  كرد، در جايي فرموده است: بالعدل قامت السماوات و الارض: همه اجزاي جهان به عدل نهاده شده است.
در رفتار عادلانه پيامبر(ص)همين بس كه در واپسين روزهاي حيات خويش در مسجد مدينه فرمود: هركس نزد من حقي دارد، برخيزد و درخواست كند. و شد آنچه كه همه از آن آگاهيم.
در قرآن كريم، بيش از 10 بار در باب عدالت ورزي سفارش شده است؛ اما اين به عدالت رفتار كردن از نظر قرآن جنبه هاي متعددي دارد: عدالت ميان خود و مردم، عدالت ميان خود و خدا: آمنت بما انزل الله من كتاب و امرت لا عدل بينكم(شوري، 15)يا اذ حكمتم بين الناس ان تحكموا بالعدل(نساء، 58). حضرت علي(ع)نيز در سراسر زندگي خود همواره خود و ديگران را بر عدالت ورزي تشويق مي  كرد. به گونه اي كه در سخنان و نامه هاي كوتاه حضرت بيشترين تاكيد بر عدالت است. امام علي(ع)پيوسته مردم را در به كار بستن عدالت سفارش مي  فرمودند و به واليان و ماموران فرمان مي  دادند كه كار به عدالت كنند و از راه عدالت منحرف نشوند. چنانكه حضرت در جايي مي  فرمايند: العدل يضع الامور مواضعها. عدالت كارها را بدانجا كه بايد، مي  نهد.
به هر روي، با بررسي آيات قرآن و سيره و سخنان پيامبر(ص)و امامان معصوم(ع)در مي  يابيم كه عدالت از مهم ترين بنيان هاي يك جامعه است. قرآن نيز هدف برانگيختگي پيامبران و به طور كلي حكومت نبوي را عدالت مي  داند: ما پيامبران خود را با دلايل روشن فرستاديم و به آنها كتاب و ميزان نازل كرديم تا مردم به عدالت قيام كنند.(حديد، 25)بنابراين در اسلام برپا كردن جامعه اي ايده آل و مطابق با فرمان هاي الهي جز از راه عدالت ميسر نيست. اما چرا اسلام اين اندازه به عدالت تاكيد دارد؟ در حديثي از امام صادق روايت شده است: اگر در ميان مردمان به عدالت رفتار شود، همه احساس بي نيازي مي  كنند.
بي ترديد، اين سخن بدين معناست كه اگر فرصت ها و امكانات ميان آدميان به گونه اي توزيع شود كه براي همه امكان دسترسي به آنها فراهم باشد، افراد قادر خواهند بود استعدادها و توان هاي نهفته خود را آشكار كنند و از اين طريق هركسي احساس رضايتمندي نسبي از وضعيت خود در اجتماع دارد. البته اين بيان، بدين معنا نيست كه از اين طريق رضايت مندي كاملي در اجتماع وجود خواهد داشت؛ بلكه افراد حداقل از احساس نياز و وابستگي به ديگران رها خواهند شد و بر پايه استعداد خود به كشف و بروز ظرفيت هاي خود نايل مي  شوند.
اما عدالت چيست و معيار آن كدام است؟ بوعلي سينا در اين باره در كتاب شفا مي  آورد: انسان داراي زندگي اجتماعي است و از وضع قوانيني كه بتواند زندگي اجتماعي و بلكه فردي اش را براساس عدالت سامان دهد و او را به سعادت شايسته خود برساند، ناتوان است. پس بر خداوند لازم است كه به مقتضاي حكمتش، انسان را در اين زمينه هدايت كند پس، چنان كه مشاهده مي  شود، عدالت از ضروريات دين است و بايد معيار آنرا از وحي استخراج كرد.
بنابراين، سياست اقتصادي و اجتماعي اسلام براساس نفي انحصار و گسترش عدالت در ميان همگان بنا شده است. چنانكه قرآن كريم مي  فرمايد: كي لايكون دوله بين الاغنياء منكم(حشر، 7)امام علي(ع)نيز در اين باره به فرماندار خود مي  فرمايند:
 در چيزهايي كه مردم در آنها برابرند از ويژه سازي و انحصار طلبي پرهيز كن آنگاه حضرت در مورد اطرافيان فرصت طلب زمامداران مي  نويسند: بدان براي زمامدار، خاصان و صاحبان اسراري است كه انحصارطلب و دست  درازند، در داد و ستد با مردم عدالت و انصاف را رعايت نمي كنند، ريشه ستم آنان را با قطع وسايل آن از بيخ بركن، به هيچ يك از اطرافيان و بستگان خود زميني از اراضي مسلمانان واگذار مكن، بايد طمع نكنند تا قراردادي به سود آنان منعقدسازي كه مايه  ضرر بسيار مردم باشد، خواه در آبرساني يا هر عمل مشترك ديگر. به طوري كه هزينه هاي آن را بر دوش ديگران تحميل كنند.
از اين رو چنانكه مي  بينيم، در اسلام ملاك عدالت ورزي، گماشتن فردي عادل به عنوان حاكم جامعه است كه بين خود و مردم به عدالت رفتار كند. چنانكه در آيه قرآن مي  فرمايد: ولا تركنوا الي الذين ظلموا فتمسكم النار و مالكم من دون الله من اولياو ثم لا تنصرون به كساني كه ستم كرده اند، متمايل نشويد كه آتش(دوزخ)به شما مي  رسد و در برابر خداوند براي شما دوستاني نخواهد بود و سرانجام ياري نخواهيد شد. هم بر اين اساس علي(ع)در جايي مي  فرمايند: عدل سبب حيات است، عدالت مايه استحكام زندگي مردم و زينت حاكمان است، برترين بندگان خدا در نزد خدا، امام عادل است كه هم خود هدايت شده است و هم ديگران را هدايت مي  كند. بنابراين، برطبق آيات و روايات ، عدالت بنيادي ترين ركن جامعه است و حاكم اسلامي و از ديدگاه شيعه امام عادل بايد مجري آن باشد.
منابع:
1 - پيامبر اعظم و عدالت اجتماعي - محمد رضا باقر زاده، ماهنامه پاسدار اسلام، شماره 296
2 - نهج البلاغه، ترجمه: فيض الاسلام
3 - رمز تكرار عدالت در فرموده علي(ع)، سيد جعفر شهيدي به نقل از باشگاه انديشه]]>
</TEXT>
</DOC>
<DOC>
<DOCID>HAM2-851203-100</DOCID>
<DOCNO>HAM2-851203-100</DOCNO>
<ORIGINALFILE>/1385/851203/world/_ketabw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[روند توزيع كتاب در گفت وگو با صاحب نظران
مافياي پخش كتاب؛ واقعيت يا خيال]]>
</TITLE>
<TEXT>
<IMAGE>/1385/851203/world/010356.jpg</IMAGE>
<![CDATA[
نيلوفر دُهني
روند چاپ و انتشار كتاب از آن لحظه كه ايده اي در ذهن نويسنده شكل مي گيرد و مصمم مي شود آن را به روي كاغذ بياورد تا مراحل ديگر از پيدا كردن ناشر تا پيگيري صدور مجوز در وزارت ارشاد- رفتن و آمدن ها -چاپ كتاب -صحيح و سالم رساندن آن به كتابفروش و در نهايت ايستادن يك نفر در جلوي قفسه هاي كتابفروشي و انتخاب آن كتاب از ميان صدها كتاب ديگر مراحل بسياري را طي مي كند و اگر در هر كدام از اينها اشكالي پيش آيد كتاب اصلاً چاپ نمي شود يا ممكن است در روند چاپ آن خلل و اشكالي بوجود آيد. اين روند از جنبه هاي مختلف قابل بررسي است.
پخش كتاب يكي از مراحلي است كه ميان چاپ و انتشار كتاب توسط ناشر و كتابفروش قرار دارد. اصطلاح معمول پخشي به افراد يا مؤسساتي اطلاق مي شود كه واسطه اي است ميان ناشر و كتابفروش براي يافتن بازار فروش براي كتاب تازه منتشر شده. صرف نظر از برخي مسائل و معضلات در اين مرحله بسياري از نويسندگان و برخي ناشران، پخش را در ايران شبكه پيچيده اي مي دانند كه ورود به آن كار هر كسي نيست. اين افراد معتقدند تنها برخي ناشران بزرگ با اين شبكه در ارتباط هستند و به داخل آن نفوذ دارند. همين سبب مي شود كه بسياري از ناشران كوچك و گمنام نتوانند كتاب خود را به راحتي به دست كتابفروش برسانند و بازار مناسبي براي آن بيابند. آقاجاني، مدير يك انتشاراتي، شبكه پيچيده و غير قابل نفوذ پخش كتاب را مشكل همه ناشران خرده پا دانسته و مي گويد: وقتي ما كتابي را چاپ مي كنيم انتظار داريم پخشي ها در مرحله توزيع آن به ما كمك كنند، اما اغلب ترجيح مي دهند رمان ها يا آثار شناخته شده را توزيع كنند يا حداقل ناشر آن معروف باشد. به همين دليل پخشي ها حاضر نيستند وقت و سرمايه خود را بر روي آثار چاپ شده ناشران خرده پا بگذارند. اين شركت ها كتاب را نگه مي دارند تا براي آن بازاريابي كنند كه البته اين كار را هم نمي كنند چون زمان زيادي مي برد.
اين ناشر، برخورد كتابفروشي ها را هم بي تأثير نمي داند: كتابفروشي ها معمولاً آثار ناشران گمنام را به راحتي نمي پذيرند و همين مؤسسات پخش كتاب را ناگزير از عدم همكاري با ناشران ناشناخته مي كند.
وي راه حل اصلي اين معضل را دخالت غير مستقيم وزارت ارشاد مي داند و مي گويد: حوزه پخش كتاب مربوط به بازار و نظام عرضه و تقاضا مي شود پس با نظارت و دستور نمي توان با آن برخورد كرد.
وي مي گويد: وزارت ارشاد مي تواند گروه هايي ايجاد كند كه بررسي وضعيت پخش كتاب بويژه كتاب هايي كه توسط ناشران خرده پا توليد مي شود، باشند. بسياري از كتاب هاي باارزش به علت فراغت و توان بيشتر در همين انتشاراتي هاي كوچك توليد مي شود و كار اين گروه ها مي تواند بررسي و شناسايي و حمايت از ناشراني باشد كه در اين زمينه فعاليت دارند.
اما حسن زاده، ناشر ديگري است كه نبودن بازار فروش براي بسياري از كتاب ها را دليل اصلي چيزي مي داند كه از آن با عنوان سوءتفاهم ميان برخي ناشران و مؤسسات پخش ياد مي كند و توضيح مي دهد: سود مؤسسات پخش در اين است كه بتوانند كتابي را كه از ناشر مي گيرند بين كتابفروش ها پخش كنند اما برخي كتاب ها بازار فروش ندارند و پخشي ناچار از همكاري نكردن با ناشر است، در حالي كه ناشر تصور مي كند اين تقصير پخشي ها است كه كتابشان فروش نرفته است. در واقع اين خواننده است كه كتاب را انتخاب مي كند و كتابفروش بايد به نظر او اهميت دهد.
وي مي افزايد: اين مسئله سبب ايجاد سيكل معيوبي مي شود كه دليل آن به ضعف بسياري از آثار و مهم تر از آن نبودن تريبوني براي معرفي كتاب هاي تازه منتشر شده است.
محمد خود سوز از انتشارات ديرپاي اميركبير مشكل اصلي را نابلدي ناشران كوچك و خرده پا مي داند.
وي معتقد است: امروز خيلي از كساني كه مجوز نشر مي گيرند كار را بلد نيستند به همين دليل نمي توانند آثار خوبي ارائه دهند و مي گويند ما در مافياي پخش گير افتاده ايم و ناشران بزرگ با باندها و سازمان هاي بزرگ ارتباط دارند. اين مسائل باعث شده كه ناشران كوچك نسبت به ناشران بزرگ بدبين شوند. اما واقعيت اين است كه مشكل اصلي به خود اين ناشران برمي گردد. اگر آنها كتاب هايي توليد كنند كه در بازار مخاطب داشته باشد به تدريج مي توانند از شركت هاي پخش هم انتظار داشته باشند كه به آنها اعتماد كنند و با آنها به نحو بهتري همكاري كنند.
چيستا يثربي اما همه تقصيرها را به گردن شركت هاي پخش انداخته و معتقد است شبكه پخش بزرگ ترين ضربه را به كتاب مي زند و ناشران تازه كار و آنهايي را كه اهل زدوبند نيستند به انزوا مي كشاند.
او كه شركت انتشاراتي اش را تعطيل كرده مي گويد: من بعد از 8 سال كار نشر به دليل مشكلي كه با يك شركت پخش كتاب پيدا كرديم در آستانه ورشكستگي مطلق قرار گرفتم در صورتي كه همان شركت اكنون بدون هيچ مشكلي مشغول فعاليت است.وي نبودن مرجع قانوني براي شكايت از شركت هاي پخش كتاب را يكي ديگر از معضلات اين حوزه دانسته و مي افزايد: پخش در ايران ضابطه مند نيست به همين دليل حتي تعاوني كه بتواند به اين امر رسيدگي كند نداريم.
اين نويسنده مي گويد: البته پخشي ها هم خيلي سليقه اي عمل مي كنند و قوانين عجيب و غريب مي گذارند و ناشر را نيز وادار به قبول شرايط خود مي كنند. از سويي برخورد بسيار غيرفرهنگي پخشي ها هم ناشران را به ويژه آنهايي كه دستشان به جايي بند نيست آزار مي دهد.
يثربي با تشبيه پخش كتاب به يك شبكه غير قابل نفوذ مي گويد: پخش كتاب در ايران داراي مافيايي است كه سبب بحران جدي در عرصه كتاب شده است و به نظر من تا پخش ضابطه مند نشود و زير نظر وزارت ارشاد قرار نگيرد مشكل حل نمي شود.
رضا نجفي، مترجم و منتقد ادبي نيز وجود فساد را در پخش كتاب تاييد كرده و مي گويد: گره هايي در اين مورد وجود دارد كه ما آنها را نمي بينيم. يك سري از پخش كننده ها براي منافع خود به شكل غيراخلاقي اين بازار را در كنترل خود دارند و بر آن تأثير مي گذارند.
وي ادامه مي دهد: در يك دوره اي گروهي از ناشران جمع شدند و پكا را تشكيل دادند. ايده خوبي بود اما موفق نشد و نتوانست معضل پخش را حل كند. از سويي دولت، اتحاديه ناشران و پكا مي توانند هزار و يك كار بكنند اما نمي كنند.
وي ادامه مي دهد: اگر بين دولت و اتحاديه ناشران همكاري به وجود بيايد اما تمام سياست گذاري ها بر عهده اتحاديه ناشران باشد و دولت تنها در اين زمينه نقش حمايتي داشته باشد مي توان به حل بخشي از مشكلات پخش كتاب اميدوار بود.
حامد يوسفي، جامعه شناس  و منتقد ادبي با رد وجود هرگونه شبكه اي در اين زمينه مي گويد: بحث مافياي كتاب خيلي بحث ساده اي نيست كه آن را بپذيريم و بگوييم مافيايي وجود دارد كه سعي مي كند ناشران كوچك را حذف كند و مثل همه پرونده هاي مافيايي، ساز و كار و قدرت پيچيده اي در آن هست.
يوسفي ادامه مي دهد: ما اگر با سازوكار بازار آشنا نباشيم و در واقع دست پنهاني كه در بازار وجود دارد را در نظر نگيريم ممكن است فكر كنيم يك قدرت مافيايي وجود دارد. بي شك سخن گفتن از مافياي پخش وقتي معني دارد كه ما در مرحله قبل از پخش، منطق بازار را كه بازار كتاب يكي از زيرگونه هاي آن مي شود پذيرفته باشيم. منطق بازار اين است كه يك كالا توليد مي شود و به مصرف كننده عرضه مي شود و يك عده اي در گيرودار اين عرضه وجود دارند. نكته اي كه باعث مي شود دچار اين توهم شويم كه مافيايي در كار است و عده اي مي خواهند ديگري را حذف كنند همان منطق بازار است.
وي مي افزايد: شما خود را به جاي خريدار كتاب بگذاريد. وقتي وارد كتابفروشي مي شويد، براي خريد يك كتاب يا بايد نويسنده آن  را بشناسيد يا عنوان و موضوع كتاب را بپسنديد و يا از همه مهم تر، ناشر آن شناخته شده و معروف باشد. در سراسر جهان وقتي مي خواهيد كتابي را انتخاب كنيد و دو مورد اول آن منفي است به ناشر اعتماد مي كنيد. ناشران بزرگ هم دو منطق بيشتر ندارند: كيفيت كار و مطلب قابل توجه. ناشران كوچك اما در منطق بازار به طور طبيعي شكست مي خورند چون مخاطب آنها را نمي شناسد و به همين دليل كتابفروش هم كتاب آنها را در ويترين نمي گذارد و اين شبهه به وجود مي آيد كه مافياي پخش وجود دارد.]]>
</TEXT>
</DOC>
<DOC>
<DOCID>HAM2-851203-101</DOCID>
<DOCNO>HAM2-851203-101</DOCNO>
<ORIGINALFILE>/1385/851203/world/_ketabw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[ياران مهربان]]>
</TITLE>
<TEXT>
<IMAGE>/1385/851203/world/010359.jpg</IMAGE>
<![CDATA[
تكوين و تكون هويت ملي ايرانيان
اين كتاب به عنوان ماحصل بيست و يكمين كرسي هيأت حمايت از كرسي هاي نظريه پردازي شوراي عالي انقلاب فرهنگي به انعكاس نظرات دكتر موسي نجفي پژوهشگاه علوم انساني و مطالعات فرهنگي پيرامون موضوع هويت بومي مي پردازد. اين كتاب در تيراژ 10هزار نسخه از سوي مؤسسه فرهنگي دانش و انديشه معاصر انتشار يافته است. تكوين و تكون هويت ملي ايرانيان چگونگي پيدايش و تكوين هويت ملي و راه هاي حفظ و گسترش آن را از نگاه كارشناسي مورد نقد و ارزيابي قرار مي دهد. بي گمان تكوين و تكون هويت ملي ايرانيان، موضوعي كليدي و كلان است كه ابعاد گوناگوني را دربرمي گيرد و به مقوله هويت ملي از منظر مفهوم شناسانه و روش شناسي در تاريخ، علوم سياسي و فلسفه مي نگرد.
]]>
<IMAGE>/1385/851203/world/010344.jpg</IMAGE>
<![CDATA[
روابط عمومي به زبان آدميزاد
نويسندگان: اريك ياروبوم و باب بلاي
برگردان: بنفشه فرهمندي
ناشر: كاروان
روابط عمومي يكي از مجموعه كتاب هايي است كه نشر كاروان به نام عمومي به زبان آدميزاد منتشر مي كند. پشت جلد كتاب نوشته است: از طريق كتاب روابط عمومي به زبان آدميزاد، هر آنچه براي انجام روابط عمومي خود احتياج داريد، ايده ها، فهرست اقلام مورد نياز، فرم ها، مدارك و مراجع، در بسته اي با قابليت استفاده آسان و كاملاً قابل فهم در اختيار شماست. با اين كتاب مي توانيد محصول يا خدمات خود را در هر زمان و هر مكان كه بخواهيد به همه بشناسانيد - در روزنامه ها، مجلات، جرايد بازرگاني، تلويزيون، راديو، اينترنت - تا مردم از آنچه ارائه مي دهيد، اطلاع يابند و براي خريد آن به شما مراجعه كنند. نتيجه چيست؟ شهرت، آگاهي، تحقيقات، سفارش هاي فروش بيشتر و پول! اين كتاب 420 صفحه اي با قيمت 5900 تومان منتشر شده است.
]]>
<IMAGE>/1385/851203/world/010350.jpg</IMAGE>
<![CDATA[
يكي از سنگ هاي هفت سنگ
نويسنده: بابك ناصري
ناشر: بوتيمار(مشهد)
يكي از سنگ هاي هفت سنگ، مجموعه 11 داستان كوتاه است كه در 100 صفحه منتشر شده است. پس لرزه، مغازله در شبي بادي، يكي از سنگ هاي هفت سنگ، دنياي سوسكي، امر به كشتن قلتش ميرزا، نامه هاي يك سرباز، كوچه دكتر بختياري، بازي، پرواز بلند خيال، قطاري شهري و تحقيق، 11داستان مجموعه يكي از سنگ هاي هفت سنگ است. انتشارات بوتيمار مشهد اين كتاب را با قيمت 1200 تومان منتشر كرده است.
]]>
<IMAGE>/1385/851203/world/010347.jpg</IMAGE>
<![CDATA[
فيلم نماي حضور بين المللي زنان
تأليف: فريبا حسني و اكرم السادات ساكت
ناشر: انتشارات بنياد سينمايي فارابي
در مقدمه كتاب 350صفحه اي فيلم نماي حضور بين المللي زنان در عرصه سينما آمده است: آنچه در اين كتاب جامع، گردآوري شده، مروري بر تلاش موثر زنان سينماگر پس از انقلاب اسلامي از سال1358 تا پايان سال 1382 در عرصه هاي بين المللي است كه اميد است به عنوان كتاب مرجع مورد بهره برداري محققان و سينماگران قرار گيرد.
كتاب حاضر با كاغذ گلاسه نازك و قطعي غيرمعمول، به قيمت 3 هزار و 500تومان منتشر شده است.
]]>
<IMAGE>/1385/851203/world/010341.jpg</IMAGE>
<![CDATA[
كاربرد مديريت راهبردي
تاليف: دكتر حسين پهلوانيان
ناشر: نيكو روش
تجربه اي موفق از كاربرد مديريت راهبردي(استراتژيك)در شش فصل، شكل گيري مفهوم استراتژي، مديريت استراتژيك، مدل مديريت استراتژيك و مدل هاي برنامه ريزي استراتژيك را شرح مي دهد. علاوه بر اين، مولف در فصل آخر كتاب، تجربه كاربرد مديريت استراتژيك در مخابرات استان خراسان را به عنوان نمونه اي موفق آورده است. اين كتاب 200صفحه اي با قيمت 2هزار تومان به بازار آمده است.
]]>
<IMAGE>/1385/851203/world/010353.jpg</IMAGE>
<![CDATA[
بلندترين گام به سوي آرامش
نويسنده: امير دانش زاده
ناشر: مجمع متوسلين به آل محمد(ص)
چاپ سوم بلندترين گام به سوي آرامش نشان داد كه هنوز هم روان شناسي تجاري، يكي از پرطرفدارترين حوزه ها در ايران است. قوانين موفقيت، چگونه نفرت را به محبت تبديل كنيم، شيوه مثبت انديشي، ايجاد صميميت در كمترين زمان ممكن، طريقه لباس پوشيدن، ايجاد اطمينان در طرف مقابل، خودشناسي كليد شاد بودن و... از جمله برخي از سرفصل هاي اين كتاب 170صفحه اي است. بلندترين گام به سوي آرامش 2هزار تومان است.]]>
</TEXT>
</DOC>
<DOC>
<DOCID>HAM2-851203-102</DOCID>
<DOCNO>HAM2-851203-102</DOCNO>
<ORIGINALFILE>/1385/851203/world/_mycity.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بستر تعاملات اجتماعي درفضاي شهري
شهر؛ موجودي زنده]]>
</TITLE>
<TEXT>
<IMAGE>/1385/851203/world/010368.jpg</IMAGE>
<![CDATA[
 پارسا ارباب
فضاي شهري به تركيبي اطلاق مي شود كه از فعاليت ها، بناهاي مختلف فرهنگي، اجتماعي، اداري، تجاري و مانند آن و عناصر و اجزاي شهري به صورتي آراسته، هماهنگ و واجد نظم و بالطبع با ارزش هاي بصري سازمان يافته است. فضاي شهري جزئي جدايي ناپذير از ساختار فضايي شهر در ادوار مختلف تاريخ شهر است و از اين روي همچون ساخت كلي شهر تابع شرايط اجتماعي و اقتصادي متغير بوده و در هر فرهنگي به صورت هاي گوناگون چون ميدان، خيابان، تكيه، بازار، گذر و... جلوه كرده است. شهر يك رويداد هيجان انگيز در محيط است. شهر مكان زندگي مردمي است كه تحرك، تشكل و توسعه و استمرار آن است؛ تحرك در فضاي اجتماعي، تحرك در فضاي اقتصادي و تحرك در فضاي مكاني. در نتيجه براي اين كه بتوان چهره اي انساني تر به ساخت شهر بخشيد، ناگزير بايد به فضاهايي روي آورد كه همگاني اند و زنده ترين حركت  هاي شهري در آن ها رخ مي دهد، در غير اين صورت شهر خسته كننده و بي روح جلوه كرده و ناتوان از پاسخ گويي به نيازهاي كليدي مردم آن، تجربه اي شكست خورده است.
هرگونه فضايي را در شهر نمي توان فضاي شهري دانست، بلكه ارتباطات ويژه بصري و حركتي در فضايي با خصوصياتي ويژه، موجد فضاي شهري است، در غير اين صورت بيشتر از حفره اي در ميان ساختمان ها نخواهيم داشت. كالن نويسنده كتاب منظر شهري و از نخستين نظريه پردازان نظم ساختاري بين اجزاء و محيط معتقد به هنري در شهر وراي معماري است، هنري مبتني بر ارتباط. به گفته وي آميختگي عناصري مانند بنا، طبيعت، ترافيك، تبليغات و... محصولي ايجاد مي كند كه تسلط بر طراحي اين مجموعه(كل مرتبط)با تكيه بر مفهوم ارتباط امكان پذير است. رابطه ميان عناصر تشكيل دهنده فضاي شهري بايد براي فرد ناظر قابل ادراك بوده و فرد بتواند از رابطه موجود، ساختاري در ذهن خود ايجاد كند. به اين ترتيب فضاي شهري هدفمند بوده و بستر رويدادهاي تعريف شده اي خواهد شد.
فضاي شهري به مثابه يكي از اركان اصلي ساخت كالبدي شهر داراي مفهومي عام و اجتماعي است. فضاي شهري فضايي است كه به همه مردم اجازه مي دهد به آن دسترسي داشته باشند و در آن فعاليت كنند. در اين فضا فرصت آن وجود دارد كه برخوردهاي از پيش تدوين نشده به وقوع بپيوندند و افراد در يك محيط اجتماعي جديد با هم اختلاط كنند. بنابراين شرط اساسي براي اين كه يك فضاي عمومي، فضاي شهري باشد برقراري تعاملات اجتماعي در آن است. طبق آنچه بيان شد فضاي شهري مصنوعي است سازمان يافته، آراسته و واجد نظم به صورت بستري براي فعاليت ها و رفتارهاي انساني. انسان جزئي از اين فضا است و با ارزش ها و هنجارهاي خود به اين فضا معني و مفهوم مي بخشد.
توسعه سريع تكنولوژي و توليد كارخانه اي، سيماي شهرها را در نيمه اول قرن بيستم به كلي دگرگون كرد. جمعيت شهرها افزون و افزون تر شد و در پي آن مدرنيسم نيز در پاسخ به مسائل زمان، گذشته را به كلي ناديده گرفت. كج روي در بهره گرفتن از دستاوردهاي تكنولوژيك كه با هجوم اتومبيل و ايجاد ساختمان هاي بلند سيماي شهرها را به كلي دگرگون كرده و در لابه لاي بتن و آهن بر غفلت انسان افزوده، آزردگي هاي رواني گوناگوني را در پي داشته است. اگر در گذشته فضا عامل شكل دهنده بود از اين پس اين ساختمان ها و توده ها هستند كه فضا را تعريف مي كنند و در آن استقرار يافته اند.
پاسخ به پرسشي اساسي
چگونه مي توان با بهره مندي از مواهب تكنولوژي در فضايي انساني زيست؟ اين اساسي ترين سؤالي است كه نام آوران طراحي شهري و معماري، نزديك به نيم قرن است به دنبال پاسخ آن هستند و تقريباً همه متفق القولند كه بايد معيارها و قواعد شكل دهنده فضاهاي گذشته را شناخت و از آن ها درس گرفت. فضاي شهري قديمي بهترين آزمايشگاه فراگيري و ادراك است. بهترين راه ادراك فضاي شهري نگاه دقيق به تجربه طراحي فضا در طول تاريخ است. ادموند بيكن از نام آوران طراحي شهري عقيده دارد جوهر مطالعه و بررسي آثار با ارزش معماري و شهرسازي همان خصوصيت فضايي است و تا زماني كه ادراك نشود سرگرداني در طراحي فضاهاي شهري و معماري ادامه دارد؛ چرا كه خصوصيت فضايي در واقع جوهر روابط فرهنگي، اجتماعي و فعاليت هاي شهروندان است. هدف از مطالعه فضاي شهر، بحث در خصوص صورت خاكي، دنيوي و مادي توده و فضاي ساختماني در كل ساختار شهر است. معمولاً در تاريخ هنر هر دوره اي، تدريجاً بر پايه تلفيقي از عناصر شكلي و عملكردي دوره هاي گذشته استوار مي شود. لذا ناديده گرفتن تاريخ تحليلي معماري و شهرسازي به طراحي سبك سرانه براي زمان حال مي انجامد و چنين حالي براي ساختن آينده نيز حرفي نخواهد داشت.
به بياني روشن تر فضا، مكاني است در همه ادوار، استوار بر گذشته اي وزين، حالي زنده و انعطاف پذير براي آينده. بنابراين امروز هم بايد از فضاهاي گذشته استفاده كرد و اگر جوابگو نيست، بتوان با مهارت و استادي فضاهايي نيز بدان افزود، همان طور كه تاريخ تكوين فضا اين امر را به خوبي نشان مي دهد. بحث تاريخي موضوع جفت وجور شدن كهنه و نو را پيش مي كشد و بايد گفت كه اين امر شدني است. از آنجا كه شهر، زنده و پويا بوده و نيازهاي آن نو به نو مي شود، برنامه ريزي منجمد و ايستا در سازندگي فضاي شهري راهي ندارد و همياري متخصصيني را از قبيل شهرساز، معمار، گرافيست محيطي، مجسمه ساز، نقاش، جامعه شناس، روان شناس و... كه هوشمندي لازم را براي برنامه ريزي قابل انعطاف و همچنين گسترش پذير دارند، طلب مي كند.
زيگفريد گيدئون از محققين شهرسازي و معماري و نويسنده كتاب فضا، زمان و معماري نيز در ارتباط با شهر مي گويد: شهر يك پديده آني و گذرا نيست، بلكه حاصل و نتيجه فرهنگ هاي مختلف در اعصار گوناگون است. شهر را تنها بر اين اساس كه از زمان صنعتي شدن تاكنون از آن سوءاستفاده شده و يا چون ساخت آن در اثر ورود يك ابداع تكنيكي كه همان ماشين باشد تغيير يافته، نمي توان به نابودي و انقراض محكوم كرد. به اين مسئله مي بايست با ديدي وسيع تر نگريست و سؤالات ديگري را مطرح كرد.]]>
</TEXT>
</DOC>
<DOC>
<DOCID>HAM2-851203-103</DOCID>
<DOCNO>HAM2-851203-103</DOCNO>
<ORIGINALFILE>/1385/851203/world/_mycity.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
فرزند خلف يك جبر]]>
</TITLE>
<TEXT>
<![CDATA[گروه شهري- هنوز چشم هاي نگران بسياري به سال 86 دوخته شده است تا سرنوشت مبهم و پر فراز و نشيب بنزين و نحوه استفاده از آن روشن شود. شايد امروزه كمتر كارشناسي بر لزوم سهميه بندي بنزين و كاهش مصرف آن ترديد داشته باشد. در طول سال هاي گذشته مبالغ قابل توجهي از منابع مالي كشور براي واردات بنزين اختصاص داده شده است، كه اين امر بسياري از صاحب نظران را نگران كرده و به تصميم گيري قاطع دولت در اين باره انجاميده است. اما اين طرح هنوز با ابهامات بسياري روبه روست. از جمله اينكه وضعيت حمل و نقل عمومي شهرهاي كشور چگونه خواهد بود؟
شايد از اين رو است كه وزارت كشور براي ساماندهي اين امر و امكان برقراري نظامي كه بر اساس آن شهروندان كشور بتوانند از امكان جابه جايي مناسب بهره مند شوند، اقدام به اجراي طرح ثبت نام خودرو هاي شخصي كرده است. با توجه به اين نكته كه پيش بيني ها خبر از ثبت نام 175 هزار خودرو شخصي براي استفاده از تسهيلات خودرو هاي عمومي در سال 86 مي دادند، تا به امروز تنها 100 هزار خودرو ثبت نام كرده اند كه از اين مقدار تنها 34 هزار و 113 خودرو سهم تهران بوده است.
اين مقدار، تنها ميزان مسافربرهاي شخصي است كه مي توانند در هر شبانه روز در حدود 8 ساعت به كار بپردازند. بي ترديد با سهميه بندي بنزين و افزايش تقريبا 34 هزار مسافربر شخصي به ناوگان 40 هزار دستگاه شركت تاكسي راني تهران مي توان اميدوار بود كه سهم اين شركت در حمل و نقل مسافر در تهران افزايش يافته و بسياري از نگراني ها رفع شود. البته امكانات جديدي كه شركت اتوبوسراني تهران براي افزايش ظرفيت خود به كار گرفته شده نيز قابل توجه است.از قرار گام هاي متعددي كه در حوزه هاي مختلف حمل و نقل اعم از اتوبوس و تاكسي و مترو و... در پايتخت برداشته شده است اگرچه در نگاه اول ناشي از اجباري است كه سهميه بندي بنزين علت تام و تمام آن بوده اما بي ترديد فرزندي خلف را در پي خواهد داشت كه آن سامان يافتن سيستمي است كه سالها مورد نقد بسياري از كارشناسان و صاحب نظران بوده است.]]>
</TEXT>
</DOC>
<DOC>
<DOCID>HAM2-851203-104</DOCID>
<DOCNO>HAM2-851203-104</DOCNO>
<ORIGINALFILE>/1385/851203/world/_mycity.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[افق شهري
نيويورك در سال 2050]]>
</TITLE>
<TEXT>
<IMAGE>/1385/851203/world/010362.jpg</IMAGE>
<IMAGE>/1385/851203/world/010365.jpg</IMAGE>
<![CDATA[
گروه شهري- به واسطه گرم شدن زمين و همراه شدن آن با توفانهاي شديد، انگار مردم نيويورك بايد با جزيره coney island خداحافظي تلخي داشته باشند.   پيش بيني هاي رايانه اي از زير آب رفتن اين جزيره بزرگ در
سال هاي آينده خبر داده اند.
به عقيده كارشناسان، سطح آب اطراف اين جزيره تا سال 2050 ميلادي بين 15 تا 19 اينچ بالا خواهد آمد و تا سال 2080ميلادي نيز اين سطح 3 فوت افزايش خواهد يافت.
همچنين با شكسته شدن يكي از بزرگترين توده هاي يخي جزيره اي در آركتيك كانادا نگراني هاي بسياري در مورد عواقب گرم شدن زمين ميان دانشمندان به وجود آمده است. اين شكستگي يخ بزرگترين شكستگي در طي 25 سال گذشته است در حالي كه بزرگي اين قالب يخ به اندازه 66 كيلومتر مربع است. اين پديده در آگوست سال 2005 روي داده و دانشمندان هشدار داده اند كه اين توده بزرگ يخ كه بزرگتر از شهر مانهاتان است اگر تا تابستان آينده به سمت مناطق حفاري نفت و خطوط كشتي راني حركت كند، مي تواند خرابي هاي بسياري به بار آورد.
گفتني است حدود 90 درصد توده هاي يخي در شمال كانادا از سال 1906 شروع به آب شدن كرده اند كه اين پديده در 25 سال گذشته بزرگترين آب شدگي توده هاي يخي در جهان بوده است. اين تصوير شايد آينده شهر نيويورك باشد كه در اثر آب شدن يخ هاي مناطق اطراف قطب شمال در سالهاي آينده بر اثر گرم شدن زمين به واقعيت تبديل شود.]]>
</TEXT>
</DOC>
<DOC>
<DOCID>HAM2-851203-105</DOCID>
<DOCNO>HAM2-851203-105</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[بيش از50 درصد فعاليت هاي اقتصادي و تجاري كشور در تهران انجام مي شود
تهران اقتصادي،مسئله ملي]]>
</TITLE>
<TEXT>
<IMAGE>/1385/851203/world/010308.jpg</IMAGE>
<![CDATA[
طرح: عليرضا كريمي مقدم
حامد روشن روان
تمركز 50 درصد از فعاليت هاي اقتصادي و تجاري در تهران كه بارها از قول مسئولان در رسانه ها نقل شده با توجه به عوارض و پيامدهاي نگران كننده آن بر تعادل جمعيتي كشور و زندگي مردم در شهر تهران يك مسئله ملي است و نيازمند رسيدگي جدي و دقيق براي رسيدن به راه حل هاي مؤثر مي باشد.
نتيجه حتمي متمركز شدن 50 درصدي فعاليت هاي تجاري و اقتصادي در تهران، در درازمدت، كشاندن جويندگان كار از سراسر كشور به اين كلان شهر است، همچنان كه مهاجرت هاي گسترده و بي رويه به ويژه در 15 سال اخير، برافزايش بي رويه جمعيت، توسعه ناموزون شهر و معضلات ترافيك و آلودگي هوا افزوده و دهها، شهرك مسكوني جديد را قارچ گونه، در پيرامون تهران و در فضاهاي واقع در حريم اين شهر با كرج، به وجود آورده است اين تمركز بيمارگونه، همه روزه عده اي را به ويژه از استانها و شهرستانهاي محروم كشور در پي سراب، سريع پولدار شدن و به رفاه رسيدن به تهران مي كشاند و اولين نتيجه اين رويكرد، رشد نگران كننده حاشيه نشيني در پيرامون تهران و پيامدهاي سوء آن است.
تمركز بي رويه فعاليت هاي اقتصادي و تجاري در تهران، منجر به خالي شدن هر چه بيشتر شهرهاي كوچك و روستاها، متروك ماندن زمين هاي كشاورزي و آبادي ها و پيوستن خيل عظيمي از جمعيت روستايي به شبكه هاي دلالي خواهدشد كه حاصلي جز زيان هاي سنگين براي مملكت در بر ندارد.
مهاجرت هاي بي رويه به تهران سبب مي شود كه شمار بيشتري از جويندگان كار كه با سوداي تحصيل آسان تر پول به اين كلان شهر روي آورده اند، لاجرم يا به جرگه مسافركش هاي شخصي درمي آيند و يا در جست وجوي كار به اين در و آن در مي زنند.
در بسياري از كشورها كه طي دهه هاي اخير راه توسعه را در پيش گرفته و در اين مسير توفيق يافتند، از جمله در چين و هند، در حد امكان سعي مي شود با توزيع صحيح تر درآمدهاي سرانه، امكانات اقتصادي و رفاه اجتماعي در سراسر كشور از تمركز فعاليت هاي اقتصادي و تجاري در شهرهاي بزرگ و پرجمعيت جلوگيري شود تا به نفع آن از رشد مهاجرت هاي بي رويه از روستاها و شهرهاي كوچك به شهرهاي بزرگ جلوگيري به عمل آيد. در مواردي حتي با توزيع، امكانات توليد وابسته به كارخانه ها و شركت هاي بزرگ، گسترش و تقويت صنايع دستي و روستايي و ايجاد امكانات رفاهي سعي شده است از برهم خوردن تعادل جمعيتي پيش گيري شود.
به هر تدبير بايد تمركز بي رويه فعاليت هاي اقتصادي و تجاري در تهران تعديل گردد و اين قبيل فعاليت ها از راههاي صحيح به ديگر نقاط كشور سوق داده شود.
بديهي است، اگر تصميم گيري قاطع با پشتوانه اجرايي محكم و فارغ از هرگونه رانت و تبعيض براي چنين هدفي در بين نباشد، حتي گام هاي نخست هم در اين زمينه برداشته نخواهد شد.
گسترش بي رويه تهران، شرايط بحراني را براي اين كلان شهر در آينده رقم مي زند و نبايد، زمان را از دست داد.]]>
</TEXT>
</DOC>
<DOC>
<DOCID>HAM2-851203-106</DOCID>
<DOCNO>HAM2-851203-106</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[به انگيزه فرارسيدن اسفند، واپسين ماه زمستان
اسفند، فراراه چلچله ها]]>
</TITLE>
<TEXT>
<IMAGE>/1385/851203/world/010317.jpg</IMAGE>
<![CDATA[
عكس: محسن مقدم
نسترن كبيري
اسفند كه از راه مي رسد؛ گرماي نفس نوروز سوز دلخراش زمستان را مي دزدد و رخوت و ركود صبح هاي سوت و كور زمستان را مي شكند. با آمدن نوروز برف مثل قند در دل كوه آب مي شود و مثل اشك شوق از رسيدن بهار برگونه هاي زمين جاري مي گردد. عطش ديدن شكوفه هاي سرخ هلو به اسفند طعم ديگري مي بخشد. فكر دويدن در باغ هاي سيب كه از نزول شكوفه هاي صورتي به بهشت مي ماند؛ اسفند را با رويا درمي آميزد. بعد از يك سال مشغله جسمي و روحي، اسفند روزنه اي براي ما مي گشايد براي انديشيدن به آنچه گذشته است و فرصتي مهيا مي كند براي نگريستن به فرصت هايي از جنس بهار. ديدن درخت هايي با استخوان هاي سرد و خشكيده، ما را دلتنگ بهار مي كند و نياز بازگشت به طبيعت را در جسم و جانمان حس مي كنيم. اسفند كه پاورچين پاورچين نزديك مي شود؛ نشانه هاي بهار يكي يكي كنار خيابان هاي شهر صف مي كشند. سبزه هاي گندمي و تخم مرغ هاي سفالي خندان. با فرا رسيدن اسفند، شمارش معكوس براي هبوط چلچه ها آغاز مي شود. تب تند اسفند را مي توان از گرمي بازار حس كرد. مشتاقان بهار با كيسه هايي پر از شادي، مغازه ها را درو مي كنند و مغازه ها مثل كوپه هاي مترو لحظه به لحظه پر و خالي مي شوند. اين داستان تا روزهاي آغازين سال نو ادامه خواهد داشت. ديدن كارمنداني كه براي گرفتن عيديشان بي تابي مي كنند؛ يكي از تصويرهاي هميشگي اسفندماه است. كودكان نيز پابه پاي بزرگترها در هياهوي اين ماه شريكند. تعطيلات عيد نوروز، عيدي گرفتن ها و خريدهاي اسفند ماه خاطرات كودكي ما را آذين بسته اند.
اسفند شگفت انگيزترين ماه سال است كه در همهمه اسباب كشي بهار از نگاه ما مخفي مانده است. اسفند در قلب هاي ما شوقي مرموز مي ريزد براي رسيدن لحظه تحويل سال. اشتياقي گرم براي يك اتفاق نامرئي. ما بر روي كره زمين زندگي مي كنيم و از لمس حركت انتقالي زمين به دور خورشيد ناتوانيم. اسفند با طبع رشك برانگيزش، احساس رسيدن به خط پايان را براي ما ترسيم مي كند. فروردين با همه جذابيت هايش تنها به ما آرامش مي دهد. احساس سبكي در طول تعطيلات ما را خشنود مي سازد و اين احساس نوروزي با هيجان اسفند ماه كاملاً متفاوت است.
گويي شوق رسيدن به يك وصل زيباتر از خود وصل است. اسفند پر اميدترين ماه سال است. انگار بي اختيار، چشم هايمان را بر سايه هاي زندگي مي بنديم و به روشني هاي سال نو اميد مي بنديم. اسفند آستانه رسيدن به نوروز است. بايد از روز شماري دروازه فصل ها لذت ببريم و غصه ها را پشت دروازه ها جا بگذاريم.
اسفند سرشار از آيين هاي زيبايي است كه با همين نام از سال ها پيش در بسياري از مناطق ايران اجرا مي شود و هنوز هم، در گراميداشت ماه اسفند مردم اين آيين ها را برگزار مي كنند.]]>
</TEXT>
</DOC>
<DOC>
<DOCID>HAM2-851203-107</DOCID>
<DOCNO>HAM2-851203-107</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[پاسخ مسئولان
طبق مقررات عمل شده است]]>
</TITLE>
<TEXT>
<![CDATA[احتراماً، پيرو خبر درج شده در آن روزنامه در تاريخ 14/11/85 تحت عنوان ببخشيد شما فوت كرده ايد به اطلاع مي رساند كه به موجب برنامه ريزي صورت گرفته از سوي دولت جمهوري اسلامي در خصوص تعويض كليه شناسنامه هاي قديمي و صدور شناسنامه هاي جمهوري اسلامي براي كليه اتباع ايراني و حسب قوانين و مقررات مورد عمل در كشور، تنها سند قابل استناد جهت شناسايي هويت افراد ايراني شناسنامه هاي جمهوري اسلامي مي باشد و برابر مقررات مربوطه براي جلوگيري از بلاتكليفي اسناد سجلي كه صاحبان آن علي رغم وجود فرصت كافي به منظور تعويض شناسنامه قديمي و اخذ شناسنامه جمهوري اسلامي خود هيچ گونه اقدامي ننموده اند و همچنين جلوگيري از سوءاستفاده اتباع بيگانه و افراد سودجو از اين اسناد، حسب قوانين و مقررات جاري اصل براين مي باشد كه عدم مراجعه اين افراد جهت تعويض شناسنامه خود به دليل فوت ايشان مي باشد كه براي اين گونه اسناد حسب مصوبات شوراي تأمين استانها در سراسر كشور فوت ضربتي صادر شده است. لكن چنانچه بعداً صاحب سند سجلي مراجعه و از سوي مراجع قانوني صالحه زنده بودن وي مورد تاييد قرار گيرد، مجدداً سند سجلي مربوطه احياء و نسبت به ارائه خدمات سجلي و صدور شناسنامه جمهوري اسلامي براي متقاضي اقدام خواهد گرديد، كه اين در اين رابطه وضعيت 2 نفر مورد اشاره در خبر درج شده در آن روزنامه نيز به دليل عدم مراجعه به موقع به ادارات ثبت احوال و در نتيجه عدم اخذ شناسنامه جمهوري اسلامي در مهلت قانوني تعيين شده مي باشد كه، بنابراين فوت ايشان با رعايت دقيق قوانين و مقررات مربوطه ثبت و چنانچه زنده بودن ايشان از سوي مراجع قانوني صالحه مورد پذيرش و تاييد قرار گيرد همانند ساير موارد مشابه مجدداً سند سجلي آنها احياء و نسبت به صدور شناسنامه جمهوري اسلامي و كارت شناسايي ملي نيز براي آنان اقدام خواهد شد.
روابط عمومي اداره كل ثبت احوال فارس
همشهري: همانگونه كه در ابتداي خبر ذكر شده، اين خبر به نقل از خبرگزاري جمهوري اسلامي(ايرنا)در همشهري درج شده است، اما با عنايت به اهميت موضوع، به درج پاسخ ارسالي از سوي روابط عمومي اداره كل ثبت احوال فارس مبادرت كرديم.]]>
</TEXT>
</DOC>
<DOC>
<DOCID>HAM2-851203-108</DOCID>
<DOCNO>HAM2-851203-108</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[گوشه هايي از درد دل هنرمندان تئاتر شهرستان اهر
پشت در مانده ايم]]>
</TITLE>
<TEXT>
<![CDATA[سالهاي سال است كه به خاك هنر اشك ريخته ايم و به پاي هنر بهترين سالهاي عمرمان را سپري كرده ايم. گرماي تابستان و سرماي زمستان اهر كه مثال زدني است، دست از تمرين تئاتر برنداشتيم.
گاه اتفاق مي  افتاد كه در پارك شهر اهر پارو به دست برف ها را پارو مي كرديم تا فضايي براي تمرين نمايش پيدا كنيم. كاش گاهشمار تقويم در دستمان بود و آن روزها را ثبت مي كرديم.
اين تلاش هاي عاشقانه در طول ساليان دراز سرانجام به بار نشست و تئاتر اهر به قول معروف سري در بين سرها در آورد. ورود به جشنواره هاي استاني و كشوري، كسب عناوين مختلف و لوح هاي افتخار هر كدام سندي بر دستاوردهاي جواناني است كه با دست خالي بنياد نمايش را در شهر اهر بنيان گذاشتند.
برگزاري 5 دوره جشنواره شهرستاني، اجراهاي عمومي، اولين جشنواره تئاتر كوتاه(زير پنج دقيقه اي)، برگزاري نمايشگاه هاي كتاب و همكاري با ادارات براي برگزاري آيين هاي گوناگون از جمله اين فعاليت ها بوده است.
در پي اين سالهاي دشوار و رنج، سرانجام اين مژده رسيده كه مجتمع فرهنگي و هنري اهر به لطف پروردگار، احداث شده است و دلگرم شديم كه از اين پس در اين مجتمع فعاليت ها و تمرين هاي تئاتري را انجام خواهيم داد و يا حداقل براي مؤسسه انجمن نمايش اهر با عضويت 300 نفر از دوستداران و عاشقان هنر تئاتر به ثبت رسيده در اين مجتمع فضايي در نظر گرفته شده است. اما ساختار اداري مجتمع ظاهراً  اين امكان را از ما دريغ كرده است و اميد داريم، مسئولان محترم، به طريق ممكن حمايت شان را از انجمن نمايش اهر دريغ نكنند.
عباس شامحمدزاده- اهر]]>
</TEXT>
</DOC>
<DOC>
<DOCID>HAM2-851203-109</DOCID>
<DOCNO>HAM2-851203-109</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[عمل آنژيو با يك دنيا گرفتاري]]>
</TITLE>
<TEXT>
<IMAGE>/1385/851203/world/010311.jpg</IMAGE>
<![CDATA[
مهر ماه سال جاري بنا به تشخيص پزشك معالج كه عارضه قلبي ام را مسدود شدن عروق كرونر تشخيص داده بود، براي انجام عمل آنژيو به بيمارستان شهيد محمدباقر لواساني كه تحت پوشش سازمان تامين اجتماعي قرار دارد، مراجعه كردم و تحت نظر دكتر.... عمل انجام شد.
پس از مدتي در محل عمل آنژيو برجستگي و ورم همراه با كبودي بروز كرد. ناچار به همان پزشك جراح مراجعه كردم و وي اطمينان داد كه مشكلي در بين نيست. اما بروز بي حسي بسيار آزاردهنده در محل عمل بر عوارض قلبي افزوده شده بود.
در آذر ماه امسال در حالي كه عوارض محل آنژيو هنوز آزارم مي داد، به علت رسيدن موعد عمل جراحي قلب در بيمارستان شهيد هاشمي نژاد، بستري شدم و تحت عمل قرار گرفتم. تحت تاثير اين عمل، به عوارض ناشي از عمل آنژيو كه گريبانگيرم بود، توجهي نداشتم، اما پس از مدتي تورم به علاوه كبودي و بي حسي محل عمل آنژيو تشديد شد و بنده كه قبلا از مراجعه به پزشك جراح ام نتيجه نگرفته بودم اين بار به مطب دكتر... مراجعه كردم كه وي پس از معاينه قلبم و با مشاهده عوارض محل عمل آنژيو، دستور سونوگرافي داد.
سونوگرافي در بيمارستان ميلاد انجام شد و در نتيجه طبق تصميم پزشكان متخصص قلب و عروق اين بيمارستان، بستري شدم و در 21 بهمن ماه امسال مجددا تحت عمل جراحي قرار گرفتم و طبق تشخيص پزشكان جراح، مشخص گرديد كه جراح عمل كننده آنژيو، سرخ رگ و سياهرگ را به هر دليل، يا سهواً، اشتباهي وصل كرده است كه مي توانست به قيمت جان من تمام شود.
با توجه به هزينه هاي سنگيني كه به همين دليل بر من كه بيمه شده سازمان تامين اجتماعي مي باشم تحميل شده است، خواستار رسيدگي به اين مشكل از سوي مسئولان بيمارستان شهيد لواساني و ساير دستگاه هاي ذيربط هستم.
علي اكبر قاسمي]]>
</TEXT>
</DOC>
<DOC>
<DOCID>HAM2-851203-110</DOCID>
<DOCNO>HAM2-851203-110</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[حيوانات، در چرخه زندگي و تعادل زيستي نقش حياتي دارند
مخلوقات زيباي پروردگار را نيازاريم]]>
</TITLE>
<TEXT>
<IMAGE>/1385/851203/world/010314.jpg</IMAGE>
<![CDATA[
عكس: داود ر اسخ
يكي از مشكلات شهرهاي بزرگ و پرجمعيت مثل تهران كه آلودگي هوا و انواع آلودگي هاي صوتي از ويژگي مشترك آنهاست، دوري جستن حيوانات و پرندگان از چنين شهرهايي است.
در تهران، كبوترچاهي يا همان ياكريم ديگر در برج ها و ساختمان هايي كه همچون يك مكعب سنگي قد مي كشند، جايي ندارند و آخرين پناهگاه آنها هنوز همان خانه هاي قديمي و يا حياط دار است و آپارتمان هاي قديمي نيز هنوز فضا براي زيستن اين پرنده دارند.
در بعضي از خيابان ها، مثل خيابان ولي عصر تهران به اين دليل كه ساختمان هاي بلند يا برج هاي بالاتر از درختان قرار گرفته اند، لانه سازي بر روي اين درختان توسط كلاغ ها متوقف شده است. زيرا كلاغ ها ديگر احساس امنيت نمي كنند.
گربه هاي تهران هم به هر دليل، به ساختمان هاي جديد راهي ندارند و هنوز در محله هاي قديمي پرسه مي زنند.
اما مسئله مهم در تهران، حيوان آزاري است كه با فرهنگ ديني و ملي ما هيچگونه همخواني ندارد. خداوند متعال آدميان را از آزار رساندن به حيوانات منع فرموده است، چون حيوانات نيز از مخلوقات خداوندند و هر كدام از آنها در چرخه طبيعت و تعادل زيستي سهم بسزايي دارند. در كشور ما، هنوز روستاييان به زندگي حيوانات بها مي دهند و در شهرها متأسفانه حيوانات توسط افراد به ويژه كودكان ناآگاه آزار مي بينند. خانواده ها بايد فرهنگ مراقبت از حيوانات را نيز رواج بدهند و به كودكان خود بياموزند كه از آزار حيوانات بپرهيزند.
بهتر است به كودكان تفهيم شود كه پرندگان و ديگر حيوانات كه از ديرباز با بشر زيسته اند در چرخه زندگي و تعادل زيستي نقش حياتي دارند و با نابود شدن آنها، زندگي آدمي نيز به خطر مي افتد.
در بسياري از كشورها، انجمن ها و تشكل هاي مردمي، بارها براي نجات حيوانات وارد عمل شده اند، اما در شهرهاي ما هنوز حيوانات توسط افراد ناآگاه آزار مي بينند. از آنجا كه پروردگار خالق زيبايي هاست و تبارك الاحسن الخالقين در تمام اجزاي عالم جاري است، حيوانات در زمره زيباترين و مفيدترين مخلوقات پروردگارند و ما نبايد حيوانات را اذيت كنيم و بايد به فرزندانمان بياموزيم كه اين مخلوقات زيباي پروردگار را دوست بدارند.
دوستي، خاطره اي را ازبزرگان نقل كرده است؛ چند سال پيش، استاد هنگام عبور از دو راهي يوسف آباد، متوجه مي شود كه به علت سيلاب، سه توله يك سگ، گرفتار شده اند و سگ ماده در آن سوي آب، زنجموره مي كند. استاد بي درنگ از اتومبيلش پياده مي شود و با حوصله و مهرباني، توله ها را از محاصره سيلاب مي رهاند و كنار مادرشان، آنها را روي يك بستر مقوايي قرار مي دهد.
بي ترديد، استاد جعفري، بيشتر از بسياري از ما، از عنايت و توجه پروردگار توانا به حيوانات آگاهي داشته است.
مهين همپا]]>
</TEXT>
</DOC>
<DOC>
<DOCID>HAM2-851203-111</DOCID>
<DOCNO>HAM2-851203-111</DOCNO>
<ORIGINALFILE>/1385/851203/world/_safarz.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[جدول اعداد(سودوكو)294]]>
</TITLE>
<TEXT>
<IMAGE>/1385/851203/world/010374.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851203-112</DOCID>
<DOCNO>HAM2-851203-112</DOCNO>
<ORIGINALFILE>/1385/851203/world/_sciew.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[گزارشي از روند پيشرفت تحقيقات توليد انسولين خوراكي در دانشگاه علوم پزشكي تهران
تنها چند گام ديگر تا موفقيت]]>
</TITLE>
<TEXT>
<IMAGE>/1385/851203/world/010326.jpg</IMAGE>
<![CDATA[
دكتر رفيعي، استاد دانشگاه علوم پزشكي تهران مي گويد آزمايش انسولين خوراكي بر روي حيوانات را با دارويي به نام آكروتيد شروع كردند و بعد با انسولين كار را دنبال كرديم كه نتايج خوبي نشان داد. اين نتايج موفقيت آميز تا اينجاي كار به صورت بيش از 10 مقاله در معتبرترين مجلات پزشكي و داروسازي جهان به چاپ رسيده است.
]]>
<IMAGE>/1385/851203/world/010323.jpg</IMAGE>
<![CDATA[
در سال 1998 يكي از دانشجويان دكتر رفيعي به نام دكتر فريد دركوش به دانشگاه لايدن رفت و در آنجا تزش را با موضوع انتقال داروهاي پپتيدي از راه خوراكي زير نظر دكتر رفيعي و پروفسور هانس يونگينگر، رئيس دپارتمان سيستم هاي دارو رساني دانشگاه لايدن گذراند. در جريان اين تز 2 پليمر جديد ساخته شد، به نام هاي هيدروژل پرسوراخ يا sph و sphc كه به صورت مكانيكي باعث جذب خوراكي داروهاي پپتيدي مي شود. اين دو پليمر در سال 1999 در اروپا و در سال 2001 به صورت بين المللي به ثبت رسيدند.
]]>
<IMAGE>/1385/851203/world/010320.jpg</IMAGE>
<![CDATA[
در طرحي كه دكتر رفيعي و همكارانش دنبال مي كنند، ايده اين است كه انسولين روي يك پليمر كه از آن در برابر آنزيم ها محافظت مي كند، سوار شود و بعد از ورود به مخاط روده آزاد شود. البته دكتر رفيعي اضافه مي كند روشي كه در تهيه انسولين خوراكي در ساير نقاط جهان به كار مي رود با آنچه در دانشگاه  هاي لايدن هلند و علوم پزشكي تهران اجرا شده و مي شود، متفاوت است.
عكس ها: مهدي بيات
]]>
<IMAGE>/1385/851203/world/010329.jpg</IMAGE>
<![CDATA[
سيدمحمد ابوترابي
انسولين خوراكي يكي از مهمترين روياهاي محققان علوم پزشكي است. چرا كه تزريق روزانه انسولين براي بيماران ديابتي، آن هم در بسياري از موارد به صورت 2 يا 3 بار در روز، اگر كار سختي نباشد، دردناك است. محققان كشور ما هم از 8 سال پيش روي طرح انسولين خوراكي كار مي كنند. روز دوشنبه اين هفته، گزارش كوتاهي از موفقيت اين گروه محققان كه در دانشكده داروسازي دانشگاه علوم پزشكي تهران اين طرح را دنبال مي كنند، به چاپ رسيد. جزئيات اين موفقيت را در گفت وگو با اعضاي اصلي تحقيقات تهيه انسولين خوراكي در دانشگاه علوم پزشكي تهران بخوانيد.
امروزه ساخت انسولين خوراكي يكي از مباحث روز جهان است. به طور كلي داروهاي پروتئيني و پپتيدي، به خاطر وجود اسيد معده و از طرفي آنزيم هاي پروتئازي كه در دستگاه گوارش وجود دارد، در دستگاه گوارش تجزيه مي شوند و نمي توانند، به صورت يك مولكول پروتئيني جذب خون شوند. از طرف ديگر مولكول هاي پروتئيني معمولاً مولكول هاي بزرگي هستند و انتقال شان از طريق سلول هاي مخاطي گوارشي بسيار سخت است. به همين دليل است كه داروهاي پروتئيني را تا كنون نتوانسته ايم از راه خوراكي به بيماران تجويز كنيم و يكي از اين داروها نيز انسولين است. اين جملات دكتر رفيعي است. در طرحي كه دكتر رفيعي و همكارانش دنبال مي كنند، ايده اين است كه انسولين روي يك پليمر كه از آن در برابر آنزيم ها محافظت مي كند، سوار شود و بعد از ورود به مخاط روده آزاد شود.
او مي گويد: از پليمرهاي مختلفي مثل كايتوسان و كيتين پوست ميگو مي توان براي سوار كردن داروهاي پروتئيني استفاده كرد. اين پليمر كه اين روزها خيلي مورد توجه بسياري از محققان دنياست، نوعي پلي ساكاريد است كه در بدن انسان تجزيه مي شود. اين تركيب باعث باز كردن ارتباطات سخت بين سلول هاي مخاطي روده اي مي شود. اما تركيب ديگري وجود دارد به نام كاربومر كه بيشتر مورد توجه محققان آمريكايي است و حتي سازندگان آن هم شركت هاي داروسازي بزرگ آمريكايي هستند. اين تركيب به روش شيميايي باعث انتقال دارو از مخاط گوارشي مي شود. در واقع اين پليمر باعث به هم خوردن تركيب شيميايي و يوني محيط روده مي شود و در نتيجه از اثر آنزيم هاي گوارشي ممانعت مي كند. اما داروي ما به روش مكانيكي اثر خود را مي گذارد.
از اروپا تا ايران
دكتر رفيعي مي گويد: من در سال 1995 به دانشگاه لايدن هلند رفتم. در آن سال يك دانشجوي آلماني در آن دانشگاه در حال كار كردن بر روي جذب خوراكي داروهاي پپتيدي بود كه در بخشي از آن پروژه من به وي كمك كردم. يكي از داروهايي كه ما در آن زمان مورد آزمايش قرار داديم، انسولين بود. بعد از آن تحقيقات بود كه فهميديم، مي توانيم با باز كردن ارتباطات محكم سلول هاي مخاطي روده، مولكول هاي دست نخورده پروتئيني را از مخاط گوارشي عبور داده و به خون برسانيم. البته با اين كه تحقيقات سال 1995 من در هلند، اطلاعات زيادي را در مورد اين تئوري و نيز پليمرهايي كه مي توانند اين كار را انجام دهند، به من داد، ولي كار زيادي را از پيش نبرد. تا اين كه در سال 1998 يكي از دانشجويان من به نام دكتر فريد دركوش با كمك من به دانشگاه لايدن رفت و در آنجا تزش را با موضوع انتقال داروهاي پپتيدي از راه خوراكي زير نظر بنده و پروفسور هانس يونگينگر، رئيس دپارتمان سيستم هاي دارو رساني دانشگاه لايدن گذراند. در جريان اين تز 2 پليمر جديد ساخته شد، به نام هاي هيدروژل پر سوراخ يا sph و sphc كه به صورت مكانيكي باعث جذب خوراكي داروهاي پپتيدي مي شود. اين دو پليمر در سال 1999 در اروپا و در سال 2001 به صورت بين المللي به ثبت رسيدند.
دكتر رفيعي ادامه مي دهد: بعداً ما كار را بر روي حيوان ادامه داديم. در ابتدا آزمايش هاي حيواني را با دارويي به نام آكروتيد شروع كرديم. بعداً با انسولين كار را دنبال كرديم كه نتايج خوبي نشان داد. نتايج تا اينجاي كار به صورت بيش از 10 مقاله در معتبرترين مجلات پزشكي و داروسازي جهان به چاپ رسيد. سپس براي ورود به مرحله آزمايش هاي انساني، ما آزمايش هاي زيادي براي بررسي سميت اين پليمرها در بدن انسان انجام داديم. در بيمارستان دانشگاهي لايدن، پليمر را با راديواكتيو به انسان سالم داديم تا اثرات آن را در بدن انسان بررسي كنيم. بعد از آن بايد وارد مراحل آزمايش هاي باليني مي شديم كه از اينجا به بعد كار در دانشگاه علوم پزشكي تهران ادامه پيدا كرد.
يك روش مكانيكي
اگر بخواهيم در جملاتي ساده روش كاركرد انسولين خوراكي كه در دانشگاه علوم پزشكي تهران در حال ساخت است را توضيح دهيم، بايد بگوييم اين دارو با كمك پليمرهاي sph و sphc انسولين را در داخل دستگاه گوارش دست نخورده به درون روده برده و آن را به داخل مخاط روده وارد مي كند.
پليمر sph يك ساختمان پر سوراخ دارد كه وقتي آب جذب مي كند، 50 برابر اندازه اوليه افزايش حجم مي يابد. اندازه اوليه sph طوري طراحي مي شود كه وقتي در روده آب جذب كرد و متورم شد، قطري كمي بيشتر از فضاي داخلي روده پيدا مي كند. به اين ترتيب پليمر متورم شده روي ديواره روده به صورت مكانيكي فشار وارد مي كند و باعث مي شود تا ارتباطات سخت بين سلول هاي مخاطي روده از هم باز شوند. دكتر دركوش كه اين روزها در يكي از مراكز تحقيقاتي هلند مشغول تحقيق است، در اين باره مي گويد: اين پليمر در داخل روده مايعات را كه داخل روده قرار دارد، جذب مي كند. در واقع آبي كه داخل روده قرار دارد، حاوي آنزيم هاي گوارشي است و به اين ترتيب آنزيم هاي پروتئازي كه باعث تخريب انسولين مي شوند، جذب پليمر مي شوند و دارو در داخل روده از دست آنزيم ها در امان مي ماند.
اينكه چگونه مي توان پليمر و انسولين را در كنار يكديگر در حجمي قرار داد كه بتواند بعد از جذب آب در داخل روده به قطر روده برسد، سؤالي است كه دكتر دركوش در پاسخ به آن مي گويد: اين پليمر و در واقع كپسول هايي را كه به بيماران مي دهيم، به روش دستي تهيه مي كنيم. اما روش مكانيزه و صنعتي اين كار هم امكان پذير است. دارو به اين صورت تهيه مي شود، بعد از اين كه پليمر را به اندازه دلخواه سنتز كرديم، مقداري انسولين را وسط پليمر قرار مي دهيم. سپس اين پليمر حاوي دارو را در داخل كپسولي به اندازه كپسول هاي مولتي ويتامين قرار مي دهيم. به اين كپسول ها روكش روده اي مي دهيم. چرا كه كپسول ها در معده باز نشوند تا در اثر اسيد معده، انسولين خراب شود. به اين ترتيب كپسول فقط در روده كوچك باز مي شود و پليمر حاوي داروي داخل كپسول به داخل فضاي روده آزاد مي شود. سپس اين پليمر مايعات داخل روده و نيز آنزيم هاي روده اي را به خود جذب مي كند و آنقدر متورم مي شود كه تمام قطر روده را مي گيرد و به مخاط آن فشار مكانيكي وارد مي كند.
تقريباً تمام مراحل رساندن انسولين به خون از راه خوراكي به صورت مكانيكي صورت مي گيرد. اما هنوز يك سؤال باقي است و آن اين كه: پس از متورم شدن پليمر مخصوص اين دارو، انسولين چگونه از داخل پليمر آزاد مي شود؟ دكتر دركوش در پاسخ به اين سؤال مي گويد: ما وقتي انسولين را در داخل استوانه پليمري قرار مي دهيم، روي سوراخي را كه در پليمر ايجاد شده است را با يك كلاهك مي بنديم. تا انسولين خودبه خود بيرون نريزد. اين كلاهك از جنس پليمر sphc است كه با جنس بدنه اصلي كه از جنس پليمر sph است، فرق دارد. همين تفاوت باعث مي شود كه پليمر sph وقتي آب جذب مي كند، خيلي بيشتر از sphc متورم شود. همين تورم كمتر پليمر كلاهك باعث مي شود كه به محض اين كه كپسول در روده باز شد و پليمرهاي بدنه و كلاهك دارو در معرض مايعات روده قرار گرفتند، كلاهك از بدنه جدا شده و از روي سوراخ حاوي انسولين كنده شود. به اين ترتيب درست در محلي كه ما مي خواهيم انسولين به داخل دستگاه گوارش آزاد مي شود.
اينكه يك بيمار دارويي را بخورد كه در داخل روده اش باز شود و قطري به اندازه خود روده پيدا كند، تازه كمي هم بيشتر، اين تصور را در ذهن ايجاد مي كند كه شايد اين پليمر باعث گرفتگي روده شده و اصطلاحاً سبب انسداد روده شود. دكتر دركوش براي از بين رفتن چنين دغدغه اي مي گويد: پليمر باز و متورم شده در داخل روده حدود يك ساعت در يك فاصله حدود 10تا 12 سانتي متري باقي مي ماند و اتفاقاً اين همان 10 سانتي متري است كه انسولين فرصت دارد در فضايي عاري از آنزيم از ارتباطات سخت سلول هاي مخاطي روده عبور كند. اما اين پليمر بسيار شل است و بعد از يك ساعت فشار انقباضات روده، پليمر شروع به شكسته شدن مي كند و آنقدر تكه تكه مي شود كه به راحتي از راه مدفوع دفع مي شود.
نتايج باليني اميدواركننده
در سال 2002 ادامه تحقيقات در زمينه انسولين خوراكي، به دانشگاه علوم پزشكي تهران منتقل مي شود. دكتر رفيعي در اين باره مي گويد: در آن سال وقتي من نتايج كارهايي را كه تا آن زمان در هلند كرده بوديم را براي معاون محترم پژوهشي وقت دانشگاه علوم پزشكي تهران، جناب آقاي دكتر لاريجاني گزارش دادم، با توجه به اين كه دكتر لاريجاني خودشان استاد غدد هستند، از من دعوت كردند تا با توجه به اينكه آزمايش هاي حيواني كامل شده و تحقيقات سميت شناسي دارو در هلند انجام شده و اثبات اينكه دارو خطرناك نيست، تحقيقات باليني دارو را در ايران شروع كنيم. در شروع اين تز مرحوم استاد دكتر باستان حق هم حضور داشتند، ولي در زمان اتمام آن، دكتر باستان حق فوت كردند. در اين تز ما روي 15 فرد سالم كار كرديم كه نتايج اميدوار كننده اي به دست آمد و نشان داده شد كه انسولين خارجي وارد بدن مي شود، البته ميزان جذب گوارشي در هيچ زمان، به اندازه ميزان جذب تزريقي نيست كه در واقع ما هم چنين انتظاري نداشتيم. دكتر رفيعي تاكيد مي كند نتايج موفقيت آميز برروي افراد سالم او و گروهش را تشويق به ادامه كار كرده است. او مي گويد: نبايد به بيماران ديابتي گفت كه مثلاً ظرف يكي دوسال آينده اميدوار باشند اين دارو به بازار بيايد؛ اما روند پيشرفت اين طرح بسيار اميدواركننده است.]]>
</TEXT>
</DOC>
<DOC>
<DOCID>HAM2-851203-113</DOCID>
<DOCNO>HAM2-851203-113</DOCNO>
<ORIGINALFILE>/1385/851203/world/_sciew.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[خبرهاي پزشكي چقدر موثق هستند؟]]>
</TITLE>
<TEXT>
<![CDATA[همشهري آنلاين- ترجمه علي ملائكه: دفعه ديگر كه از طريق رسانه ها از يك پيشرفت يا اكتشاف مهم پزشكي مطلع شديد، زود آن را باور نكنيد، اخبار پزشكي هميشه واقعيت اصلي را منعكس نمي كنند.
گرچه اكثر مطالبي كه رسانه  ها در مورد پژوهش هاي پزشكي در اختيار شما مي گذارند، براساس تحقيقاتي است كه در نشريات معتبر به چاپ رسيده است، اما برخي از هيجان انگيزترين پژوهش ها در كنفرانس هاي پزشكي مورد بحث قرار مي گيرند، يعني در جاهايي كه پژوهشگران ايده هاي مقدماتي و هنوز كاملاً بررسي  نشده خود را با ديگران در ميان مي گذارند. اين ايده هاي جديد ممكن است در آينده فرد را مستحق دريافت جايزه نوبل كند يا اينكه كاملاً غلط از آب دربيايد.روزنامه نگاران معمولاً براي كسب اخبار جالب و به دست آوردن امكان گزارش پيشرفت هاي جديد در پزشكي به اين كنفرانس ها مي روند. اما يك بررسي جديد نشان مي دهد كه رسانه ها اغلب حقايق اصلي را در گزارش هاي خود از اين كنفرانس ها حذف مي كنند.
ليزا شوارتز، استاديار دانشكده پزشكي دارت موث در ماساچوست آمريكا مي گويد: اجلاس هاي علمي گردهمايي مهمي براي پژوهشگران هستند كه آنها در آن نظرات شان را مبادله و تحقيقات در حال انجامشان را مطرح مي كنند. اما بيشتر كارهايي كه در اين كنفرانس ها عرضه مي شوند، كامل نيستند و هنوز نمي توان آنها را منتشر كرد.
اين تحقيقات هنوز مورد بازبيني متخصصان ديگر قرار نگرفته اند و يافته هاي آنها ممكن است تا زماني كه گزارش نهايي آنها در يك  نشريه  پزشكي معتبر* منتشر  شود،  به ميزان زيادي تغيير كند. اگر اصلاً منتشر شوند.
نارسايي  ها
دكتر شوارتز در يك مصاحبه اينترنتي اشاره كرد كه چگونه اغلب روزنامه نگاران اين مسئله را از پيش مي دانند كه تحقيقات ارائه شده در كنفرانس ها اغلب با اطلاعات پس زمينه اي كافي - مثلاً رونوشتي از مقاله اصلي علمي- ارائه نمي شوند و از طرف ديگر نويسندگان تحت فشار شديدي قرار دارند كه به سرعت يافته هاي پژوهشي را گزارش كنند. شوارتز و همكارش استيون ولوشين با تجزيه و تحليل گزارش هاي روزنامه ها، راديو و تلويزيون در مورد پژوهش ها از? اجلاس عمده علمي به اين يافته ها رسيدند:
- تنها? گزارش از??? گزارش در مورد تحقيقات منتشر نشده يادآور شده بودند كه آن تحقيق انتشار نيافته است.
- يك سوم گزارش هاي خبرنگاران به اين مسئله اشاره نكرده بودند كه در تحقيق مربوط چند نفر فرد آزمودني مورد بررسي قرار گرفته اند. نتايج تحقيقات پزشكي كه بر روي تعداد معدودي از افراد انجام مي شوند ممكن است بعدها با تحقيقات بزرگتر رد شود.
-??درصد گزارش هاي خبري نتيجه پژوهش پزشكي را به صورت كمي بيان نكرده بودند.
- تنها يك هفدهم گزارش هاي خبري در مورد تحقيقات پزشكي بر روي حيوانات ذكر كرده  بودند كه نتايج اين تحقيقات ممكن است لزوماً درباره انسان ها صادق نباشد.
ساير خطرات
البته حتي پژوهش هاي علمي كه در نشريات معتبر پزشكي به چاپ مي رسند ممكن است گاهي اشتباه از آب درآيند.
نمونه شاخص چنين وضعي سال گذشته هنگامي رخ داد كه دانشمند كره اي هوانگ وو -سوك مدعي شد كه سلول هاي بنيادي جنيني انسان را كلون سازي(شبيه سازي)كرده است. اين پيشرفت علمي در نشريه science يكي از معتبرترين نشريات علمي جهان به چاپ رسيد. اما بعد معلوم شد كه اين دانشمند درباره كل قضيه دروغ گفته است و حتي پژوهشگران همكار او در اين پروژه نمي دانستند كه نتايج اعلام شده تقلبي هستند.
اما در مجموع خبرنگاران فرصت بهتري دارند تا پژوهش هاي علمي كه در نشريات معتبر به چاپ رسيده اند و مورد بازبيني كارشناسان مستقل قرار گرفته اند،گزارش كنند.با اين حال هنوز همه پژوهش هايي كه نتايج آنها در رسانه ها مطرح  مي شود، لزوماً به كاربردهايي كه دانشمندان پيش بيني مي كنند منجر نمي شوند.
براي مثال پژوهش هايي كه در مورد به تأخير انداختن پيري بر روي موش ها و كرم ها انجام مي شود ممكن است نويدبخش باشند، اما لزوماً به معناي آن نيستند كه مطابق ادعاي چند دانشمند انسان ها خواهند توانست به زودي بر پيري فائق آيند و قرن ها زندگي كنند.
دكتر شوارتز توصيه مي كند كه خوانندگان با اخبار پزشكي با شك و ترديد بسيار برخورد كنند.
* نشريات معتبر آنهايي هستند كه در آن مقالات ارسالي مورد بازبيني كارشناسان مستقل قرار مي گيرد و به اصطلاح peer review مي شوند.
*رابرت روي بريت نويسنده مطلب فوق سردبير اجرايي سايت خبري livescience است.]]>
</TEXT>
</DOC>
<DOC>
<DOCID>HAM2-851203-114</DOCID>
<DOCNO>HAM2-851203-114</DOCNO>
<ORIGINALFILE>/1385/851203/world/_siasatw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گفت وگو با نماينده ايران در آژانس بين المللي انرژي اتمي
اعتمادسازي مفيد]]>
</TITLE>
<TEXT>
<IMAGE>/1385/851203/world/010371.jpg</IMAGE>
<![CDATA[
داريوش غفاري
در حالي به پايان زمان اعلامي در قطعنامه 1737 شوراي امنيت سازمان ملل متحد براي توقف فعاليت هاي صلح آميز هسته اي ايران نزديك مي شويم كه مسئولان كشور بر تداوم بهره مندي كشورمان از مزاياي استفاده صلح آميز از اين انرژي تأكيد دارند و در موضع گيري صريح و هماهنگ اعلام كرده اند كه جمهوري اسلامي ايران به هيچ عنوان قصد عقب نشيني از مواضع برحق خود و محروم شدن از انرژي صلح آميز هسته اي را نه تنها ندارد بلكه تصميم دارد اين دانش را در كشور بسط و گسترش دهد.
نكته مهمي كه درباره اين موضوع مي تواند قابل ذكر باشد هماهنگي و يك صدايي همه نيروهاي كشور علي رغم اختلاف ديدگاه هاي موجود و تمركز آنها بر يك نقطه مشترك يعني ادامه فعاليت هاي صلح آميز هسته اي و تأكيد بر استفاده از حق قانوني ايران بر اساس معاهدات بين المللي است كه اين اشتراك منافع مي تواند زمينه دستيابي به يك موفقيت بزرگ در عرصه فعاليت هاي صلح آميز هسته اي را فراهم آورد.
با علي اصغر سلطانيه، نماينده دائم ايران در آژانس بين المللي انرژي اتمي در مورد گام هاي بعدي ايران در استفاده از انرژي صلح آميز هسته اي و پيش بيني عملكرد شوراي امنيت سازمان ملل گفت وگويي انجام داده ايم. سلطانيه معتقد است كه غرب نمي تواند كشورهاي جهان را براي صدور قطعنامه ديگري عليه ايران قانع كند و ايران نيز قصد ندارد فعاليت هاي صلح آميز هسته اي خود را متوقف كند.
* جمهوري اسلامي ايران بر ادامه بهره مندي از انرژي صلح آميز هسته اي به عنوان يك خواست ملي تأكيد دارد. اين در حالي است كه از زمان 2 ماهه كه در قطعنامه 1737 شوراي امنيت براي ايران تعيين شده بود چند روز بيشتر باقي نمانده است. آيا در خصوص گام هاي بعدي شوراي امنيت پيش بيني صورت گرفته است؟
- همان طور كه بارها گفته شده است به دلايل بسياري قطعنامه 1737 هيچ نوع مبناي حقوقي ندارد. به دليل اين كه اين قطعنامه با اشاره به قطعنامه هايي بوده كه در شوراي حكام آژانس بين المللي انرژي اتمي به تصويب رسيده است. در قطعنامه هاي شوراي حكام كه توسط تعداد محدودي از كشورها مطرح شده است و هيچ وقت اساس آن مبتني بر اساسنامه آژانس بين المللي انرژي اتمي و مبتني بر مفاد حقوقي نبوده كه جمهوري اسلامي ايران انحرافي از اهداف صلح آميز داشته باشد. آقاي البرادعي مديركل آژانس بين المللي انرژي و به عنوان مسئول اين كار اعلام كرده كه هيچ شواهدي مبني بر انحراف مواد و فعاليت هاي هسته اي غيرصلح آميز در فعاليت هاي ايران ديده نشده است و تمام موارد هسته اي حسابرسي شده است.
* با توجه به اين كه عمدتاً رويكرد غرب به ويژه آمريكا به روند پرونده فعاليت هاي صلح آميز هسته اي ايران روندي سياسي بوده نه حقوقي و فني، تصور اين سخن بحق ما كه بهره برداري صلح آميز از انرژي هسته اي حق ملت ايران است مي تواند مبنايي براي پذيرش اين حق باشد؟
- مطابق اساسنامه آژانس بين المللي انرژي اتمي و قرارداد پادماني كه جمهوري اسلامي ايران بر اساس معاهده ان.پي.تي به آن متعهد است هيچ نوع تخلفي در فعاليت هاي هسته اي ايران ديده نشده است. بنابراين اين قطعنامه مبناي حقوقي ندارد و نمي تواند از سوي ايران پذيرفته شود. علي رغم اقدام غيرحقوقي و غيرمنطقي و ظالمانه اي كه عليه جمهوري اسلامي ايران انجام مي شود مسئولان با درايت كامل به همكاري خود در چارچوب تعهدات معاهده ان.پي.تي با آژانس بين المللي انرژي اتمي ادامه مي دهند. بر اين اساس بازرسي هاي آژانس مطابق تعهداتي كه در چارچوب پادمان هسته اي معاهده ان.پي.تي است در حال انجام است. غرب مي داند كه نمي تواند كشورهاي جهان را قانع كند براي اين كه بخواهد گام هاي بعدي عليه ايران برداشته و قطعنامه ديگري را عليه جمهوري اسلامي ايران صادر كند.
* بر اساس مصوبه چندي پيش مجلس به دنبال ارجاع پرونده هسته اي جمهوري اسلامي ايران به شوراي امنيت سازمان ملل قرار بود بخشي از همكاري ما با آژانس به حالت تعليق درآمده و محدوديتي در فعاليت بازرسان نيز به وجود آيد. آيا اين مصوبه اجرا شده است؟
- بر اساس پادمان آژانس محدوديت ها درباره مسئوليت هايي كه بازرسان مطابق پروتكل الحاقي داشتند تفاوت دارد. بر اساس مصوبه مجلس شوراي اسلامي وقتي موضوع پرونده هسته اي ايران به نيويورك و شوراي امنيت سازمان ملل متحد منعكس شد ما اجراي پروتكل الحاقي را متوقف كرديم. يعني همكاري هاي ما با آژانس تنها در محدوده پادمان مربوط به ان.پي.تي است. جمهوري اسلامي ايران در اين تعهد خود هيچ گونه كوتاهي نكرده و اجازه داده بازرسان مسئوليت هاي خود را در كشور به انجام برسانند.
* تاكنون هيچ كشوري در تأسيسات هسته اي خود را بر روي خبرنگاران و ديپلمات ها نگشوده است و اين كار توسط جمهوري اسلامي ايران صورت گرفته. به عقيده شما اين اقدام مي تواند در جهت اعتمادسازي مفيد باشد؟
- بازديد خبرنگاران و سفراي تروئيكاي عدم تعهد و رئيس گروه 77 و سفير دائم اتحاديه عرب در سازمان هاي بين المللي در وين به عنوان سفرا و نمايندگان جهان به جز تعداد معدودي از كشورهاي غربي همه ملت هاي جهان را شامل مي شود.
چين نيز همواره از مواضع گروه 77 حمايت كرده است. اين عده بيانيه سران عدم تعهد را صادر كردند كه در آن به صراحت اعلام شد كه موضع كشورهاي عدم تعهد اين است كه تنها سازمان مرتبط با فعاليت هاي صلح آميز هسته اي ايران آژانس بين المللي انرژي اتمي است و بايد اين موضوع از شوراي امنيت و نيويورك به آژانس و وين بازگردد. در اين بيانيه تأكيد شده كه اين موضوع بايد از راه هاي مسالمت آميز و گفت وگو حل و فصل شود و بر حق جمهوري اسلامي ايران براي بهره مندي از فناوري صلح آميز هسته اي تأكيد كردند. در اين بيانيه تأكيد شد كه بايد بين اقدامات داوطلبانه و اعتمادساز با اقدامات الزام آور حقوقي تفكيك قائل شد. قطعنامه شوراي امنيت براي اين بود كه جمهوري اسلامي تعليق را از سر گيرد. اين در حالي است كه تعليق غني سازي يك اقدام داوطلبانه بود و در قطعنامه هاي شوراي حكام آژانس تأكيد شده بود كه اقدام تعليق اقدامي غيرالزام آور حقوقي است. وقتي اين مساله الزام آور نبوده و ما نيز تعليق را ادامه نداديم بنابراين تخلفي مرتكب نشده ايم. اندك كشورهاي غربي در ادامه اين روند با مشكلات جدي مواجه خواهند شد و بايد به دنبال راه هاي مسالمت آميز باشند. جمهوري اسلامي ايران نيز اعلام كرده كه خواستار يافتن راهي براي گفت وگو است. ما اين موضوع را به همه دنيا اعلام كرده ايم و هميشه نيز اين موضع جمهوري اسلامي ايران بوده كه آماده است هرگونه ابهامي را در زمينه فعاليت هاي صلح آميز هسته اي مرتفع كند. شفافيتي كه در فعاليت هاي صلح آميز هسته اي ايران وجود دارد در هيچ كشور دنيا و در تاريخ فعاليت هاي هسته اي سابقه نداشته است.
* سؤالي كه من داشتم نيز بر همين مساله تأكيد داشت كه با توجه به اين كه اين اقدام در هيچ كشوري صورت نگرفته،درست است كه جمهوري اسلامي ايران با توجه به كينه توزي هاي غرب تا اين اندازه شفاف سازي كند؟
- با توجه به اين كه دشمنان با اهرم جوسازي هاي تبليغاتي، افكار عمومي را از واقعيت منحرف مي كنند براي خنثي كردن اين تبليغات اقداماتي در راستاي شفاف سازي انجام داديم. در اين ديدار همه قسمت ها مورد بازديد قرار گرفت و از دوربين هاي آژانس در قسمت هاي مختلف تأسيسات فيلمبرداري كردند. تمام مواد هسته اي كه توليد مي شود از جمله يو.اف 6 براي اهداف صلح آميز است. با توجه به اقدامات جمهوري اسلامي ايران و به موازات فعاليت ها و دستاوردهاي بزرگي كه داشتيم و آن را ادامه خواهيم داد و هيچ نوع وقفه اي در فعاليت هاي صلح آميز هسته اي نخواهيم داشت،همزمان با ديپلماسي فعال تلاش مي كنيم در راستاي اطلاعات غلطي كه درباره پنهان كاري جمهوري اسلامي ايران به افكار عمومي جهان داده مي شود، نشان دهيم همه فعاليت هاي صلح آميز هسته اي ايران كاملاً آشكار بوده است. يادآوري مي كنم رئيس جمهوري محترم در سخنراني مجمع عمومي سازمان ملل متحد كه رؤساي تمام دنيا در بالاترين سطح در آن حضور داشتند اعلام كردند آماده ايم كشورهاي ديگر در صنعت غني سازي ما مشاركت داشته باشند. اين نهايت شفافيت كشور است و چيزي براي پنهان كردن نداريم و با غرور و افتخار مي گوييم دستاوردهايي را كه به دست آورده ايم با خودكفايي، اعتماد و خودباوري بوده و در عين حال حاضر هستيم به تعهدات بين المللي خود عمل كنيم. با اين سياست فعاليت هاي شفاف و صلح آميز هسته اي جمهوري اسلامي ايران توانسته امروز دنيا و افكار عمومي آن را قانع كند؛ قطعنامه اي كه عليه ايران صادر شده است هيچ جايگاهي ندارد و قابليت توجيه نيز ندارد.
* جمهوري اسلامي ايران چندي پيش از ورود تعدادي از بازرسان آژانس بين المللي انرژي اتمي به كشور جلوگيري كرد. گويا بر اساس پادمان هسته اي اين حق جمهوري اسلامي ايران است. سؤال من اين است كه امكان دارد در آينده نيز از ورود برخي از بازرسان به كشور جلوگيري شود؟
- ما و همه كشورهايي كه عضو آژانس بين المللي انرژي اتمي و عضو معاهده هستند بر اساس معاهده ان.پي.تي قراردادي را براي انجام بازرسي ها امضا مي كنند؛ به عنوان قرارداد پادمان جامع هسته اي. بر اساس موافقتنامه پادمان جامع كه ايران و همه كشورها بايد در قبال آن يكسان عمل كنند اين حق به كشورها داده شده كه در مورد بازرسي تصميم بگيرند. بازرسان بايد جزو ليست بازرسان از ايران باشند كه هر وقت خواستند وارد كشور شوند. اصطلاحاً به اين بازرسان، بازرسان انتصابي مي گويند. تاكنون با ورود 200 نفر از بازرسان به عنوان ليستي كه براي جمهوري اسلامي ايران بوده و معرفي شده اند موافقت كرده ايم. در عين حال در پاراگراف 85 اين موافقتنامه صراحت دارد كه كشورها هر وقت تصميم بگيرند مي توانند برخي بازرسان را از ليست خود حذف كنند. اين حق همه كشورهاي عضو اين موافقتنامه است.
در اين موافقتنامه ذكر نشده كه بايد دليلي هم براي اين مساله ذكر شود. كشورها مي توانند به هر دليلي كه از بازرسان راضي نباشند آن را به آژانس اعلام كنند تا اين عده از ليست بازرسان انتصابي حذف شوند.
*  اين مساله به عنوان اعمال محدوديت براي اصل بازرسي هاي آژانس تلقي نمي شود؟
- اين اقدام حق جمهوري اسلامي ايران است. در عين حال هيچ مانعي براي انجام بازرسي ها ايجاد نشده و بازرسان در حال رفت و آمد به كشور هستند و وظيفه آژانس بين المللي انرژي اتمي را انجام مي دهند. هيچ كس نمي تواند بهانه اي بتراشد كه اين تصميم جمهوري اسلامي ايران در روند بازرسي ها تأثير منفي گذاشته است. در عين حال بر اساس مصوبه مجلس شوراي اسلامي دولت موظف است در پاسخ به اقدام غيرقانوني و غيرقابل توجيه شوراي امنيت در گذراندن قطعنامه، روابط خود را با آژانس بين المللي انرژي اتمي مورد تجديد نظر قرار دهد. اين اقدام يكي از اقداماتي بوده كه نقطه ضعفي از نظر حقوقي در رابطه با تعهدات جمهوري اسلامي ايران نداشته است.
* قرار است اوايل اسفند ماه محمد البرادعي(پس از پايان زمان 2 ماهه اعلام شده در قطعنامه شوراي امنيت سازمان ملل)گزارشي را از فعاليت هاي صلح آميز هسته اي ايران ارايه كند. پيش بيني مي كنيد اين گزارش شامل چه نكاتي باشد و آيا مي تواند مورد استناد براي صدور قطعنامه اي ديگر عليه ايران باشد؟
- بر اساس قطعنامه 1737 شوراي امنيت از مديركل آژانس خواسته شده است كه گزارشي از آخرين وضعيت اجراي مفاد قطعنامه ارايه كند. اين گزارش طبق قانون و بر اساس اساسنامه، مديركل آژانس تنها جوابگوي شوراي حكام است و گزارش را همزمان به اعضاي شوراي حكام مي دهد و نسخه اي نيز در اختيار شوراي امنيت قرار خواهد گرفت.
جلسه آينده شوراي حكام آژانس بين المللي انرژي هسته اي پنجم مارس، اواسط اسفند خواهد بود. البته آمريكا و تعداد اندكي از كشورهاي غربي تلاش كردند كه بعد از قطعنامه شوراي امنيت نشست اضطراري و فوق العاده در شوراي حكام در وين برگزار شود كه با مخالفت اكثريت اعضاي شوراي حكام مواجه و تشكيل نشد. گزارش البرادعي در جلسه شوراي حكام نيز مورد بحث قرار خواهد گرفت.
قطعاً يكي از پارامترهاي مهم گزارش اين است كه جمهوري اسلامي ايران كماكان به تعهدات خود مطابق ان.پي.تي متعهد است و بازرسي ها در حال انجام است. در عين حال اين يك واقعيت است كه ايران فعاليت هاي غني سازي خود را معلق نكرده است و اين واقعيتي است كه دنيا بايد آن را بپذيرد و در گزارش البرادعي نيز مورد تأكيد قرار خواهد گرفت.]]>
</TEXT>
</DOC>
<DOC>
<DOCID>HAM2-851203-115</DOCID>
<DOCNO>HAM2-851203-115</DOCNO>
<ORIGINALFILE>/1385/851203/world/_siasatw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه امروز
پيشرفت ايران؛ خط قرمز همه سياست هاي نظام]]>
</TITLE>
<TEXT>
<![CDATA[امير دبيري مهر
در چند ماه اخير يكي از واژه هايي كه بسيار مورد استفاده قرار گرفته، خط قرمز است. خط قرمز يعني جايي كه حاضر نيستيم به هيچ قيمتي از آن عبور كنيم. برخي از خط قرمزهايي كه درباره آنها اجماع جهاني وجود دارد عبارتند از: سرزمين، حاكميت، امنيت ملي، اعتقادات و باورها و... اما اين روزها بويژه در ارتباط با مسائل هسته اي، خط قرمزهاي غير واقعي مانند تعليق و جنگ و... طرح مي شود كه نه تنها خط قرمز نيستند بلكه اهميت خط قرمز را نيز در اذهان عمومي كمرنگ مي كنند. در مقابل چند روز پيش رهبر معظم انقلاب اسلامي در يكي از ديدارهاي مردمي تاكيد كردند توقف جايز نيست؛ چه در دانشگاه، چه در محيط هاي علمي ديگر، چه در محيط هاي صنعتي، چه در كارخانه، چه در محيط تجارت و دادوستد و چه در محيط هاي علمي ديني. در همه محيط ها توقف جايز نيست. بايد جلو رفت. آنچه در اين موضع گيري مشهود است، مشخص كردن پيشرفت به عنوان يكي از خط قرمزهاي كشور در همه حوزه ها و سياست هاي اعلامي و اعمالي است.در واقع پيشرفت يكي از آرمان هاي بسيار جدي ملت ايران در درازناي تاريخ است كه در 150سال اخير در فكر و عمل ايرانيان تجلي بيشتري پيدا كرده و بارها مبناي داوري و بررسي ها قرارگرفته است. اگر نهضت مشروطه علي رغم همه مخالفت ها، دسيسه ها، كشتارها و انحراف ها به ثمر نشست و نهاد مبارك پارلمان و دموكراسي هرچند به شكل نيم بند آن در ايران مستقر شد به اين علت بود كه مشروطيت از لوازم پيشرفت ايران خوانده مي شد. مردم مشروطيت را امر مقدسي مي دانستند كه راه برون رفت از زندگي مشقت بار آن زمان بود و از رهگذر آن امكان چشيدن طعم زندگي آرام و آسوده فراهم مي شد و شايد حمايت روحانيان عظيم الشأني مانند بهبهاني، طباطبايي، آخوند خراساني و علامه نائيني از مشروطيت نيز از همين منظر بود. اگر دكتر مصدق توانست علي رغم مخالفت شاه و كمونيست ها و آمريكا و انگليس و سرسپردگان داخلي شان و خيانت دشمنان دوست نما، صنعت نفت را با پشتوانه مردمي ملي كند به اين خاطر بود كه دورنماي اين نهضت ملي پيشرفت ايران ترسيم شده بود. نهضت اسلامي در 15 سال عمر خود كه با پيروزي انقلاب اسلامي به ثمر نشست، يكي از نقاط آسيب پذير رژيم پهلوي را عدم پيشرفت همه جانبه و اكتفا به زرق و برق هاي ظاهري مي دانست. همه گروه هاي مبارز اعم از مذهبي، ملي و چپي محمدرضاي پهلوي را به نالايقي و رژيم او را به ناكارآمدي در مسير توسعه ايران متهم مي كردند و اين اتهام نيز با تاييد مردم در انقلاب مواجه شد و از همين منظر بخش عمده اي از سخنان رهبر كبير و فقيد انقلاب اسلامي در روز 12بهمن 57 نيز به همين مسئله اختصاص يافت. امروز معيار و ملاك ارزيابي دولت ها ي پس از انقلاب و مديران كشور در بخش هاي مختلف، نقشي است كه آنها در پيشرفت كشور ايفا مي كنند يا برنامه ها و اقداماتي است كه براي پيشرفت كشور به منصه ظهور مي رسانند. پيشرفت، آرماني ملي است كه همه افراد، اقوام، مذاهب، سليقه ها، گرايش ها و اعتقادات را زير چتر همبستگي قرار مي دهد. هيچ كس نمي تواند مخالف پيشرفت كشور باشد. هيچ كس نمي تواند خواستار توقف فعاليت هاي اين ملت در عرصه هاي گوناگون باشد. امروز اگر پرونده هسته اي از حمايت توده هاي ملت برخوردار است- كه در 22بهمن امسال متجلي شد- به اين خاطر است كه بخشي از زنجيره پيشرفت ايران محسوب مي  شود.]]>
</TEXT>
</DOC>
<DOC>
<DOCID>HAM2-851203-116</DOCID>
<DOCNO>HAM2-851203-116</DOCNO>
<ORIGINALFILE>/1385/851203/world/_siasatw.htm</ORIGINALFILE>
<ISSUE>پنجشنبه 3 اسفند 1385</ISSUE>
<DATE calender="Western">2007-02-22</DATE>
<DATE calender="Persian">1385/12/03</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سوم اسفند ماه سالگرد عمليات خيبر با هدف فتح بصره
غافلگيري دشمن در هورالهويزه و زيد]]>
</TITLE>
<TEXT>
<IMAGE>/1385/851203/world/010302.jpg</IMAGE>
<![CDATA[
مهدي قمصريان
با هدف تصرف بصره، عملياتي در منطقه هورالهويزه طراحي و انجام شد كه خيبر نام گرفت. اين عمليات در منطقه اي كه عراق انتظار حمله را از آنجا نداشت، در دو محور مستقل هورالهويزه و زيد اجرا شد. مأموريت اجرايي عمليات در محور هور برعهده قرارگاه نجف(سپاه)و در محور زيد برعهده قرارگاه كربلا(ارتش)بود. در محور هور، پنج هدف الغرير، القرنه، جزاير مجنون جنوبي و شمالي، نشوه و طلائيه براي عمليات تعيين شد، قرارگاه نصر نيز با هدف تصرف و تثبيت محورالغرير، قرارگاه حديد با هدف تصرف و تثبيت محور القرنه، قرارگاه حنين با هدف تصرف و تثبيت جزيره جنوبي و نيمه شرقي و شمال جزيره شمالي و الحاق با محور طلائيه، قرارگاه فتح با هدف شكستن خط پرمانع طلائيه و الحاق با قرارگاه حنين و قرارگاه بدر با هدف تصرف نيمه غربي جزيره جنوبي و پل نشوه وارد عمل شدند. عمليات خيبر پيروزي هاي چشمگيري در پي داشت هر چند كامل نبود. علاوه بر آن فشارهاي بين المللي هم بر ايران بعد از تصرف جزاير مجنون در اين عمليات مضاعف شد.
تداوم توقف قواي جمهوري اسلامي در پشت ديوارهاي دفاعي عراق و صرف ايجاد رخنه هايي در آن و كاهش توان نظامي ايران كه متأثر از استراتژي دو كشور بود، به منزله تغيير ماهيت جنگ از تهاجمي به فرسايشي بود. عراقي ها با در اولويت قرار دادن جنگ، كليه منابع خود را براي همين هدف بسيج كرده بودند، حال آن كه در ايران، منابع و امكانات اصلي كشور تا سال 1365 كه فاو فتح شد در خدمت جنگ نبود. لازمه مقابله ايران با حاكم شدن اين وضعيت، علاوه بر حملات پي در پي بر مواضع دفاعي عراق، كه در سال سوم جنگ انجام گرفت، برخورداري از ابتكار عمل براي شكست بن بست حاكم بر جنگ بود. در واقع تجارب جنگ در سال سوم حاوي اين معنا بود كه بدون ابتكار عمل نظامي، امكان غافلگيري دشمن و در نتيجه دستيابي به پيروزي همانند مرحله آزاد سازي مناطق اشغالي فراهم نمي شود. توجه به اين مسئله براي نخستين بار پس از عمليات رمضان براي فرماندهي سپاه حاصل شد. به همين دليل فرمانده كل وقت سپاه بلافاصله مسئولان و فرماندهان يگانهاي سپاه را فراخواند و پس از بحثها و بررسي هاي طولاني، منطقه هور براي نخستين بار به عنوان منطقه عملياتي مورد توجه قرار گرفت. ليكن مجموع اوضاع حاكم بر صحنه جنگ و ضرورت اجراي عمليات مشترك سپاه و ارتش و اميدواري به موفقيت بر پايه تجارب پيشين و مهمتر از همه عدم تطابق توان و تجهيزات موجود با آنچه كه براي عمليات در هور لازم بود، در مجموع مانع از توجه جدي به اين منطقه شد، پس از عمليات والفجر1 و بروز ديدگاه هاي متفاوت در ارتش و سپاه، فرماندهي سپاه با تشكيل يك قرارگاه در منطقه هور، شناسايي منطقه را به طور مستقيم كنترل و هدايت كرد.
تغيير زمين
با تغيير زمين منطقه عمليات از خشكي به آب با ويژگي هاي هور از جمله وجود آبراههاي مختلف و امكان استتار در ني زارها، اين اميدواري به وجود آمد كه با غافلگيري در مكان و تاكتيك و احتمالاً  در زمان و امكان غلبه بر دشمن و تصرف و تأمين منطقه فراهم شود. زيرا عدم درك دشمن از عمليات در هور به لحاظ تاكتيكي و عدم سازمان و توانايي مناسب براي مقابله با تهاجم نظامي ايران، به گونه اي بود كه دورنماي دستيابي به پيروزي را روشن مي نماياند.
سپاه بنابر تجارب در عمليات والفجر مقدماتي و والفجر 1 براي عمليات به صورت مستقل از ارتش تأكيد مي كرد ولي شوراي عالي دفاع اين مسئله را نپذيرفت. لذا پس از توافق حاصله، مقرر شد ارتش با به كارگيري لشكرهاي 7 وليعصر عليه  السلام و 14 امام حسين عليه السلام از سپاه به عنوان دو لشكر قوي و خط شكن به همراه تيپ زرهي 72 محرم(سپاه)در منطقه زير به عمليات بپردازد و ديگر يگانهاي سپاه در منطقه هور به اجراي عمليات مبادرت كنند. عمليات خيبر در تاريخ 3/12/1362 در منطقه هورالهويزه آغاز شد و با تصرف جزاير مجنون كه داراي حوزه هاي نفتي زيرزميني بود به پايان رسيد. ليكن عملياتي كه با فرماندهي ارتش در منطقه زير انجام گرفت با موفقيت توأم نبود.عمليات خيبر از حيث نظامي بسيار حائز اهميت بود زيرا در وضعيتي كه روند جنگ، فرسايشي ارزيابي مي شد، قواي نظامي ايران با ابتكار عمل در منطقه اي كه به زعم دشمن عمليات در آن غيرقابل اجرا بود، در شمال منطقه بصره حضور يافته و جاده بصره- العماره را تهديد كردند.
مسلماً  در صورتي كه امكانات مورد نياز براي عمليات تأمين مي شد، نتيجه عمليات و جنگ چيزي غير از آن بود كه به دست آمد. در صورت تصرف شرق رودخانه دجله و منطقه القرنه  به همراه جزاير مجنون و گشايش محور طلائيه به نشوه، بصره در خطر جدي قرار مي گرفت اما متأسفانه به دليل عدم واگذاري امكانات مورد نياز، بخش كمي از اهداف عمليات خيبر تأمين شد. مثلاً اگر به جاي 450 الي 500 قايق 2000 قايق واگذار مي شد و يا چنانچه در زمينه هلي كوپتر اعم از هجومي و ترابري مشكل جدي وجود نداشت و نيرو به ميزان مورد نياز در جزيره شمالي به جاي 3 گردان، 18 گردان مانوري پياده مي شد، دستيابي به يك پيروزي اساسي و تعيين كننده قطعي بود.(سردار غلامعلي رشيد، حاشيه كتاب آغاز تا پايان)
شگفتي ناظران
غافلگيري دشمن در اين عمليات و ناتواني او در عقب راندن نيروهاي خودي از جزاير مجنون، مجدداً  توانايي دفاعي عراق را مورد ترديد قرارداد و متقابلاً  شگفتي ناظران را از قابليت هاي طرح ريزي عمليات تهاجمي و دفاعي جمهوري اسلامي برانگيخت. به گزارش راديو آمريكا ديپلمات هاي غربي، عرب و آسيايي در تهران تاكتيك هاي جنگي جديد ايران را مورد ستايش قرار دادند. ناظران بر اين عقيده بودند كه نتيجه نبرد در جزاير مجنون هر چه باشد، تاكتيك هاي نظامي ايران از نظر جسارت و شهامت، در تاريخ مورد استفاده قرار خواهد گرفت.(خبرگزاري فرانسه 2/1/63)
بن بست
مسلماً  دستيابي به تمامي اهداف عمليات خيبر مي توانست جنگ را به وضعيت تعيين كننده اي نزديك  سازد. ليكن عدم تحقق اين امر مانع از تغيير توازن سياسي- نظامي به سود ايران و كسب برتري بر عراق شد. نشريه نيويورك تايمز پس از آشكار شدن نتايج عمليات خيبر طي تحليلي در مورد ادامه بن بست در جنگ و دلائل آن به نقل از تحليلگران آمريكايي و غربي نوشت: جنگ ايران و عراق ظاهراً به يك بن بست رسيده كه هيچ يك از دو طرف قادر به برتري بر ديگري نيست. به نظر مي رسد ايراني ها قادر به شكستن مرز طولاني عراق نباشند و عراقي ها نيز نتوانند به موفقيت هاي دفاعي دست يابند... ناتواني ظاهري ايران در اجراي يك تهاجم تعيين كننده تنها يكي از دلايل ادامه بن بست جنگ 43 ماهه است... بنابر نظريه مذكور بن بست حاكم بر جنگ حاصل دو وضعيت جداگانه است. ايران با وجود تهاجمات پي در پي، قادر به اجراي تهاجم تعيين كننده نبود و عراق نيز در مواضع دفاعي قادر به دفاع كامل نيست. ضمن اين كه عراقي ها فاقد قابليت هاي لازم براي استفاده از برتري تكنولوژيك خود در هوا بودند.در كلامي ديگر مقدورات نظامي طرفين با اهدافشان تناسبي نداشت. عراق تجهيزات لازم براي دست زدن به حمله را داشت، اما فاقد انگيزه و نيروي انساني كافي بود در حالي كه ايران بر دست زدن به حمله بزرگ تأكيد داشت لكن از تجهيزات مؤثر برخوردار نبود.
تجارب جديد
در هر صورت عدم دستيابي ايران به پيروزي كامل در عمليات خيبر كه همواره بايد از آن به عنوان يك فرصت استثنايي و بي نظير كه از دست رفت ياد كرد، متأثر از عوامل مختلفي بود. تعجيل در اجراي عمليات به دليل اسارت چند تن از نيروها، افزايش تردد قايق ها و احتمال هوشياري دشمن و مهم تر از آنها به پايان رسيدن زمان مأموريت نيروها و نگراني از تأخير عمليات به دليل احتمال لو رفتن آن، منجر به نوعي شتاب در اجراي عمليات شد. حال آنكه با توجه به دركي كه از زمين منطقه و نيز وضعيت دشمن وجود داشت، سپاه بايد بر مبناي ابتكار عمل جديد به صورت مستقل از ارتش، عمليات را اجرا مي كرد و دو لشكر خط شكن و قوي سپاه را از سازمان خود خارج نمي كرد و تحت كنترل عملياتي ارتش قرار نمي داد.
در هر صورت با اجراي عمليات خيبر، قابليت و توانايي هاي فوق العاده سپاه در طرح ريزي، فرماندهي و دفاع بيشتر از گذشته آشكار شد. نتايج عمليات خيبر منجر به دستيابي سپاه به تجارب جديد نظامي و برخورداري از سازمان مناسب و به دست آوردن جاي پا در منطقه هور(تصرف جزاير)شد. ضمن اينكه زمينه هاي لازم براي اجراي عمليات در منطقه هور به عنوان يك عمليات آبي- خاكي فراهم گرديد. اگرچه ايران با تصرف جزاير مجنون در عمليات خيبر براي نخستين بار پس از ورود به داخل خاك عراق مناطقي را تصرف كرد كه قابل توجه بود، ولي با وجود شكسته شدن خطوط دفاعي دشمن، توازن تغيير نكرد زيرا هنوز در برخي از زمينه ها از جمله پشتيباني، هوايي، توپخانه و مهندسي كاستي ها و نقايص زيادي وجود داشت كه لزوماً بايد برطرف مي شد.دشمن پس از هوشياري در مورد پيچيدگي هاي عمليات و نتايج احتمالي آن، سازمان رزم خود را با تشكيل يك سپاه براي هور با عنوان سپاه ششم تكميل كرد. ضمن اينكه ارتش عراق در حد فاصل عمليات رمضان تأخير و مدتي پس از آن، 10 لشكر جديد تشكيل و بر توان نظامي خود افزود.
وضعيت جديد
به موازات عمليات خيبر و ابعاد سياسي و نظامي آن، انفجار مقر آمريكايي ها در بيروت، وضعيت جديدي را در منطقه به وجود آورد. آمريكايي ها كه در سال 1982 پس از فتح خرمشهر، عميقاً در انديشه تسلط بر لبنان بودند، انتظار داشتند با فرسايشي شدن جنگ، از فرصت لازم براي حل بحران ناشي از پيروزي ايران بر عراق از طريق تجاوز اسرائيل و تشكيل يك دولت مسيحي و وابسته در لبنان برخوردار شوند. حضور اوليه نيروهاي سپاه براي مقابله با تجاوز اسرائيل و گسترش و تعميق اين حضور با سازماندهي حزب الله لبنان تدريجاً بافت و ساختار قدرت در لبنان را دستخوش تغيير كرد و اسرائيل و آمريكا پس از اجراي عمليات استشهادي حزب الله و انفجار مقر آمريكايي ها در بيروت، با شكست صحنه لبنان را ترك كردند. در اوضاع جديد آمريكا در موقعيتي قرار گرفت كه مي بايست استراتژي جديدي را طرح ريزي كند. بر اين اساس بنياد هريتيج طرحي را مبني بر از بين بردن اصل اميد به ريگان ارائه كرد. اين سياست به منزله تشديد فشار به ايران با هدف از ميان بردن اميدواري ايران براي دستيابي به پيروزي بود. عناصر اصلي اين استراتژي به اين شرح بود: 1)تقويت وضعيت اقتصادي عراق 2)ايجاد محدوديت در منابع ارزي ايران 3)ايجاد محدوديت در استخراج و فروش نفت ايران و 4)عمليات استانچ.
عمليات استانچ(oper ation staunch)
استانچ، عملياتي بود كه آمريكايي ها طرح ريزي كرده  بودند تا از دسترسي ايران به تجهيزات نظامي و سلاح جلوگيري كنند. اين عمليات از پاييز 1983 شروع شد. به اين ترتيب كه آمريكايي ها با جمع آوري اطلاعات در مورد خريدهاي سلاح و وسايل نظامي ايران، از طريق دولت ها يا واسطه ها و بازار سياه بلافاصله وارد عمل مي شدند و به كشور فروشنده تذكر مي دادند و يا بعضاً اقدام به دستگيري فروشنده، واسطه يا خريدار مي كردند. اين اقدام آمريكايي ها چند نتيجه دربرداشت: 1)مسير دستيابي ايران به سلاح طولاني مي شد 2)سلاح با قيمت بالاتر خريداري مي شد ضمن اينكه برخي از اين وسايل از رده خارج و فاقد كيفيت لازم بودند. در گزارش كميته روابط خارجي سناي آمريكا در مورد تأثير عمليات استانچ آمده است: تحريم فروش تسليحات عليه ايران در توانايي اين كشور به ادامه جنگ تأثير محسوس داشته است. از نظر عراقي ها تحريم فروش تسليحات احتمالاً مهم ترين علت گرمي روابط ايالات متحده با عراق است.]]>
</TEXT>
</DOC>
</HAMSHAHRI2>

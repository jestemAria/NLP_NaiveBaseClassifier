<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851123-001</DOCID>
<DOCNO>HAM2-851123-001</DOCNO>
<ORIGINALFILE>/1385/851123/news/_adabh.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره فيلم فجر ديشب به پايان رسيد
خداحافظ سيمرغ 25]]>
</TITLE>
<TEXT>
<IMAGE>/1385/851123/news/013695.jpg</IMAGE>
<![CDATA[
عكس: محمد توكلي
گروه ادب و هنر: جشنواره فيلم فجر در حالي شب گذشته بهترين هاي سينماي ايران را معرفي كرد كه اعتراض نسبت به انتخاب نامزدان چند روزي است كه به گوش مي رسد؛ به ويژه در نشست هاي مطبوعاتي آخرين روزها در سينما فلسطين.
 اين در حالي است كه اختلاف زيادي ميان انتخاب تماشاگران و داوران وجود دارد. اين اعتراض حتي در نشست فيلم روز سوم كه روزهاي آخر به جشنواره رسيد و توانست در 12 رشته نامزد سيمرغ شود هم وجود داشت. محمد حسين لطيفي درباره كانديد شدن روز سوم در دوازده رشته و حرف هاي مطرح شده درباره آن اظهار داشت: من جزو معدود كساني بودم كه دوست نداشتم، فيلم به جشنواره برسد. من 10 سال پيش سرعت را در جشنواره شركت دادم و بعد از آن بقيه فيلم هايم را شركت ندادم. من جزو كساني هستم كه اعتقادي به جايزه دادن و جايزه گرفتن ندارم فقط معتقدم كه گروهي در اين فيلم عاشقانه كار كردند.
باران كوثري بازيگر اين فيلم هم با بيان اينكه خيلي خنده دار است كه درباره  سيمرغ گرفتن حرف بزند اظهار داشت: اين انتخاب ها نظر عده اي داور است. در اين يكي دو روز برخوردها به گونه اي بوده است كه فكر مي كنم گناهي را مرتكب شده ام كه از دو فيلم كانديد شده ام و كم كم دارم مي ترسم و مشكل اصلي هم اين است كه روز سوم در 12 رشته و خون بازي در 8 رشته كانديد شده است. كوثري اظهار داشت: هميشه آدم سعي مي كند نقش هاي متفاوتي بازي كند و خوشحالم امسال از دو فيلم انتخاب شده ام.
اما دامنه اعتراض ها بيش از اين بود، مازيار ميري گفت: بسياري تلاش كردند تا فيلم پاداش سكوت ساخته نشود و در نهايت هم به تهيه كننده اعلام كردند كه كارگرداني كه جنگ را مي شناسد، اين فيلم را بسازد. اين كارگردان در نشست نقد و بررسي فيلم پاداش سكوت فقط همت تهيه كننده را عامل ساخته شدن اين فيلم دانست و اظهار داشت: فيلم با سخت ترين اتفاقات جلو رفت و ساخته شد و در نهايت هم يكي از داوران در روز هفدهم در جلسه ا ي به افراد غير سينمايي قول مي دهد كه اين فيلم كانديد خاصي  نشود.
وي با بيان اينكه از داوري ها تعجب نكرده است در ادامه تصريح كرد:  ساخت اين فيلم براي من مهم بود و جايزه را نيز در زمان اكران از مردم خواهد گرفت. جشنواره فجر در حال رفتن به جايي است كه فيلمسازان براي شركت نكردن در آن با هم رقابت كنند و احترامش دارد از بين مي رود. وي معتقد است: در اين جشنواره قبل از اينكه فيلم ها ديده شود، رأي داده مي شود. محسن علي اكبري تهيه كننده فيلم هم با انتقاد از داوري هاي جشنواره گفت: اين داوري ها داوري نبود و بايد فكر داوري آخرت باشيم كه واقعاً وحشتناك است. متأسفانه در هيأت داوري امسال افراط زيادي بود و خودي و ناخودي به چشم مي خورد. فرهاد توحيدي نويسنده فيلمنامه اين فيلم نيز از داوري هاي صورت گرفته در جشنواره اظهار تأسف كرد و گفت: گمان مي كنم كج سليقگي وجود دارد كه اين هميشه در مورد فيلمنامه كمتر خودش را نشان مي دهد. در بقيه بخش هم كانديداها به تعداد گذشته نبودند و ظاهراً امسال سؤالات كنكور را سخت تر گرفته بودند. مسعود ده نمكي اما درباره داوري ها در جشنواره در نشست مطبوعاتي فيلمش اخراجي ها با بيان اينكه به آن اعتراضي ندارد اظهار داشت: قبل از جشنواره به آقاي كاسه ساز گفتم، كه فيلم را در جشنواره شركت ندهيم، اما ايشان گفتند كار درستي نيست و مصالح را در نظر گرفتند و من مي دانستم همان طور كه در مسير ساخت فيلم هزاران مشكل پيش آمد و كارشكني هايي صورت گرفت در جشنواره هم فيلم ناديده گرفته مي شود. ده نمكي همچنين اعلام كرد:  اگر قرار باشد به عنوان فيلمساز اول هم جايزه بگيريم در حمايت از بازيگرانم آن  را نخواهم گرفت. اكبر عبدي بازيگر اين فيلم هم با اعتراض به داوري هاي صورت گرفته گفت: حدود نيم ساعتي هست كه شوكه هستيم و فكر مي كنم دوستان عزيز فكر كردند، فيلم در بخش مسابقه جشنواره نبوده است. البته ما جايزه اصلي را از مردم مي گيريم و همين كه الان مي بينيم با اين شرايط سخت مي آيند و ساعت ها پشت درب مي ايستند و فيلم را مي بينند و فيلم تا ساعت 4 صبح نمايش فوق العاده دارد، لذت مي بريم. مريلا زارعي هم با انتقاد از نوع انتخاب نامزدهاي دريافت سيمرغ بيست وپنجمين جشنواره فيلم فجر گفت: وقتي نگاه شخصي بر جشنواره حاكم مي شود، بازيگران ما، از سريال هاي  ?? قسمتي سر درمي آورند. وي در جلسه  نقد و بررسي فيلم دست هاي خالي مدعي شد: داوران نه تنها فيلم دست هاي خالي را نديدند، بلكه نخواستند كه آن را ببينند و در بسياري از موارد، به فيلم هاي سفارشي جايزه  مي دهند.
اين بازيگر سينما با اظهار شگفتي از ليست كانديداها جشنواره فجر گفت: دوستان داور نشان دادند، سينماي ما استحقاق بيش از اين را ندارد و براي من باعث تعجب است، چرا به جاي پنج كانديدا در رشته  بازيگري تنها سه نامزد، اعلام شده است. نازنين مفخم، تدوينگر اين فيلم نيز در ادامه  سخنان زارعي عنوان كرد: ما اعتراض نداريم چرا بعضي از اسامي در ليست كانديداها نيست؟ اما به  شكل انتخاب ها و كانديداها معترضيم؛ به گونه اي كه امسال يكي از شرم آورترين داوري ها صورت گرفته است. او مدعي شد داوران امسال يا بي دانش هستند يا بي صداقت و يا هر دو. در اين جلسه ابوالقاسم طالبي، كارگردان فيلم هم تصريح كرد: به عنوان كسي كه سال هاست كار سينمايي مي كنم، دلم مي خواست سيمرغ بگيرم. اما حاضر نيستم براي سيمرغ زيربار خيلي چيزها بروم. البته شايد داوران تشخيص شان اين بوده كه فيلم ما شايسته جايزه نيست.
آمارها واقعي است
در حالي كه برخي سينماگران آمارگيري از آراء مردم در خصوص فيلم هاي به نمايش درآمده در جشنواره را مغرضانه خوانده اند دادگو اظهار داشته كه اين كار با دقت زيادي انجام مي شود و اظهارات برخي سينماگران درباره غيرواقعي بودن اين آمار احساسي است.دبير ستاد آراء مردمي بيست و پنجمين جشنواره فيلم فجر در گفتگو با مهر تاكيد كرد: سياست اعلام آراء مردمي بر اين اصل استوار است كه فيلم هاي زير 50 درصد در محاسبات منظور نمي شود و در جدول انعكاس ندارد. دبير ستاد آراء مردمي جشنواره فيلم فجر در پايان گفت: اظهار نظر كارگردان فيلم دست هاي خالي درباره غيرواقعي بودن نوسان در جدول آراء مردمي بي دليل و به صورت احساسي بيان شده و اين نوسان در مورد فيلم هاي ديگري همچون سنتوري نيز اتفاق افتاده است. سنتوري با يك اكران در يك سالن نمايش با گنجايش 700 نفر 666 برگ رأي به دست آورد. از ميان 487 رأي دريافت شده، 423 رأي خوب، 45 رأي متوسط و 19 رأي ضعيف به صندوق ها ريخته شد. ميانگين رأي گيري 56/88 درصد شد. اين بر اساس يك اكران است و معلوم نيست در اكران هاي بعدي اين فيلم چنين رتبه اي را به دست بياورد. سنتوري با 88 درصد آراي مردمي از رقباي خود پيش افتاده بود در حالي كه اعلام نهايي در پايان نمايش تمام فيلمها اعلام مي شود.]]>
</TEXT>
</DOC>
<DOC>
<DOCID>HAM2-851123-002</DOCID>
<DOCNO>HAM2-851123-002</DOCNO>
<ORIGINALFILE>/1385/851123/news/_adabh.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[انقلاب اسلامي، كتاب را از زير خاك بي اعتنايي بيرون آورد]]>
</TITLE>
<TEXT>
<![CDATA[ايسنا: كتابخانه هاي تخصصي كودك و نوجوان، نابينايان، كتابخانه  عمومي، و مركز مطالعات ايران شناسي و اسلام شناسي سازمان اسناد و كتابخانه ملي، در آستانه  سالروز پيروزي انقلاب اسلامي ايران، افتتاح شدند.
آيت الله محمد امامي كاشاني در اين مراسم گفت: كتاب و كتا بخواني يكي از بركات انقلاب اسلامي بود، يعني كتاب از زير غبارها و خاك بي اعتنايي و از ديواره و جدارهاي ضخيم و حجاب بيرون آمد و به دنيا ارايه شد. همچنين علي اكبر اشعري - مشاور فرهنگي رييس جمهور و رييس سازمان اسناد و كتابخانه ملي - در سخناني گفت: در مدت يك سالي كه گذشت، با وجود سختي هايي كه بود، دوستان و همكاران در خدمت به مردم تلاش كردند. او هدف از شروع به كار بخش  هاي تخصصي كتابخانه ملي را ايجاد نوعي الگوي استاندارد براي كتابخانه  هاي كشور دانست و اظهار داشت: اداره كتابخانه و كار در كتابخانه، با توجه به انجام كارهاي ساختماني، كار دشواري بود؛ ولي با وجود اين، همكاران كار خود را به خوبي انجام داده اند و بويژه در اين چند روز اخير كمك فراواني كردند، تا قولي را كه به مردم عزيز داده بودم، عملي كنم. اشعري با تشكر از همكاري وزارت مسكن، تصريح كرد: خدا را شكر مي كنم كه برگي بر برگ هاي زرين جمهوري اسلامي ايران اضافه شد. امروز سازمان اسناد و كتابخانه ملي يكي از يادگارهاي دوران درخشان انقلاب اسلامي است.]]>
</TEXT>
</DOC>
<DOC>
<DOCID>HAM2-851123-003</DOCID>
<DOCNO>HAM2-851123-003</DOCNO>
<ORIGINALFILE>/1385/851123/news/_adabh.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[گمانه زني ها درباره محل نمايشگاه كتاب صحت ندارد]]>
</TITLE>
<TEXT>
<![CDATA[مهر: ثبت نام ناشران خارجي براي حضور در بيستمين نمايشگاه بين المللي كتاب تهران ادامه دارد.
احسان الله حجتي با بيان اين مطلب افزود: روند ثبت نام ناشران خارجي بر اساس برنامه زمان بندي شده نمايشگاه كتاب بيستم همچنان ادامه دارد. علي رضا رباني مديرعامل انجمن فرهنگي ناشران بين المللي در اين باره گفت: ثبت نام از ناشران بين المللي به تازگي آغاز شده است و تاكنون تعداد زيادي ثبت نام نكرده اند. حجتي، رئيس نمايشگاه كتاب تهران درباره زمان آغاز ثبت نام از ناشران ايراني هم گفت: در سال هاي گذشته در ماه اسفند ثبت نام از ناشران ايراني آغاز مي شد ولي امسال هنوز تصميمي در مورد زمان آغاز ثبت نام از ناشران ايراني مشخص نشده است. وي تصريح كرد: هنوز مكان برگزاري نمايشگاه كتاب تهران از سوي وزارت ارشاد و معاونت امور فرهنگي به ما اعلام نشده و گمانه زني ها در اين مورد صحت ندارد. از سوي ديگر خبر مي رسد كه رايزني ها براي برگزاري نمايشگاه بين المللي كتاب تهران در محل دائمي نمايشگاه هاي تهران ادامه دارد و تشكل هاي صنفي و برخي مسئولان دولتي تلاش هاي خود را در اين راستا شروع كرده اند.]]>
</TEXT>
</DOC>
<DOC>
<DOCID>HAM2-851123-004</DOCID>
<DOCNO>HAM2-851123-004</DOCNO>
<ORIGINALFILE>/1385/851123/news/_adabh.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[يك هفته با ادبيات
باز هم يك بام و دو هوا]]>
</TITLE>
<TEXT>
<![CDATA[گروه ادب و هنر- مهم ترين اتفاقي كه هفته پيش افتاد، جايزه كتاب سال جمهوري اسلامي ايران بود. اين جايزه امسال باز هم مثل سال پيش، كتاب منتخبي را در حوزه شعر معرفي كرد.2 سال پيش دفتر حادثه در بامداد سروده منوچهر آتشي، به دريافت جايزه كتاب سال شعر رسيد اما پارسال و امسال داوران يا دست اندركاران اين جايزه، هيچ يك از دفترهاي شعر منتشر شده را مستحق چنين عنواني ندانسته اند. البته پارسال از 3 نامزد نهايي كه البته هيچ كدام لايق عنوان جايزه كتاب سال شعر دانسته نشدند تقدير شد: عصرانه در باغ رصدخانه سروده يدالله مفتون اميني، نوشداروي طرح ژنريك سروده شاعر فقيد دكتر سيد حسن حسيني و چين كلاغ قصيده واره هاي مرتضي اميري اسفندقه.
3 نامزد نهايي امسال هم كه از آنها تقدير به عمل آمد عبارت بودند از: چراغاني بي دليل سروده حميدرضا شكارسري، با كاروان نيزه تركيب بند عاشورايي از عليرضا قزوه و غزل غزل هاي سورنا سروده زنده ياد منوچهر آتشي.
بايد از داوران يا همان دست اندركاران اين جايزه پرسيد كه اين شش كتاب با چه متر و معياري، كم ارزش تر از حادثه در بامداد تلقي شده اند كه آن يكي مفتخر به دريافت تاج كاغذين كتاب سال شعر مي شود و اين شش كتاب هيچ يك درخور آن قرار نمي گيرند.
محروميت دوساله شعر از قرار گرفتن در عناوين كتاب سالدار ناگفته و نانوشته حاكي از آن است كه آقايان هيچ يك از كتابهاي شعر منتشر شده در دو سال اخير را داراي استانداردهاي كتاب سال نمي دانند. بايد پرسيد كه استانداردهاي شما از يك كتاب شعر كه بتواند خلاقيت شعر ايران در يك سال باشد چيست؟ اين در حالي است كه عناوين ديگر كتاب سال چنين محروميتي را تجربه نكرده اند.چنين رويكردي از طرف وزارت ارشاد در حالي انجام مي گيرد كه همين وزارت در همين روزها مشغول برگزاري پر سر و صداي جشنواره شعر فجر است و هدف خود را چنين اعلام كرده اند كه شعر چرا بايد جشنواره فجر نداشته باشد در حالي كه بقيه هنرها دارند؟ مگر ارزش شعر براي ايرانيان كمتر از ساير هنرهاست؟ يا در عرصه انقلاب، شعر كمتر از ساير هنرها خدمت كرده است؟ اين يك بام و دو هوا چيست؟ و چه كسي پاسخگوي آن است؟.در بخش داستان هم اتفاق خوشمزه اي افتاد، اگرچه وزارت فرهنگ و ارشاد صفار هرندي متهم به رفتارهاي ايدئولوژيك است اما در اين بخش رمان آقاي اميرحسن چهلتن نامزد شد.اما آقاي چهلتن در اقدامي كاملاً مؤدبانه اما غير ادبي، نامه اي به ارشاد نوشت و در اعتراض به وزارتي كه سه دهه است منتقد سياست هاي اوست خواهان كنار گذاشتن كتابش از چرخه داوري شد. مهم ترين انتقاد مطرح شده در نامه او به مميزي كتاب بود. ارشاد هم ابتدا زير بار نرفت ولي در نهايت،  اين كتاب را به درخواست مؤلف كنار گذاشت و سرانجام كتاب احمد بيگدلي با عنوان اندكي سايه به عنوان كتاب سال جمهوري اسلامي در بخش داستان معرفي شد.]]>
</TEXT>
</DOC>
<DOC>
<DOCID>HAM2-851123-005</DOCID>
<DOCNO>HAM2-851123-005</DOCNO>
<ORIGINALFILE>/1385/851123/news/_adabh.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[درگذشت آخرين نقاش قهوه خانه اي: حسن اسماعيل زاده معروف به استاد چليپا، يكي از آخرين بازماندگان نسل هنرمند نقاشي قهوه خانه اي ايران، در تهران درگذشت. مراسم تشييع پيكر اين هنرمند، ساعت 10 امروز، مقابل موزه  هنرهاي معاصر تهران برگزار و در قطعه  هنرمندان ايران به خاك سپرده مي شود. خردادماه گذشته به همراه بزرگداشتي براي اين پير نقاشي ايران در موزه  امام علي(ع)تهران، آخرين نمايشگاه از آثارش برگزار  شد.
مستند هاي ايراني در هند: در جشنواره بين المللي فيلم هاي مستند راجستان كه از ديروز در كشور هندوستان آغاز به كار كرده، هشت فيلم مستند ايراني در بخش بين الملل اين جشنواره به نمايش در مي آيند. اين فيلم ها عبارتند از: مستند اينانا(سودابه مجاوري)، شكسته پيوسته(محمود يارمحمدلو)، سارا خاتون(محمود كياني فلاورجاني)، عروس ايل و عروس آسمان( كيومرث الهام بخش)، پنجره اي رو به آفتاب(بيژن زمان پيرا)، خراسان(پژمان فخاريان)و برج خاموشان(منصور يار). جشنواره فيلم هاي مستند راجستان هند، تا فردا ادامه خواهد داشت.
درگذشت محمد معلم: محمد معلم شاعر و روزنامه نگار بر اثر بيماري در سن 66سالگي در منزل خود در تهران از دنيا رفت. او در طول دوران زندگي اش تعدادي غزل، قصيده، مثنوي و شعر سپيد از خود به جا گذاشته، كه هم اكنون با همت خانواده اش در مراحل گردآوري و چاپ است. پيكر محمد معلم ديروز، در بهشت زهرا به خاك سپرده  شد.
رونمايي نيروي اهريمني اش: فريدالدين حدادعادل دبير جشن هاي رونمايي كتاب سازمان فرهنگي هنري شهرداري تهران از رونمايي سه كتاب توسط اين سازمان تا پايان امسال خبر داد. شرح نهج البلاغه آيت الله قريشي، تفسير صحيفه سجاديه آيت الله محمد وحي و آخرين جلد رمان " نيروي اهريمني اش " را كه فرزاد فربد به فارسي برگردانده است،روز چهارشنبه 25 بهمن ماه در موزه امام علي (ع )رونمايي مي شود. رمان پنج جلدي " نيروي اهريمني اش " ماجرايي خيالي و ميان عالم واقع و دنياهاي مجازي و تخيلي را روايت مي كند كه به لحاظ سبك و گونه داستاني در زمره آثاري چون هري پاتر و ارباب حلقه ها به شمار مي رود
در گذشت استاد موسيقي: محمد بهارلو"، نوازنده ويولن و معلم پيشكسوت موسيقي سحرگاه ديروز به علت عارضه قلبي در منزل خويش در تهران در گذشت. اين موسيقيدان پيشكسوت يكي از بهترين شاگردان ابوالحسن صبا بود كه به دور از جنجال و حاشيه پردازي به آموزش و خلق آثار هنري مي پرداخت..
برپايي پنجمين جشنواره پويا نمايي: پنجمين جشنواره بين المللي پويانمايي ششم تا دهم اسفندماه با حضور نمايندگان 61 كشور دنيا در تهران برگزار مي شود. اين جشنواره كه هر دو سال يكبار برگزار مي شود، امسال شاهد رقابت فيلم هاي انيميشن محصول سال جاري در بخش مسابقه ايران و مسابقه بين الملل است.]]>
</TEXT>
</DOC>
<DOC>
<DOCID>HAM2-851123-006</DOCID>
<DOCNO>HAM2-851123-006</DOCNO>
<ORIGINALFILE>/1385/851123/news/_akhar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851123/news/013740.jpg</IMAGE>
<![CDATA[
عكس: خبرگزاري فرانسه
250 خبرنگار و تصويربردار خارجي از 20 كشور دنيا ديروز حضور گسترده مردم تهران را در راهپيمايي 22 بهمن پوشش خبري و تصويري دادند.]]>
</TEXT>
</DOC>
<DOC>
<DOCID>HAM2-851123-007</DOCID>
<DOCNO>HAM2-851123-007</DOCNO>
<ORIGINALFILE>/1385/851123/news/_akhar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درشهرچه خبر]]>
</TITLE>
<TEXT>
<![CDATA[سوغات ايران
نمايشگاه صنايع دستي و سوغات استانهاي كشور به مناسبت دهه فجر روز يكشنبه در گرمسار گشايش يافت.
در اين نمايشگاه، استانهاي مختلف كشور انواع سوغات و صنايع دستي خود را در 32 غرفه به نمايش گذاشته اند. انواع منسوجات سنتي، سفال و سراميك، خشكبار و شيريني، معرق، گليم، جاجيم و انواع مواد غذايي استانهاي مختلف كشور در اين نمايشگاه عرضه شده است. اين نمايشگاه تا سي ام بهمن ماه در دو نوبت صبح و عصر براي بازديد علاقه مندان داير است.
هر ساعت 6 نوزاد
طي 9 ماه گذشته در هر ساعت به طور متوسط 6 نوزاد در استان كرمان متولد شده اند كه اين رقم در مقايسه با مدت مشابه سال قبل 7درصد كاهش يافته است. البته تعداد فوت شدگان نيز در اين مدت 7 هزار و 902 نفر بود كه نسبت به پارسال 6/8 درصد كاهش نشان مي دهد. بر اساس آمار منتشر شده تعداد ازدواج ها رشد 5/2 درصدي را شاهد بوده و طلاق نيز 14/4 درصد رشد داشته است. جالب اينكه با وجود تبليغات بسيار در زمينه ارسال مدارك براي دريافت كارت ملي هنوز نيمي از جمعيت استان كرمان اقدام به دريافت كارت ملي نكرده اند. جمعيت استان كرمان 2 ميليون و 600 هزار نفر است.
افزايش پروازها
تعداد پروازهاي فرودگاه رفسنجان به دو برابر افزايش يافته است. از اين پس پروازهاي شنبه، يكشنبه، چهارشنبه و پنجشنبه رفسنجان- تهران و بالعكس با ظرفيت 200 مسافر انجام خواهد شد. همچنين با هماهنگي صورت گرفته با يك شركت هواپيمايي، پروازهاي رفسنجان- مشهد و بالعكس از تابستان 86 برقرار خواهد شد.
جشن بادبادك ها
به مناسبت ايام پيروزي انقلاب اسلامي جشن پرواز بادبادك ها در شهرستان آستانه اشرفيه برگزار شد. در اين جشن كه صد ها نفر از كودكان و نوجوانان همراه با والدين خود حضور داشتند بادبادك ها به نشانه گراميداشت پيروزي انقلاب به پرواز درآمدند.
كيك 6 متري
دانش آموزان يكي از مدارس بندرعباس با تهيه كيك 6 متري دستيابي كشورمان را به فناوري هسته اي گرامي داشتند. همچنين كودكان در شهرستان خاتم يزد براي گراميداشت دهه فجر مسابقه نقاشي برگزار كردند. شركت كنندگان در اين مسابقه با حضور در يكي از خيابانهاي شهر با موضوع جلوه هاي حضور مردم در عرصه انقلاب اسلامي، نقاشي كشيدند كه در پايان به 5 نفر جايزه اهدا شد.
خط جديد اتوبوس
خط جديد اتوبوس ريالي در تهران از مبدا ميدان صنعت به شهرك تامين اجتماعي راه اندازي شد. اين خط كه 6 دستگاه اتوبوس دارد از هر مسافر 50 تومان كرايه دريافت مي كند.
كابل برگردان
عمليات كابل برگردان به منظور توسعه در 2مركز مخابراتي انجام مي  شود. با اجراي اين عمليات ارتباط تلفني مشتركان در مركز مخابرات شهيد تندگويان با پيش شماره هاي 2250 تا 2253 و 2230 تا 2233 و در مركز مخابرات مشهدي مهدي با پيش شماره هاي 3387، 3386 و 3348 از امروز تا 72 ساعت مختل خواهد شد.]]>
</TEXT>
</DOC>
<DOC>
<DOCID>HAM2-851123-008</DOCID>
<DOCNO>HAM2-851123-008</DOCNO>
<ORIGINALFILE>/1385/851123/news/_akhar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار
ميوه شب عيد]]>
</TITLE>
<TEXT>
<IMAGE>/1385/851123/news/013773.jpg</IMAGE>
<![CDATA[
عرضه مستقيم ميوه و تره بار به قيمت مناسب، از نيمه دوم اسفندماه آغاز مي شود.
به گفته مسئولان، ذخيره سازي ميوه امسال از سوي بخش هاي غيردولتي و تشكل ها صورت مي گيرد و وزارت بازرگاني تلاش مي كند تا با هماهنگي تشكل هاي مردمي و اصناف، براي ارائه خدمات بهتر به مردم و تامين كالاهاي ضروري آن ها گام بردارد.
همچنين به گفته محمد آزاد، رئيس شوراي اصناف كشور حجم ذخيره ميوه براي ايام عيد در حد مطلوبي است. در فصل برداشت، مقدار زيادي ميوه براي پايان سال ذخيره سازي و نگهداري شده كه با قيمت هاي نظارت شده ماه آينده عرضه مي شود.
همچنين در كنار عرضه ميوه و تره بار، مقاديري مواد پروتئيني نيز قرار است توزيع شود.]]>
</TEXT>
</DOC>
<DOC>
<DOCID>HAM2-851123-009</DOCID>
<DOCNO>HAM2-851123-009</DOCNO>
<ORIGINALFILE>/1385/851123/news/_akhar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[مراسم تعزيه حضرت علي اكبرع
فرهنگسراي سالمند مجلس تعزيه خواني حضرت علي اكبرع را برگزار مي كند. مراسم تعزيه خواني حضرت علي اكبرع با هدف گسترش آيين هاي صحيح عزاداري و آشنايي شهروندان با ابعاد مختلف قيام عاشورا امروز از ساعت 15 تا 30: 16 در پارك خيام اجرا مي شود. علاقه مندان براي بازديد از مجلس تعزيه خواني مي توانند به نشاني: ميدان امام حسين، خيابان 17 شهريور، خيابان خشكبارچي، پارك خيام مراجعه كنند.
مفتح، متفكر انقلاب از حوزه تا دانشگاه
به مناسبت ورود به بيست ونهمين سال پيروزي انقلاب اسلامي و با هدف آشنايي نسل جوان امروز با زندگي، انديشه و مبارزات چهره هاي متفكر و تأثيرگذار انقلاب اسلامي، مسابقه  سراسري مفتح، متفكر انقلاب، از حوزه تا دانشگاه برگزار مي شود. اين مسابقه در ادامه سلسله مسابقات آشنايي با متفكران ايران برگزار و طي آن اقشار مختلف جامعه به ويژه نسل جوان كشور با يكي از مؤثرترين چهره هاي روحاني و دانشگاهي انقلاب آشنا خواهند شد. بر اين اساس ويژه نامه اي تحت عنوان روايتي از زندگي و شهادت پيونددهنده حوزه و دانشگاه درباره شهيد آيت الله دكتر محمد مفتح از سوي فرهنگسراي تفكر تهيه، تدوين و منتشر گرديده است كه به عنوان منبع مسابقه در اختيار علاقمندان قرار مي گيرد. علاقمندان به شركت در اين مسابقه مي توانند براي كسب اطلاعات بيشتر و دريافت ويژه نامه به نشاني: شهرزيبا، شهران، بلوار شهران، نرسيده به فلكه دوم، فرهنگسراي تفكر مراجعه كنند.
كودكان، انقلاب را به تصوير مي كشند
به مناسبت سالگرد پيروزي انقلاب اسلامي، مسابقه نقاشي ويژه نونهالان مهد و پيش دبستان در خانه فرهنگ كوثر برگزار مي گردد. نوآموزان مي توانند نقاشي هاي خود را در رابطه با انقلاب به خانه فرهنگ كوثر واقع در خيابان ري، نرسيده به ميدان قيام، پارك كوثر ارسال كنند و يا با تلفن: 33569040 تماس بگيرند.]]>
</TEXT>
</DOC>
<DOC>
<DOCID>HAM2-851123-010</DOCID>
<DOCNO>HAM2-851123-010</DOCNO>
<ORIGINALFILE>/1385/851123/news/_akhar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه‎/22]]>
</TITLE>
<TEXT>
<![CDATA[كدام خوراكي؟
در كداميك از خوراكي ها ويتامين c وجود ندارد؟
a)گوجه فرنگيc)تخم مرغ
b)پرتقال d)فلفل دلمه اي
نحوه شركت در مسابقه: شركت كنندگان بايد يكي از گزينه هاي d، c، b، a را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.( علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه 21
]]>
<IMAGE>/1385/851123/news/013779.jpg</IMAGE>
<![CDATA[
ضمنا پاسخ مسابقه 21 گزينه a بود.]]>
</TEXT>
</DOC>
<DOC>
<DOCID>HAM2-851123-011</DOCID>
<DOCNO>HAM2-851123-011</DOCNO>
<ORIGINALFILE>/1385/851123/news/_bourse.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آخرين جزئيات از روند صعودي قيمت سهام
معدني ها، ركورددار بيشترين رشد قيمت در بورس]]>
</TITLE>
<TEXT>
<IMAGE>/1385/851123/news/013698.jpg</IMAGE>
<![CDATA[
گروه بورس- شركت هاي معدني از ابتداي سال جاري تاكنون ركورددار بيشترين افزايش قيمت سهام در بورس تهران بوده اند.
تازه تـرين آمار دريافتي نشان مي دهد كه از ابتداي سال جاري تاكنون شركت هاي باما، فرآوري مواد معدني، گل گهر و كالسيمين از بيشترين رشد قيمت در ميان ديگر شركت هاي بورس برخوردار بوده اند و رتبه اول تا چهارم جدول معاملات بورس را به لحاظ بيشترين افزايش قيمت از آن خود كرده  اند. براساس اين گزارش، ارزش هر سهم شركت باما از ابتداي سال جاري تاكنون 62 هزار ريال افزايش يافته است. سهامداران بورس از فروردين ماه امسال تاكنون با دادوستد 18 ميليون سهم شركت باما زمينه هاي افزايش 700درصدي قيمت سهام اين شركت را فراهم كردند. در اين مدت 5 هزار و 329 نفر اقدام به خريد سهام باما كردند. قيمت هر سهم اين شركت در حال حاضر 70هزار و 871 ريال است.
پس از باما شركت فرآوري مواد معدني با 46هزار و 72 ريال افزايش قيمت در رتبه دوم بورس به لحاظ بيشترين رشد هر سهم قرار گرفت.
از ابتداي سال جاري تاكنون 7 هزار و 682 نفر تعداد 22 ميليون سهم اين شركت را خريداري كرد ه اند. اين دادوستدها باعث شد بهاي هر سهم فرآوري مواد معدني در اين مدت 269 درصد رشد كند، قيمت هر سهم اين شركت در حال حاضر 63 هزار و 159 ريال است. پس از شركت هاي باما و فرآوري مواد معدني، شركت هاي گل گهر وكالسيمين رتبه هاي سوم و چهارم بورس را از آن خود كردند.
سهامداران بورس تهران با مبادله 5/42 ميليون سهم گل گهر از ابتداي سال جاري تاكنون باعث شدند، قيمت هر سهم اين شركت 19 هزار و 718 ريال، معادل 176 درصد رشد كند، 6 هزار و 736 نفر در اين مدت سهام گل گهر را خريده اند. به اين ترتيب تا پايان معاملات روز شنبه قيمت هر سهم گل گهر به 30 هزار و 916 ريال رسيد.
كالسيمين نيز با 17 هزار و 595 ريال افزايش قيمت، چهارمين شركت معدني است كه بيشترين سود را تاكنون نصيب سهامداران خود كرده است.
8 هزار و 769 نفر در اين مدت معاملات سهام اين شركت را رقم زدند و 29 ميليون سهم كالسيمين را خريداري كردند. قيمت هر سهم كالسيمين با 105 درصد افزايش از ابتداي سال تاكنون به 34 هزار و 309 ريال رسيده است. از ديگر شركت  هايي كه در اين مدت با بيشترين رشد قيمتي مواجه بوده اند مي توان به داروسازي زهراوي، حمل و نقل پتروشيمي، ايران دارو و پتروشيمي خارك اشاره كرد.
قيمت هر سهم داروسازي زهراوي از فرودين تاكنون 15 هزار و 869 ريال حمل و نقل پتروشيمي 14 هزار و 196 ريال، ايران دارو 9 هزار و 179 ريال و پتروشيمي خارك 8 هزار و 354 ريال افزايش داشته است. سهامداران شركت توسعه معادن روي نيز در اين مدت شاهد افزايش قيمت هر سهم خود برابر با 6 هزار و 470 ريال معادل 133 درصد بوده اند.
سيماني  ها در قعر
برپايه اين گزارش آمار دريافتي حاكي از آن است كه شركت هاي سيماني كم فروغ ترين شركت هاي بورس تهران از ابتداي سال جاري تاكنون محسوب مي شوند، به طوري كه 4 شركت سيمان اروميه، سيمان مازندران، سيمان كرمان و سيمان شمال شركت هايي هستند كه رتبه هاي اول تا چهارم جدول معاملات بورس را به لحاظ بيشترين كاهش قيمت از آن خود كرده اند.
در اين ميان سيمان اروميه با 43 هزار و 81 ريال كاهش قيمت هر سهمش در قعر جدول جاي گرفت و پس از آن سيمان مازندران با 17 هزار و 967 ريال، سيمان كرمان با 11 هزار و 610 ريال و سيمان شمال با 10 هزار و 600 ريال كاهش قيمت در جايگاه بعدي جاي گرفتند.]]>
</TEXT>
</DOC>
<DOC>
<DOCID>HAM2-851123-012</DOCID>
<DOCNO>HAM2-851123-012</DOCNO>
<ORIGINALFILE>/1385/851123/news/_bourse.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهامداران دوباره براي خريد پارسيان صف بستند]]>
</TITLE>
<TEXT>
<IMAGE>/1385/851123/news/013728.jpg</IMAGE>
<![CDATA[
گروه بورس- سهامداران بورس تهران بار ديگر براي خريد سهام بانك پارسيان صف بستند.
براساس اين گزارش، در هفته هاي گذشته با عرضه سهام پارسيان از صف هاي خريد سهام اين بانك كاسته شد اما در معاملات روز شنبه بار ديگر صف هاي خريد سهام اين بانك افزايش يافت. در دادوستدهاي روز شنبه بار ديگر 704 تقاضا براي خريد 6 ميليون و 600 هزار سهم پارسيان در كارگزاري ها به ثبت رسيد. اين در حالي بود كه صف هاي خريد سهام شركت  مس همچنان سنگين بود و سهامداران بورس تهران 5 هزار و 591 دستور براي خريد 55 ميليون سهم اين شركت ها صادر كردند.
در معاملات روز شنبه سهام شركت هپكو نيز بار ديگر با اقبال سهامداران مواجه شد و حجم تقاضا براي اين شركت از مرز يك ميليون و 700 هزار سهم گذشت. بازارگرداني سهام بر روي سهام خودرويي در معاملات روز شنبه همچنان تداوم يافت. در آن سوي بازار بسياري از سهامداران براي فروش سهام خود در شركت هاي معدني صف بسته بودند. شركت هاي سنگ آهن گل گهر، توسعه معادن روي، باما، كالسيمين و فرآوري مواد معدني از جمله اين شركت ها بودند.
صف هاي فروش شركت  پتروشيمي خارك نيز در معاملات روز شنبه به 5/3 ميليون سهم رسيد. همچنين در معاملات روز شنبه نماد معاملاتي شركت هاي شهد، بعد از افزايش سرمايه، فارسيت اهواز پس از اعلام پيش بيني درآمد و گلوكوزان پس از برگزاري مجمع عادي سالانه براي تقسيم سود نقدي باز شد.]]>
</TEXT>
</DOC>
<DOC>
<DOCID>HAM2-851123-013</DOCID>
<DOCNO>HAM2-851123-013</DOCNO>
<ORIGINALFILE>/1385/851123/news/_bourse.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شاخص سوار بر موج مس]]>
</TITLE>
<TEXT>
<![CDATA[گروه بورس - شاخص كل بورس تهران در معاملات روز شنبه بار ديگر تحت تأثير شركت ملي صنايع مس افزايش يافت.
براساس اين گزارش، شاخص كل بورس تهران در معاملات روز شنبه با 8/13 واحد افزايش به 9 هزار و 885 رسيد. شاخص هاي بازده بازار و صنعت نيز هر كدام به ترتيب 44 و 11 واحد رشد كردند. شاخص واسطه گري هاي مالي نيز 13 واحد صعود كرد.
براساس اين گزارش، بورس تهران در حالي مبادلات خود را در فاصله تعطيلات ايام دهه فجر ادامه داد كه بار ديگر شاخص كل در نتيجه افزايش بهاي شركت مس صعود كرد.
شاخص كل بورس تهران از زمان عرضه سهام شركت مس كه در روز يكشنبه هفته گذشته و براي اولين بار صورت گرفت تاكنون روند صعودي به خود گرفته است به طوري كه در معاملات روز شنبه نيز بار ديگر شركت ملي صنايع مس ايران شاخص بورس را 12 واحد بالا كشيد.
پس از مس، شركت ايران خودرو با يك واحد تأثير مثبت بر شاخص در رده دوم ايستاد. شركت هاي بانك پارسيان و سيمان اروميه از ديگر شركت هاي تأثيرگذار در صعود شاخص در معاملات روز شنبه بودند.
اين گزارش حاكيست شركت خدمات انفورماتيك ايران در معاملات روز شنبه بيشترين نقش را در كاهش شاخص داشت به طوري كه كاهش ارزش سهام اين شركت منجر به نزول 5/1 واحدي شاخص كل بورس تهران شد، شركت هاي سيمان فارس و خوزستان، نوسازي و ساختمان تهران و بانك اقتصاد نوين از ديگر شركت هايي بودند كه منجر به نزول شاخص شدند.]]>
</TEXT>
</DOC>
<DOC>
<DOCID>HAM2-851123-014</DOCID>
<DOCNO>HAM2-851123-014</DOCNO>
<ORIGINALFILE>/1385/851123/news/_bourse.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[برگزاري دوره هاي آموزشي حسابداري]]>
</TITLE>
<TEXT>
<![CDATA[گروه بورس- دوره هاي آموزش حسابداري با همكاري انجمن حسابداران خبره و جامعه حسابداران رسمي ايران برگزار مي شود.
در اين دوره ها، حسابرسي مالياتي، استانداردهاي حسابداري، قوانين و مقررات مالياتي، حسابداري صنعتي و مديريت، صورت جريان وجوه نقد، صورت هاي مالي تلفيقي، نمونه گيري در حسابرسي، رسيدگي به اطلاعات مالي آتي و گزارش نويسي حسابرسي آموزش داده مي شود.
دوره هاي آموزشي حسابداري در مركز آموزش حسابداران خبره وابسته به دانشگاه صنعت نفت و به مدت 195 ساعت برگزار مي شود.
اعضاي جامعه حسابداران رسمي، كاركنان موسسات حسابرسي عضو جامعه، مديران مالي و كاركنان امور مالي شركت ها به ويژه شركت هاي پذيرفته شده در بورس، عمده مخاطبان اين دوره هاي آموزشي هستند.
اعضاي جامعه حسابداران رسمي مي توانند با عضويت در اين كلاسها ضمن كسب امتيازات بيشتر براي تداوم عضويت، گواهينامه پايان دوره نيز اخذ كنند.]]>
</TEXT>
</DOC>
<DOC>
<DOCID>HAM2-851123-015</DOCID>
<DOCNO>HAM2-851123-015</DOCNO>
<ORIGINALFILE>/1385/851123/news/_bourse.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[دوم اسفند ماه]]>
</TITLE>
<TEXT>
<![CDATA[73 درصد از سهام فولاد كاويان عرضه مي شود
گروه بورس- 73 درصد از سهام شركت فولاد كاويان دوم اسفندماه در بورس عرضه مي شود.
براساس اين گزارش، بورس تهران در روز دوم اسفندماه شاهد عرضه 73ميليون و 336 هزار سهم شركت فولاد كاويان معادل 73 درصد از سهام اين شركت خواهد بود. فروشنده اين سهام شركت سرمايه گذاري توسعه معادن و فلزات است. اين تعداد سهام به قيمت پايه هر سهم 4 هزار و 500 ريال و توسط شركت كارگزاري حافظ عرضه خواهد شد.
سهام ايرالكو و فولاد مباركه در نوبت واگذاري
مهر: سهام شركت هاي ايرالكو و فولاد مباركه به زودي در بورس عرضه مي شود.
اسماعيل غلامي  معاون آماده سازي سهام و امور شركت هاي سازمان خصوصي سازي ضمن اعلام اين خبر درباره واگذاري سهام شركت ملي مس گفت: سه درصد از پنج درصد سهام عرضه شده شركت ملي مس در بورس به صورت يك جا واگذار شد كه اين پنج درصد شامل 290 ميليون سهم بود و بقيه سهام هاي اين شركت به صورت تدريجي تا روز شنبه در بورس واگذار شد.
اسماعيل غلامي دليل عرضه تدريجي دو درصد بقيه سهام شركت ملي مس را جلوگيري از مواجه شدن با نوسانات بازار دانست و افزود: پس از واگذاري 5 درصد سهام مذكور، 20 درصد سهام آن نيز به صورت سهام عدالت به مشمولين واگذار خواهد شد و واگذاري بقيه سهام اين شركت نيز مستلزم اخذ مصوبه و مجوز واگذاري از هيأت دولت است.
وي از واگذاري 5 درصد سهام شركت ايرالكو براي كشف قيمت در بورس و 5 درصد سهام شركت فولاد مباركه به صورت تدريجي در بورس پس از عرضه سهام شركت ملي مس خبر داد و تصريح كرد: نماد اين دو شركت تا پايان سال باز خواهد شد؛ به علاوه براي واگذاري سهام شركت ايرالكو نيز هيچ مشكلي وجود ندارد.]]>
</TEXT>
</DOC>
<DOC>
<DOCID>HAM2-851123-016</DOCID>
<DOCNO>HAM2-851123-016</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[معاون ستاد ديه كشور:
12هزار بدهكار غير بزهكار در زندان هستند]]>
</TITLE>
<TEXT>
<IMAGE>/1385/851123/news/013707.jpg</IMAGE>
<![CDATA[
گروه اجتماعي - معاون ستاد ديه كشور گفت: اكنون 12هزار بدهكار غير بزهكار در زندان هاي مختلف كشور دوران حبس خود را سپري مي كنند.
به گزارش پايگاه اطلاع رساني سازمان زندانها، ناصرساري در جشن گلريزان شهرستان ساوجبلاغ افزود: آزادي اين زندانيان بدهكار غير بزهكار به دو هزار و 500ميليارد ريال اعتبار نياز دارد.
وي تاكيد كرد: اسارت اين افراد غيرمجرم در زندان ها علاوه بر وارد كردن لطمه هاي جبران ناپذير به خانواده هاي آنان، زمينه ساز بسياري از آسيب ها و چالش هاي اجتماعي در جامعه مي شود.
وي با اشاره به اينكه بطور ميانگين براي نگهداري هر زنداني در شبانه روز حدود 100هزار ريال هزينه مي شود، تصريح كرد: با يك محاسبه ساده مي توان فهميد كه سالانه 500ميليارد ريال از بودجه عمومي كشور براي نگهداري اين زندانيان هزينه مي شود.
ساري گفت: ستاد ديه كشور تاكنون موفق به برگزاري يكصد جشن گلريزان در شهرهاي مختلف كشور شده كه كمك هاي جمع آوري شده قابل توجه بوده است.
وي به رقم اين كمك ها اشاره نكرد اما گفت: با استفاده از اين كمك ها شمار زيادي از زندانيان بدهكار غيربزهكار به آغوش خانواده هاي خود بازگشته اند.
به گفته وي، اكنون دو هزار و 700نفر در استان تهران بخاطر جرايم غيرعمد در زندانها بسرمي برند كه ترك نفقه، ديه، اداي دين، قتل غيرعمدي، مهريه و صدور چك از جمله جرايم آنان بشمار مي رود.
نبود بيمه نامه يكي از دلايل ورود افراد به زندان 
از سوي ديگر مدير عامل ستاد ديه كشور در جلسه مسئولين اجرايي استان آذربايجان غربي كه به منظور هماهنگي جهت كمك به آزادي زندانيان جرايم غير عمد برگزار شد،نبود بيمه نامه را يكي از دلايل ورود افراد به زندان ها اعلام كرد گفت: از 1852 نفري كه در زندان ها به دليل ناتواني مالي به  سر مي برند متاسفانه حدود 1257 نفر فاقد بيمه نامه هستند.
سيد اسدالله جولايي افزود: يكي از مسئوليتهاي خطير مدد كاران در زندان ها اين است كه به محض ورود مددجويان جرايم غير عمد به زندان آنان را شناسايي تا اگر در چارچوب كمك هاي ستاد قرار گرفته باشند جهت آزادي آنان اقدامات لازم صورت گيرد.وي گفت: طبق قانون مسئولين راهنمائي و رانندگي موظف هستند از تردد رانندگان فاقد بيمه نامه جلوگيري نمايند.
رشد منفي ورودي به زندان ها
معاون امور قضايي سازمان زندان  ها نيز گفت: در سال  هاي اخير، ميزان ورودي به زندان  ها با رشد منفي 7 درصدي مواجه بوده است.
غلامعلي محمدي، افزود: در سال 80، آمار زندانيان 175 هزار نفر بود، در حالي كه اين رقم در حال حاضر به 145 هزار نفر رسيده كه اين امر نشان دهنده رشد منفي در ورودي به زندان است. وي افزود: موضوع حبس  زدايي، جرم  زدايي و قضا زدايي از محورهاي سه  گانه مورد توجه مسئولان قوه قضائيه بوده و به عنوان سياست  هاي اصلي تعقيب شده است.
محمدي خاطرنشان كرد: با ايجاد شوراي حل اختلاف در بحث قضازدايي، اهداف قوه قضائيه تا حدي محقق شده، همچنين لايحه پيگيري از وقوع جرم نيز براي تحقق اهداف مربوط به جرم  زدايي مطرح شده است كه در حال حاضر در دستور كار مجلس قرار دارد. وي با اشاره به اهميت موضوع حبس  زدايي در زندان  ها افزود: سياست حبس  زدايي در زندان  ها با اقداماتي كه منجر به كاهش ورودي به زندان مي  شود و اقداماتي كه زمينه افزايش خروج از زندان  ها را فراهم مي  كند، پيگيري مي  شود.]]>
</TEXT>
</DOC>
<DOC>
<DOCID>HAM2-851123-017</DOCID>
<DOCNO>HAM2-851123-017</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مجلس، امروز تكليف مددجويان بهزيستي را مشخص مي كند]]>
</TITLE>
<TEXT>
<![CDATA[گروه اجتماعي- امروز اعضاي كميسيون اجتماعي مجلس درباره واگذاري بخش حمايتي سازمان بهزيستي تصميم مي  گيرند.
اين درحالي است كه ديروز يكي از اعضاي كميسيون اجتماعي مجلس شوراي اسلامي از توافق نظر اعضاي اين كميسيون بر واگذاري بخش حمايتي سازمان بهزيستي به كميته امداد خبر داده بود.
ابوالقاسم مختاري، نماينده مردم زابل و عضو كميسيون اجتماعي مجلس شوراي اسلامي، ديروز به ايسنا گفته بود: طبق بررسي هاي كميسيون اجتماعي قرار شد تا سازمان بهزيستي وظايف مربوط به خود چون ساماندهي معتادين، نگهداري اطفال بدون سرپرست، نگهداري معلولين ذهني و جسمي اطفال و بزرگسال، پيشگيري و درمان افراد تحت پوشش را انجام داده و كميته امداد امام خميني(ره)نيز افرادي كه صرفا نياز به حمايت و مستمري دارند( چون زنان سرپرست خانوار)، تحت پوشش خود قرار دهد.
خبر زود هنگام تصويب اين لايحه توسط كميسيون اجتماعي در حالي از سوي يكي از اعضاي كميسيون اعلام شده است كه هفته گذشته نيز عضو ديگري از كميسيون اجتماعي مجلس شوراي اسلامي همين خبر را اعلام كرده و ساعتي پس از آن گفته  هايش را تكذيب كرد.
گفتني است بودجه كميته امداد در لايحه بودجه سال 86 نسبت به امسال 6 ميليارد تومان افزايش داشته است اين در حالي است كه به گفته سرپرست كميته امداد امام خميني(ره)افزايش مستمري افراد تحت پوشش اين نهاد امكان ندارد.
از سوي ديگر، محمد حسين فشمي، معاون برنامه ريزي و امور مجلس كميته امداد گفته است: هم اكنون حدود 300 هزار خانوار نيازمند پشت نوبت دريافت خدمات از كميته امداد قرار دارند كه به دليل مشكلات بودجه امكان تحت پوشش قرار دادن آنها وجود ندارد و به صورت موردي افراد را حمايت مي كنيم.]]>
</TEXT>
</DOC>
<DOC>
<DOCID>HAM2-851123-018</DOCID>
<DOCNO>HAM2-851123-018</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس پليس آگاهي نيروي انتظامي:
كارآگاهان خصوصي رسميت ندارند، پليس افتخاري تشكيل مي شود]]>
</TITLE>
<TEXT>
<![CDATA[پليس: رئيس پليس آگاهي نيروي انتظامي به كارگيري كارآگاهان خصوصي را براساس قوانين قضائي كشور ميسر ندانست.
سردار سيد اصغر جعفري تصريح كرد: براساس قانون اين افراد حق پيگيري و ورود به پرونده ها را ندارند اما در همين راستا، پليس افتخاري متشكل از نيروهاي مردمي، ساماندهي خواهد شد.
وي گفت: كارآگاه خصوصي رسمي در كشور ما وجود ندارد اما شنيده شده كه افرادي جهت پيگيري برخي از وقايع كه به نوعي به مسائل پليس مربوط است، از برخي از افراد استفاده مي كنند.
جعفري تصريح كرد: اما كارآگاه خصوصي به آن معنا كه كار پي  جويي پرونده هاي جنايي را انجام دهند، وجود ندارد.
وي با اشاره به اين كه پليس بكارگيري اين گونه افراد را توصيه نمي كند، تصريح كرد: براساس آيين دادرسي كيفري، پليس ضابط قضايي محسوب مي شود و اين گونه افراد تحت هر عنواني امكان ورود به پرونده هاي قضايي را ندارند.
جعفري از راه اندازي پليس افتخاري در اواخر سال به همين منظور خبر داد و در اين خصوص اظهار داشت: پليس افتخاري متشكل از نيروهاي مردمي و به منظور ياري رساندن به پليس در انجام ماموريت ها، به كارگيري و ساماندهي مي شوند.
رئيس پليس آگاهي ناجا،  تشكيل پليس افتخاري را در راستاي جستجوي افراد فقداني و مفقودين يادآور شد و تصريح كرد: براي جستجوي اين گونه افراد به خصوص در نقاط وسيع و گسترده و در ساعات اوليه كه در شهرهاي كوچك با كمبود كارآگاهان روبرو هستيم، از تيم هاي مردمي استفاده خواهيم كرد.
وي همچنين كشف اجساد مجهول الهويه را در همين راستا يادآور شد و گفت: زماني كه احتمال وقوع جنايتي در منطقه اي وجود دارد و كارآگاهان منطقه را به درستي نمي شناسند، پليس جهت كشف اجساد از پليس افتخاري ياري مي گيرد.
سردار جعفري، بررسي صحنه هاي جرم در مناطق وسيع به منظور يافتن آثار جرم را از ديگر اهداف تشكيل پليس افتخاري برشمرد و تصريح كرد: پليس هاي افتخاري پس از سازماندهي و فراگيري آموزش هاي لازم، كارت هايي نيز جهت شناسايي دريافت مي كنند.]]>
</TEXT>
</DOC>
<DOC>
<DOCID>HAM2-851123-019</DOCID>
<DOCNO>HAM2-851123-019</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سخنگوي دفتر مقابله با جرم و مواد مخدر سازمان ملل خبر داد:
آغاز مبارزه عليه قاچاق انسان]]>
</TITLE>
<TEXT>
<![CDATA[ايسنا: سخنگوي دفتر مقابله با جرم و مواد مخدر سازمان ملل اعلام كرد: اين سازمان براي مبارزه گسترده و شديد عليه قاچاق انسان در سال جاري ميلادي آماده مي شود.
ريچارد مورفي تاكيد كرد: اين برنامه به احتمال بسيار زياد از ماه مارس(اسفند)آغاز شده و از برنامه ها و طرح هاي موجود در زمينه مقابله با قاچاق انسان حمايت خواهد كرد.
وي افزود: هدف از اجراي اين برنامه افزايش سطح آگاهي هاي عمومي درباره معضل قاچاق انسان و اعمال فشار به دولت هاي تمام كشورهاي جهان براي اجراي قطعنامه ها و كنوانسيون هاي سازمان ملل در رابطه با اين مسئله خواهد بود.
مورفي خاطرنشان كرد: تاكنون با سرمايه گذاران و كارشناسان امور مالي براي افزايش حضور آنها در اين برنامه ارتباط برقرار كرده ايم.
به گفته اين سخنگوي دفتر مقابله با جرم و مواد مخدر سازمان ملل، چندين قرباني سابق اين تجارت غيرقانوني، نسبت به همكاري با اين سازمان و ديگر مؤسسات غيردولتي فعال در اين زمينه ابراز تمايل كرده اند.]]>
</TEXT>
</DOC>
<DOC>
<DOCID>HAM2-851123-020</DOCID>
<DOCNO>HAM2-851123-020</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بستن مرزهاي شرقي، بزرگترين ضربه را به مافياي مواد مخدر مي زند]]>
</TITLE>
<TEXT>
<![CDATA[گروه اجتماعي - عضو كميسيون امنيت ملي و سياست خارجي مجلس گفت: بستن مرزهاي شرقي كشور بزرگترين ضربه را به مافياي مواد مخدر در دنيا مي زند.
به گزارش پايگاه اطلاع رساني ستاد مبارزه با مواد مخدر حشمت الله فلاحت پيشه، با بيان اين كه بحث امنيت مرزها براي جمهوري اسلامي ايران بحثي اساسي است افزود: يكي از مشكلات مرزها كه براي كشور بار امنيتي دارد قاچاق و فعاليت گروههاي تروريستي است، لذا كشور ايران به رغم اتهاماتي كه عليه آن مطرح است، خود بزرگترين قرباني تروريسم محسوب مي شود.
فلاحت پيشه تصريح كرد: ايران بدون كمك كشورهايي كه در دنيا شعار مبارزه با تروريسم، قاچاق و مواد مخدر را مي دهند، تنها كشوري است كه بيشترين هزينه را صرف عمران و توسعه ساختاري در مرزهاي خود مي كند. عضو كميسيون امنيت ملي و سياست خارجي يادآور شد: چنين سياستي پيش از آن كه منافع كشور را تامين كند منافع دنيا را تامين كرده و اهداف انسان دوستانه دارد.]]>
</TEXT>
</DOC>
<DOC>
<DOCID>HAM2-851123-021</DOCID>
<DOCNO>HAM2-851123-021</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آغاز پايش سلامت والدين شهدا از سال 86]]>
</TITLE>
<TEXT>
<![CDATA[گروه اجتماعي- طرح پايش سلامت والدين شهدا از سال 86 در كشور آغاز مي شود.
حسن عراقي زاده، معاون بهداشت و درمان بنياد شهيد و امور ايثارگران، با اعلام اين خبر گفت: اين طرح در سال جاري به طور آزمايشي در سه استان اصفهان، چهارمحال و بختياري و گيلان اجرا شده است و از سال آينده تمامي والدين شهدا را تحت پوشش قرار خواهد داد.
به گزارش روابط عمومي بنياد شهيد و امور ايثارگران، عراقي زاده درباره بيمه تكميلي جانبازان و خانواده هاي آنان توضيح داد: در دي ماه امسال بيمه هاي تكميلي جانبازان و خانواده هايشان با بيمه ايران تمديد شد كه به استانها ابلاغ شده  است و در اين زمينه نگراني وجود ندارد.]]>
</TEXT>
</DOC>
<DOC>
<DOCID>HAM2-851123-022</DOCID>
<DOCNO>HAM2-851123-022</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بامردم]]>
</TITLE>
<TEXT>
<![CDATA[تراكم بافت هاي مسكوني
@ تراكم شديد بافت هاي مسكوني و تجاري منطقه يك تهران را كه روزگاري به دليل باغ هاي سرسبز و پرطراوت شميران مثال زدني بود، به مرور به كمبود فضاي سبز مبتلا كرده است. از شهرداري تهران تقاضا داريم، به طريق ممكن و با اعمال محدوديت ها، اجازه ندهد بافت هاي مسكوني در اين منطقه بيش از اين متراكم شود چون همين حالا، سنگيني ترافيك در معابر تنگ منطقه، شهروندان را در ساعات اوليه صبح و شامگاه كلافه مي كند.
امين رقمي- تهران
توقع بازنشستگان
اين همه در مورد ترميم حقوق بازنشستگان بحث و اظهار نظر مي شود و علي الظاهر، كمبود اعتبارات مانع از تحقق وعده هاي اعلام شده است. در حالي كه در سال 1384، 300 ميليارد تومان براي ترميم حقوق بازنشستگان اختصاص يافت و توقع اين بود كه با همان اعتبار، ترميم حقوق بازنشستگان عملي شود؟
محمدصادق اهواركي- قم
تقاضا از وزارت نفت
@ از وزارت نفت تقاضا داريم، ترتيبي اتخاذ شود كه حقوق و عيدي و سنوات پايان سال كاركنان شركتي و پيمانكاري اين وزارتخانه و سازمانهاي وابسته به آن طبق قانون كار پرداخت گردد.
جمعي از كاركنان شركتي وزارت نفت
موفقيت و انگيزه
موفقيت چشمگير دانشمندان پرتلاش ايراني در كشف داروي ايدز، جوانان كشور را تا دورترين شهرها و روستاها به شوق آورده و براي ما انگيزه هاي تازه اي براي تحقيق و تلاش ايجاد كرده است.
فرزاد كرمي- خرم آباد
سهم كارگران بومي
در منطقه باقرشهر شهرري كه اكثريت ساكنان آن را افراد كم درآمد و فقير تشكيل مي دهند، بيشتر مشاغل در اختيار اتباع افغاني است. بدون اين كه مخالف كاركردن آنها باشم پيشنهاد مي كنم به طريقي، توزيع مشاغل عملي گردد تا هموطنان خودمان كه جوياي كار هستند، نيز از اين مشاغل سهمي ببرند.
علي جوادي- باقرشهر
تنگي جاي مسافران تاكسي ها
@ صندلي هاي جلوي اغلب تاكسي ها به صورتي دستكاري مي شود كه در رديف عقب، 3 مسافر به زحمت جا مي گيرند و اين مشكلي است كه در بيشتر تاكسي هاي خطي و گردشي وجود دارد. ظاهراً  غيراستاندارد بودن صندلي ها و فضاي زيادي كه رانندگان براي خود درنظر مي گيرند، اين مسأله را تشديد كرده است. سازمان تاكسيراني بايد در مورد فضاي قابل قبول در تاكسي ها براي مسافران ضوابطي را در نظر بگيرد.
صادق عقبانژاد- تهران
ضرورت قدرداني از امدادگران
امدادگران فداكار هلال احمر جمهوري اسلامي ايران كه با هلي كوپتر به ياري كوهنوردان آسيب ديده در علم كوه شتافتند و به علت شرايط دشوار جوي هلي كوپتر آنها، در ارتفاع كم سقوط كرد و خود دچار جراحت شدند، بايد مورد تشويق قرار بگيرند تا در آينده، امدادگران با قوت قلب بيشتري، قدم در راه مأموريت هاي دشوار بگذارند.
صالحي همداني- اراك
اوراق كمك هاي مشاركتي
از جمله علاقه منداني هستم كه براي كمك به آموزش و پرورش اوراق كمك هاي مشاركتي را خريداري كردم. اما هنوز نمي دانم اين وجوهات به چه حسابي واريز مي شود، چون معمولاً  اين قبيل كمك ها بايد به حساب خزانه دولت واريز گردد.
بهيه.س- كرج]]>
</TEXT>
</DOC>
<DOC>
<DOCID>HAM2-851123-023</DOCID>
<DOCNO>HAM2-851123-023</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آسيب شناسي ازدواج]]>
</TITLE>
<TEXT>
<IMAGE>/1385/851123/news/013686.jpg</IMAGE>
<![CDATA[
دلايل متفاوتي مي توانند باعث شوند تا بدون اين كه شناخت كافي نسبت به كسي پيدا كرده باشيد، با آن شخص رابطه اي را آغاز كنيد كه نهايتاً منجر به يك ازدواج نادرست گردد.
در ذيل به شش دليل نادرست براي ازدواج اشاره شده است. موارد ذكر شده را به دقت بخوانيد تا آمادگي كامل براي شركت در يك رابطه سالم را در خود بسنجيد.
1 - فشار(سن، خانواده، دوستان و...)
2 - تنهايي و استيصال
3 - بي توجهي به زندگي خود
4 - اجتناب از بزرگ شدن
5 - احساس گناه
6 - پر كردن خلأهاي احساسي و روحي
فشار
- آيا اغلب دوستان شما نامزد داشته و يا متأهل هستند و شما هنوز مجريد؟
- آيا بيش از سي سال سن داريد و هنوز ازدواج نكرده ايد؟
- آيا آخرين فرد خانواده هستيد كه هنوز ازدواج نكرده است؟
- آيا به تازگي طلاق گرفته ايد؟
اگر به هركدام از سؤال هاي فوق جواب مثبت داديد، احتمالاً راجع به فشار چيزهايي مي دانيد. فشار تأثيري است كه دوستان، خانواده و يا برنامه ريزي احساسي خودتان بر شما مي گذارند و اين پيام را به شما مي دهند كه بايد با كسي ازدواج كنيد، در غير اين صورت حتماً مشكلي داريد. اگر به دلايل بيروني و يا دروني احساس اجبار مي كنيد، ممكن است با كسي ازدواج كنيد كه در شرايط معمولي، هرگز او را انتخاب نمي كرديد.
- فشار سني: اين نگرش كه سن شما از حد مشخصي گذشته و هنوز با كسي ازدواج نكرده ايد، پس غيرطبيعي هستيد را فشار سني مي نامند. اين سن ممكن است كه از زمينه هاي خانوادگي شما، سن ازدواج خواهران و يا برادرانتان و يا از ذهنيت خودتان كه سن بلوغ فكري چه سني است، نشأت گرفته باشد.
- فشار از ناحيه خانواده و دوستان: بعضي از مردم نسبت به عقايد خانواده و دوستان آسيب پذير بوده و اجازه مي دهند كه به اجبار روابطي را شروع كرده يا ادامه دهند كه آنها را خوشحال نمي كند. اگر خودباوري شما پايين است و يا بيش از حد تحت تأثير اعضاي خانواده تان هستيد، اين احتمال وجود دارد كه صرفاً به خاطر چيزهايي كه ديگران فكر مي كنند و نه بر طبق خواسته واقعي خود رابطه اي را شروع كنيد.
تنهايي و استيصال
همگي ما احساس تنهايي را تجربه كرده ايم؛ احساسي كه به ما احساس خاص بودن را مي دهد. برهه هايي از زندگي كه از لحاظ روحي، احساس تنهايي داشته ايم و مستأصل بوده ايم كه به كسي مهر بورزيم و اين مهم نبوده كه چه كسي؟؛ هر كسي. همه ما اين موارد را كم و بيش تجربه كرده ايم اما متأسفانه چيزي كه در ابتدا اقدامي از سر تنهايي و براي نزديك شدن به انساني ديگر شروع مي شود مي تواند به رابطه اي پيچيده و دردآور تبديل شود ولي اگر مطمئن شويد كه خوشبختي فقط در گرو يك تصميم درست است، سعي مي كنيد انتخابگرانه تر تصميم بگيريد و انتخاب هاي خود را صرف اين احساس گناه كه زمانه سخت شده پايين نمي آوريد.
عدم توجه به زندگي خود
آيا از روابط به منظور اجتناب از پرداختن به زندگي خود استفاده مي كنيد؟
جملات زير را بخوانيد و از خود بپرسيد كه آيا در مورد شما، چه در گذشته و چه در حال صدق مي كنند يا خير؟
- در بخش هاي زيادي از زندگي شخصي خودم، عملكرد مطلوبي را ندارم.
- برنامه ها، طرح ها و روياهايي دارم كه هنوز آنها را دنبال نكرده ام.
- وقتي كه روي برنامه اي كار مي كنم، تلفن، نيازهاي ديگران، موارد بي اهميت ديگر و... حواسم را پرت مي كنند.
- در مقايسه با خودم به مراتب ساده تر مي توانم به ديگران به منظور حل مشكلاتشان انگيزه بدهم.
اگر با برخي از جملات فوق ارتباط برقرار كرديد، اين احتمال وجود دارد كه از روابط به منظور اجتناب از پرداختن به زندگي خودتان استفاده مي كنيد، ممكن است چيزي كه آن را دل مشغولي به عشق مي پنداريد، همان رويگرداني وافر شما از خود و مسائلتان باشد. چرا كه اگر مدام مشغول عشق ورزيدن به كسي باشيد و تمام وقت تلاش كنيد كه آنها را خوشحال كنيد و نيازهاي آنان را برآورده سازيد، ديگر وقتي نخواهيد داشت كه به نيازهاي خود بپردازيد و يا حتي روياهايتان را دريابيد.
بسياري از جوانان از اين رو به سمت ازدواج گرايش پيدا مي كنند كه از كمبود شور و شوق و بي هدفي در زندگي خود خسته شده اند و به جاي آن كه به درون خود نگاه كنند و دليل اين احساس را از درون خود جويا شوند، خود را درگير روابط عاطفي كرده و آن را هدف قرار مي دهند. چنين روابطي هرگز سرانجامي نخواهد داشت از آن رو كه در چنين مواقعي، شما عاشق آن شخص نيستيد بلكه شيفته سرگرمي و دل مشغولي خود به رابطه تان هستيد و بعد از مدت كوتاهي، بار ديگر با خودتان تنها خواهيد شد.
اجتناب از بزرگ شدن
بسياري از مردم نه از روي آمادگي جهت قسمت كردن غناي زندگي خود با شخص ديگر، بلكه از اين رو رابطه اي را آغاز مي كنند كه مي خواهند از آنها حمايت و مواظبت شود. اين گونه افراد سعي مي كنند كه از بزرگ شدن اجتناب كنند، لذا كساني را براي خود انتخاب مي كنند كه نقش پدر و مادر را براي آنها بازي كنند. اين روابط در جهت آموختن و رشد دو طرف نبوده،  بلكه بر مبناي وابستگي مي باشد. احتمال اين كه در چنين رابطه اي باشيد وجود دارد اگر:
- تفاوت سني زيادي بين شما و همسرتان وجود داشته باشد.
- تفاوت عمده اي بين موفقيت هاي شغلي شما و همسرتان وجود داشته باشد.
- تفاوت بزرگي بين سطح تجارب زندگي شما و همسرتان وجود داشته باشد.
- يكي از طرفين براي كمك و نصيحت به ديگري چشم دوخته باشد.
احساس گناه
- آيا فقط به اين خاطر كه به احساسات كسي لطمه نزنيد با او ازدواج كرده ايد؟
- آيا فقط به اين خاطر كه دل كسي را نشكنيد، به رابطه با او بيش از آنچه كه بايد ادامه داده ايد؟
- آيا با كسي رابطه داشته ايد كه مي دانستيد بيش از آنچه شما به او علاقه داريد، او به شما علاقه مند است، اما آن قدر احساس گناه مي كرديد كه نمي توانستيد رابطه را تمام كنيد؟
اگر به هركدام از سؤالات بالا پاسخ مثبت داديد، پس شما نيز به احساس گناه مبتلا هستيد. احساس گناه ممكن است انگيزه عجيبي براي شروع يك رابطه و يا ادامه آن به نظر برسد اما هميشه اتفاق مي افتد. شما به خود مي گوييد كه اين احساس همان عشق است در حالي كه چيزي جز همدردي يا در منتهي درجه آن حس ترحم نيست. شما در اين گونه موقعيت هاي ازدواج، نه از آن رو كه مي خواهيد بلكه به اين خاطر كه از آنچه بعد از اتمام رابطه اتفاق خواهد افتاد، مي ترسيد، شما زنداني احساس گناه خود هستيد.
اگر در گذشته يا حال زنداني احساس گناه بوده يا هستيد و فقط به اين خاطر كه اگر كسي را ترك كنيد احساس گناه مي كنيد به جمله زير فكر كنيد.
وقتي كه از روي احساس گناه و نه از روي عشق تصميم مي گيريد كه با كسي باشيد به او و به خود نيز كم فروشي كرده ايد.
پركردن خلأهاي احساسي و روحي
يك ازدواج حقيقتاً سالم، حس قدرداني دو طرف درگير در رابطه را نسبت به شگفتي ها و رازهاي خلقت بالا مي برد و درهاي رشد و تعالي روحي آنها را مي گشايد همچنين به هركدام از اين دو شخص كمك مي كند كه زخم هاي دوران كودكي خود را التيام بخشيده و خودباوري آنها را از طريق احساس دوست داشته شدن و پذيرفته شدن از طرف شخص مقابل، بالا مي برد. اما وقتي كه زندگي را با مقادير قابل توجهي خلأ احساسي و روحي شروع مي كنيد، براي خود و همسرتان درد و رنج به همراه خواهيد آورد.
در زير به دو مشكل اساسي ناشي از خلأ احساسي و روحي اشاره شده است:
1 - شما به منظور پركردن خلأهاي روحي خود و نه به خاطر اين كه فرد مناسبي يافته ايد، به روابط وارد مي شويد:
موقعي احساس خلأ روحي مي كنيد كه از درون به طور مدام احساس خالي بودن داريد. اين خالي بودن ممكن است در مراحل معتدل تر به مانند يك نگراني و يا تنش تجربه شود و در مراحل حادتر به درد، افسردگي و نااميدي تبديل گردد. به مانند حيواني كه از گرسنگي رو به مرگ است و هر چيزي را مي خورد تا از احساس شديد گرسنگي  رهايي يابد. اين امكان نيز وجود دارد كه براي رهايي از درد تنهايي خود، به هر رابطه اي اعم از سالم يا ناسالم، با محبت و صميمي و يا خشونت آميز، ارضاكننده تن دردهيد. اين روابط ممكن است موقتاً احساس تنهايي شما را تعديل كند و بودن با آن شخص مدتي احساس رضايت به شما بدهد زيرا ديگر مجبور نخواهيد بود تنها باشيد. كاملاً واضح است كه يك فرد در چنين شرايطي تا چه حد آسيب پذير است. در مواقعي كه فرد به دلايل نادرست با افراد نامناسب و روابط نامناسب درگير مي شود تنها پس از گذشتن دوران اوج رابطه است كه با ماهيت آن فرد روبه رو مي شود و چه دردناك است كه دريابيد نه تنها احساس خلأتان مرتفع نشده است بلكه حضور چنين شخصي، احساس خلأ و تنهايي تان را بيشتر نيز مي كند.
2 - انتظار داريد كه ازدواج برايتان رابطه اي باشد كه بتواند خلأ روحيتان را پر كند، در حالي كه خودتان بايد خودتان را سرشار از عشق و قدرت كنيد.
بسياري از مردم از اين موضوع شكايت دارند كه شريك زندگي شان به آنها احساس كامل بودن نمي دهد و اين كه رابطه بيش از اين، ارزش ادامه دادن را ندارد. اغلب اوقات اين شكايت كسي است كه خود احساس خالي بودن و عدم كمال مي كند. چنين شخصي توقع دارد كه شريك زندگي، خلأ هاي احساسي و روحي اش را كه مدت طولاني و حتي قبل از شروع رابطه و ازدواج با خود حمل مي كرده، پر كند ولي شما با اين توقع تنها رابطه را خراب خواهيد كرد زيرا تنها شماييد كه مي توانيد اين جاهاي خالي را پر كنيد و خود را نجات دهيد. اين معقول است كه از همسر خود انتظار داشته باشيد تا به  تنهايي شما اضافه نكند يا شما را در التيام زخم هايتان حمايت كند و به شما عشق بورزد و به شما بياموزد كه چگونه خود را دوست بداريد اما در نهايت اين شما هستيد كه بايد قهرمان خود باشيد.
نويسنده: لوئيز موريس
ترجمه: لادن نصيري]]>
</TEXT>
</DOC>
<DOC>
<DOCID>HAM2-851123-024</DOCID>
<DOCNO>HAM2-851123-024</DOCNO>
<ORIGINALFILE>/1385/851123/news/_ejtem.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
چگونه به زندگي مي  نگريد؟]]>
</TITLE>
<TEXT>
<![CDATA[فاطمه خداكرمي
زندگي آسان و راحت خواهد بود، اگر نگراني هاي بيهوده را از آن دور كنيم و به تمام جنبه هاي آن زيبا بنگريم.
افراد جوان تقريباً بخش اعظمي از زندگي شان را هنوز پيش روي دارند كه شايد به نظر آنها راهي بس طولاني است كه زماني به اتمام مي رسد. آيا شما از آن دسته از افرادي هستيد كه مي گذارند مسير زندگي آنها را به اين سو و آن سو بكشاند و صرفاً از زندگي كردن فقط گذراندن روزها را يدك مي كشند و لحظه لحظه زندگي شان را در عدم آگاهي ناخواسته از اين نعمت الهي سپري مي كنند و يا نه از آن دسته از افراد هستيد كه با اقتدار و قدرت جاده زندگي شان را با وجود سنگريزه هاي موجود در مسيرشان به تابلوي زيبا و دلنشين مبدل مي كنند.
بدون شك هر كس در مسير زندگي اش شاهد اتفاقات و رويدادهايي است كه برخي از آنها غيرمنتظره و شايد هم نااميد كننده و يأس آور باشد. اما به رغم تمام مسائل ناخواسته و ناگوار كه بخشي از زندگي را سخت و طاقت فرسا مي كند، اين مسئله حائز اهميت است كه تاب آوردن در برابر اين مسائل و مشكلات فقط با صبر و درايت و پشتكار ميسر است و اين گونه مي توان شاهد چهره زيباي زندگي اين هديه الهي باشيم كه خداوند وعده آن را به همه انسان ها هم در اين دنيا و هم در آن دنيا داده است.
شايد در يك كلام بتوان گفت عامل اصلي خوشبخت بودن و سعادتمندي زندگي، داشتن حس رضايتمندي است و اين حس دروني و الهي را هرگز نمي توان صرفاً با پول و جاه و مقام و يا خوشگذراني به دست آورد.
خداوند متعال انسان ها را ذاتاً سعادتمند و خوشبخت آفريده است، اما درك اين حس و زيبا زيستن را به دست خود بشر سپرده است و البته طريقه كسب آن را هم از طريق كتاب آسماني اش قرآن و فرستادگانش پيش پاي ما قرار داده است.
هر چه انسان ها در عرصه زندگي بيشتر به خداوند بزرگ و كلامش تمسك جويند، همان قدر هم مسير زندگي شان هموار خواهد شد.
در واقع با القاي اين حس دروني كه انسان روح دميده شده الهي است و ملكوت خداوند در درون اوست، پس حق مسلم خود مي داند كه چند صباحي را در اين عرصه زندگي سعادتمندانه و خداگونه زندگي كند، بنابراين با چنين حسي هرگز نخواهد گذاشت كه مشكلات زندگي او را از هدف غايي اش كه همان زندگي سعادتمندانه است باز دارد.
در وادي زندگي انسان ها عمدتاً به دو دسته تقسيم مي شوند كساني كه به  رغم سختي ها و مشكلات زندگي، جنبه هاي خوب آن را مي بينند، چون اين افراد به زندگي و حيات به منزله دفتر سفيد ننوشته اي مي نگرند كه از سوي خداوند مهربان اين هديه الهي را به زيبايي بيارايند و بنگارند و بعداً آن را به صاحب اصلي آن برگردانند و مرور دفتر زندگي اين دسته از افراد بيانگر اين مطلب است كه عامل اصلي رضايتمندي آنها در وادي زندگي و كار، مثبت نگري و خوشبيني نسبت به تمامي جنبه هاي زندگي است، به طوري كه حتي اگر درد و رنجي بر آنها وارد شود، سكوت مي كنند و درصدد حكمت آن مي باشند چرا كه به خوبي به اين امر واقف اند كه خداوند رحمان هرگز براي بندگانش جز خوبي و نيكي نمي خواهد.
دسته ديگر افرادي هستند كه زمام امور زندگي خود را به دست افكار بد و منفي مي سپارند و بدون ايمان قلبي به سكاندار اصلي زندگي، در ميدان زندگي دست و پا مي زنند و متأسفانه هر لحظه اين عرصه را بر خود تنگ و تنگ تر مي كنند و در واقع بازنده اين زندگي هستند.
پس بياييم با توكل به خالق هستي بخش و ايمان قلبي به او كه همان حس كردن خدا با دل و جان است، خداگونه زندگي كنيم.]]>
</TEXT>
</DOC>
<DOC>
<DOCID>HAM2-851123-025</DOCID>
<DOCNO>HAM2-851123-025</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تبيين برنامه هاي اقتصادي دولت نهم از سوي اعضاي دولت
6 هزار ميليارد تومان تسهيلات به بنگاه هاي زودبازده پرداخت شد]]>
</TITLE>
<TEXT>
<![CDATA[ايجاد 900 هزار فرصت شغلي تا پايان سال
گروه اقتصادي- وزيران و اعضاي هيأت دولت، ديروزهمزمان با سالروز پيروزي انقلاب اسلامي با حضور در مناطق مختلف كشور به تشريح برنامه ها و سياست هاي اقتصادي دولت نهم پرداختند.
وزير امور اقتصادي و دارايي برنامه دولت نهم را توسعه بر مبناي عدالت عنوان كرد و گفت: تاكنون 6 هزار ميليارد تومان از اعتبارات تسهيلات زودبازده و كار آفرين به متقاضيان پرداخت شده است.
داوود دانش جعفري كه ديروز به نمايندگي از هيات دولت در راهپيمايي 22بهمن شهر ساري شركت كرده بود، در جمع مردم اين شهر با تشريح برنامه هاي اقتصادي دولت گفت: بر اساس آخرين آمار، 70 درصد صادرات غيرنفتي ايران در بخش صنعت است كه نسبت به سال گذشته 42 درصد رشد نشان مي دهد و اين در حالي است كه واردات كشور فقط 3/3 درصد افزايش يافته است.
به گزارش مهر، دانش جعفري با اشاره به مشكلات دستگاه هاي اجرايي براي پرداخت حقوق كاركنان در برخي مواقع، افزود: دولت براي حفظ منافع كاركنان دستگاه هاي دولتي پرداخت بخش ثابت حقوق كاركنان را در سال 86 بر عهده وزارت اقتصاد قرار داده است. وي افزود: اين نحوه پرداخت در قالب تبصره اي در لايحه بودجه 86 به مجلس شوراي اسلامي پيشنهاد شده است كه اگر تصويب شود، در سال آينده اجرايي خواهد شد. وي تصريح كرد: با اجراي اين قانون، حقوق كاركنان دولت به صورت متمركز در اختيار دستگاه هاي دولتي قرار خواهد گرفت و به موقع به كاركنان پرداخت خواهد شد.
افزايش حقوق كارگران متناسب با تورم خواهد بود
افزايش حقوق كارگران
با تورم
وزير كار و امور اجتماعي از مشخص شدن حداقل دستمزد سال آينده كارگران در اسفند خبر داد و تصريح كرد: اين طرح هم اكنون با حضور نمايندگان كارگران و كارفرمايان در شوراي عالي كار در دست بررسي است و مطمئناً بايد ميزان افزايش حداقل دستمزد كارگران با در نظر گرفتن نرخ تورم باشد. وي افزود: پرداخت بن هاي كارگري براساس توافق كارگران و كارفرمايان و به صورت نقدي انجام مي شود.
به گزارش واحد مركزي خبر، محمد جهرمي كه در راهپيمايي مردم سمنان سخن مي گفت،  ابراز اميدواري كرد تا پايان امسال با بهره برداري از طرح هاي اشتغال زايي بزرگ و نيز پرداخت تسهيلات اشتغال زايي به متقاضيان، بيش از 900 هزار شغل در كشور ايجاد شود. وزير كار و امور اجتماعي همچنين از صدور 36 هزار موافقت اصولي جديد براي ايجاد بنگاه هاي اقتصادي خبر داد. وزير كار از انعقاد قرارداد بانكي به ارزش 7 هزار ميليارد تومان براي ايجاد بنگاه هاي كوچك و زودبازده خبر داد و افزود: با اجرايي شدن اين قراردادها 600 هزار فرصت شغلي تا پايان امسال ايجاد مي شود. جهرمي با اشاره به تصويب 542 هزار طرح اشتغال زا در كارگروه اشتغال و سرمايه گذاري كشور، افزود: با اجرايي شدن اين طرح ها تا پايان سال آينده براي يك ميليون و 500 هزار نفر شغل ايجاد مي شود.
وزير كار و امور اجتماعي افزود: انتظارات اين وزارتخانه از بانك هاي عامل براي پرداخت به موقع تسهيلات ايجاد بنگاه هاي زودبازده اقتصادي و كارآفرين محقق نشده است. جهرمي افزود: سال 85، نخستين سالي است كه اين تسهيلات پرداخت مي شود و بانك ها كمبود بدنه كارشناسي خود را تقويت كرده اند، اما تلاش ها براي اعطاي اين تسهيلات بايد افزايش يابد.
توسعه متوازن استان ها
وزير تعاون با اشاره به اينكه، توزيع سهام عدالت از توجهات مقام معظم رهبري به اقشار محروم است، گفت: در مرحله اول توزيع سهام عدالت پنج ميليون و 600 هزار نفر در كشور سهام عدالت دريافت كردند كه اين ميزان با اجراي مرحله دوم طرح به??ميليون نفر افزايش مي يابد. به گزارش ايرنا، محمد عباسي در جلسه شوراي اداري استان گلستان با اشاره به اينكه يكي از شعارهاي دولت نهم عدالت محوري است، تصريح كرد: اين روحيه دولت موجب شده استان هايي كه در گذشته به هردليل كمتر مورد توجه قرار گرفته بودند، امروز توجه خوبي به آنها شود.
عباسي افزود: ايجاد اشتغال يكي از مهمترين دغدغه هاي دولت نهم است و طي يك سال گذشته دولت نهم براي يك ميليون نفر در كشور فرصت شغلي ايجاد كرده است.]]>
</TEXT>
</DOC>
<DOC>
<DOCID>HAM2-851123-026</DOCID>
<DOCNO>HAM2-851123-026</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رشد قيمت طلا متأثراز بازار جهاني]]>
</TITLE>
<TEXT>
<IMAGE>/1385/851123/news/013752.jpg</IMAGE>
<![CDATA[
گروه اقتصادي- روند افزايش قيمت نفت و طلا در روزهاي پاياني معاملات در بازار هاي بين المللي با توجه به شرايط بازار در روزهاي آينده نيز ادامه مي يابد.
به گزارش روزنامه ساندي تايمز انگليس كارشناسان بازار طلا براين باورند كه با توجه به پيش بيني كاهش بيشتر ارزش دلار قيمت طلا باز هم رو به افزايش خواهد گذاشت.
روز پنج شنبه قيمت هر اونس طلا در بازار هاي جهاني تا 654 دلار افزايش يافت و اين روند پيش بيني مي شود تا 660 دلار نيز ادامه يابد.
اين روزنامه به نقل از يك تحليل گر بازار افزود قيمت نفت نيز روند افزايشي خود را ادامه مي دهد ولي با توجه به انتظار كاهش تقاضا در پايان فصل زمستان بازار طلا بيش از نفت براي صاحبان سرمايه جاذبه خواهد داشت.
براساس اين گزارش تمايل بانكهاي مركزي كشور ها براي تبديل ذخاير ارزي خود به طلا و افزايش ذخاير طلا از ديگر عوامل رشد تقاضاي طلا در بازار هاي جهاني است. با توجه به وارداتي بودن بخش عمده طلاي مصرفي در ايران تاثير قميت هاي جهاني در بازار داخلي نيز موجب رشد قيمت طلا و سكه در بازار هاي داخلي شده است.
در هفته جاري قيمت سكه در بازار هاي داخلي تحت تاثير 3 عامل تورم وارداتي، فرارسيدن پايان سال و تحولات سياسي در 2  هفته اخير 10 تا 15 درصد افزايش داشته است.
در روز شنبه قيمت خريد هر قطعه نيم سكه بهار آزادي 73 هزار تومان، فروش 75 هزار تومان، قيمت هر قطعه ربع بهار آزادي 36 هزار و 500 تومان و قيمت فروش سكه ربع بهار آزادي 38 هزار تومان در سطح بازار بود.]]>
</TEXT>
</DOC>
<DOC>
<DOCID>HAM2-851123-027</DOCID>
<DOCNO>HAM2-851123-027</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ثبت نام تلفن هاي اعتباري بيش از تلفن هاي دائم]]>
</TITLE>
<TEXT>
<![CDATA[گروه اقتصادي- ثبت نام سيم كارت هاي دولتي كه از ده روز پيش آغاز شده است به رغم كاهش قيمت ها در مقايسه با ثبت نام سال 84 از استقبال بالايي برخوردار نيست وتقاضا براي تلفن هاي اعتباري بيش از تلفن هاي دائم است.
ثبت نام سيم كارت دولتي به رغم مخالفت با قانون برنامه چهارم و سياست هاي اصل 44 قانون اساسي از سوي شركت ارتباطات سيار آغاز شده است و تا 30 بهمن ماه ادامه دارد. اگرچه با توجه به سود بيشتر خريد سيم كارت دائم دولتي از بازار آزاد متقاضيان استفاده از اين خدمات به خريد سيم كارت از بازار و ثبت نام و دريافت آن در سال آينده تمايل بيشتري دارند ولي پيش بيني رونق بازار سيم كارت هاي اعتباري و هزينه كم ثبت نام موجب شده تا ثبت نام كنندگان به خريد پرتعداد سيم كارت اعتباري تشويق شوند.
رمضان صادق زاده نماينده مجلس شوراي اسلامي  در گفت وگو با خبرنگار ما تأكيد كرد، اگرچه ثبت نام سيم كارت اعتباري و دائم از سوي مجلس با مخالفت روبه رو شده بود ولي اين امر با تأكيد دولت بر خصوصي سازي اين بخش در سال آينده آغاز شده است. وي تأكيد كرد كه قانون با صراحت از ورود دولت به بخش هايي كه بخش خصوصي و يا تعاوني در آن فعال هستند منع كرده است ولي دولت همچنان بر ادامه توسعه به رغم فقدان توان ارائه خدمات با كيفيت مناسب اصرار مي ورزد. وي گفت: شبكه دولتي به رغم تأكيد بر اصلاح كيفيت خدمات اين اهداف را نيز پي گيري نكرده و همچنان قطع مكرر تماس و كيفيت صداي نامناسب در اين شبكه ادامه دارد.
زارعيان مديركل روابط عمومي  شركت مخابرات در گفت وگو با خبرنگار ما تأكيد كرد بر اساس گزارش هاي رسيده تا روز شنبه حدود 850 هزار نفر در سراسر كشور براي دريافت سيم كارت دائم و اعتباري دولتي ثبت نام كرده اند.]]>
</TEXT>
</DOC>
<DOC>
<DOCID>HAM2-851123-028</DOCID>
<DOCNO>HAM2-851123-028</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از سوي وزير مسكن اعلام شد:
اعطاي وام هاي14 ميليون توماني پلكاني يارانه دار به تعاوني ها]]>
</TITLE>
<TEXT>
<IMAGE>/1385/851123/news/013749.jpg</IMAGE>
<![CDATA[
گروه اقتصادي: بر اساس لايحه بودجه سال آينده 35 درصد از منابع درآمدي سازمان ملي زمين و مسكن به ميزان 200ميليارد ريال به صورت كمك يارانه سود بانكي يا وجوه اداره شده از طريق بانك هاي عامل براي ساخت واحدهاي استيجاري و كمك به ساخت مسكن براي گروه هاي كم درآمد در بافت هاي فرسوده اختصاص خواهد يافت.در همين رابطه وزير مسكن و شهرسازي با اشاره به اينكه در لايحه بودجه، تبصره بسيار جامعي در زمينه تهيه، ساخت و تامين مسكن براي افراد جامعه با جهت گيري براي اقشار كم درآمد، در نظر گرفته شده است، گفت: بر اساس اين لايحه سازمان عمران و بهسازي شهري اجازه دارد به منظور اجراي پروژه هاي نوسازي بافت هاي فرسوده شهري و سكونت گاه هاي غير رسمي نسبت به انتشار و فروش اوراق مشاركت به ميزان 6 هزار ميليارد ريال اقدام كند تا پس از مبادله موافقتنامه با سازمان مديريت و برنامه ريزي كشور هزينه شود.محمد سعيدي  كيا افزود: همچنين بر اساس طرح جامع مسكن، مقرر شده است سالانه 50 هزار واحد مسكوني استيجاري به متقاضيان واگذار شود.به گفته وي، براين اساس وزارت مسكن زمين، وام و يارانه مسكن در اختيار سازندگان مسكن قرار خواهدداد تا سازندگان پس از اتمام ساخت اين واحدها آنها را به مدت 5 سال به صورت اجاره اي واگذار كنند. وزير مسكن در پاسخ به اينكه هزينه زمين پس از چه مدتي از سازندگان اخذ خواهد شد نيز گفت: سازندگان هزينه زمين را پس از 5 سال بايد پرداخت كنند.وي همچنين از اعطاي وام هاي پلكاني به تعاوني ها خبر داد و افزود: وام هاي پلكاني يارانه دار نيز براساس كوچكي و بزرگي شهرها به سازندگان واگذار خواهد شد كه در اين رابطه شهرهاي كوچك از مبالغ بيشتري برخوردار خواهند شد. ميزان وام اختصاصي براي هر واحد نيز حدود 14 ميليون تومان براساس نرخ امسال در نظر گرفته شده است.]]>
</TEXT>
</DOC>
<DOC>
<DOCID>HAM2-851123-029</DOCID>
<DOCNO>HAM2-851123-029</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تأييد صلاحيت 14 نامزد انتخابات اتاق بازرگاني]]>
</TITLE>
<TEXT>
<![CDATA[گروه اقتصادي- با تأييد صلاحيت 14 تن ديگر از نامزدهاي انتخابات اتاق بازرگاني كشور از سوي شوراي عالي نظارت بر انتخابات، مناقشات مربوط به رد صلاحيت تني چند از نامزدهاي سرشناس انتخابات اتاق بازرگاني خاتمه يافت.
ششمين دور انتخابات سراسري اتاق هاي بازرگاني سراسر كشور كه قرار است دوم اسفندماه برگزار شود و با ابلاغ سياست هاي اصل 44 و توجه ويژه به بخش خصوصي از اهميت خاصي برخوردار شده است، طي دو هفته اخير تحت تاثير رد صلاحيت 15 نفر از اعضاي فعلي اتاق بازرگاني و صنايع و معادن تهران از سوي انجمن نظارت بر انتخابات اتاق هاي بازرگاني قرار گرفته بود. با اين وجود، درحالي كه تبليغات رسمي گروه هاي شركت كننده در انتخابات اتاق هاي بازرگاني سراسر كشور آغاز شده است، شوراي عالي نظارت بر انتخابات، پس از برگزاري جلسه اي مهم، به اعتراض 15 نامزد رد صلاحيت شده رسيدگي كرد و در نهايت، حكم به تاييد صلاحيت 14 تن از آنها داد.]]>
</TEXT>
</DOC>
<DOC>
<DOCID>HAM2-851123-030</DOCID>
<DOCNO>HAM2-851123-030</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از امروز و در سراسر كشور
بانك ها، ساعت 30/7 صبح آغاز به كار مي كنند]]>
</TITLE>
<TEXT>
<![CDATA[گروه اقتصادي- بر اساس بخشنامه وزير امور اقتصادي و دارايي، ساعت كار بانك هاي سراسر كشور از امروز به ساعت 30/7 صبح بازمي گردد.
مصوبه دولت براي تغيير ساعت كار بانك ها به منظور كنترل ترافيك شهري براي يك دوره آزمايشي سه ماهه از اول مهرماه سال جاري اجرا شد و ساعت آغاز به كار بانك ها از ساعت30‎/7 صبح به 9 صبح تغيير كرد. اما با تصويب طرح دو فوريتي تعيين ساعت كار بانك ها قبل از ساعت كار ادارات در مجلس و تاييد آن از سوي شوراي نگهبان، دولت موظف به تغيير ساعت كار بانك ها شد و در نهايت با تصميم وزارت امور اقتصادي و دارايي ساعت كار بانك ها مجددا به همان ساعت 30/7 صبح بازگشت كه اين تصميم از امروز در سراسر كشور اجرا خواهد شد.]]>
</TEXT>
</DOC>
<DOC>
<DOCID>HAM2-851123-031</DOCID>
<DOCNO>HAM2-851123-031</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
اعتبارات بودجه 86 جوابگوي توسعه حمل و نقل ريلي نيست]]>
</TITLE>
<TEXT>
<![CDATA[گروه اقتصادي- توسعه ناوگان حمل و نقل ريلي مسافري و باري ازجمله اهداف پيش بيني شده در قانون برنامه چهارم توسعه است. از سوي ديگر با توجه به افزايش تقاضا مخصوصا در بخش حمل و نقل ريلي مسافري به نظر مي رسد ايجاد زير ساخت هاي لازم براي توسعه اين بخش ضروري است. دراين زمينه با محسن پور سيد آقايي مدير عامل شركت قطار هاي مسافري رجاء گفت و گو كرده ايم.
***
روند تخصيص اعتبارات مصوب توسعه حمل و نقل ريلي مسافر در چارچوب قانون بودجه سال جاري چگونه بوده است؟
در چارچوب قانون بودجه سال 85 براي تحقق اهداف پيش بيني شده در سال دوم اجراي قانون برنامه چهارم توسعه در بخش حمل و نقل ريلي مسافر از محل منابع عمومي دولت مبلغ 319 ميليارد ريال اعتبار تخصيص يافت اين در حالي است كه رقم پيشنهادي وزارت راه و ترابري در چارچوب لايحه بودجه سال جاري بيش از اين ميزان بود اما اين ميزان در لايحه دولت كاهش يافت.از سوي ديگر تاكنون تنها يك سوم اين رقم كه در قانون بودجه مصوب شده، تخصيص يافته است و اميدواريم تا پايان سال جاري بقيه اين اعتبار پرداخت شود.
در لايحه بودجه سال آينده چه ميزان اعتبار براي توسعه ناوگان ريلي مسافري پيش بيني شده است؟
براي تحقق اهداف پيش بيني شده توسعه ناوگان حمل و نقل مسافري ريلي شركت رجاء در قانون برنامه چهارم توسعه در چارچوب موافقتنامه سال گذشته در سال 86 مبلغ 35 ميليارد تومان اعتبار در چارچوب لايحه بودجه پيش بيني شده است گرچه پيشنهاد اوليه سازمان مديريت و برنامه ريزي تخصيص مبلغ 44 ميليارد تومان بدين منظور بود اما اين رقم در لايحه بودجه به 35 ميليارد تومان كاهش يافته است. اين در حالي است كه براي تحقق اهداف برنامه چهارم توسعه در اين بخش در سال آينده نيازمند 158 ميليارد تومان اعتبار هستيم.
با اين روند اهداف پيش بيني شده در زمينه توسعه ناوگان حمل و نقل ريلي مسافر در قانون برنامه توسعه تا چه حد محقق خواهد شد؟
بديهي است كه اعتبارات تخصيص يافته در چارچوب لايحه بودجه سال جاري براي تحقق اهداف پيش بيني شده در بخش توسعه حمل و نقل ريلي مسافر كافي نبوده و اين اعتبارات به هيچ وجه تكافوي نيازهاي موجود را نمي كند. اميدواريم دولت به اين موضوع توجه نموده يا اين كه مجلس شوراي اسلامي مانند سالهاي 84 و85 كه اعتباراتي را براي توسعه حمل ونقل ريلي در نظر گرفت، در بودجه سال جاري نيز اعتباراتي را به اين امر اختصاص دهد. گرچه وزارت راه و ترابري در چارچوب لايحه بودجه سال جاري رقم 158 ميليارد توماني مورد نياز توسعه ناوگان حمل ونقل ريلي شركت رجاء را پيشنهاد كرده بود اما اين رقم در دولت به 35 ميليارد تومان كاهش يافته است.
آيا خصوصي سازي و توجه به سياست هاي ابلاغي اصل 44 قانون اساسي، راهكاري براي استفاده از توانمندي بخش غير دولتي در تامين اعتبارات مورد نياز توسعه ناوگان ريلي مسافري نخواهد بود؟
معتقدم طي برنامه چهارم توسعه به تدريج بخش عمده اي از جابجايي ريلي مسافر به بخش خصوصي واگذار خواهد شد. بايد گفت گرچه در سياست هاي ابلاغي خود شركت رجاء از واگذار  ي ها مستثني شده اما تا كنون بسياري از فعاليت هاي تصدي اين شركت واگذار شده يا در حال واگذاري است.]]>
</TEXT>
</DOC>
<DOC>
<DOCID>HAM2-851123-032</DOCID>
<DOCNO>HAM2-851123-032</DOCNO>
<ORIGINALFILE>/1385/851123/news/_eqtes.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اتمام حفاري طولاني ترين تونل انتقال آب كشور]]>
</TITLE>
<TEXT>
<![CDATA[سنندج - خبرنگار همشهري: پرويز داودي معاون اول رئيس جمهور همراه با پرويز فتاح وزير نيرو و اسماعيل نجار استاندار كردستان از روند اجراي ساخت تونل انتقال آب سد گاوشان كامياران بازديد كردند.
سد سنگريزه اي هسته اي گاوشان بر روي رودخانه گاورود با 420 ميليارد ريال اعتبار با هدف تامين آب شرب دراز مدت كامياران و كرمانشاه، تامين انرژي برق آب زراعي در حال ساخت است.درهمين حال،حفاري تونل انتقال آب با طول 20 هزار و 130 متر به عنوان بلندترين تونل انتقال آب ايران به پايان رسيد.عمليات حفاري اين تونل از سال 73 آغاز شده و اين تونل در سال 87 به بهره برداري مي رسد.]]>
</TEXT>
</DOC>
<DOC>
<DOCID>HAM2-851123-033</DOCID>
<DOCNO>HAM2-851123-033</DOCNO>
<ORIGINALFILE>/1385/851123/news/_gozar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهي گذرا به فعاليت هاي تئاتر در سالهاي پس از انقلاب
حضوري پرتوان در صحنه]]>
</TITLE>
<TEXT>
<IMAGE>/1385/851123/news/013689.jpg</IMAGE>
<![CDATA[
علي شيدفر
تئاتر در كارنامه بيست و هفت ساله هنر انقلاب پس از سينما چه به لحاظ كيفي و چه از نظر كمي از جايگاه ويژه اي برخوردار است و در اين سالها به ياري هنرمندان نسل جوان و پيشكسوتان اين عرصه به ارتقا و اعتلاي درخوري رسيده است. اين رشد روزافزون اگر چه مرهون حمايت هاي وزارت فرهنگ و ارشاد اسلامي و ساير سازمان ها و نهادهاي فرهنگي هنري است، اما نبايد تلاش هنرمندان ديگر عرصه ها و به ويژه استعداد و خلاقيت نسل جديد پس از انقلاب را در عرصه فرهنگ و هنر از ياد برد كه اغلب- به ويژه در سينما- با بالندگي و پويايي همراه بوده است. براي بررسي دقيق تئاتر انقلاب اسلامي از آغاز تا امروز بايد به همه منابع و مآخذ تئاتري كشور مراجعه كرد تا بتوان كارنامه دقيق و روشني از بيست و هفت سال فعاليت تئاتري ارائه داد تا با بررسي كاستي ها و بهره گيري از توانايي ها، هنر تئاتر كشور را نه تنها در ايران كه در صحنه هاي جهاني اعتلا و اعتبار بخشيد.
آغازي ديگر
در سالهاي نخست انقلاب اسلامي، تئاتر نيز همچون ديگر فعاليت هاي هنري به خاطر شرايط سياسي اجتماعي آن روزها دچار تغييرات شد و به دليل عدم برنامه هاي مشخص با ركود همراه بود. در اين سالها هنرمندان حرفه اي تئاتر يا راهي سينما و تلويزيون شدند يا اين كار را به كلي كنار گذاشتند. چند نفر نيز تن به مهاجرت دادند. با اين همه در سال 58 در مجموع 23نمايش در تهران به صحنه رفت. در سال بعد نيز 19 نمايش و در سال 60 نيز تنها 16 نمايش در تالارهاي تهران به اجرا در آمد.
از سال 61 با روي كار آمدن مسئولان جديد و سياستگذاري هاي مركز هنرهاي نمايشي توليدات تئاتري رو به افزايش گذاشت و با برگزاري جشنواره هاي مختلف تئاتري آمار توليدات بالا رفت. جشنواره سراسري تئاتر فجر كه در اين سال نخستين دوره فعاليت خود را آغاز كرد، در طول بيست و پنج دوره برگزاري هم اكنون نه تنها به عنوان مهم ترين رويداد نمايشي ايران در سال هاي پس از انقلاب كه اصلي ترين معيار براي ارزيابي تئاتر ايران به شمار مي آيد.جشنواره تئاتر فجر در 5 سال نخست بيشتر به اجراي نمايش هايي با مضامين انقلاب و جنگ و بازتاب مسائل اجتماعي آن روزها محدود بود، اما در سالهاي بعد به تدريج موضوعات ديگري نيز وارد نمايشنامه ها شد و تئاتر كودك، تئاتر خياباني و نمايش هاي سنتي و بومي نيز در صحنه ها به اجرا در آمد.
دوران طلايي تئاتر
سال 68 را مي توان سال شكوفايي تئاتر ايران در سالهاي پس از انقلاب به شمار آورد. در اين سال 68نمايش در تهران به صحنه رفت. هشتمين جشنواره سراسري تئاتر فجر از 12 تا 22 بهمن با اجراي 24 نمايش در تهران برگزار شد. برگزاري جشنواره هاي استاني و منطقه اي و راهيابي آثار برتر به جشنواره جهت قوي و غني تر ساختن آن، برگزاري نشست هاي شبانه با حضور اساتيد و كارشناسان تئاتر، بررسي تئاتر ايران و جهان با مشاركت و حضور كشورهايي چون روماني، آلمان، سوريه، پاكستان و لبنان و نمايش 18اقتباس سينمايي از آثار تئاتري در مجتمع دانشگاهي هنر از ديگر فعاليت هاي پربار اين سال بود.
در سال 68 همچنين نخستين دوره جشنواره تئاتر سنتي آييني از پنجم تا دوازدهم فروردين ماه با اجراي 11نمايش از تهران و شهرستان ها به اجرا در آمد كه از ميان آنها 3 نمايش از تهران و بقيه متعلق به شهرستان ها بود. علاوه بر اين جشنواره ، مركز هنرهاي نمايشي از اين سال به بعد جشنواره تئاتر عروسكي را راه اندازي كرد كه نخستين دوره آن از اول تا هفتم مرداد ماه در تهران برگزار شد. در اين دوره 19نمايش به صحنه رفت كه 15 نمايش از ايران و 4نمايش متعلق به كشورهاي خارجي بود.
نخستين جشنواره تئاتر عروسكي 13هزار تماشاگر مشتاق را به خود جذب كرد. برگزاري جشنواره تئاتر فجر به شكل بين المللي و حضور كارگردانان و صاحب نظراني چون ژان كلود كارير، آلن گرومبك، روبرتو چولي و گروه هاي سرشناس تئاتر جهان در جشنواره هاي تئاتر تهران حاصل سياستگذاري اين سالها و تلاش هنرمندان اين دوره تئاتري است كه به دوران طلايي تئاتر شهرت يافته است.
سال ركود
در سال 1373 در تالارهاي نمايشي تهران تنها 15 نمايش به صحنه رفت. با اجراي اين تعداد نمايش در كلانشهر تهران در مي يابيم كه تئاتر در اين سال دچار ركود شديدي شده و توليدات تئاتري به حداقل رسيده است. اما به رغم اين ركود، سيزدهمين جشنواره بين المللي تئاتر فجر با اجراي 60 نمايش از 12 تا 20 اسفند ماه 73 در تهران برگزار شد. از اين دوره گروه هاي تئاتر خياباني به جشنواره پيوستند. در بخش جداگانه اي نمايش هاي خياباني به اجرا در آمدند. در اين دوره 9 نمايش در بخش خياباني، 28نمايش در بخش مسابقه، 20 نمايش در بخش جشنواره جشنواره ها و 11نمايش در بخش جنبي به اجرا در آمد. از اين ميان 25نمايش متعلق به تهران و بقيه نمايش از شهرستان ها در جشنواره حضور داشتند. در اين سال ششمين دوره جشنواره تئاتر سنتي- آييني نيز آذر ماه و پنجمين جشنواره بين المللي تئاتر عروسكي نيز در شهريور ماه در تهران برگزار شد. در اين دوره از جشنواره عروسكي 6گروه خارجي و 26 گروه نمايش عروسكي از ايران شركت كردند و 29هزار تماشاگر نيز از نمايش هاي اين دوره ديدن كردند.
اگر چه جشنواره تئاتر فجر در طول بيست و پنج دوره برگزاري تئاتر، چراغ ايران را روشن و پررونق نگه داشته و هر سال نيز هم انديشي و همدلي هنرمندان بر تنوع و گوناگوني برنامه هاي آن مي افزايد، اما توجه بيش از حد گروه هاي شركت كننده در جشنواره به شيوه هاي اجرايي و نبود دقت كافي به اصول و فنون نمايشنامه نويسي، كم ارزش دانستن نقش و اهميت متن در اجرا و تلاش اندك براي كسب تجربه هاي جديد در نگارش متون نمايشي موجب شد بيشتر آثار ارائه شده ضعيف و سست جلوه كند و قادر به ارتباط و انتقال انديشه خود به مخاطب نباشد و به همين دليل است كه داوران جشنواره در اغلب دوره ها از جمله جشنواره  ششم، هفتم، نهم، سيزدهم، پانزدهم و... هيچ اثري را شايسته دريافت جايزه اول ندانستند.
افزايش سالن ها
در سالهاي پس از انقلاب هر چند با رشد كمي تعداد نمايش ها و جشنواره هاي تئاتري كشور روبه رو مي شويم، رشد نسبي تالارهاي تئاتر را مي بينيم. براساس تحقيقات انجام شده در طول  سالهاي 61 تا 70، بيست و دو تالار، از سال هاي 71 تا 79، نوزده تالار و از سال 76 به بعد سي و پنج تالار در تهران و شهرستان ها ساخته شده است.
در مجموع در سراسر كشور 116 تالار تئاتر از پيش از انقلاب تا پس از انقلاب موجود است كه از اين ميان 9 تماشاخانه، 22سالن سينما تئاتر و 20مجتمع تئاتري و 29مجتمع فرهنگي هنري است، به همين ميزان تعداد مؤسسات تئاتري نيز افزايش يافته است. از سال61 تا 70، سيزده مؤسسه تئاتري در تهران و شهرستان ها تأسيس شده كه از اين ميان 5مؤسسه تئاتري متعلق به تهران است و 35مؤسسه تئاتري نيز به شهرستان ها تعلق دارد. بر همين اساس 5/65 درصد تالارهاي تئاتر از سال 61 به بعد شروع به كار كرده اند كه 78 درصد آنها فعال مستمر و 5/20 درصد فعال غيرمستمر و 2 درصد آنها نيز غيرفعال هستند.
سالن هاي جديد نمايشي
براي رفع مشكل كمبود صندلي و سالن نمايش در تهران، امسال همزمان با برگزاري بيست و پنجمين جشنواره بين المللي تئاتر شهر مراسم احداث تئاتر شهر 2 از سوي شهرداري تهران برگزار شد.
در اين مراسم اعلام شد 15 سالن نمايشي جديد نيز تا پايان سال در تهران افتتاح خواهد شد. با افتتاح اين سالن ها و فعاليت تئاترشهر دوم، يكي از مشكلات اساسي تئاتر ايران برطرف خواهد شد و هنرمنداني كه مدت ها در انتظار نوبت براي اجراي آثارشان بودند اكنون مجالي بيشتر براي حضور در صحنه خواهند يافت.
هنرمندان تئاتر در طول سال هاي پس از انقلاب علي رغم همه كمبودها و در هر شرايطي كوشيده اند چراغ تئاتر را روشن نگه دارند و به ويژه در سال هاي اخير با خلق آثاري ارزشمند، نه تنها در صحنه هاي داخلي كه در فراسوي مرزها نيز درخشيده اند.]]>
</TEXT>
</DOC>
<DOC>
<DOCID>HAM2-851123-034</DOCID>
<DOCNO>HAM2-851123-034</DOCNO>
<ORIGINALFILE>/1385/851123/news/_gozar.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
جشنواره تك]]>
</TITLE>
<TEXT>
<IMAGE>/1385/851123/news/013692.jpg</IMAGE>
<![CDATA[
 گروه ادب و هنر- مهلت فراخوان سومين جشنواره تئاتر تك براي دانشجويان و گروه هاي نمايشي تهران تا پايان بهمن ماه تمديد شد.
حسين فرخي؛ دبير سومين جشنواره تئاتر تك به خبرنگار همشهري گفت: فراخوان اين جشنواره پيش از اين اعلام شده و تاكنون نيز حدود 150 طرح و نمايشنامه از سراسر كشور به دبيرخانه جشنواره ارسال شده است. اما تصميم گرفتيم مهلت ارسال آثار براي گروه هاي نمايشي تهراني و دانشجويان تهران تمديد شود. بنابراين به طور قطع تعداد آثار ارسالي براي اين جشنواره افزايش پيدا خواهد كرد.
وي در ادامه افزود: بازبيني آثار متقاضي شركت در سومين جشنواره تئاتر تك اواسط اسفند ماه انجام مي شود و جشنواره 25 تا 28 فروردين ماه سال آينده در بيرجند واقع در استان خراسان جنوبي برگزار خواهد شد.
فرخي خاطر نشان كرد: جشنواره تئاتر تك طي دو دوره گذشته توسط حوزه هنري كرج برگزار شد و پس از حدود يك يا دو سال وقفه قرار شد كه سومين دوره آن در بيرجند برگزار شود. از اين به بعد هم جشنواره تك هر سال در يك استان كشور و به صورت دوره اي برگزار مي شود. بنابراين با توجه به امكانات محدودي كه در بيرجند وجود دارد، پيش بيني مي شود حدود 20 تا 30 نمايش در اين جشنواره اجرا شوند.
فرخي سپس تئاتر تك را گونه تئاتري ناب دانست و گفت: بدون كوچكترين امكاناتي مي توان اين نوع تئاتر را اجرا كرد. در اين گونه از نمايش بين كارگردان، متن و بازيگر يك مثلث به وجود مي آيد و چنانچه اين مقوله تكنيكي تقويت شود، مي تواند در پيشرفت تئاتر تأثيرگذار باشد.
فرخي خاطر نشان كرد: جشنواره تئاتر تك از آن دسته جشنواره هايي است كه چندان به لحاظ مناسبتي كاركرد ندارد، اما با توجه به اين كه امسال به نام متبرك حضرت رسول(ص)مزين شده، بخشي از آثار شركت كننده از بين نمايش هايي كه از اين ويژگي  برخوردارند، انتخاب مي شوند.
دبير سومين جشنواره تئاتر تك گفت: حوزه هنري با برگزاري اين جشنواره بر پرورش استعدادهاي نسل جوان و تقويت فرهنگ بومي، منطقه اي و ملي تأكيد دارد. هر چند كه هنرمندان با سابقه و حرفه اي نيز مي توانند در اين جشنواره شركت كنند.]]>
</TEXT>
</DOC>
<DOC>
<DOCID>HAM2-851123-035</DOCID>
<DOCNO>HAM2-851123-035</DOCNO>
<ORIGINALFILE>/1385/851123/news/_havad.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سرقت 500 ميليون توماني از حساب هاي بانكي
معاون جنايي آگاهي با خودداري از تشريح شگرد متهمان، افشاي آن را خطرناك دانست]]>
</TITLE>
<TEXT>
<IMAGE>/1385/851123/news/013767.jpg</IMAGE>
<![CDATA[
گروه حوادث- جاعلان حرفه اي كه با شگردي عجيب، اقدام به سرقت500 ميليون توماني از حساب هاي قرض الحسنه مشتريان بانك كرده بودند با پيگيري هاي پليس آگاهي تهران به دام افتادند.
پيگيري ماجراي اين سرقت ها زماني آغاز شد كه 24 دي ماه گذشته مسئول حراست بانك صادرات با طرح شكايتي به دايره 13 اداره آگاهي تهران مدعي شد چند جاعل حرفه اي با استفاده از شيوه اي جديد اقدام به برداشت از حساب هاي قرض الحسنه مشتريان بانك ها در نقاط مختلف كشور كرده اند. وي در ادامه شكايتش گفت: جاعلان تاكنون از 40 حساب بانكي با اين روش500 ميليون تومان برداشت كرده اند.
با اين شكايت گروهي از كارآگاهان اداره آگاهي مسئول پيگيري ماجرا شدند اما در حالي كه جاعلان هيچ ردي از خود برجاي نگذاشته بودند تصوير يكي از متهمان كه با استفاده از شگرد خاص باند و با نام مستعار غلامرضا- س اقدام به برداشت از حساب يكي از مشتريان بانك كرده بود در اختيار پليس قرار گرفت.
كارآگاهان پليس كه احتمال مي دادند سارقان بدون آن كه بدانند پليس در تعقيب آنهاست به كار خود ادامه خواهند داد تصوير اين عضو باند را به تمامي بانك هاي سراسر كشور ارسال كردند و به اين ترتيب تحقيقات پليسي وارد مرحله تازه اي شد.
ششم بهمن ماه همان طور كه كارآگاهان حدس مي زدند مردي كه تصوير وي در اختيار پليس بود به بانكي در بندرعباس رفت ولي وقتي قصد داشت تا با هويت جعلي فرج الله- الف از حساب يكي از مشتريان بانك برداشت كند، كارمند بانك كه او را شناسايي كرده بود موضوع را به پليس اطلاع داد. با گزارش موضوع كارآگاهان به سرعت به بانك رفته و اين مرد را دستگير كردند كه در بازجويي هاي اوليه از اين مرد هويت اصلي او به نام مهدي فاش شد.
در بازجويي اوليه از اين جاعل حرفه اي وي به جعل و برداشت پول از حساب مشتريان با همدستي دو نفر از دوستانش اعتراف كرد. با اعتراف اين مرد، همدستان وي نيز در يك عمليات ضربتي از سوي كارآگاهان دايره 13 آگاهي تهران به دام افتادند.
سرهنگ حسين خوئيني- معاون مبارزه با جرائم جنايي تهران- روز گذشته با اعلام اين خبر گفت: هم اكنون سه متهم با دستور بازپرس شعبه اول دادسراي ناحيه 12 تهران در بازداشت به سر مي بردند.
معاون مبارزه با جرايم جنايي پليس آگاهي تهران از اعلام شيوه كلاهبرداري اين جاعلان خودداري كرد و گفت: تشريح شگرد كلاهبرداري، مطمئناً جنبه هاي منفي به همراه خواهد داشت، چرا كه اين سه متهم با روشي بسيار حرفه اي اقدام به اين كار مي كردند.]]>
</TEXT>
</DOC>
<DOC>
<DOCID>HAM2-851123-036</DOCID>
<DOCNO>HAM2-851123-036</DOCNO>
<ORIGINALFILE>/1385/851123/news/_havad.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در دادسراي فرودگاه فاش شد:
فيلم سياه براي اخاذي ميليوني از دختر جوان]]>
</TITLE>
<TEXT>
<![CDATA[گروه حوادث- دندانپزشك جوان كه به بهانه ازدواج، دختر 25 ساله اي را فريب داده و او را قرباني نقشه شيطاني خود كرده بود به دام پليس افتاد.
اين مرد با تهيه فيلم از صحنه اذيت و آزار دختر جوان به مدت يك سال او را مجبور كرده بود به خواسته هاي سياهش تن دهد.
مدتي پيش وقتي خانواده دختر جواني به نام سارا متوجه ناراحتي روحي و افسردگي شديد دخترشان شدند، رفتار هاي او را زير نظر گرفتند تا اين كه دريافتند سارا مدتهاست كه از موضوعي رنج مي برد و به همين خاطر به يك روانپزشك مراجعه مي كند.
آنها زماني كه از سارا خواستند راز خود را با آنان درميان بگذارد هرگز تصور نمي كردند كه دخترشان يك سال در بند 2 دندانپزشك شيطان صفت اسير بوده و از سوي آنها مورد آزار و اذيت و اخاذي قرار گرفته باشد.
دختر جوان كه همراه والدينش به مجتمع قضايي فرودگاه رفته بود تا از اين 2 دندانپزشك شكايت كند، به قاضي صابري زفرقندي سرپرست مجتمع گفت: يك سال پيش زماني كه براي خريد كتاب به يك كتاب فروشي رفته بودم با مرد جواني به نام كامران آشنا شدم كه ادعا مي كرد دندانپزشك است و به دنبال همسر مناسبي براي آينده اش مي گردد. آن روز اين مرد با چرب زباني شماره تلفن مرا گرفت و به اين ترتيب آشنايي ما آغاز شد.
كامران هر روز به من زنگ مي زد و بعضي وقت ها در خارج از خانه قرار مي گذاشتيم تا بيشتر با هم آشنا شويم. در اين مدت او توانست مرا مجذوب حرف هاي خودش كند و بعد از مدتي او به من پيشنهاد ازدواج داد.
مدتي بعد يك روز كه به درخواست كامران به خانه اش رفته بودم تا با خانواده اش آشنا شوم متوجه شدم كسي در خانه نيست، اما وقتي مي خواستم آنجا را ترك كنم مرد جوان مانع شد و به زور مرا مورد آزار و اذيت قرار داد. فرداي آن روز بود كه او با من تماس گرفت و گفت كار مهمي با من دارد. وقتي به محل قرار رفتم او يك حلقه سي دي نشانم داد و گفت كه از رابطه شيطاني اش فيلم برداري كرده و اگر به خواسته هايش تن ندهم فيلم را پخش خواهد كرد.
از آن به بعد بود كه به خاطر حفظ آبروي خود و خانواده ام مجبور شدم به خواسته هاي كامران تن دهم. مدتي بعد او مرا مجبور كرد با يك دندانپزشك ديگر هم كه از دوستان قديمي اش بود رابطه برقرار كنم. كامران از اين ماجرا نيز فيلم برداري كرد و پس از آن علاوه بر اين كه از من مي خواست به درخواست هاي شومش تن دهم همراه دوست ديگرش بيش از 7 ميليون تومان در مراحل مختلف از من اخاذي كردند.
سارا در ادامه گفت: با گذشت يك سال از اين ماجرا در حالي كه كامران و دوستش دست از سرم برنمي داشتند به خاطر اتفاقاتي كه برايم افتاده بود دچار افسردگي و ناراحتي روحي شدم تا اين كه خانواده ام متوجه ماجرا شدند و ماجرا را براي آنها تعريف كردم.
پس از اظهارات دختر جوان، قاضي صابري زفرقندي پرونده او را در اختيار شعبه اول بازپرسي قرار داد و به دستور بازپرس مهاجري جست وجوي پليسي براي دستگيري هر دو دندانپزشك جوان آغاز شد. مأموران پس از شناسايي محل زندگي كامران، او را دستگير و به دادسراي فرودگاه انتقال دادند. اين مرد پس از اعتراف به اذيت و آزار دختر جوان، با صدور قرار بازداشت روانه بازداشتگاه شد و اين در حالي است كه جست وجو براي دستگيري ديگر همدست او ادامه دارد.]]>
</TEXT>
</DOC>
<DOC>
<DOCID>HAM2-851123-037</DOCID>
<DOCNO>HAM2-851123-037</DOCNO>
<ORIGINALFILE>/1385/851123/news/_havad.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سقوط از برج آزادي]]>
</TITLE>
<TEXT>
<IMAGE>/1385/851123/news/013770.jpg</IMAGE>
<![CDATA[
گروه حوادث- مردي كه قصد داشت به مناسبت 22 بهمن از برج آزادي صعود كند با رها شدن دستش سقوط كرد و جان خود را از دست داد.
اين مرد 32 ساله كه در حركتي نمايشي در ساعت 11 و 45 دقيقه بالا رفتن از برج آزادي را شروع كرده بود، در حالي كه تنها 3 متر تا رسيدن به نوك برج فاصله داشت، با رها شدن دستش سقوط كرد. به دنبال سقوط اين مرد، عوامل اورژانس كه در ميدان آزادي مستقر بودند، بلافاصله به محل حادثه رفتند و مجروح كه هنوز زنده بود را به ميدان فتح منتقل كردند. سپس امداد هوايي به محل اعزام شد و فرد حادثه ديده را به بيمارستان فياض بخش انتقال دادند.
سرهنگ مهدي احمدي، رئيس مركز اطلاع رساني پليس پايتخت با تأييد اين خبر گفت: اين در حالي بود كه اين مرد پس از انتقال به بيمارستان، علائم حياتي نداشت و جان خود را از دست داده بود.
بر اساس گزارش اورژانس تهران، در حالي كه اين مرد در ميان راه بود، امدادگران هلال احمر با دادن طناب از بالاي برج قصد نجات وي را داشتند كه با امتناع وي روبه رو شدند كه مي خواست همچنان به صعود خود ادامه دهد.]]>
</TEXT>
</DOC>
<DOC>
<DOCID>HAM2-851123-038</DOCID>
<DOCNO>HAM2-851123-038</DOCNO>
<ORIGINALFILE>/1385/851123/news/_havad.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[طناب دار، جان متهم را نگرفت]]>
</TITLE>
<TEXT>
<![CDATA[ايسنا: يك محكوم به اعدام كه پس از نيم ساعت حلق آويز شدن در محل زندان كرمان، همچنان زنده مانده بود با رضايت خانواده مقتول از اعدام رهايي يافت.
موحد دادستان كرمان با اعلام اين خبر گفت: محكوم به اعدام كه جواني 23 ساله به نام حسين است در سال 1383 در شهر كرمان فردي را به قتل رسانده بود كه قاضي پس از دستگيري او را به اتهام قتل عمد به قصاص محكوم كرد. وي ادامه داد: پس از طي مراحل قانوني در حالي كه اولياي دم مقتول اصرار بر قصاص قاتل داشتند حكم به اجرا درآمد و متهم به دار مجازات آويخته شد. موحد تصريح كرد: نيم ساعت پس از اجراي حكم در هنگام پايين آوردن محكوم به اعدام از چوبه دار، متوجه شديم كه وي در حال نفس كشيدن است و پس از بررسي هاي انجام شده مشخص شد كه وي زنده است. دادستان كرمان در پايان خاطرنشان كرد: به اين ترتيب خانواده مقتول رضايت دادند تا از انجام اعدام مجدد متهم جلوگيري شود و اين در حالي است كه وضعيت جسماني اين فرد رو به بهبودي است و هم اكنون در يكي از بيمارستان هاي كرمان بستري است.]]>
</TEXT>
</DOC>
<DOC>
<DOCID>HAM2-851123-039</DOCID>
<DOCNO>HAM2-851123-039</DOCNO>
<ORIGINALFILE>/1385/851123/news/_havad.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري قاتل در كمتر از6 ساعت]]>
</TITLE>
<TEXT>
<![CDATA[گروه حوادث- ماموران كلانتري 144 جواديه تهرانپارس در كمتر از 6ساعت از وقوع جنايتي خونين، قاتل را در پستوي يك قهوه خانه زيرزميني بازداشت كردند.
مأموران كلانتري 144 عصر شنبه گذشته از طريق مسئولان بيمارستان تهرانپارس، از مرگ جواني كه با ضربات چاقو مجروح شده بودمطلع شدند.
سرهنگ مهدي احمدي رئيس اطلاع رساني ناجا در توضيح اين خبر گفت: وقتي پليس متوجه شد مقتول قرباني يك نزاع خياباني شده است، جستجو براي دستگيري عامل جنايت آغاز شد و در اولين اقدام 2 جوان موتور سوار را كه به طرز مشكوكي در بيرون بيمارستان تردد كرده و اقوام مقتول را زير نظر داشتند، به عنوان مظنون دستگير كردند. 2 جوان بازداشت شده در بازجويي هاي پليسي مدعي شدند مقتول در هنگام حادثه با جوان ديگري درگير شده و وي پس از قتل متواري شده است.
با اين اطلاعات مأموران كلانتري 144 جواديه تهرانپارس مخفيگاه هاي متهمان را تحت كنترل قرار داده و در كمتر از 6ساعت از زمان جنايت، ضارب اصلي را كه در پستوي يك قهوه خانه در شرق تهران پنهان شده بود بازداشت كردند كه متهم در بازجويي ها به ارتكاب قتل اعتراف كرد.
تحقيقات تكميلي براي كشف انگيزه متهم توسط كارآگاهان اداره دهم آگاهي پايتخت ادامه دارد.]]>
</TEXT>
</DOC>
<DOC>
<DOCID>HAM2-851123-040</DOCID>
<DOCNO>HAM2-851123-040</DOCNO>
<ORIGINALFILE>/1385/851123/news/_havad.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در استان هرمزگان
آدم ربايان گروگان 9 ساله را كشتند]]>
</TITLE>
<TEXT>
<![CDATA[گروه حوادث- 2 آدم رباي بي رحم كه گروگان 9ساله خود را در جزيره كيش به قتل رسانده بودند، بعد از دستگيري توسط كارآگاهان پليس هرمزگان به ربودن و قتل پسر خردسال با انگيزه باجگيري 10 ميليوني اعتراف كردند.
بيست و سوم دي ماه، وقتي ماجراي ربوده شدن پسر بچه 9 ساله اي به نام سجاد در جزيره كيش گزارش شد، كارآگاهان پليس هرمزگان تحقيقات گسترده اي را براي يافتن مخفيگاه آدم ربايان و نجات كودك ربوده شده آغاز كردند.
در جريان تحقيقات مشخص شد ربايندگان كه 2 مرد ناشناس بوده اند، بعد از ربودن كودك در هنگام تعطيلي مدرسه، در تماسي با والدينش تقاضاي باج10 ميليون توماني كرده اند. اما در حالي كه تحقيقات براي يافتن آدم ربايان ادامه داشت، با كشف جسد سجاد در سواحل جزيره كيش رسيدگي به اين پرونده وارد مرحله تازه اي شد و اين بار متهمان به اتهام ارتكاب قتل تحت تعقيب قرار گرفتند. سرانجام 2 مرد جنايتكار در روستاي هشتبندي شهرستان ميناب در محاصره پليس قرارگرفته و بازداشت شدند. سرهنگ عباس خدادزاده معاون آگاهي شهرستان هرمزگان با بيان اين خبرگفت: متهمان در بازجويي هاي به عمل آمده به آدم ربايي و قتل اعتراف كرده و براي سير مراحل قانوني به مراجع قضايي معرفي شدند.]]>
</TEXT>
</DOC>
<DOC>
<DOCID>HAM2-851123-041</DOCID>
<DOCNO>HAM2-851123-041</DOCNO>
<ORIGINALFILE>/1385/851123/news/_informatic.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[محققان ژاپني اعلام كردند:
ماه اول سال 2007، گرم ترين ژانويه تاريخ]]>
</TITLE>
<TEXT>
<IMAGE>/1385/851123/news/013701.jpg</IMAGE>
<![CDATA[
گروه دانش- درحالي كه هفته گذشته، هشدار هيات بين المللي بررسي تغييرات آب و هوايي(ipcc)، مبني بر اين كه تا پايان قرن جاري، كره زمين 2 تا 5/4 درجه سانتيگراد گرم تر مي شود، منتشر و اعلام شد اين گرم شدن و تغييرات جوي پيامد آن ناشي از عواملي است كه بشر در آنها دست دارد، دانشمندان ژاپني اعلام كردند ماه گذشته، گرمترين ژانويه اي بود كه كره زمين تاكنون پشت سر گذاشته است.
به گزارش خبرگزاري فرانسه، سازمان هواشناسي ژاپن اعلام كرد دماي كره زمين در ماه ژانويه( 11دي تا 11بهمن ماه)45/0درجه سانتي گراد بالاتر از حد ميانگين هواي اين ماه طي 115سال گذشته بوده است. دانشمندان، دماي هواي زمين را از سال1891 تاكنون ثبت كرده اند و با توجه به سير افزايش دما در طول 11 سال گذشته، مي توان گفت ماه ميلادي گذشته، گرم ترين ژانويه در طول تاريخ بوده است.
امسال، ژاپن و روسيه، زمستاني گرم و كم برف را پشت سر گذاشتند. با اين حال سازمان هواشناسي ژاپن اعلام كرده است كه دماي هوا در ژاپن از نظر حد نصاب گرما در رديف چهارم قرار دارد و 44/1درجه سانتي گراد بالاتر از حد ميانگين بوده است. حد نصاب افزايش دما در ژانويه سال 1989شكسته شد و دماي هوا 09/2درجه سانتي گراد بالا رفت.
انسان مقصر است
همين هفته گذشته بود كه محققان ipcc در پايان همايشي در پاريس، گزارش خود را منتشر كردند؛ گزارشي كه ادعا مي كرد دماي كره زمين تا پايان قرن يعني تا سال 2100، بين 2 تا 5/4 درجه افزايش خواهد يافت و سطح آب درياها بين 18 تا 38 سانتيمتر و يا بين 26 تا 59 سانتيمتر بالا خواهد آمد.در اين گزارش تاكيد شده بود كه فعاليت هاي انساني از سال 1750 موجب تسريع فرايند افزايش دماي زمين شده است. به گفته كارشناسان،گرمايش زمين در وقوع توفان ها و سيلاب هاي مرگبار سال هاي گذشته دخيل بوده است و در واقع، اين خود انسان ها بوده اند كه باعث افزايش دماي كره زمين و ايجاد چنين بلايايي بوده اند.
هشدارهاي پيش از اين
پيش از اين هم دانشمندان اعلام كرده بودند كه سال 2007 گرم ترين سال زمين خواهد بود. به گفته محققان انگليسي، تركيبي از عوامل، احتمالا ميانگين درجه حرارت در سال 2007 را از بالاترين دماي ثبت شده در سال 1998 هم بالاتر خواهد برد.
اگرچه گرم شدن زمين، موجب تغيير الگوي بارش و تاثيرات وسيع بر گياهان، حيات وحش و انسانها مي شود، اما مستقيم ترين اثر افزايش دماي زمين، يعني آب شدن يخ هاي قطبي و بالا آمدن سطح آب درياها تا چند سال آينده، نگراني هاي بسياري را برانگيخته است. مثلا بالارفتن سطح آب درياها مي تواند دوهزار از 18هزار جزيره اندونزي را تا سال 2030 زير آب فرو ببرد. همچنين، انتظار مي رود در سال هاي آينده به دليل هواي پرنوساني كه گمان مي رود ناشي از تغييرات هواي كره زمين باشد، كشاورزان اين كشور با مشكلات جدي روبرو شوند و كمبود برنج كه غذاي اصلي مردم اين كشور است، اندونزي را در معرض قحطي قرار دهد.
تلاش براي كاهش اثر گلخانه اي
در همين حال،روز گذشته، يك تاجر ميلياردر انگليسي به نام ريچارد برانسون به منظور كمك به تحقيقات براي يافتن راهي براي حل مشكل گازهاي گلخانه اي مبلغ 25ميليون دلار اختصاص داد. برانسون، بنيانگذار شركت ويرجين گروپ و صاحب خطوط هوايي، قطارهاي سريع السير و شركتهاي ليموزين است. او با اين استدلال كه شركتهايش در گرم شدن كره زمين نقش دارند، در زمينه كارخانجات توليد اتانول، انرژي خورشيدي و سوخت پاك سرمايه گذاري كرده است و اميدوار است پيشنهاد اخيرش هم به تهيه دستگاهي براي تخليه جو زمين از دي اكسيد كربن بينجامد.
به گزارش آسوشيتدپرس، برانسون متعهد شده است براي مبارزه با گرم شدن زمين سه ميليارد دلار سرمايه گذاري كند. او اعلام كرده تمام سود حاصل از شركتهاي مسافرتي خود را طي 10 سال آينده به اين كار اختصاص خواهد داد. برانسون با اعلام اهداي اين جايزه،يك هفته پس از گزارش ipcc، اين مسابقه را با رقابتي كه مجلس انگليس در سال 1714براي ابداع راهي براي محاسبه دقيق طول جغرافيايي ايجاد كرد، مقايسه كرده است. شش دهه بعد از آغاز اين مسابقه، جان هريسون،ساعت ساز انگليسي، با يافتن يك روش دقيق، جايزه خود را از دست جرج سوم پادشاه انگليس دريافت كرد. اما آيا زمين مي تواند 60سال منتظر بماند؟]]>
</TEXT>
</DOC>
<DOC>
<DOCID>HAM2-851123-042</DOCID>
<DOCNO>HAM2-851123-042</DOCNO>
<ORIGINALFILE>/1385/851123/news/_informatic.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[حضور پرافتخار جوانان ايران در نمايشگاه اختراعات مسكو
همه با مدال به كشور بازگشتند]]>
</TITLE>
<TEXT>
<![CDATA[ايسنا: 16 شركت كننده ايراني نمايشگاه بين المللي اختراعات و نوآوري هاي مسكو با 16 مدال و 4 جايزه ويژه به كشور بازگشتند.
در اين نمايشگاه كه با حضور 350 شركت كننده از 21 كشور جهان از جمله ايران، روسيه، آمريكا و آلمان توسط وزارت آموزش و علوم روسيه و آژانس فدرال علوم و نوآوري هاي اين كشور و با حمايت چندين وزارتخانه روسيه و سازمان هاي مختلف اختراعات از جمله فدراسيون بين المللي اختراعات در مركز دايمي نمايشگاه هاي روسيه در مسكو برگزار شد، تمام مخترعان ايراني شركت كننده موفق به دريافت مدال هاي طلا، نقره يا برنز شدند و علاوه بر آن سه جايزه ويژه نمايشگاه و يك مدال طلا براي حضور فعال شركت كنندگان ايراني اين نمايشگاه به آنها اعطا شد.
شهين قرباني و علي زارعي(به طور مشترك) ، علي اصغر برهمند، عبدالله محمودي، رضا شيردست، طهماسب داوودي، محمدرضا مولاني و مهدي قناد(به طور مشترك) ، نشان طلا، رامين عليپور دزفولي و علي رجبي نيا(به طور مشترك)، آرزو شيخ اكبرزاده، عليرضا رستگار مقدم، مرتضي قرباني افتخار، قنبر و جواد لايي(به طور مشترك)و وحيد شيباني زاده و امير حميدنژاد(به طور مشترك)نيز شش مدال نقره ايران را كسب كردند. حميد رضاييان، فرزاد جليليان، شهين قرباني و علي زارعي(به طور مشترك)، اكبر علي پور و رضا صدهزاري(به طور مشترك)نيز چهار مدال برنز از نمايشگاه مسكو دريافت كردند و با توجه به حضور فعال ايران در نمايشگاه اختراعات مسكو مدال طلاي افتخار نيز به تيم ايران اعطا شد.]]>
</TEXT>
</DOC>
<DOC>
<DOCID>HAM2-851123-043</DOCID>
<DOCNO>HAM2-851123-043</DOCNO>
<ORIGINALFILE>/1385/851123/news/_informatic.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[آغاز ثبت نام آزمون كارشناسي ارشد
علوم پزشكي
گره اجتماعي- ثبت نام آزمون كارشناسي ارشد رشته هاي گروه پزشكي سال تحصيلي 87-86 از امروز(دوشنبه)در مراكز پستي سراسر كشور آغاز مي شود و تا 15 اسفند ادامه دارد.
هزينه ثبت نام اين آزمون براي داوطلبان 81 هزار ريال است كه 66 هزار ريال جهت دريافت دفترچه راهنماي آزمون و منابع آزمون(يك جلد دفترچه)، پاكت ارسال مدارك و فرم كامپيوتري و برچسب مربوطه از مراكز پستي و 15 هزار ريال نيز براي ارسال مدارك پرداخت مي شود.
جزئيات بيشتر اين آزمون در پايگاه اينترنتي معاونت آموزشي وزارت بهداشت به نشاني http://dme.hbi.ir قرار دارد.
وزارت علوم، مدارك 2 دانشگاه خارجي را
فاقد اعتبار اعلام كرد
گروه اجتماعي- اداره كل دانش آموختگان وزارت علوم اعلام كرد: مدارك 2 دانشگاه خارجي ainerican liberty university و hartford university معتبر نيست.
بر اساس بررسي هاي به عمل آمده در كميسيون ارزشيابي تحصيلات خارجي، مدارك اين دو دانشگاه قابل بررسي و ارزشيابي نخواهد بود.
همچنين دفتر آموزش هاي آزاد وزارت علوم نيز اعلام كرد: مؤسسه آموزش عالي آزاد پاسارگاد در تهران فاقد مجوز قطعي و مجوز فعاليت دوره از وزارت علوم بوده و فعاليت هاي آموزش عالي آن خلاف مقررات جاري است.
كميسيون آموزش مجلس براي سال 86 تصويب كرد
2 برابر شدن وام شهريه دانشجويي
مهر: كميسيون آموزش و تحقيقات مجلس شوراي اسلامي در خصوص بودجه آموزش عالي سال آينده 2 برابر شدن ميزان وام شهريه را نسبت به سال جاري و هيأت امنايي شدن صرف بودجه هاي عمراني و جاري دانشگاه ها را به تصويب رسانده است.
محمد علي حياتي مخبر كميسيون آموزش و تحقيقات با اعلام اين مطلب گفت: اين كميسيون پيشنهادها و مصوبات خود را براي بودجه هاي آموزش عالي در سال 86 بررسي و در 23 يا 24 بهمن ماه به نتيجه نهايي در اين زمينه مي رسد.
وي افزود: همچنين در كميسيون مصوب شد اعتبار مربوط به وام شهريه مؤسسات آموزش عالي و دانشگاه ها براي سال آينده به 2 برابر افزايش يابد. اين اعتبار در سال جاري معادل 120 ميليارد تومان بوده است كه با توجه به افزايش ظرفيت دانشگاه ها اين رقم نيز بايد افزايش يابد.
نرخ هتل ها و واحدهاي اقامتي خراسان رضوي افزايش نمي يابد
ايسنا: معاون گردشگري سازمان ميراث فرهنگي، صنايع دستي و گردشگري خراسان رضوي گفت: نرخ هتل ها و ديگر واحدهاي اقامتي در ايام نوروز افزايش نخواهد يافت.
سيد مسعود منتجبي از برگزاري جشنواره صنايع دستي و سوغات، غذاهاي ايراني و اطلاع رساني شبانه روزي در برنامه هاي ويژه نوروز 86 خبر داد.
وي افزود: همچنين جشنواره فرش و غذاهاي ايراني از 1 تا 13 نوروز برگزار خواهد شد.]]>
</TEXT>
</DOC>
<DOC>
<DOCID>HAM2-851123-044</DOCID>
<DOCNO>HAM2-851123-044</DOCNO>
<ORIGINALFILE>/1385/851123/news/_informatic.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[فرهنگ و آموزش]]>
</TITLE>
<TEXT>
<![CDATA[بدهي 925 ميليارد توماني آموزش و پرورش
به معلمان
مهر: وزارت آموزش و پرورش تاكنون و طي دو روند، 925 ميليارد تومان بدهي به معلمان دارد.
محمدرضا محدث خراساني، معاون توسعه و برنامه ريزي وزارت آموزش و پرورش گفت: 550 ميليارد تومان از اين بدهي مربوط به فرهنگياني است كه مطالبات خود را از سال 84 دريافت نكرده اند و پرداخت اين رقم تا سال 85 باقي مانده و اين بدهي پس از تعيين تكليف با سازمان مديريت و برنامه ريزي، پرداخت خواهد شد.وي افزود: افزايش 10 درصدي فوق العاده دريافتي شغل معلمان نيز به دليل پيش بيني نشدن اعتبار پرداخت در سال گذشته، بدهي هاي جديدي به ميزان 375 ميليارد تومان به وجود آورد.محدث خراساني از مجموع اين ارقام به عنوان كسري بودجه اجتناب ناپذير وزارت آموزش و پرورش نام برد و گفت: مقداري از اين رقم بدهكاري، از بودجه كلي 6 هزار و 100 ميليارد توماني وزارت آموزش و پرورش و از محل اعتبارات استاني پرداخت شده است.
انتقاد ازاستاني شدن بودجه آموزش وپرورش
ايسنا: رئيس كميسيون آموزش و تحقيقات مجلس شوراي اسلامي با ابراز نگراني از بودجه آموزشي در بخش آموزش عالي و آموزش و پرورش در لايحه بودجه 86 گفت: لحاظ شدن اعتبارات آموزش  و پرورش در اعتبارات استاني، مغاير با حركت انجام شده در سال 85 و بازگشت دوباره به عقب است.
علي عباسپور تهراني فرد افزود: امسال بودجه آموزش و پرورش از بودجه هاي استاني مجزا و در قانون بودجه مشخص شد اما متاسفانه در لايحه بودجه 86 در اين باره شاهد بازگشت به عقب هستيم. وي با بيان اين كه بودجه هاي استاني آموزش و پرورش با 2 درصد كاهش از 9 هزار و 100 ميليارد تومان به 8 هزار و 900 ميليارد تومان تنزل يافته است، تصريح كرد: با توجه به كاهش 2 درصدي بودجه استان ها و همچنين تورم سال آينده، نگراني ما اين است كه استان ها از اعتبارات آموزش و پرورش استفاده و آن را دچار كسري شديد كنند.
توزيع لوازم كمك آموزشي در مدارس
گروه اجتماعي -تحويل لوازم كمك آموزشي و ورزشي انتخابي توسط مدارس در چهارمين نمايشگاه ياد يار مهربان در دهه فجر آغاز شد.
به گزارش روابط عمومي مؤسسه نشر شهر، تمامي اقلام انتخابي از سوي مدارس با اعتباري بالغ بر 22 ميليارد ريال از توليد كنندگان خريداري شده و به ترتيب اولويت حضور مدارس در نمايشگاه، به آنها تحويل مي شود. بر اين اساس تمامي مدارس شهر تهران مي توانند در زمان بندي مشخص به محل انبار مؤسسه نشر شهر مراجعه و كالاهاي خود را دريافت كنند.
]]>
<IMAGE>/1385/851123/news/013704.jpg</IMAGE>
<![CDATA[
تأمين شير مدارس مشكل دارد
مهر: دبير كميته ملي شير مدارس ايران گفت: استفاده پسران دوره راهنمايي از شير رايگان مدارس، توليد شير كارخانجات را از 165هزار به 175هزار تن افزايش داده و اين امر در فصل زمستان، كارخانه ها را دچار مشكل توليد كرده است.
حميد يعقوبي فر با اعلام اين مطلب گفت: از ابتداي طرح توزيع شير رايگان در مدارس قرار بود تنها دختران دانش آموز شامل اين طرح باشند اما با اضافه شدن پسران راهنمايي و افزايش توليد، كارخانجات به دليل سرماي هوا و مشكلات دامي، توان تأمين تمام اين شير را ندارند.وي افزود: با اين حال با در نظر گرفتن اعتبار 20 ميليارد توماني مدارس پسرانه راهنمايي سراسر كشور، در صدد رفع اين مشكلات هستيم.وي از والدين خواست تا براي مطبوع تر شدن طعم شير دانش آموزان خود را با كيك و يا نان و پنير، راهي مدارس كنند.]]>
</TEXT>
</DOC>
<DOC>
<DOCID>HAM2-851123-045</DOCID>
<DOCNO>HAM2-851123-045</DOCNO>
<ORIGINALFILE>/1385/851123/news/_iran.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بيست و پنجمين جشنواره به كار خود پايان داد
برگزيدگان سينماي ايران معرفي شدند]]>
</TITLE>
<TEXT>
<IMAGE>/1385/851123/news/013794.jpg</IMAGE>
<![CDATA[
نمايي لز فيلم روز سوم
جايزه بهترين فيلم جشنواره به روز سوم رسيد
گروه ادب و هنر - روز سوم گرچه جوايز اصلي بخش سوداي سيمرغ يا بهترين هاي سينماي ايران را ديشب در تالار وحدت از آن خود كرد اما خون بازي سيمرغ هاي بيشتري بدست آورد آن هم در حالي كه هيئت داوران در دو بخش بهترين كارگردان و بهترين فيلم به لحاظ حفظ مقررات جشنواره، فيلم خون بازي را مورد داوري قرار ندادند.
هيئت داوران با وجود برخي شتابزدگي ها سيمرغ بلورين بهترين فيلم را به عليرضا جلالي تهيه كننده فيلم روز سوم داد و در بخش انتخاب بهترين كارگردان دو سيمرغ بلورين اهدا كرد، يكي به محمد حسين لطيفي براي كارگرداني فيلم روز سوم و ديگري به امير شهاب رضويان براي كارگرداني فيلم ميناي شهر خاموش.
سيمرغ بلورين بهترين فيلمنامه هم از بين تنها 2 نامزد يعني خون بازي و روز سوم به فيلمنامه نويسان خون بازي يعني رخشان بني اعتماد، فريد مصطفوي، محسن عبدالوهاب و نغمه ثميني رسيد.
هيئت داوران در بخش بهترين بازيگر مرد با اهداي ديپلم افتخار به خسرو شكيبايي براي فيلم اتوبوس شب، سيمرغ بلورين را به بهرام رادان براي فيلم سنتوري دادند. ضمن اين كه هيئت داوران در اين بخش با اهداء يك سيمرغ بلورين جايزه ويژه، از حضور ارزشمند عزت الله انتظامي در فيلم ميناي شهر خاموش تقدير نمود. اما براي بهترين بازيگر زن همانگونه كه از قبل هم مشخص بود، باران كوثري با وجود 2 نامزدي در اين بخش براي فيلم هاي روز سوم و خون بازي، سيمرغ گرفت.
سيمرغ بلورين بهترين بازيگر نقش مكمل مرد به افشين هاشمي براي فيلم پابرهنه در بهشت و سيمرغ بهترين زن بازيگر نقش مكمل زن به پانته آ بهرام براي فيلم بچه هاي ابدي رسيد. ضمن آن كه هيئت داوران از علي احمدي بازيگر فيلم بچه هاي ابدي و فاطمه خدادادي و محمد نظري بازيگران كودك و نوجوان فيلم قفل ساز تقدير كردند.
جايزه چهره پردازي به مهرداد مير كياني براي فيلم خون بازي اهدا شد و سيمرغ بلورين بهترين جلوه هاي ويژه را محسن روزبهاني و علاءالدين پژهان براي فيلم قاعده بازي بردند.
هيئت داوران در بخش بهترين صداگذاري با توجه به محدود بودن آثار برجسته در اين بخش نامزد معرفي ننمودند و سيمرغ بلورين جايزه بهترين صداگذاري را به محمدرضا دلپاك براي فيلم قاعده بازي دادند. همچنين جايزه بهترين صدابرداري به حسن زاهدي و داريوش صادق پور براي فيلم پابرهنه در بهشت رسيد.
]]>
<IMAGE>/1385/851123/news/013791.jpg</IMAGE>
<![CDATA[
جشنواره امسال براي موسيقي فيلم كسي را برنده سيمرغ بلورين نكرد ولي هيئت داوران در اين بخش يك ديپلم افتخار به كامبيز روشن روان براي فيلم بچه  هاي ابدي داد.
ديپلم افتخار بهترين تدوين به محمدعلي سجادي براي مخمصه اهدا شد و سيمرغ بلورين به سپيده عبدالوهاب براي فيلم خون بازي رسيد.
براي بهترين فيلمبرداري سيمرغ بلورين به حميد خضوعي ابيانه براي فيلم پا برهنه در بهشت رسيد در حالي كه هيئت داوران سيمرغ بلورين ويژه هنر- تجربه را براي بهترين تجربه هنري در خلق فضاي هنري مناسب با بهره گيري عالمانه از فناوري جديد براي خدمت به سينماي حرفه اي به محمود كلاري براي فيلم خون بازي اهدا كرد. همچنين براي بهترين طراحي صحنه و لباس سيمرغ بلورين به محسن نوروزي براي فيلم روز سوم رسيد.
سيمرغ بلورين بهترين فيلم اول به بهرام توكلي كارگردان فيلم پابرهنه در بهشت رسيد ضمن اين كه يك ديپلم افتخار به محمدرضا عرب كارگردان فيلم آخرين ملكه زمين و يك ديپلم افتخار به علي وزيريان كارگردان فيلم خدا نزديك است اهدا شد. در اين بخش همچنين ديپلم افتخار دبير جشنواره براي فيلم منتخب اول به محمدرضا عرب براي فيلم آخرين ملكه زمين رسيد.
در بخش چشم واقعيت جوايز اينگونه اهدا شد: سيمرغ بلورين ويژه هيات داوران به محمدرضا اصلاني براي فيلم خاطرات يك هفتاد و پنج ساله،سيمرغ بلورين بهترين پژوهش به پيروز كلانتري براي فيلم تهران چند درجه ريشتر، سيمرغ بلورين بهترين كارگرداني به مسعود بخشي براي فيلم تهران انار ندارد، دبپلم افتخار بهترين كارگرداني به مهرداد اسكويي براي فيلم روزهاي بي تقويم، سيمرغ بلورين بهترين فيلم مستند به وحيد موسائيان براي فيلم سرزمين گمشده و ديپلم افتخار ويژه هيات داوران به محمود كياني فلاورجاني براي فيلم زيستن.
هيئت داوران در بخش بهترين فيلم كوتاه داستاني يك ديپلم افتخار و يك سيمرغ بلورين اهدا كرد: ديپلم افتخار به ناصر ناصرپور كارگردان فيلم ويزيت و سيمرغ بلورين بهترين فيلم كوتاه به حميد بهرامي كارگردان فيلم وزن بودن.
اما جايزه ويژه سينماي ملي ايران به نگاه ملي اين گونه معرفي شد: دبيرخانه جشنواره فجر براي اهداي اين جايزه كه از امسال در ميان جوايز جشنواره پيش بيني شده است نشانه هايي از وجود چنين نگاهي را در ميان آثار بخش هاي مستند و داستاني جستجو نمود و نهايتاً در بخش آثار مستند با تقدير از وحيد موسائيان به خاطر فيلم سرزمين گمشده و منوچهر طياب به خاطر فيلم درياي پارس و محمدرضا اصلاني براي ساخت فيلم خاطرات پيرمرد 75 ساله و در بخش آثار داستاني با تقدير از تك درختها ساخته سعيد ابراهيمي فر و ميناي شهر خاموش ساخته امير شهاب رضويان و روز سوم ساخته محمد حسين لطيفي جايزه ويژه امسال، سيمرغ طلايي سينماي ايران براي نگاه ملي را اهدا مي كند به اثر ارزشمند فرش ايراني كار گروهي 15 تن از كارگردانان برجسته سينماي ايران و به تهيه كننده اين فيلم سيد رضا ميركريمي با اين توضيح كه فيلم فرش ايراني به دليل داشتن كارگردانان متعدد و در بخش غيررقابتي سوداي سيمرغ(مسابقه سينماي ايران)امسال به نمايش در آمد و با استقبال وسيع علاقمندان به سينما نيز روبرو شد.]]>
</TEXT>
</DOC>
<DOC>
<DOCID>HAM2-851123-046</DOCID>
<DOCNO>HAM2-851123-046</DOCNO>
<ORIGINALFILE>/1385/851123/news/_iran.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[حضورمسئولين در حماسه بزرگ ملت]]>
</TITLE>
<TEXT>
<![CDATA[گروه سياسي- بسياري از مقامات كشوري و لشكري روز گذشته با حضور در جمع راهپيمايان در سراسر كشور همايش بزرگ 22 بهمن امسال را تجلي شكوه و اراده ملت ايران در دفاع از دستاوردهاي انقلاب اسلامي  دانستند.
در بيست و هشتمين سالگرد پيروزي انقلاب اسلامي  وزراء و معاونان رئيس جمهوري همگام با برنامه هاي شوراي هماهنگي تبليغات اسلامي  در مراسم راهپيمايي 22 بهمن در سراسر كشور به عنوان نمايندگان دولت به ايراد سخنراني پرداختند.
طبق برنامه ريزي هاي صورت گرفته غلامحسين محسني اژه اي وزير اطلاعات در بوشهر، مصطفي پورمحمدي وزير كشور در تبريز، داود دانش جعفري وزير امور اقتصادي و دارايي در ساري، محمدباقر لنكراني وزير بهداشت، درمان و آموزش پزشكي در كرج و محمد عباسي وزير تعاون در گرگان، پرويز زاهدي وزير علوم، تحقيقات و فناوري در كرمان، حسين صفارهرندي وزير فرهنگ و ارشاد اسلامي  در يزد، محمد جهرمي  وزير كار و امور اجتماعي در سمنان و طهماسبي وزير صنايع و معادن در همدان، عبدالرضا مصري وزير رفاه و تأمين اجتماعي در كرمانشاه، محمود فرشيدي وزير آموزش و پرورش در شهركرد، پرويز فتاح وزير نيرو در اردبيل و مصطفي محمدنجار وزير دفاع و پشتيباني نيروهاي مسلح در بندرعباس ضمن حضور در جمع راهپيمايان 22 بهمن به سخنراني پرداختند. در اين سخنراني ها دستاوردهاي انقلاب عظيم اسلامي  براي مردم سراسر ميهن اسلامي  تبيين شد.
رئيس مجمع تشخيص مصلحت نظام؛ آيت الله اكبر  هاشمي  رفسنجاني در جمع خبرنگاران در راهپيمايي 22 بهمن در رابطه با مذاكره مستقيم با آمريكا در خصوص پرونده هسته اي گفت: مذاكره كنيم مفيد است، ولي بايد با عزت مذاكره كنيم. وي در ادامه حضور مردم شهيدپرور ايران در راهپيمايي 22 بهمن را حامل يك پيام خواند و گفت: ما بايد در خصوص برخي از مسائل از جمله پرونده هسته اي كشورمان، كارهاي بيشتري انجام دهيم؛ به گونه اي كه با بسياري از كشورها همكاري خود را تقويت كنيم. مهم اين است كه ما در داخل كشور متحد باشيم، آن وقت است كه هيچ چيز قادر به شكست ما نخواهد بود كه راهپيمايي امروز ملت نمونه بارز آن است.
رئيس قوه قضائيه؛ آيت الله سيد محمود  هاشمي شاهرودي گفت: ترفند جديد غرب عليه كشورهاي اسلامي فتنه گري مذهبي و اختلاف بين شيعه و سني است. وي كه روز گذشته در راهپيمايي مردم مشهد حضور يافته بود، با بيان اين مطلب افزود: اين در حالي است كه پيام انقلاب ما وحدت امت اسلامي است و آن را در عمل نشان داده است.
رئيس مجلس شوراي اسلامي؛ غلامعلي حداد عادل گفت كه پيام اصلي حضور پرشور و گسترده مردم در راهپيمايي 22بهمن امسال، در كلمه استقلال و استفاده صلح آميز از فناوري هسته اي كه نماد استقلال ايرانيان شده، نمايان است. وي كه در حاشيه راهپيمايي 22 بهمن با خبرنگاران سخن مي گفت، اظهار داشت: امروز مردم در تهران و سراسر كشور در همان مسيرهايي كه قبل از پيروزي انقلاب طي كردند تا انقلاب را به پيروزي برسانند و به ياد آن دوران گام برمي دارند تا ايستادگي خود را در همان راه نشان دهند.
دبير مجمع تشخيص مصلحت نظام؛محسن رضايي در جمع راهپيمايان 22 بهمن در شيراز با اشاره به موضوع پرونده هسته اي گفت: بحث هسته اي بهانه است؛ مي خواهند مانع  از توسعه يافتگي ما شوند اما ما با تدبير و منطق مسايل را پيش مي بريم و اهل دعوا و جنگ طلبي نيستيم و از راه مذاكره، ديپلماسي و اهرم هاي بين المللي حقوق خود را دنبال مي كنيم.
رئيس مركز بين المللي گفت وگوي تمدن ها؛ سيد محمد خاتمي  مذاكره را تنها راه حل موضوع پرونده هسته اي ايران دانست. به گزارش ايرنا، رئيس مركز بين المللي گفت وگوي تمدن ها كه در راهپيمايي 22 بهمن حضور يافته بود در گفت وگو با خبرنگاران تأكيد كرد: فشارهاي كنوني سازمان هاي بين المللي به ويژه شوراي امنيت و كنگره آمريكا بر ايران، نتيجه دلخواه و مورد پسند غرب را به دنبال نخواهد داشت و پرونده هسته اي ايران بايد از طريق مذاكرات مسالمت آميز حل و فصل شود.
فرمانده كل سپاه پاسداران؛ سردار سرلشكر سيد رحيم صفوي گفت: تنها راه دشمن تن دادن به حق قانوني ايران و ادامه روند مذاكرات هسته اي است. به گزارش مهر، وي در جمع راهپيمايان در اراك تصريح كرد: عملكرد ايران نشان مي دهد تاكنون قوانين را نقض نكرده و از ان پي تي خارج نشده و حق قانوني ايران است كه از فن آوري صلح آميز هسته اي استفاده كند. وي در ادامه با اشاره به حضور يكپارچه مردم در راهپيمايي 22 بهمن اضافه كرد: مردم با حضور خود از نظام و برنامه هاي آن حمايت كردند.]]>
</TEXT>
</DOC>
<DOC>
<DOCID>HAM2-851123-047</DOCID>
<DOCNO>HAM2-851123-047</DOCNO>
<ORIGINALFILE>/1385/851123/news/_iran.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مذاكره تيم فوتبال استقلال با مهاجم ارمنستاني]]>
</TITLE>
<TEXT>
<![CDATA[ايسنا: رياست سازمان فوتبال باشگاه استقلال مذاكراتي را با يك مهاجم ملي پوش ارمنستاني آغاز كرده است. امير قلعه نويي طي روزهاي گذشته فيلم بازي هاي آرا هاكوپيان مهاجم 27 ساله تيم باناتس ارمنستان را مشاهده كرده و احتمالا اين بازيكن به زودي براي حضور در تمرينات استقلال به كشورمان سفر مي كند. هاكوپيان پيش از اين در تيم استال اوكراين بازي مي كرد. تيم فوتبال الكويت، يكي از حريفان استقلال در ليگ قهرمانان آسيا نيز با دو مهاجم جديد به نام هاي سباستيان مونيستيرلو آرژانتيني مهاجم تيم فاليت مالت و فاجيستلاف زاهوفيكو اهل استوني مهاجم تيم فلورا استوني براي پيوستن به اين تيم قرارداد بست.]]>
</TEXT>
</DOC>
<DOC>
<DOCID>HAM2-851123-048</DOCID>
<DOCNO>HAM2-851123-048</DOCNO>
<ORIGINALFILE>/1385/851123/news/_iran.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[براي حضور در ليگ قهرمانان آسيا
اسامي 26 بازيكن استقلال اعلام شد]]>
</TITLE>
<TEXT>
<![CDATA[همشهري ورزشي - فهرست اوليه بازيكنان استقلال براي حضور در ليگ قهرمانان آسيا عصر روز چهارشنبه به فدراسيون فوتبال و سپس مقر كنفدراسيون فوتبال آسيا ارسال شد. در اين فهرست نام 26 بازيكن ديده مي شود و استقلال چهار جاي خالي ديگر در فهرست خود دارد كه به زودي تكميل خواهد شد.به گزارش سايت باشگاه استقلال تهران، اين فهرست به اين شرح است: سيد مهدي رحمتي، وحيد طالب لو، مهيار حسن نژاد، اميرحسين صادقي، پيروز قرباني، محمود فكري، سعيد لطفي، مرتضي ابراهيمي، علي انصاريان، مهدي اميرآبادي، عليرضا منصوريان، حسين كاظمي، ميثم بائو، اصغر طالب نسب، بهشاد ياورزاده، محمدباقر احمدي، محمد نوازي، فرزاد مجيدي، حسين قنبري، آگوسنتي گيلائوري، مجتبي جباري، علي عليزاده، مرتضي هاشمي زاده، محسن يوسفي، سياوش اكبرپور و جوئلسون داسيلوا.]]>
</TEXT>
</DOC>
<DOC>
<DOCID>HAM2-851123-049</DOCID>
<DOCNO>HAM2-851123-049</DOCNO>
<ORIGINALFILE>/1385/851123/news/_iran.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهاد مجيدي به الاهلي پيوست]]>
</TITLE>
<TEXT>
<![CDATA[همشهري ورزشي - فرهاد مجيدي لژيونر موفق ايراني كه سالهاست در ليگ امارات مشغول بازي است پس از آن كه طي فصل جاري در النصر چندان موفق ظاهر نشد، ديروز براي تيم الاهلي امارات به ميدان رفت.
مسئولان الاهلي كه مدتها در انديشه جذب علي كريمي بودند پس از رد پيشنهادشان از سوي مديران بايرن مونيخ با مسئولان النصر به توافق رسيدند تا براي برطرف كردن مشكلات خط حمله اين تيم فرهاد مجيدي را به خدمت بگيرند. فرهاد ديروز در ديدار الوصل - الاهلي از دقيقه 30 با شماره 8 اين تيم راهي ميدان شد.فرهاد مجيدي سال گذشته هم براي سرخ پوشان دبي به ميدان رفت و به همراه اين تيم قهرمان ليگ امارات شد.ليگ امارات پس از وقفه اي نسبتاً طولاني به خاطر رقابت هاي جام خليج فارس از روز گذشته دنبال شد.]]>
</TEXT>
</DOC>
<DOC>
<DOCID>HAM2-851123-050</DOCID>
<DOCNO>HAM2-851123-050</DOCNO>
<ORIGINALFILE>/1385/851123/news/_kharj.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اولمرت: دولت متحد ملي فلسطين را نه مي پذيريم و نه رد مي كنيم]]>
</TITLE>
<TEXT>
<![CDATA[گروه بين الملل - در حالي  كه وزير امور خارجه رژيم صهيونيستي در كنفرانس امنيتي مونيخ از اروپا خواست، دولت متحد ملي فلسطين را به رسميت نشناسد، ايهود اولمرت نخست وزير رژيم صهيونيستي گفت دولت متحد ملي فلسطين را نه مي پذيريم و نه رد مي كنيم.
شناسايي دولت متحد ملي فلسطين كليد رفع تحريم اقتصادي و مالي دولت فلسطين است. از دي ماه گذشته كه حماس در انتخابات پارلماني فلسطين به قدرت رسيد، اين تحريم ها برقرار شده است. اتحاديه اروپا و آمريكا با ناديده گرفتن حق تعيين سرنوشت فلسطيني ها، دولت حماس را تحريم كردند و كل مردم فلسطين را به جرم رأي دادن به نمايندگان حماس مجازات كردند.
از سوي ديگر محمود عباس رئيس تشكيلات فلسطين در قاهره پس از ديدار با حسني مبارك رئيس جمهور مصر گفت: در مذاكرات سه جانبه 30 بهمن با كاندوليزا رايس وزير امور خارجه آمريكا و اولمرت راهكاري جهت آغاز روند نهايي صلح اتخاذ خواهد شد. عباس گفت: ما پيش از اين با رايس توافق كرديم كه بايد در مذاكرات درخصوص مسائل مرزها، شهرك ها و آوارگان و ايجاد كشور مستقل فلسطين صحبت شود و همزمان با آغاز مذاكرات بايد جدول زماني براي اجراي اين اهداف را نيز تعيين كنيم.بحث تشكيل دولت فلسطيني در فلسطين 3 دوره تاريخي داشته است. از سال 1948 تا چند سال پيش رژيم صهيونيستي اساساً تشكيل دولت فلسطيني در اراضي اشغالي فلسطين را منتفي مي دانست و مدعي بود فلسطين يك دولت دارد و خواهد داشت و آن دولت رژيم صهيونيستي است. در كنفرانس هاي مادريد و اسلو در دهه90 بحث تشكيل دو دولت فلسطين و اسرائيل مطرح شد كه اسرائيل هيچ گاه آن  را در عمل نپذيرفت. با پيروز شدن حماس در انتخابات نظريه يك سرزمين و يك دولت، اما دولت فلسطيني قوت گرفت.]]>
</TEXT>
</DOC>
<DOC>
<DOCID>HAM2-851123-051</DOCID>
<DOCNO>HAM2-851123-051</DOCNO>
<ORIGINALFILE>/1385/851123/news/_kharj.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتخابات رياست جمهوري در تركمنستان برگزار شد]]>
</TITLE>
<TEXT>
<![CDATA[گروه بين الملل- روز گذشته مردم تركمنستان براي انتخاب رئيس جمهور جديد اين كشور به پاي صندوق هاي راي رفتند. صلاحيت شش نامزد براي شركت در انتخابات رياست جمهوري تاييد شده است كه شانس قربان قلي بردي محمد اف كفيل رياست جمهوري تركمنستان از ساير رقبا بيشتر است. تركمنستان با 490 هزار كيلومتر مربع وسعت شش ميليون نفر جمعيت دارد. مسئولان برگزاري انتخابات رياست جمهوري تاكنون آماري از تعداد واجدين شرايط اين كشور براي حضور در انتخابات ارائه نكرده اند.
صفر مراد نيازوف 30 آذرماه پس از 21 سال حكومت در تركمنستان درگذشت. گرچه حكومت تركمنستان، جمهوري است اما انتخابات ديروز اولين انتخاباتي بود كه مردم مي توانستند از ميان 6 نامزد، رئيس جمهور تركمنستان را انتخاب كنند.
تركمنستان به دليل برخورداربودن از ذخاير عظيم گاز طبيعي و جايگاهش به عنوان كشوري با ثبات و بي طرف در منطقه آسياي مركزي مورد توجه روسيه و كشورهاي غربي(آمريكا)است. تركمنستان با ايران و افغانستان مرز مشترك دارد.
مرگ تركمن باشي كه سالها حكومت تركمنستان ثروتمند از گاز طبيعي را بر عهده داشت به حاد شدن رقابت ميان روسيه و آمريكا كه تلاش مي كنند بر منابع انرژي در آسياي مركزي مسلط شوند، منجر خواهد شد. براساس برآوردهاي قديمي، ذخاير كشف شده و اثبات شده گاز تركمنستان برابر با 5/22 تريليون مترمكعب است. قرار است تا 3 سال ديگر استخراج گاز طبيعي تا 120 ميليارد مترمكعب افزايش يابد كه از اين ميان 100 ميليارد مترمكعب ويژه صادرات است. تمام عمليات استخراج گاز در تركمنستان توسط شركت هاي دولتي انجام مي شود. ايران و روسيه تنها خريدار مستقيم گاز تركمنستان هستند.]]>
</TEXT>
</DOC>
<DOC>
<DOCID>HAM2-851123-052</DOCID>
<DOCNO>HAM2-851123-052</DOCNO>
<ORIGINALFILE>/1385/851123/news/_kharj.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با سفر پوتين به عربستان
رويكرد تازه روسيه به خاورميانه]]>
</TITLE>
<TEXT>
<![CDATA[گروه بين الملل- ولاديمير پوتين رئيس جمهور روسيه در پايان ديدار از آلمان و شركت در كنفرانس امنيتي مونيخ ديروز به عربستان رفت. اين نخستين سفر يك رهبر روسيه به عربستان در 80 سال اخير است. دولت عربستان پس از فروپاشي شوروي پيشين پس از 52 سال در سال 1990روابط خود را با روسيه ازسرگرفت.
در اين سال عبدالله بن عبدالعزيز معاون ملك فيصل، حاكم كنوني عربستان به روسيه رفت. به نوشته مطبوعات اروپايي، ديدار پوتين از عربستان به عنوان بزرگترين توليدكننده نفت مي تواند در تنظيم معادلهاي اقتصادي و تنظيم بازار نفت در سال هاي آينده بسيار تاثيرگذار باشد.
روزنامه هندلزبلات چاپ آلمان در اين مورد نوشت كه از هم اكنون چند شركت روسي در عربستان در ميدان هاي گازي اين كشور فعاليت دارند و در كنار همكاري هاي اقتصادي، پوتين مايل است در مورد مسايل خاورميانه نيز از ديدگاه هاي عربستان مطلع شود.
پوتين كه در كنفرانس مونيخ از سياست آمريكا در جهان انتقاد كرده بود، در مصاحبه اي با شبكه تلويزيوني الجزيره نيز ضمن انتقاد از فرستادن نيروهاي بيشتر آمريكايي به خليج فارس گفت كه اين موضوع با طرح تازه بوش براي برقراري امنيت در عراق همخواني ندارد.
پوتين در اين مصاحبه گفت كه آنچه آمريكا با فرستادن ناوگان تازه به خليج فارس انجام داده است به امنيت در عراق ارتباطي ندارد و مشخص است كه كشور هاي منطقه را نگران كرده است.
پوتين همچنين از استقرار موشكهاي آمريكايي در شرق اروپا كه قرار است در چك و لهستان مستقر شوند انتقاد كرد و گفت كه اين عمل آمريكا هيچ ارتباطي با آنچه آمريكا مدعي مقابله با آن است ندارد.
سفر پوتين به عربستان توجه محافل خبري جهان را بار ديگر به نقش روسيه در معادل هاي جهاني بخصوص به تلاش روسيه براي به دست آوردن نقش مهمتري در خاورميانه جلب كرده است.
در همين مورد روزنامه فرانكفورتر الگماينه چاپ آلمان نوشت كه پوتين به خوبي دريافته است كه براي پيشبرد نقش روسيه در جهان بخصوص در بحث انرژي همكاري با كشورهايي كه بازار جهاني نفت را تحت تاثير قرار مي دهند در درازمدت در جهت تثبيت قدرت سياسي و اقتصادي روسيه در جهان خواهد بود.
عربستان كه به نوشته اين روزنامه اكنون زيادتر در طرحهاي صلح منطقه اي مشاركت مي كند، نيز به خوبي از اهميت روسيه به عنوان يكي از بزرگترين صادركنندگان نفت جهان و داراي بالاترين ميزان ذخاير گازي آگاه است.
به گزارش خبرگزاري فرانسه، ديدار پوتين كه به قطر و اردن ختم مي شود نشان مي دهد كه روسيه از اهميتي كه كشورهاي خاورميانه در آينده مي توانند در معادلهاي سياسي داشته باشند نيز واقف است و روسيه در ماههاي اخير با فرستادن مقامهاي ارشد خود به كشورهاي حاشيه خليج فارس، همچنين تمايل خود را براي مشاركت در طرحهاي صلح بين اعراب و اسرائيل نشان داده است و قصد دارد در صحنه سياسي، قدرت خود را بيشتر در مقابل طرحهاي آمريكا نشان دهد.
خبرگزاري آلمان نيز سفر پوتين به عربستان، قطر و اردن را نشان از رويكرد تازه روسيه به خاورميانه مي داند و در تفسيري به اين نكته اشاره مي كند كه پوتين رو به سياست فعال تري در منطقه آورده است.
سخنراني پوتين در كنفرانس امنيتي مونيخ كه در آن به نقش آمريكا در بحرانهاي منطقه اي و به گفته وي به سياستهاي زورگويانه آمريكا حمله كرد، به نوشته روزنامه هاي آلماني اين واقعيت را نشان مي دهد كه روسيه از موضع دفاعي به موضع تهاجمي روي آورده است.
مطبوعات آلمان بلافاصله پس از سخنراني پوتين در گزارشهاي اينترنتي خود نوشتند كه پاسخ آمريكا هرچه باشد،روسيه اكنون مايل است اقتدار خود را همانگونه كه سخنراني پوتين نشان داد،به همه سياستمداراني كه در مونيخ گردآمده اند نشان دهد.]]>
</TEXT>
</DOC>
<DOC>
<DOCID>HAM2-851123-053</DOCID>
<DOCNO>HAM2-851123-053</DOCNO>
<ORIGINALFILE>/1385/851123/news/_kharj.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[عبدالله گل: مرز ايران - تركيه
بيش از تاريخ آمريكا قدمت دارد
ايرنا: وزير امور خارجه تركيه در شوراي روابط خارجي آمريكا گفت: مرز مشترك ايران و تركيه، مرز بدون مشكل است و قدمت آن بيش از تاريخ آمريكاست.
روزنامه زمان در صفحه نخست شماره ديروز(يكشنبه)خود گزارشي از گفت وگوهاي عبدالله گل در نيويورك را منتشر كرده و اين گفته عبدالله گل را مرز ايران- تركيه بيش از تاريخ آمريكا قدمت دارد، برجسته كرده است.
به نوشته زمان، عبدالله گل در شوراي روابط خارجي آمريكا در پاسخ به سؤالي در مورد نگرش تركيه به فعاليت هاي هسته اي ايران گفت: مرز ايران - تركيه بيش از تاريخ آمريكا قدمت دارد. او اضافه كرد: از سال 1638ميلادي تاكنون يعني از قرارداد قصرشيرين بين ايران و دولت عثماني، تركيه آرام ترين و بي مشكل ترين مرز را با ايران داشته است.
بازگشايي سفارت عراق در رياض
گروه بين الملل - هوشيار زيباري وزير امور خارجه عراق با سفر به رياض سفارت عراق در اين شهر را بازگشايي كرد. وزير امور خارجه عراق در سفر يك روزه به عربستان سعودي با مقامات اين كشور ازجمله با ملك عبدالله پادشاه عربستان سعودي ديدار و مذاكره كرد. از مرداد ماه سال 1369 كه رژيم بعث صدام به كويت حمله كرد، عربستان روابط خود را با اين كشور قطع كرده بود. چندي پيش عراق با سوريه نيز روابط ديپلماتيك برقرار كرد و با سفر جلال طالباني رئيس جمهور عراق به سوريه فصل جديدي در روابط بغداد و دمشق گشوده شد.
ارتش يمن با 20 هزار نيروي نظامي 
به  استحكامات ناراضيان اين كشور حمله كرد
ايرنا: منابع خبري عربستان سعودي گزارش دادند، ارتش يمن از جمعه با 20هزار نيروي نظامي به استحكامات گروه عبدالملك الحوثي كه از ناراضيان اين كشور است حمله كرد.
بنا بر همين گزارش به علت قطع ارتباطات تلفني هنوز آماري از تلفات اين عمليات گسترده منتشر نشده است.
دولت يمن اجراي چنين عملياتي را با هدف پايان دادن به فعاليت عمده ترين گروه ناراضي اين كشور اعلام كرده است. به گزارش منابع خبري عربستان،دولت يمن قبل از اجراي اين عمليات از رهبر گروه ناراضي خواسته بود خود را به نيروهاي دولتي تسليم كند. انجام چنين عملياتي در پارلمان يمن موجي از مخالفت ها را ايجاد كرده است به گونه اي كه برخي از نمايندگان اين كشور از سياستهاي اشتباه دولت يمن در برخورد با اين گروه به شدت انتقاد كردند.
ژنرال پترائوس فرماندهي نيروهاي آمريكايي
در عراق را به دست گرفت
گروه بين الملل- ژنرال ديويد پترائوس فرمانده سابق لشكر هوابرد آمريكا رسما جانشين ژنرال كيسي فرمانده نيروهاي آمريكايي در عراق شد. ژنرال كيسي قرار است رئيس ستاد مشترك ارتش آمريكا شود. ژنرال كيسي از ژنرال هاي مورد وثوق پنتاگون بود كه اساسا با طرح كاهش نيروهاي آمريكايي در عراق مسئوليت نيروهاي آمريكايي در عراق را پذيرفت و جانشين ژنرال ريكادو سانچز شد. بخش نظامي و امنيتي گزارش معروف بيكر- هاميلتون منعكس كننده نظرات امنيتي ژنرال كيسي و ژنرال ابي زيد(فرمانده ژنرال كيسي)بود. ژنرال پترائوس و فرمانده آمريكايي نيروهاي ناتو در افغانستان كه همزمان در عراق و افغانستان فرماندهي را بر عهده گرفتند، اصولا به راه حل هاي سياسي و غيرنظامي براي حل مشكلات امنيتي و نظامي اعتقاد ندارند و خشونت نظامي وجه تمايز آنان محسوب مي شود.
به هر حال همزمان با شروع فرماندهي ژنرال پترائوس يك وانت بار در شهرك الدور از توابع تكريت(منطقه سني نشين)منفجر شد و 30 كشته و 40 مجروح بر جاي گذاشت.]]>
</TEXT>
</DOC>
<DOC>
<DOCID>HAM2-851123-054</DOCID>
<DOCNO>HAM2-851123-054</DOCNO>
<ORIGINALFILE>/1385/851123/news/_shari.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهرداران تبريز و شيراز عنوان كردند:
ضرورت حمايت دولت براي دستيابي شهرداري ها به درآمد پايدار]]>
</TITLE>
<TEXT>
<![CDATA[شهردار تبريز:از دولت مي خواهيم با حمايت عملي و نه شفاهي، مشكلات فراروي شهرداري هاي كشور را حل كند تا بيش از پيش مشكلات شهري موجب نگراني و نارضايتي شهروندان نشود
گروه شهري - شهرداران تبريز و شيراز از نبود درآمد پايدار در شهرداري ها به عنوان يكي از مهمتر ين عوامل بازدارنده در ارائه خدمات شهري و برنامه ريزي براي توسعه شهرها در كشور ياد كردند و بر لزوم پايبندي دولت به وعده ها و قوانين موضوعه در اين باره تاكيد كردند.
عليرضا نوين شهردار تبريز با تاكيد بر لزوم ايجاد درآمد پايدار در شهرهاي بزرگ افزود: متاسفانه اين واقعيت تلخ وجود دارد كه شهرداري ها هنوز نتوانسته اند به درآمدهاي پايدار به عنوان يكي از مهمترين راههاي تامين منابع مالي خود برسند.
شهردار تبريز با اشاره به قوانين موضوعه در اين باره گفت:از دهه 70 شهرداري ها با لايحه دولت و تصويب مجلس خودگردان شده اند. دولت از آن پس ديگر از اين سازمانها حمايت مالي نمي كند. از همان هنگام و براساس قانون مصوب از سوي مجلس، پيش بيني شده بود تا درآمدهايي براي شهرداري ها از سوي دولت به وجود آيد، اما تا به امروز اقدامي عملي در اين باره انجام نشده است.
از سويي شوراي شهرها نيز تنها در خصوص تعيين عوارض محلي اختيار دارند وبنابراين بيش از 75 درصد درآمد شهرداري ها نيز از عوارض ماده 100 و فروش تراكم است. و از سوي ديگر فعاليت هاي شهرداري و ارائه خدمات به شهروندان تعطيل بردار نيست. بنابراين شهرداري ها براي تامين منابع مالي اقدام به كارهايي مي كنند كه نگران كننده است.
نوين با اعلام اينكه شهرداري ها در تصميم براي تغيير كاربري ها شتابزده عمل مي كنند تا درآمدهاي خود را از اين طريق بيشتر كنند گفت: به عنوان نمونه بسياري از شهرداري ها براي تامين منابع مالي بسياري از فضاهاي سبز شهري را كه حق شهروندان است، تغيير كاربري داده و به اماكن تجاري تبديل مي كنند. اين اقدام شهرداري ها تنها تامين كننده 5 يا 6 درصد از بودجه است، كه اين امر موجب بروز مشكلات آلودگي هوا و غير قابل زيست شدن محيط شهرها مي شود، بنابراين شهرداري خيلي زود پشيمان شده و با صرف ميلياردها تومان و درصد قابل توجهي از منابع شهر براي تامين فضاي سبز مورد نياز دوباره اقدام مي كنند. شهردار تبريز با تاكيد بر بي توجهي دولت به پرداخت يارانه هاي بخش حمل و نقل و تبصره 13 اظهار داشت: با وجود گذشت 11 ماه از سال هنوز دولت عليرغم وعده هاي داده شده اقدام عملي انجام نداده است و موجب بروز مشكلات متعدد براي شهرداري ها شده است.
نوين بر لزوم ايجاد درآمدهاي پايدار براي شهرداري ها تاكيد كرد و از دولت خواست تا با حمايت عملي و نه شفاهي مشكلات فراروي شهرداري هاي كشور را حل كند، تا بيش از پيش مشكلات شهري موجب نگراني و نارضايتي شهروندان تمامي شهرها ي كشور نشود.
اگر دولت ياري دهد
از سويي ديگر جعفر قادري شهردار شيراز در مورد تامين منابع مالي شهرداري و لزوم ايجاد منابع مالي پايدار براي شهرداري ها گفت: يكي از منابع مالي شهرداري ها مشاركت بخش خصوصي و تغيير كاربري اراضي در اختيار شهرداري است. همچنين اگر شهرداري بتواند با تكيه بر درآمدهاي پايدار و استفاده از منابع مالي بانكي و منابع داخلي راههاي جديدي را پيش روي خود بگشايد بي ترديد اين امكان وجود دارد كه بيش از پيش پروژه هاي شهري رونق بگيرد و علاوه بر تامين بخش قابل توجهي از اعتبارات شهرداري بسياري از سرمايه گذاري ها در سازمان جذب مشاركت هاي مردمي جذب و در نهايت منجر به توانمندتر شدن شهرداري شود.
بر پايه اين گزارش قادري با اشاره به لزوم حمايت دولت از شهرداري از طريق صدور مجوز براي موسسات و يا از طريق ارائه اوراق مشاركت و يا فاينانس اظهار داشت:شهرداري ها مي توانند زمينه هاي متعدد را براي جذب سرمايه گذاري ها شناسايي كنند و ميزان قابل توجهي از اين سرمايه گذاري ها را در بخش بافت هاي فرسوده به كار گيرند. البته اگر دولت با اقدامات مذكور، شهرداري ها را ياري دهد.
وي با اعلام اينكه ما بايد درآمدها را از بخش مسكوني كم كنيم و با منابع پايدار عوارض ناشي از مصرف اين درآمدها را كاهش دهيم افزود:شايد يكي از مهمترين برنامه شهرداري بر اين باشد كه بر درآمدهاي خود تنوع دهد و عوارض بر توليد كه موجب بروز تورم مي شود را كم كند.]]>
</TEXT>
</DOC>
<DOC>
<DOCID>HAM2-851123-055</DOCID>
<DOCNO>HAM2-851123-055</DOCNO>
<ORIGINALFILE>/1385/851123/news/_shari.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مخبر كميسيون فني،  عمراني و شهرسازي شوراي شهر تهران:
برج سازي در تهران متوقف مي شود]]>
</TITLE>
<TEXT>
<IMAGE>/1385/851123/news/013746.jpg</IMAGE>
<![CDATA[
عكس:مسعود خامسي پور
مخبر كميسيون فني،  عمراني و شهرسازي شوراي شهر تهران حداكثر تراكم و ارتفاع ساختمانهاي پايتخت در طرح جامع شهر تهران را به ترتيب 4 و 5 طبقه اعلام كرد.
به گزارش ايسنا، خسرو دانشجو با اشاره به تصويب طرح جامع طي هفته هاي گذشته در شوراي شهر تهران افزود: طرح جامع پس از رفت و برگشتها و بررسي هاي متعدد كارشناسي در جلسات شوراي شهر طي هفته هاي گذشته با تغييراتي تصويب و به شوراي عالي شهرسازي ارائه شد.
وي ميزان تراكم و ارتفاع ساختماني را از جمله تغييرات در طرح جامع عنوان و اظهار كرد: مشاور طرح جامع بر خلاف نظر شوراي شهر تهران، ميزان تراكم ساختماني را 2، 3 و 4 طبقه پيش بيني كرده بود كه شوراي شهر پس از بررسي و مباحث كارشناسي اين ميزان را با تغيير به 4 و 5 طبقه، تصويب كرد.
مخبر كميسيون فني،  عمراني و شهرسازي شوراي شهر تهران تصريح كرد: هم اكنون ميزان تراكم ساختماني در تهران 4 و 5 طبقه است و شوراي شهر نيز رقم فعلي را در طرح جامع حفظ كرده است.
وي علت اين تصميم اعضاي شوراي شهر تهران را توسعه مراكز خدماتي، فرهنگي و فضاي سبز بيان كرد و گفت: در تهران با مشكل كمبود زمين جهت احداث مراكز فرهنگي، خدماتي و فضاي سبز مواجهيم و اگر ميزان تراكم در ارتفاع ساختمانها طبق پيشنهاد مشاور 2، 3 و 4 طبقه مي شد، بخش عمده اي از زمينها اشغال و ميزان فضاي باز جهت احداث مراكز ياد شده كاهش مي يافت؛ در اين صورت با مشكل تراكم ساختماني و كمبود فضاهاي فرهنگي، خدماتي و فضاي سبز مواجه مي شديم.
دانشجو افزود: به همين دليل شوراي شهر تهران تصميم گرفت تا ميزان تراكم و ارتفاع فعلي يعني 4 و 5 طبقه اي كه سالهاي گذشته اجرا شده را حفظ كرده و سرمايه گذاران و شهروندان با اين شرايط وفق يابند. البته منظور از 4 و 5 طبقه بدون احتساب زيرزمين و پيلوت است.وي تصريح كرد: بر اساس مصوبه شوراي شهر تهران در طرح جامع، فروش اضافه تراكم به معناي تراكم فروشي سابق و در حقيقت بلند مرتبه سازي و برج سازي در مناطق شكل گرفته شهر تهران، وجود نخواهد داشت. دانشجو گفت: بلند مرتبه سازي تنها در مناطق محدودي چون منطقه 22 كه داراي فضاي باز زيادي است، آن هم با شرايط در نظر گرفته شده مجاز بوده و در مناطق شمالي كه هم اكنون شكل گرفته، برج سازي وجود نخواهد داشت.]]>
</TEXT>
</DOC>
<DOC>
<DOCID>HAM2-851123-056</DOCID>
<DOCNO>HAM2-851123-056</DOCNO>
<ORIGINALFILE>/1385/851123/news/_shari.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[خيابان هاي تهران پس از بارندگي همچنان دچار آبگرفتگي مي شود
اخذ جريمه براي ريختن زباله در جوي ها]]>
</TITLE>
<TEXT>
<![CDATA[گروه شهري- مديركل خدمات شهري شهرداري تهران از اخذ جريمه از كساني كه زباله ها را داخل جوي ها مي ريزند خبر داد.
در حالي  كه به دنبال بارندگي هفته گذشته، خيابان هاي پايتخت با وجود وعده شهرداري براي حل كردن مشكل آبگرفتگي، دچار آبگرفتگي شديد شد، مديركل خدمات شهري شهرداري تهران يكي از اصلي ترين علل آبگرفتگي در شهر تهران را مسدود شدن نهرها و جوي ها به علت ريختن زباله  در آن ها دانست.
محسن صادقيان به خبرگزاري مهر گفت: با توجه به اين موضوع و همچنين با توجه به قانون پسماندها در صورت تصويب شوراي شهر، كساني كه زباله در جوي ها مي ريزند از 50 هزار تا يك ميليون تومان جريمه خواهند شد.
مديركل خدمات شهري تهران پس از آبگرفتگي خيابان ها در هفته گذشته اعلام كرده بود كه مقصر 70 درصد از آبگرفتگي ها در روزهاي باراني مردم هستند.صادقيان دليل اين ادعاي خود را ريختن زباله در جوي ها ذكر كرده و گفت: حجم انبوه زباله كه توسط شهروندان، برخي كسبه و واحدهاي صنفي در جوي ها ريخته مي شود، با كوچك ترين بارش از داخل جوي ها به سطح خيابان ها سرريز شده و مردم را دچار مشكل مي كند. او خاطرنشان كرد: در آبگرفتگي 15بهمن در تهران پس از 15 دقيقه بارندگي، انبوهي از زباله از جوي ها به داخل معابر سرريز شد به گونه اي كه چهره زشتي به برخي نقاط شهر داد.
از سوي ديگر جعفر رشيدي، كارشناس شهرسازي، نبود شبكه مناسب جمع آوري آب هاي سطحي در تهران را يكي از دلايل اصلي آبگرفتگي ها در پايتخت مي داند. اين كارشناس با بيان اين كه ادعاي شهرداري در مورد بسته شدن جوي ها با زباله هايي كه شهروندان مي ريزند بخشي از واقعيت است گفت: در حال حاضر سالهاست كه تهران در انتظار شبكه فاضلاب و شبكه جمع آوري آبهاي سطحي است و تا ساخت اين شبكه ها به سرانجام نرسد نمي توان انتظار داشت آبگرفتگي ها كاملاً رفع شوند.
مديركل خدمات شهري شهرداري تهران در مورد شبكه جمع آوري آبهاي سطحي نيز گفته بود كه علاوه بر 360 كيلومتر شبكه احداث شده، 140 كيلومتر ديگر از اين شبكه در حال احداث است كه با تكميل آن تا سال 89 و اصلاحاتي كه در شبكه هاي فرعي و جوي ها در حال انجام است مي توان به كاهش آبگرفتگي ها اميدوار بود.جعفر رشيدي، كارشناس شهرسازي، يكي ديگر از دلايل آبگرفتگي ها را روباز بودن جوي هاي فرعي دانست و گفت: اين جوي ها علاوه بر اين كه به محلي براي ريختن زباله ها تبديل شده اند، موجب گسترش پيدا كردن آلودگي نيز هستند.
در هر حال مديركل خدمات شهري شهرداري تهران اميدوار است با اعمال قانون و اخذ جريمه از كساني كه زباله داخل جوي ها مي ريزند، بخشي از مشكل آبگرفتگي حل شود. اين اقدام با استناد به قانون پسماندها كه دو سال پيش به تصويب مجلس رسيد و شيوه نامه ابلاغ شده از سوي وزارت كشور به شهرها انجام مي شود.]]>
</TEXT>
</DOC>
<DOC>
<DOCID>HAM2-851123-057</DOCID>
<DOCNO>HAM2-851123-057</DOCNO>
<ORIGINALFILE>/1385/851123/news/_shari.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رئيس كميسيون عمران و شهرسازي شوراي شهر:
جرايم رانندگي و عوارض كالا و سوخت تهران بايد به مصرف شهر برسد]]>
</TITLE>
<TEXT>
<![CDATA[مهر: شوراي شهر تهران جهت ايجاد درآمدهاي پايدار شهري در صدد ايجاد ساز و كاري است تا عوارض سوخت و كالا و جرايم رانندگي در تهران، به مصرف شهر برسد.
حسن زياري با بيان اينكه در صورتي كه سهم تهران از درآمدهاي شهر تأمين شود ديگر نيازي به كمك هاي دولت نخواهد بود، گفت: عوارض سوخت و جرايمي كه در تهران اخذ مي شود و مشكلات آن معطوف به شهر تهران است، بايد در شهر به مصرف برسد.عضو شوراي شهر تهران با اشاره به اينكه اخذ هرگونه عوارض در تهران نيازمند تاييد وزير كشور است، افزود: اخذ عوارض از معاملات بورس در تهران به نظر شورا قانوني است ولي هر كدام از دستگاههايي كه اين مصوبه را غير قانوني مي دانند مي توانند طي مراحل تصويب آن در فرمانداري، اعتراض خود را اعلام كنند.زياري گفت: از سال 75 تا امروز، بيش از 60 درصد درآمدهاي شهر متكي به فروش مازاد تراكم بوده است كه اين موضوع براي شهر بسيار مضر است و نبايد شهر را به قيمت اندك بفروشيم.]]>
</TEXT>
</DOC>
<DOC>
<DOCID>HAM2-851123-058</DOCID>
<DOCNO>HAM2-851123-058</DOCNO>
<ORIGINALFILE>/1385/851123/news/_shari.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برخورد از نوع زيست محيطي]]>
</TITLE>
<TEXT>
<![CDATA[صنايع بهتر است قوانين زيست محيطي را يك بار با دقت مرور كنند و مراقب باشند تا در گروه صنايع آلاينده قرار نگيرند، چون معاون سازمان حفاظت محيط زيست گفته است كه اين سازمان مصمم است تا با صنايع آلاينده به شدت برخورد كند.دلاور نجفي همچنين گفته است كه اين سازمان به دنبال آن است كه هيچ طرحي را بدون ارزيابي مخاطرات زيست محيطي تصويب نكند.
توهم ابر و دود
گمان نكنيد كه اگر هوا ابري باشد دستگاه هاي سنجش آلودگي هوا به اشتباه مي افتند. از طرفي اگر هوا آلوده باشد هم مشكلي براي سيستم هاي تشخيص وضعيت هوا پيش نمي آيد. فتح الله امي، مديركل طرح جامع كاهش آلودگي هواي تهران گفته است كه افزايش يا كاهش آلودگي هواي تهران تأثيري بر ميزان دقت در تشخيص وضعيت و نيز عملكرد دستگاه هاي سنجش آلودگي هوا ندارد.]]>
</TEXT>
</DOC>
<DOC>
<DOCID>HAM2-851123-059</DOCID>
<DOCNO>HAM2-851123-059</DOCNO>
<ORIGINALFILE>/1385/851123/news/_siasi.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش خبرگزاري ها از رفراندوم هسته اي در ايران
حماسه حضور ايرانيان
رئيس جمهوري درمراسم سالگرد پيروزي انقلاب اسلامي: ايران آماده وگفت گو در شرايط عادلانه و برابر است]]>
</TITLE>
<TEXT>
<IMAGE>/1385/851123/news/013785.jpg</IMAGE>
<![CDATA[
عكس:مهدي بيات
گروه سياسي- ديروز ايرانيان حماسه اي ديگر آفريدند و سرماي نه چندان پايدار زمستان 85 را با ياد بهمن 57، گرماي تازه اي بخشيدند. ميليون ها ايراني در رفراندوم بزرگ 22 بهمن، باز هم به انقلاب اسلامي، آرمان هاي امام و راه شهدا، رأي آري دادند و بر پايداري از حقوق هسته اي مهر تأييد زدند.
خبرگزاري فرانسه درباره راهپيمايي 22بهمن گزارش داد: در ايران، شور انقلابي با غرور برنامه هسته اي در هم آميخت و شعارهاي انرژي هسته اي، حق مسلم ماست و مرگ بر آمريكا در خيابان ها طنين انداز شد. در تهران،  راهپيمايان با پاي پياده،  از هفت مسير مختلف به سوي ميدان آزادي، تجلي گاه هميشگي اراده مردم در سال هاي پس از پيروزي انقلاب حركت كردند و رئيس جمهوري در پايان تظاهرات در اين ميدان به سخنراني پرداخت. شبكه تلويزيوني الجزيره قطر در گزارشي از تهران تأكيد كرد كه مشاركت مردمي  در راهپيمايي ديروز، بالاترين ميزان از زمان پيروزي انقلاب اسلامي تاكنون بوده است.
در حاشيه راهپيمايي 22 بهمن، علاوه بر آن كه نماز شكر براي دستيابي به توانمندي  هسته اي در ميدان آزادي اقامه شد، دانش آموزان سراسر كشور طوماري به طول هفت كيلومتر را در حمايت از دستيابي ايران به فناوري صلح آميز هسته اي امضا كردند. از ساير كشورهاي جهان هم خبر مي رسد، ايرانيان و علاقه مندان به انقلاب اسلامي  با برگزاري آيين ها و تجمعاتي سالگرد پيروزي انقلاب را گرامي  داشته اند.
گروه سياسي - رئيس جمهوري با اشاره به اصرار غرب به تعليق قبل از مذاكره گفت: ايران آماده مذاكره و گفتگو در شرايط عادلانه و برابر است، نه اينكه كارخانجات هسته اي غرب شبانه روز فعاليت كنند و ما متوقف بمانيم و پشت درهاي بسته التماس كنيم و قطعا ملت ايران چنين ذلتي را نخواهد پذيرفت.
محمود احمدي نژاد كه روز گذشته در جمع ميليوني راهپيمايان تهراني در ميدان آزادي سخن مي گفت و مهر خبر آن را منتشر كرد، خطاب به كشورهاي غربي تاكيد كرد: استفاده ابزاري از سازمان ملل و شوراي امنيت، براي صدور قطعنامه عليه ايران حيثيت اين شورا را مخدوش و امنيت جهاني را به مخاطره مي اندازد و امروز تصميمات شوراي امنيت كه تحت فشار غرب اتخاذ شده، بي اعتبار است. وي افزود: ملت ايران بر حقوق خود ايستادگي و مقاومت كرد و امروز كه آنها متوجه شدند در عرصه تحريم نمي توانند كاري بكنند و اين سلاح كهنه و زنگ زده نسبت به كشور و ملت ايران بي اثر است به دنبال طرح ديگري هستند و مي خواهند تفرقه و يأس و دلهره را به ملت ما منتقل كنند.
رئيس جمهوري تاكيد كرد: با وجود آن كه مجلس شوراي اسلامي در خصوص همكاري با آژانس بين المللي انرژي اتمي و خروج از ان.پي.تي به دولت اجازه كامل داده است، قصد داريم در چارچوب مقررات حق ملت ايران را استيفا كنيم. به گزارش ايسنا، احمدي نژاد با مرور كوتاهي بر پرونده هسته اي از سه بعد حقوقي،فني و سياسي اظهار داشت: در بخش حقوقي تمام ملت هاي عالم مي دانند كه ملت ايران بر اساس قوانين، مقررات و حقوق مسلم خود و مقررات آژانس حركت كرده است.
وي خاطرنشان كرد: ما تنها كشوري هستيم كه تحقيقات خود را در بخش فني در معرض ديد خبرنگاران دنيا قرار داده ايم و تاكنون هيچ كشوري چنين اعتماد به نفس و شفافيتي از خود به خرج نداده است. رئيس جمهوري گفت: امروز مسئله پرونده  هسته اي ما يك مسئله  سياسي شده است و نه يك مسئله  حقوقي و فني. امروز كساني كه مي خواهند ملت ما پيشرفت نكند، هر روز در اين راستا مشكل تراشي مي كنند. آن ها تبليغ مي كنند كه به ايران در اين راستا اعتماد ندارند. احمدي نژاد ادامه داد: مطلب در مورد پرونده  هسته اي ايران كاملا روشن است. ما در قوانين آژانس هيچ بند و ماده اي نداريم كه اگر عضوي بخواهد از اين فناوري استفاده كند،  بايد اعتماد چند كشور آمريكايي را جلب كند. ما به آن ها مي گوييم مگر شما اعتماد ما را جلب كرده ايد؟ آيا شما حاضريد كه اطلاعات واضح و شفافي در مورد فعاليت ديگر كشورها در اين عرصه در اختيار ملت ها قرار دهيد؟
رئيس شوراي عالي امنيت ملي با تاكيد بر اينكه دشمن در ماههاي آينده اقدامات جديدي كرده و حرف هاي تازه اي مطرح خواهد كرد درعين حال خاطرنشان كرد: ملت ايران در بهمن ماه 85 از گردنه عبور و حق مسلم خود را تثبيت كرد و تا روز 20 فروردين ماه سال آينده پيشرفت هاي بزرگي را شاهد خواهد بود. رئيس جمهوري با بيان اين كه پرچم عزت و صلابت ما در دست رهبري است،گفت: ناكامي دشمنان در مواجهه با ركن ولايت فقيه باعث شده كه زبونانه و ذليلانه به شايعات پناه ببرند.
به گزارش ايرنا،احمدي نژاد همچنين با اشاره به جنايات رژيم صهيونيستي و حاميانش در فلسطين و لبنان، به تجاوز اخير صهيونيستها و تخريب بخشي از مسجدالاقصي گفت: اين اقدام افول صهيونيستهاي غاصب را جلو خواهد انداخت و نزديكتر مي كند.
تقدير شوراي هماهنگي تبليغات اسلامي از حضور پرشور مردم
شوراي هماهنگي تبليغات اسلامي و ستاد دهه فجر انقلاب اسلامي با صدور بيانيه اي از حضور پرشور و با صلابت مردم بيدار و آزاده ايران اسلامي در راهپيمايي عظيم 22 بهمن تقدير و تشكر كردند. در بخشي از اين بيانيه خطاب به ملت ايران آمده است: ملت شريف ايران؛ حضور سبزتان كه غرور و سربلندي را براي ايران عزيز به ارمغان آورد، تحكيم و انسجام ملي را نمايان نمود. غرور و سربلندي كه خلق حماسه اي ديگر در بيست و دوم بهمن ماه سال 85 به صحنه انقلاب طراوت و تازگي بخشيد و عزت و عظمت ايران را به جهانيان نشان داد.]]>
</TEXT>
</DOC>
<DOC>
<DOCID>HAM2-851123-060</DOCID>
<DOCNO>HAM2-851123-060</DOCNO>
<ORIGINALFILE>/1385/851123/news/_siasi.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تركيه به مرز عراق سرباز مي فرستد]]>
</TITLE>
<TEXT>
<![CDATA[شين هوا: به نوشته روزنامه الوطن چاپ عربستان، تركيه نيروهاي نظامي  بيشتري به مرزهاي جنوب شرقي اين كشور با عراق اعزام كرد تا در عمليات نظامي  عليه مواضع حزب كارگران كردستان(پ ك ك)كه از چند روز پيش شروع شده، شركت كنند.
رسانه هاي تركيه ديروز به نقل از برخي منابع نظامي  اعلام كردند واحدهايي از نيروهاي ويژه تركيه به منطقه كوه هاي جبار و منطقه جودي كه از هفته گذشته شاهد عمليات شديد نظامي  است فرستاد.
همچنين واحدهايي از نيروهاي ويژه تركيه در طول مرزهاي عراق مستقر شدند و يك كاروان شامل 50 خودروي نظامي  از استان شرناق به مناطق كوهستاني موازي با مرزهاي عراق اعزام شد و بالگردهاي كبرا و اسكورسكي نيز به پشتيباني آن پرداختند.]]>
</TEXT>
</DOC>
<DOC>
<DOCID>HAM2-851123-061</DOCID>
<DOCNO>HAM2-851123-061</DOCNO>
<ORIGINALFILE>/1385/851123/news/_siasi.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
اقدام آخر و حماسه 22 بهمن]]>
</TITLE>
<TEXT>
<![CDATA[دريابان علي شمخاني*
علت اوج گيري مقطعي تهديدات آمريكا حول وحوش زمان اعلام استراتژي جديد بوش در عراق عليه ايران چه بوده است و چرا اين تحرك به شكل سينوسي است؟ چرا ايالات متحده آمريكا در چارچوب همان نيت اعلام كرد كه سفير آن در عراق زلماي خليل زاد در روز چهارشنبه هفته گذشته مدارك دخالت ايران در عراق را افشا خواهد كرد؟ چرا بعد از 2 عمليات حمله به منطقه سبز و اربيل عليه نيروهاي ايران، اين عمليات ها تداوم پيدا نكرد؟ چرا همزمان با آن اقدامات تهديدي در جهت تقويت نيروهاي آمريكايي به قول پوتين با تركيبي كه فاقد توجيه براي عراق است عمليات تقويتي در شرف انجام است؟
چرا بعد از سفر ايوانف به ايران و سفر لاوروف بعد از آن به آمريكا، وزير خارجه روسيه اعلام كرد كه آمريكا قصد حمله به ايران را ندارد؟ و عدم حمله به ايران توسط اسنو سخنگوي كاخ سفيد چند بار و نيز وزير دفاع آمريكا در اسپانيا در جلسه ناتو بعد از فرمايشات مقام معظم رهبري مبني بر تهديد منافع آمريكا در هر كجاي دنيا بيان شد.
چرا در همين فضا همزمان با اوج گيري احتمال اقدام نظامي عليه ايران، احتمال اقدام نظامي توسط اسرائيل هم شدت مي يابد؟ شدت اين مجموع بيانات به حدي بود كه پوتين از تجمع نيروهاي آمريكايي در خليج فارس اظهار نگراني مي كند.
چرا به يكبارگي همه آن جو با تكذيب و عدم داشتن نيت و فقدان برنامه و اين كه اقدام نظامي ضرورتي ندارد توسط همان گويندگان بيان مي شود؟ و نيز در كنار آن به نوعي توان فني ايران در مسائل هسته اي كمتر از ادعاي ايران و داراي مشكلات(مقاله نيويورك تايمز)و جزورالم پست و نيز تكنولوژي p1 به عنوان تكنولوژي غيربومي بيان مي شود. آن شدت و اين كاهش در 2 مقطع زماني متصل چه هدفي را دنبال مي كند؟
آيا آن شدت برنامه درازمدت تر از مقطع فعلي است و مخاطب آن كيست. منطقه است درون آمريكاست، ايران است. يا اعضاي شوراي امنيت و يا اين كه همه آنهايي كه ذكر شدند هستند و اين تنزل شدت براي عبور از شرايط زماني خاص و مقطعي است.
وقتي گفته مي شود شرايط زماني يعني نزديك شدن به 2 اسفند و پايان مهلت 60 روزه شوراي امنيت و تمركز تلاش براي صدور قطعنامه سوم عليه ايران، حفظ اجماع نيازمند عبور از فضاي تهديد است. بايد به ياد داشت كه در آستانه صدور قطعنامه دوم بولتون نماينده آمريكا در سازمان ملل اصولاً قابليت ساختاري سازمان بين المللي را در ارتباط با ايران به چالش كشيد و اين سؤال را مطرح ساخت كه اگر شوراي امنيت به عنوان نهاد حافظ صلح و امنيت قادر به مقابله با برنامه هسته اي ايران كه به زعم او و رفقاي انگليسي قادر به انجام وظيفه نيست ناتواني اين نهاد را به اثبات خواهد رساند.
اين بار نيز آغاز و تشديد فضاي تهديد، و به يكبارگي تكذيب و نفي آن براي اين است كه به قول اولمرت نخست وزير اسرائيل در آخرين گفته هايش چنان چه كشورهاي اروپايي و آمريكا، چين و روسيه ائتلافي تشكيل دهند آنها مي توانند خساراتي را به اقتصاد ايران وارد سازند تا در موضع خود تجديدنظر كند و ضرورتي ندارد كه براي توقف برنامه هسته اي ايران از اقدام نظامي استفاده كرد.
آيا آن تهديد براي اين نيست كه هر كس جنگ نمي خواهد بايد ايثار و فداكاري خود را در صحنه قطعنامه سوم عليه ايران بكار بگيرد! و البته ترديدي نيست كه سخنراني وزير دفاع آمريكا بعد از فرمايشات مقام معظم رهبري است كه ايالات متحده آمريكا نسبت به پيامدهاي قاطع و همه جانبه ايران برحذر داشته شد و پاسخ وزير دفاع آمريكا داراي 2 وجه است هم عمل در چارچوب معادله اي كه در بالا بدان اشاره شد يعني استفاده از توپخانه تهديد براي حفظ اجماع و هدايت پرونده هسته اي ايران به سمتي كه آمريكايي ها مي خواهند و از طرف و وجه ديگر بعد از فرمايشات مقام معظم رهبري نگران از كنترل خارج شدن اوضاع و وقوع حوادثي در زمان و جغرافيايي غيرحساب شده و خارج از آمادگي هاي زماني آنها است. لذا بيان اين كه طرحي براي حمله به ايران وجود ندارد را نيز از اين زاويه بايد نگريست.
ولي به هر حال حتي اگر اين را هم بپذيريم كه امروز اجماع مهم تر از اقدام است و سخنراني هاي تند و اقدامات تكميل كننده آن در حوزه نقل و انتقالات و تغييرات فرماندهي هاي مختلف و سؤالات از فرماندهان جديد در كنگره كه بوي پاسخ گيري نسبت به بعضي نگراني هاي احتمالي را براي آنها دارد. همه در آن چارچوب است.
در اين صورت اين سؤال مطرح خواهد شد آيا قطعنامه سوم آخرين اقدام است و اقدام بعد از آن ، چه خواهد بود. اين سؤال را در بررسي عمليات رواني و نيز غافلگيري استراتژيك در مجالي ديگر بايد پاسخ داد.
آن چه كه مسلم است راهپيمايي 22 بهمن و حضور پرشور مردم كه نيازمند ابراز ارادت و تشكر از مردم است، در اين محاسبات مؤثر خواهد افتاد و مهم تر از آن شكل گيري و ارائه انسجام ملي در درون حاكميت نيازمند بايدها و نبايدهايي است كه هم به نوعي انجام آن به شكل پاسخ و شكرانه حضور مردم است و هم به اين ديوار آهنين از بيرون هيچ تيري كارگر نخواهد بود.
*عضو شوراي راهبردي روابط خارجي]]>
</TEXT>
</DOC>
<DOC>
<DOCID>HAM2-851123-062</DOCID>
<DOCNO>HAM2-851123-062</DOCNO>
<ORIGINALFILE>/1385/851123/news/_siasi.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لاريجاني در كنفرانس مونيخ مطرح كرد:
پيشنهادهاي ايران براي حل بحران هسته اي
پوتين: زياده خواهي هاي آمريكا،جهان را به خطر انداخته است]]>
</TITLE>
<TEXT>
<IMAGE>/1385/851123/news/013734.jpg</IMAGE>
<![CDATA[
گروه سياسي- دبير شوراي عالي امنيت ملي پس از آنكه روز شنبه به منظور شركت در كنفرانس امنيتي مونيخ وارد آلمان شد،روز گذشته در سخنراني خود در اين نشست به تشريح پيشنهادهاي جمهوري اسلامي ايران براي پايان دادن به بحران هاي منطقه اي وبين المللي و همچنين مسأله هسته اي ايران پرداخت. وي همچنين روز گذشته با خاوير سولانا، مسؤول سياست خارجي اتحاديه اروپا ديدار كرد.
علي لاريجاني در سخنان خود در كنفرانس مونيخ با انتقاد از شرايط كنوني نظام بين الملل كه مبتني برنوعي يكجانبه گرايي است، ذات يكجانبه گرايي را مبتني بر نوعي نگاه نظامي گري دانست كه نوك اصلي پيكان ستيزه جويانه خود را به سوي كشورهايي نشانه رفته كه دغدغه استقلال داشته باشند. وي درباره روندپرونده هسته اي كشورمان نيز از اعتقاد ايران به مذاكره و يك بازي برد- برد سخن گفت.
دبير شوراي عالي امنيت ملي با اشاره به برخي نقاط اشتراك ميان قدرتهاي بزرگ و قدرتهاي منطقه اي تأكيدكرد هرقدر اين وجوه اشتراك بيشتر به هم نزديك شود به همان ميزان مي توان به پايداري نظم وصلح اميدواربود.وي سپس به برخي از اين وجوه اشاره كرد.
دموكراسي
لاريجاني اصل اول را دموكراسي دانست و تصريح كرد: گفتن اين سخن كه برخي كشورهاي منطقه توسعه فرهنگي و سياسي براي دموكراسي ندارند نوعي توجيه رفتار غير معقول است تا واقعيت، زيرا دموكراسي را نمي توان با بسته بندي به منطقه اي صادر كرد و احتياج به تمرين دارد.
احترام به فرهنگ ها
علي لاريجاني با اشاره به اينكه اصل دوم، احترام به فرهنگ هاي مختلف است آن را ضرورت همزيستي و پايه درك متقابل ميان ملت ها و دولتهاي گوناگون عنوان و تأكيدكرد: رفتار غرب در اهانت به پيامبر اسلام از هيچ وجه عقلايي برخوردار نيست و البته اين همان اشكالي است كه به رفتار تروريست ها در عراق امروز هم وارد است. دبير شوراي عالي امنيت ملي گفت: امروز بخش اعظم عراق از امنيت برخوردار است و اين مناطق عمدتا مناطقي هستند كه يا همجوار ايرانند و يا نيروهاي آمريكايي درآنها حضور ندارند.
تعامل سازنده
لاريجاني سپس سومين وجه اشتراك آرماني ميان قدرتهاي بزرگ و قدرتهاي منطقه اي را تعامل سازنده براساس عقلانيت و احترام متقابل دانست و خاطرنشان كرد: دكترين امنيت ملي جمهوري اسلامي دفاعي است چون ايران راه حل مشكلات را در روش نظامي نمي داند و به خاك و ثروت همسايگانش چشم طمع ندارد.
مسئوليت پذيري
وي در ادامه از مسئوليت پذيري در چارچوب نظامات حقوق بين الملل به عنوان آرمان مشترك ديگر بين قدرتهاي بزرگ و منطقه اي يادكرد وبا تصريح به اينكه اين اصل امروز به دليل رفتار ناصحيح برخي دول قدرتمند آسيب ديده است، براي تصديق اين ادعاي خود به روند پرونده هسته اي ايران اشاره نمود. لاريجاني مسئله اتمي ايران را در ذات خود، پيچيده ندانست و با اشاره به اينكه همه فعاليتهاي اتمي ايران زير نظر آژانس و بازرسي هاي آن قراردارد، تأكيدكرد: سخن كساني كه با صراحت مي گويند نمي توانيم بپذيريم ايران حتي به دانش صلح آميز هسته اي دست پيدا كند، چراكه نگرانيم درآينده از مسير صلح آميز منحرف شود، تعجب آور است، چراكه در حقوق بين الملل تا به حال سابقه نداشته كه نيت خواني كنند و پيش از تحقق جرم دنبال مجازات آن باشند. وي افزود: در عين حال ما در پاسخ به بسته پيشنهادي و در مذاكرات با سولانا گفتيم حاضريم كليه فعاليتهاي هسته اي ايران را در درون كنسرسيومي قرار دهيم كه ديگران هم درآن شريك باشند و اطمينان از آن پيدا كنند. هرچند ضرورتي بر اين كار مطابق نظامات بين المللي نيست ولي براي حسن نيت حاضريم اين كار را بكنيم. لاريجاني گفت: ما به يك بازي برد- برد معتقديم و نمي خواهيم چه بازيگران بين المللي و چه منطقه اي متضرر شوند. وي افزود: ايران معتقد به حل و فصل مسئله از طريق مذاكره است و اعتقاد دارد اگر طرف مقابل واقعا چنين اراده اي داشته باشد ظرف چند ماه، كليه مسائل به نتيجه مي رسد و مسير همكاريهاي دراز مدت چه در بعد منطقه اي و چه در انرژي فراهم مي گردد. اما شروط غير معقول نظير شرط تعليق براي مذاكرات، عملا مانع حل و فصل موضوع شده است.علي لاريجاني در پايان از آمادگي تهران براي ميزباني يك كنفرانس امنيت منطقه اي خبرداد.
گفتگو با سولانا در جريان ديدار لاريجاني و سولانا كه ظهر ديروز در مونيخ انجام شد، دور قبلي مذاكرات طرفين درباره روابط اتحاديه اروپا با كشورمان و نيز آخرين تحولات بر سر رفع اختلاف درباره برنامه  هسته اي كشورمان مورد بحث و تبادل نظر قرار گرفت.
به گزارش ايرنا در اين جلسه همچنين طرفين ضمن تاكيد دوباره بر لزوم به كارگيري ابزارهاي ديپلماتيك، ايده هاي جديدي را نيز براي برگزاري دور جديد مذاكرات درباره برنامه هاي هسته اي كشورمان مطرح كردند. سولانا و لاريجاني ابراز اطمينان كردند كه با پيگيري روند مذاكرات مي توان در زمينه حل اختلاف نظرهاي موجود و بهبود و تقويت روابط اتحاديه اروپا با ايران به نتيجه رسيد. خاوير سولانا در اين جلسه گفت كه در بازگشت به بروكسل نتيجه مذاكرات خود با دبير شوراي عالي امنيت ملي كشورمان را به اطلاع وزراي امور خارجه كشورهاي عضو اتحاديه اروپا مي رساند.
گروه بين الملل - ولاديمير پوتين در روز دوم كنفرانس امنيتي مونيخ در سخناني صريح و بي پرده جلوه هايي از سياست خارجي و امنيتي آمريكا را مورد استفاده قرار داد. رئيس جمهور روسيه گفت: آمريكا در سراسر جهان به طور نامحدود به زور متوسل مي شود و از هر جهت پا را از مرزهاي خود(از حدود خود)فراتر گذاشته است. پوتين گفت: سياست هاي آمريكا منتهي به مناقشه شده و به يك مسابقه تسليحات هسته اي دامن مي زند. رئيس جمهور روسيه خطاب به رهبران و ديپلمات هاي 40 كشور حاضر در كنفرانس امنيتي مونيخ افزود، واشنتگن اجراي قوانين خود را به نحوي كه موجب بي اعتباري قوانين بين المللي مي شود، به فراتر از مرزهاي خود گسترش مي دهد.
وي هشدار داد موضوع جهان تك قطبي پذيرفتني نيست و منجر به جنگ ها و مناقشات بيشتري در جهان شده است. رئيس جمهور روسيه گفت: اقدامات غيرقانوني يكجانبه هيچ مشكلي را حل نكرده است و امروز ما شاهد استفاده افراطي و كنترل نشده از قدرت نظامي در روابط بين الملل هستيم درحالي كه چنين سياستي بسيار خطرناك است و هيچ كس ديگر احساس امنيت نمي كند.
پوتين با اشاره به سياست هاي توسعه طلبانه ناتو خاطرنشان كرد نبايد از اتحاديه اروپا و يا سازمان آتلانتيك شمالي( ناتو)به جاي سازمان ملل متحد استفاده كرد. پس از پوتين، رابرت گيتس وزير دفاع آمريكا سخنان خود را با اشاره مستقيم به گفته هاي رئيس جمهور روسيه اين گونه آغاز كرد كه سخن گفتن به عنوان يك جنگجوي دوران جنگ سرد از مسائلي كه مربوط به گذشته است مرا به ياد درد و رنج هاي گذشته مي اندازد.
وي افزود: همان يك جنگ سرد كافي است. اين در حالي است كه گيتس دو روز قبل از اجلاس مونيخ گفت: آمريكا بايد نيروهاي ويژه واكنش سريع براي مقابله با تروريست ها و نيروهاي رسمي نظامي خود را براي مقابله با ارتش هاي منظم تقويت كند. گيتس علت اين سياست آمريكا را اين گونه توضيح داد كه روشن نيست در آينده در كشورهايي مثل چين و روسيه چه اتفاقي خواهد افتاد. رابرت گيتس در ادامه سخنان خود تلاش كرد ضرورت اتحاد بيشتر ميان آمريكا و اروپا در قالب ناتو را گوشزد كند. دولت بوش برخلاف نظرات كارشناسان و نظرات نظاميان مستقر در عراق طرح افزايش نيروي عراق را به پيش برد. اما در افغانستان كه سربازان ناتو مستقر هستند، اعضاي ناتو با درخواست انگليس و آمريكا براي اعزام نيروي بيشتر به افغانستان مخالفت مي كنند. حتي قبل از شروع جلسه كنفرانس مونيخ وزيران دفاع ناتو در سويل اسپانيا نيز با افزايش نيروهاي ناتو در افغانستان مخالفت كردند. گيتس تمام سخنان خود را به ترغيب كشورهاي عضو ناتو براي اعزام نيرو به افغانستان اختصاص داد.
در مقابل دبيركل ناتو در سخنان خود در كنفرانس مونيخ بر همكاري راهبردي اين سازمان با روسيه تأكيد كرد.
دبيركل ناتو براي تغيير فضاي كنفرانس كه در نتيجه انتقاد سخت پوتين از آمريكا ايجاد شده بود تأكيد كرد همكاري و مشاركت راهبردي ميان ناتو و روسيه به تأمين منافع دو طرف كمك خواهد كرد و براي هر دو طرف مفيد خواهد بود. اظهارات دبيركل ناتو در حالي صورت گرفت كه در چند هفته اخير، خبر استقرار موشك هاي آمريكايي در جمهوري چك و لهستان، مسكو را آشفته كرده و روسيه معتقد است استقرار اين موشك ها براي مقابله با روسيه است.]]>
</TEXT>
</DOC>
<DOC>
<DOCID>HAM2-851123-063</DOCID>
<DOCNO>HAM2-851123-063</DOCNO>
<ORIGINALFILE>/1385/851123/news/_siasi.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[سياست خارجي: نماينده ايران درسازمان ملل هرگونه اتهام آمريكا مبني بر كمك ايران به ناآرامي هاي عراق را ناشي از تلاش دولتمردان آمريكايي براي جعل مدرك برضد ايران دانست. جواد ظريف در مصاحبه  با راديو ملي آمريكا باتأكيد براينكه ايران از دادن سلاح به هرگونه گروه شورشي در عراق هيچ نفعي نخواهد برد،اعلام كرد: مسئله اينجاست كه آمريكا تصميمي سياسي اتخاذ كرده و براي تاييد و تحكيم اين سياست تلاش مي كند كه شواهدي پيدا كند و اگرهم نتواند، آن را جعل كند. رابرت گيتس، وزير دفاع آمريكا پيش از اين ادعا كرده بود كه آمريكا شواهدي جدي در دست دارد كه ثابت مي كند ايران به جنگجويان عراق سلاح و يا تجهيزات ارائه مي كند.
مجلس شوراي اسلامي: مجلس شوراي اسلامي فردا بررسي برنامه ها و راي اعتماد به غلامحسين الهام وزير پيشنهادي دادگستري را در دستور كار خود دارد.محمود احمدي نژاد 15 بهمن در نامه اي به حداد عادل رئيس مجلس شوراي اسلامي كه در پايان جلسه علني مجلس قرائت شد، غلامحسين الهام را به عنوان وزير پيشنهادي براي تصدي وزارت دادگستري به مجلس معرفي كرد.
سياست خارجي: رئيس مجمع تشخيص مصلحت نظام عصر شنبه در ديدار ابراهيم جعفري رئيس حزب الدعوه عراق، امنيت را شرط اول عراقي آرام و روبه توسعه دانست و با تجليل از درايت و حكمت مرجعيت، مسئولان و شيعيان گفت: با توجه به آشنايي مسئولان عراقي، مصلحت اين كشور استبدادزده را كسي بهتر از مردم مظلوم اين كشور نمي داند. هاشمي رفسنجاني بروز اختلافات بين شيعه و سني و تشديد آن را توطئه اي بسيار خزنده و خطرناك در عراق خواند و افزود: عقلاي عراق بايد با اين توطئه مقابله كنند.ابراهيم جعفري نخست وزير سابق عراق نيز در اين ديدار با تبريك سالگرد پيروزي انقلاب اسلامي، خروج اشغالگران از اين كشور را تنها راه ممكن براي آنان خواند و گفت: حتي افكار عمومي كشورهاي اشغالگر نيز بر خروج از عراق استوار است. ابراهيم جعفري نخست وزير سابق عراق همچنين عصر شنبه با غلامعلي حداد عادل رئيس مجلس شوراي اسلامي ديدار و گفتگو كرد.
شوراي نگهبان:شوراي نگهبان در اطلاعيه  اي اعلام كرد كه مراسم افتتاحيه چهارمين دوره مجلس خبرگان رهبري از ساعت 30/8 صبح روز سه شنبه اول اسفند در محل ساختمان سابق مجلس شوراي اسلامي در تهران برگزار خواهد شد.شوراي نگهبان از همه نمايندگان منتخب مردم در چهارمين دوره مجلس خبرگان رهبري دعوت كرد كه در ساعت مقرر در اين مكان حضور به  هم رسانند.
حوزه علميه: دروس حوزه هاي علميه سراسر كشور فردا تعطيل است. به گزارش مركز خبر حوزه علميه قم، جامعه مدرسين، شوراي عالي و مركز مديريت حوزه علميه قم در بيانيه مشتركي با اشاره به سالگرد تخريب بارگاه ملكوتي امام هادي(ع)و امام حسن عسگري(ع)و تسليت به ساحت مقدس حضرت ولي الله الاعظم، مقام معظم رهبري و مراجع عظام تقليد و مردم ولايتمدار ايران اسلامي دروس حوزه هاي علميه سراسر كشور را در روز 24 بهمن تعطيل اعلام كردند.
وزارت خارجه: سيد محمد علي حسيني از توافق تشكيل دولت وحدت ملي بين جنبش هاي حماس و فتح در نشست مكه استقبال كرد. به گزارش اداره كل اطلاعات و مطبوعات وزارت امور خارجه،سخنگوي وزارت امور خارجه تصريح كرد: جمهوري اسلامي ايران از هر اقدامي كه به تحقق وحدت صفوف فلسطينيان كمك كند، استقبال كرده و آن را اقدامي در راستاي منافع ملت فلسطين و امت اسلامي به شمار مي آورد و از همكاري هاي تمامي طرف هاي فلسطيني و دولت سعودي براي رسيدن به توافق جاري قدرداني مي كند.
سپاه پاسداران انقلاب اسلامي: فرمانده كل سپاه پاسداران انقلاب اسلامي براي اولين بار اعلام كرد: در داخل كشور هواپيمايي بدون سرنشين با برد 700 كيلومتر ساخته شده است. سرلشگر سيد رحيم يحيي صفوي در گفت وگو با شبكه خبري العالم گفت: اكنون وزارت دفاع و نيروهاي مسلح ايران از نظر ساخت انواع سلاح ها از جمله موشك هاي زمين به زمين، موشك هاي دور برد، موشك هاي بالستيك با برد 2000 كيلومتر و موشك هاي ساحل به دريا به خودكفايي رسيده اند.
سياست خارجي: منوچهر متكي، وزير امور خارجه پس از ديدار و گفت وگو با ابراهيم جعفري، نخست وزير سابق عراق، درباره وضعيت ديپلمات هاي ايراني كه در عراق ربوده  شده اند، گفت: ايجاد اخلال ميان روابط ايران و عراق، يكي از اهداف آمريكا و همفكرانش در دوره  جديد سياست هاي بوش در عراق است؛ ما معتقديم اقدام گستاخانه آمريكايي ها در ربايش مامورين كنسولي و ديپلماتهاي ايراني، هرچه زودتر بايد خاتمه يابد و از رهبران عراق، دولت و رييس جمهور عراق قويا خواستاريم در مذاكرات جدي با اشغالگران آمريكايي، زمينه آزادي هرچه سريعتر مامورين كنسولي و ديپلماتها را فراهم سازند.]]>
</TEXT>
</DOC>
<DOC>
<DOCID>HAM2-851123-064</DOCID>
<DOCNO>HAM2-851123-064</DOCNO>
<ORIGINALFILE>/1385/851123/news/_theatre.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[حضور كمرنگ ايرانيان در نمايشگاه و كنفرانس محيط زيست ابوظبي
بازاري كوچك براي تجارتي بزرگ]]>
</TITLE>
<TEXT>
<IMAGE>/1385/851123/news/013710.jpg</IMAGE>
<![CDATA[
گزارش و عكس: سام خسروي فرد
حضور كمرنگ ايرانيان تعجب آور بود. نه از رسانه هاي فارسي زبان مي شد رد و اثري ديد و نه از بازديدكنندگان و كارشناسان ايراني پر شمار. در كنفرانس و نمايشگاه محيط زيست و منابع پايدار انرژي در مناطق خشك 28ژانويه تا اول فوريه 2007، كه ابوظبي پايتخت امارات متحده عربي ميزبان و برگزاركننده آن بود، 340شركت بزرگ و كوچك، مشهور و گمنام از 28 كشور در فضايي 5578 مترمربعي گرد هم آمدند تا محصولات و خدمات خود را به كشوري خشك و تفته عرضه كنند و با بهره گيري از واژه محيط زيست به تجارت بي پايان خود بپردازند. بسياري از غرفه ها كالاهايي را به معرض نمايش گذاشته بودند كه با به كارگيري آنها مي شد مشكلات زيست محيطي كشور در حال توسعه امارات را دست كم براي مدتي التيام بخشيد. دستگاه هاي آب شيرين كن، تصفيه فاضلاب، كمپوست، خودروهايي با آلودگي كمتر و كابين هاي منوريل را مي توان مهمترين كالاهايي برشمرد كه كمپاني هاي مختلف سعي در نمايش و عرضه آنها داشتند و به هر شكل و شيوه اي تلاش مي كردند نظر ميزبان را براي خريد كالاهاي خود جلب كنند.
شركت هاي ژاپني، فرانسوي، آلماني، هلندي، اتريشي و انگليسي محوطه هاي بزرگي را به نام كشور خود اختصاص داده بودند. بسياري از بازديدكنندگان با تعجب از محوطه اي خارج مي شدند كه به كشور ژاپن تعلق داشت؛ 40 شركت ژاپني در كنار يكديگر قرار گرفتند و در نگاه نخست غرفه اي واحد را پديد آورده بودند اما گشتي مختصر در اين محوطه، آشكار مي كرد آنچه از دور ديده مي شود، كالبدي است كه اعضاي گوناگون، آن را تشكيل داده است. در اين بخش از سالن نمايشگاه آنچه بيش از همه جلب توجه مي كرد، روباتي بود كه همانند انسان مي نشست، بلند مي شد، راه مي رفت و با حركات موزونش همگون با موسيقي در حال پخش نظر بازديدكنندگان را به خود جلب مي كرد. به علاوه تخت ها و صندلي هاي ماساژدهنده نيز سبب توقف چند لحظه اي بسياري از بازديدكنندگان مي شد و عده اي براي استفاده و تجربه آن از سد وسوسه مي گذشتند و آنها را امتحان مي كردند.
شركت هاي انگليسي نيز در محوطه خود بيشتر در پي فروش كابين هاي منوريل بودند و در كنار آن كالاهايي ديگر نظير مجله، نرم افزارهاي مديريت و ساماندهي مسائل محيط زيست و دستگاه هاي آب شيرين كن را نيز عرضه مي كردند. خدمات مشاوره اي براي دريافت گواهينامه هاي بين المللي استاندارد نظير ايزو نه تنها از سوي انگليسي ها تبليغ مي شد كه بسياري از كشورهاي ديگر نيز در پي تبليغ آن بودند؛ وضعيتي مشابه كه در محوطه ساير كشورها نيز ديده مي شد.
شركت مشهور بي پي حضور خود را دو نوبت پيش از ظهر و سه نوبت پس از ظهر با صلابت اعلام مي كرد؛ موسيقي زنده، همراه با پذيرايي از تماشاچيان به صرف قهوه و كيك. زماني كه ويلنيست هاي گروه در غرفه بزرگ اين شركت، آرشه را روي سيم  مي كشيدند نمايشگاه را سكوتي نسبي فرا مي گرفت و عده اي براي بهره گيري از يك موسيقي پرانرژي راهي غرفه بي پي مي شدند. در خلال اجراي موسيقي، اطلاعاتي را درباره انرژي هاي جايگزين و آنچه بي پي قرار است براي حفظ محيط  زيست انجام دهد به حضار ارائه مي شد. بدين ترتيب بازديدكنندگاني كه براي گوش دادن به موسيقي راهي غرفه بي پي مي شدند اطلاعاتي را دريافت مي كردند كه در آن بي پي، با تبليغ استفاده از انرژي هاي نو، خود را دوستدار محيط زيست معرفي مي كرد.
بانك هاي عربي، سازمان هاي محيط زيست و منابع طبيعي امارات و بحرين، شهرداري فجيره، برنامه محيط زيست سازمان ملل متحد و شركت هاي نفتي توتال و شل از ديگر شركت كنندگان در اين نمايشگاه بودند. به دور از اين هياهو غرفه اي ساده نيز وجود داشت كه دو زن سيه چرده هندي در آن نشسته بودند و ساده دلانه در پي آموزش محيط زيست بودند و اينكه تنها يك زمين است و به همه جانداران تعلق دارد.
روز افتتاحيه
قرار بود نمايشگاه ساعت 10صبح با حضور شيخ منصور بن زايد آل نهيان، وزير دربار امارات كار خود را آغاز كند اما مراسم افتتاحيه با يك ساعت تاخير آغاز شد. شيخ منصور پس از افتتاح نمايشگاه در سالن دوري زد و از مقابل غرفه هاي غير عرب با سرعت و كم توجه مي گذشت. تنها مقابل غرفه هايي توقفي كوتاه داشت كه يا اماراتي بودند و يا در پروژه اي با اين كشور همكاري مي كردند. او در مقابل غرفه اي انگليسي كه عرضه كننده كابين هاي منوريل بود پا سست كرد و توضيحات غرفه دار را براي لحظاتي گوش داد. در محوطه ژاپن با دقت به اطراف نگاه مي كرد. در اين نمايشگاه كه خط هوايي الاتحاد نيز حضور داشت، مهماندارانش را مقابل راه شيخ منصور قرار داد تا با گلاب  و حوله به شيوه اي سنتي از او استقبالي هر چند كوتاه به عمل آورند. اين مراسم همان گونه كه ناگهان آغاز شد، ناگهان نيز به پايان رسيد.
نجات دوگونگ
آژانس محيط زيست ابوظبي با حمايت شركت پرآوازه و فرانسوي توتال در پروژه حفاظت از دوگونگ(گاو دريايي)را با موفقيت به پايان رسانده است. هنري دلافون، مدير عامل توتال ابوظبي و ماجد آل منصوري، مديركل آژانس محيط زيست ابوظبي در نشستي خبري اعلام كردند به دليل موفق بودن اين پروژه ضمن امضاي توافقنامه اي، دو سال ديگر نيز آن را تمديد كرده اند. طي اجراي اين پروژه در ابوظبي تعداد دوگونگ ها - كه پستانداران دريايي هستند و در آب هاي ايراني خليج فارس نيز ديده شده اند- از 800 راس به بيش از 3هزار راس رسيده است. بدين ترتيب يكي ديگر از شركت هايي كه مستقيم و غيرمستقيم آلوده كننده محيط زيست است، خود را با افتخار دوستدار و حامي محيط زيست معرفي كرد.
يك غرفه از ايران
گرچه زمزمه هايي از حضور سازمان حفاظت محيط زيست ايران به عنوان شركت كننده و غرفه دار به گوش مي رسيد، اما سوال از مسئولان برگزاري نمايشگاه يك جواب كوتاه داشت: اين سازمان شركت نمي كند. در عين حال فقدان سازمان هاي بهينه سازي مصرف سوخت و انرژي هاي نو ايران در اين نمايشگاه به تمامي حس مي شد.
تقريبا اثري از غرفه هاي ايراني در ميان نبود اما با قدم زدن بيشتر و پرس وجو از مسئولان برگزاري نمايشگاه مشخص شد كه تنها يك غرفه ايراني وجود داشت. حضور در نمايشگاه و كنفرانسي درباره محيط زيست در عرصه بين المللي نخستين دليلي است كه مدير بخش محيط زيست شركت ره شهر اينترنشنال به آن اشاره كرد. آيدين نيامير دلايل ديگري نيز براي حضور يك شركت خصوصي ايراني در اين نمايشگاه ارائه داد: آشنايي با مناسبات بين المللي و آخرين دستاوردهاي فناوري و صنعت در راه حفظ محيط زيست شايد مهمترين دليلي بود كه سبب شد در اين نمايشگاه و كنفرانس آن شركت كنيم. او ادامه داد: حضور در چنين نمايشگاهي نخستين تجربه ماست. طبيعي است كه كاستي هايي داشته باشيم. ما مهندسين مشاوري هستيم كه سعي داريم با فضا و شرايط ديگري غير از ايران آشنا شويم و آن را تجربه كنيم. به علاوه با اطلاع از دستاوردهاي تكنولوژيكي و محاسن و معايب هر يك مي توانيم بهترين گزينه را براي طرح هايي كه در دست مطالعه داريم انتخاب كنيم و در پروژه هاي بزرگ و ملي پيشنهاد دهيم.
در اين غرفه ايراني فقط چند پوستر ساده ديده مي شد و با نمايش عكس و فيلم بر ديوار سعي داشت توجه بازديدكنندگان كم شماري را كه از بخش غربي سالن مي گذشتند جلب كند.
كنفرانس جنبي
كنفرانسي نيز در حاشيه اين نمايشگاه وجود داشت كه در آن بيش از 60 سخنراني و مقاله طي چهار روز ارائه شد. در اين كنفرانس سه مقاله توسط كارشناسان ايراني ارائه شد. بسياري از مقالات و سخنراني ها بر خلاف انتظار داراي بار علمي قابل ملاحظه اي نبود و بسياري از كارشناسان و سخنرانان كشور هاي آسيايي و حتي اروپايي چندان به زبان انگليسي تسلط نداشتند.
يك نكته در تمام سخنراني ها مشترك بود؛ خليج فارس در كلام و بركاغذ خليج عربي خطاب مي شد و نويسندگان بولتن هاي روزانه نمايشگاه نيز در اين تحريف تاريخي شريك بودند.
كنفرانس را مي توان فعاليت جنبي نمايشگاه تلقي كرد كه سعي داشت اين بازار كوچك تكنولوژي را فعاليتي علمي و دوستدار محيط زيست نشان دهد و از اين رهگذر با بهره گيري از واژه محيط زيست، اعتباري براي كشور ميزبان فراهم كند.
كنفرانس و نمايشگاه محيط زيست را آژانس محيط زيست ابوظبي برگزار كرد و شركت نفتي ادناك نيز مهمترين حامي مالي آن بود. اما 16 شركت و سازمان ديگر نظير شل، توتال، الدار، سازمان آب و برق ابوظبي، خط هوايي الاتحاد و همچنين برنامه محيط زيست سازمان ملل نيز از آن پشتيباني فني و مالي كرده بودند تا از اين طريق نشان دهند مي توان بازاري بر پا كرد كه در آن با بهره گيري از واژه محيط زيست، به كسب و كار پرداخت.
چشم انداز
نمايشگاه و كنفرانسي در ابوظبي،  پايتخت امارات متحده عربي برگزار شد كه موضوع اصلي آن را محيط زيست و انرژي تشكيل مي داد. در نمايشگاه كالاها و خدماتي ارائه مي شد كه با بهره گيري از آنها محيط زيست كمتر آلوده مي شود و مقاله ها و سخنراني هاي ايراد شده كنفرانس نيز به طور عمده سعي داشت ضرورت استفاده از كالاهاي بازار كوچكي به نام نمايشگاه را توجيه كند.
گرچه نمايشگاه و كنفرانس ابوظبي داراي جايگاه و اعتبار خاص علمي نيست با اين حال مهمترين آنها در منطقه به شمار مي رود كه هيچ رسانه فارسي زباني اخبار آن را پوشش نداد.]]>
</TEXT>
</DOC>
<DOC>
<DOCID>HAM2-851123-065</DOCID>
<DOCNO>HAM2-851123-065</DOCNO>
<ORIGINALFILE>/1385/851123/news/_theatre.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[عجايب ايران
باغ قدمگاه]]>
</TITLE>
<TEXT>
<IMAGE>/1385/851123/news/013713.jpg</IMAGE>
<![CDATA[
آرش نورآقايي: در دامنه جنوبي كوهستان بينالود، در ميان كاسه اي كه از پيوستن دو تپه به وجود آمده و رو به دشت نيشابور دارد، باغي است كه قدمگاه نام دارد.
قدمگاه برخلاف بسياري از باغ هاي ايراني كه فضايي خصوصي را تعريف مي كنند، از ابتدا به عنوان فضايي عمومي حول مكاني مقدس پديد آمد. از سوي ديگر برخلاف بسياري از مكان هاي مذهبي كه داراي فضاي شاخصي با عنوان صحن مي باشند، اين مكان مقدس با باغي احاطه گشته است. وجه اشتراك اين باغ با ديگر باغ  هاي ايراني، محصور بودن آن است. همچنان كه محصور بودن آن به عنوان مكاني مقدس نيز وجه اشتراك با مكان هاي مذهبي، مثل مساجد و زيارتگاه ها و تكيه هاست.مجموعه باغ  قدمگاه به عنوان جايگاهي مقدس از سابقه تاريخي طولاني برخوردار است و منشأ آن به دوران پيش از اسلام برمي گردد. اين باغ را زماني منسوب به شاهپور كسري و زماني به حضرت علي(ع)و اكنون منسوب به حضرت رضا(ع)مي دانند.وجه تسميه قدمگاه، سنگي سياه با جاي دو پا بر آن است. باغ قدمگاه مكان امني بود در كنار جاده تاريخي ابريشم، كه امروزه امنيت عاطفي زائران بسياري را تضمين مي كند.الگوي باغ قدمگاه را شايد بتوان با الگوي آتشكده ها و چهارطاقي هاي خارج از شهر در دوران قبل از اسلام مقايسه كرد. با اين تفاوت كه در اينجا چشمه جايگزين آتش مي شود و زير چهارطاقي قرار مي گيرد.]]>
</TEXT>
</DOC>
<DOC>
<DOCID>HAM2-851123-066</DOCID>
<DOCNO>HAM2-851123-066</DOCNO>
<ORIGINALFILE>/1385/851123/news/_theatre.htm</ORIGINALFILE>
<ISSUE>دوشنبه 23 بهمن 1385 - سال چهاردهم - شماره4204 - Feb 12, 2007</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[كنار صندل]]>
</TITLE>
<TEXT>
<![CDATA[گروه شهري- بيهوده است اگر بخواهيد نامش را در نقشه راه هاي ايران پيدا كنيد. اما اطمينان داشته باشيد كه در 30 كيلومتري جنوب شهر جيرفت منطقه اي به اين نام وجود دارد. منطقه اي آن چنان مهم كه در حال حاضر بيشترين بودجه حفاري كاوش هاي باستان  شناسي كشور به آن اختصاص داده شده است. اين منطقه چنان مورد توجه شرق شناسان دنياست كه همه مي خواهند بدانند آيا نتايج حفاريها در اين منطقه باورهاي تاريخي و باستان شناسي را تغيير خواهد داد يا خير.
در تپه شمالي و جنوبي كنار صندل به همراه قبرستان مطوط آباد و قلعه كوچك از مهمترين مكان هاي در حال حفاري منطقه هستند كه اشيايي از هزاره سوم قبل از ميلاد، مقارن با عصر مفرغ از آنها به دست آمده است.]]>
</TEXT>
</DOC>
<DOC>
<DOCID>HAM2-851123-067</DOCID>
<DOCNO>HAM2-851123-067</DOCNO>
<ORIGINALFILE>/1385/851123/world/_artw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[به انگيزه نمايش نقاشي هاي پشت شيشه با مضمون عاشورا در موزه هنرهاي ديني امام علي (ع)
تاثير بر قلوب مردم]]>
</TITLE>
<TEXT>
<IMAGE>/1385/851123/world/010053.jpg</IMAGE>
<![CDATA[
عكس: مسعود خامسي پور
عليرضا يزداني
اگر بخواهيم در ارتباط با نقاشي هاي پشت شيشه با موضوع عاشورا سخن بگوييم، نمي توانيم با رويكردي صرفا فرماليستي با آن مواجه شويم و فقط به عناصر بصري و روابط حاكم بر آنها بر سطح تابلو بسنده كنيم. در يك نقاشي طبيعت بيجان و يا منظره، شايد بتوانيم تجزيه و تحليل آن را از سطح تابلو شروع كنيم و در همان سطح نيز به پايان برسانيم. اما آنچه كه نقاشي هايي با مضامين تاريخي، حماسي و ديني را از نقاشي طبيعت بيجان و يا آبستره متمايز مي سازد، اين است كه فرم و روابط فرمال، در خدمت امر مهمتر و خطيرتري قرار دارد و لذا آنچه كه اهميت درجه اول پيدا مي كند و غايت نقاشي هم در آن نهفته است، چيزي فراتر از فرم است.
به نظر مي رسد علاوه بر رابطه پيچيده اي كه ميان نقاشي هاي با موضوع عاشورا، خود نقاش و تماشاگران آنها برقرار است، فرآيند خلق چنين آثاري نيز، خود، بسيار پرپيچ و خم و بغرنج مي باشد. به همين سبب ضرورت پرداختن به اين مسائل، قبل از آناليز عناصري همچون رنگ و شكل و تركيب بندي به شدت احساس مي شود.
1 - قبل از هر چيزي اين را بايد دانست كه همه آنچه كه نقاش، تابلو و مخاطبين را به سوي خود فرا مي خواند عبارت است از روايت يك واقعه بسيار مهم. همه چيز حول يك موضوع مشخصي مي چرخد و آنچه كه در اين ميان نقش محوري را به عهده دارد، واضح و روشن است و آن چيزي نيست جز روايت كردن واقعه عاشورا.
2 - اين تابلوها براي مكان هايي مانند سقاخانه ها، امامزاده و حسينيه ها، نقاشي شده اند و از همين جا مي توان دامنه كاركرد آنها را تعريف و مشخص كرد. مثلاً در سقاخانه ها، در همان چند لحظه اي كه عابري تشنه، به نوشيدن آب مشغول مي شد، صحنه هاي تشنگي امام حسين(ع)و اهل بيت آن حضرت و همچنين جوانمردي و ايثار حضرت ابوالفضل(ع)، در جلوي چشمانش مجسم مي شد و او با دلي سوخته به آنان سلام مي فرستاد.
3 - نقاش، پيشاپيش در موضعي يكجانبه نسبت به دو نيرويي كه با هم در جنگ هستند قراردارد. او خود را در صف امام حسين(ع)و يارانش مي پندارد و با دشمنان امام در جنگ و مبارزه. از همين جا مي توان در بسياري از رنگ گزيني ها و شكل ها و تركيب هايي كه به كار برده مي شوند، آن را عاملي تاثيرگذار و تعيين كننده به حساب آورد.
4 - همه كساني كه بينندگان اين تابلوها در مكان هاي مقدس هستند، آرمان و تفكر مشتركي دارند و از صحنه هاي نقاشي شده، انتظار بازگويي و تجسم روايت مشخص و معيني را دارند؛ عاري از هرگونه ابهام و يا دگرگوني در اصل روايت.
5 - اين نقاشي ها در خود پيام هايي را دارند. شيعيان، درس هاي شهامت، جوانمردي، ايثار، شجاعت و ايستادگي در برابر ستم را از اين واقعه دريافت مي كنند.
6 - اين نقاشي ها نمادين هستند. براي اينكه اين تابلوها براي عامه مردم قابل فهم باشد، كاركردي سمبليك پيدا مي كنند. هر رنگ و شيئي معناي خاصي را تداعي مي كند.
7 - مردم از واقعه كربلا الگوسازي مي كنند، به طوري كه موقعيت روزگار خود را با آن مقايسه مي كنند و صف آرايي نيروهاي حق و باطل در ذهنشان تداعي مي شود.
8 - نقاشان اين نوع تابلوها اغلب مهارت فني بالايي نداشته اند و اين در شيوه كار آنان كه بسيار ساده و ابتدايي است نمايان است. آنان اغلب افراد با ذوقي بوده اند كه از روي مدل هاي شناخته شده و جاافتاده اي نقاشي مي كردند و به دنبال اين نبودند كه آثاري يكسر متفاوت از آثار سنتي و عاميانه به وجود آورند.
9 - اين نقاشي ها ارتباط تنگاتنگي با تعزيه و شبيه خواني و همچنين روايات و اشعار دارند. چرا كه اين نقاشان تقريباً همان صحنه هايي را كه در آن مراسم مي ديدند و يا در اشعار و روايت ها مي خواندند و مي شنيدند، روي پرده ها و پشت شيشه ها مصور مي ساختند.
ويژگي هايي كه براي نقاشي هاي عاشورا برشمرديم ما را به سوي ويژگي هاي ساختاري آنها سوق مي دهند و به همه نقاشي هاي پشت شيشه كه با اين مضمون كار شده اند خصيصه هاي مشتركي مي بخشند.
اولين چيزي كه توجه ما را به خود جلب مي كند صحنه هاي نبرد و كشتاري است كه در واقعه كربلا روي داده است. خيمه ها، پيكرهايي كه روي زمين غلتيده اند، سوارهايي كه با شمشيرهايشان در حال نبرد هستند، سرهاي بر خاك افتاده، علي اكبر كه با فرق شكافته در آغوش امام حسين(ع)آرام گرفته است، شط فرات، يورش حضرت عباس(ع)بر دشمنان، حضرت عباس(ع)سوار بر اسب سفيدش در حال گرفتن مشك براي آوردن آب، امام حسين(ع)در حالي كه سوار بر اسب، علي اصغر را در آغوش گرفته تا او را از تشنگي نجات دهد و...
اين صحنه ها، هر كدام آنچنان در خاطر شيعيان و علاقه مندان به امام حسين(ع)نقش بسته است كه نقاش خود را آنقدر آزاد نمي بيند كه بخواهد در نقاشي هاي خود، آنها را به گونه اي ديگر و يا به شكلي جديد و ناآشنا به تصوير بكشد. نقاشي هاي پشت شيشه كه ابعاد چندان بزرگي هم ندارند، ناچار به انعكاس كاملي از همه صحنه هاي مهم عاشورا بودند. نقاش در موقعيتي قرار مي گرفت كه بايستي چندين حادثه را يكجا و در كنار هم نشان مي داد. لذا در اين نقاشي ها به ناچار زمان و مكان در هم مي شكند و چندين روايت آنچنان فشرده و تنگ هم در سطح تابلو جايگير مي شوند كه نه منطقي خطي بلكه فقط آگاهي و دانسته هاي تماشاگران، آنها را به خوانش و درك درست تابلوها هدايت مي سازد.
از آنجايي كه مخاطبين اصلي اينگونه نقاشي ها مردم عادي شهر و روستا بودند، ساده و گويا بودن آنها اهميت خاصي داشت. نقاشي بايستي از هرگونه پيچيدگي هاي تصويري و ايجاد ابهام در فضاي تابلوي خود پرهيز مي كرد. شخصيت ها بايستي طوري نقاشي مي شدند كه براي هر مخاطب علاقه مند و آشنا به واقعه كربلا قابل شناخت بوده و همچنين اعمال و حركات آنان قابل فهم باشد. براي همين منظور ناچار بوده است با علامت ها و رنگ هاي نمادين و مشخص، بيننده هاي خود را براي شناختن شخصيت ها راهنمايي كند. به همين جهت، طراحي و رنگ گذاري اغلب اين نقاشي ها بسيار شبيه يكديگر هستند، به طوري كه ساختاري يكسان بر همه آنها حاكم است. بيننده با ديدن رنگ جامه ها و بيرق ها، و همچنين حالت اشخاص در شكلي زيبا و نوراني و يا زشت و كريه، به راحتي مي تواند به شناخت آنان دست يابد.
همانطور كه اشاره شد، در اين نقاشي ها، از آنجايي كه نقاش نه به عنوان ناظري بي طرف، بلكه به عنوان هواداري دلباخته و عاشق نسبت به خاندان امام و يارانش عمل مي كند، لذا طبيعي به نظر مي رسد كه نسبت به نحوه به تصويركشيدن شخصيت هاي تابلواش جانبدارانه عمل نمايد. او امام حسين(ع)و حضرت ابوالفضل(ع)را در نهايت زيبايي، آراستگي و رشادت(آنگونه كه هر عاشقي محبوب و معشوق خود را تجسم مي نمايد)، به تصوير مي كشد، در حالي كه دشمنان امام را با چهره هايي نفرت انگيز و حالتي مفلوك و درمانده تجسم مي بخشد. هميشه امام حسين(ع)يا حضرت ابوالفضل(ع)در مركز تابلو قرار دارند و سوار بر اسبي سفيد و زيبا، در اندازه بزرگ و با رنگ هايي بسيار درخشان نمايش داده مي شوند. نقاش در نماياندن چهره، اندام و حالت، همچنين پوشاك و ابزار رزم آنان، آنچنان با حوصله و دقت عمل مي كند كه به راحتي مي توان تشخيص داد با چه صفا و عشقي همراه بوده است، ولي در نمايش شخصيت هاي دشمن، نفرت و بيزاري نقاش نسبت به آنها به راحتي آشكار است. شمشير حضرت ابوالفضل(ع)را آنچنان پرقدرت بر سر دشمنان فرود مي آورد كه پيكرشان را دو نيم مي كند. آنان را مفلوك، با چشم هاي از حدقه بيرون زده و با زبان از دهان بيرون آمده نقاشي مي كند تا اوج نفرت خود را نسبت به آنان نشان دهد. نقاش از اين طريق، هم موجب آرامش خود و هم تسكين آلام بيننده هاي اين صحنه ها مي گردد و از اين طريق در خيال خود، انگار كه در ميدان جنگ در كنار امام و با دشمنان پليد جنگيده باشد، احساس ثواب و پاداش مي نمايد.
اكثر اين نقاشان با اندك مهارتي كه داشتند كار مي كردند و فقط ذوق و علاقه شان بود كه آنان را در خلق چنين آثاري همراهي مي كرد. لذا بسياري از نكات زيباشناختي كه امروزه از سوي تماشاگران حرفه اي مورد بحث و بررسي قرار مي گيرد، هرگز در انديشه و ذهن خود نقاش وجود نداشته است. آنان از روي كارهاي قبلي و براساس سنت و روايت هاي شناخته شده كه در اختيار داشتند و براي همگان مانوس بود، نقاشي مي كردند و اگر هم ذهنيت خود را از سر صفاي دل روي نقاشي هاي خود اعمال مي كردند به گونه اي نبوده است كه در اصالت آن خدشه اي وارد شود. مثلا در به تصويركشيدن صحنه هاي مختلف روز عاشورا فقط در حد جابجاكردن هر صحنه به بالاتر يا پايين تر و يا به چپ يا راست تابلو از خود ذوق و سليقه نشان مي دادند و يا در رنگ پس زمينه و گل و بته هاي روي آن و امثال اينها.
اما به كار بردن رنگ هاي مشخصي كه براي سرپوش ها و يا بيرق  ها و اسب ها كه جنبه نمادين و قراردادي داشت و يا بزرگي و كوچكي اندازه پيكرها، هيچ نقاشي به خود اجازه نمي داد سليقه شخصي خود را بكار بندد. در اينكه حضرت ابوالفضل(ع)به هنگام گرفتن مشك خالي، روي اسبي سفيد، بايستي در مركز تابلو و خيلي بزرگتر از صحنه هاي ديگر تصوير شود و يا بكار بردن رنگ سبز به عنوان علامت تقدس براي امام و يارانش و رنگ سرخ براي جامعه يزيديان، نقاش در دل خود كوچكترين شكي راه نمي داد.
تابلوهايي كه روي ديوارهاي موزه امام علي(ع)نصب شده اند، پس از سالها از گنجينه آقاي كازروني و خانم فريال سلحشور بيرون آمده اند. حرف ها و خاطرات آقاي كازروني و همسر ايشان، در ارتباط با نحوه جمع آوري اين آثار قطعا مي تواند جذاب و شنيدني باشد. چرا كه اين نقاشي ها نه از طريق مراكز هنري و يا خود هنرمند، بلكه از جاهاي دورافتاده و مكان هاي پراكنده در شهرها و روستاهاي مختلف گردآوري شده اند. اكنون كه اين تابلوها را بر ديوارهاي مكان معتبري همچون موزه امام علي(ع)تماشا مي كنيم، اين را مي دانيم كه نقاشان بي نام و نشان آنها، موقعي كه مشغول خلق اين آثار بودند، هرگز چنين فكري را در سر نداشتند كه كارهايشان سر از موزه ها در آورند و يا كساني در جزئيات كارهايشان بحث و گفت وگو كنند و يا مطلبي بنويسند. آنان با صداقت و صميميت، از سر نيازي دروني و شايد هم براي كسب معاش و گذراندن زندگي، اين نقاشي هاي پشت شيشه را كار مي كردند و براي نصب در مكان مشخصي و يا سينه درويشي دوره گرد در اختيار آنان مي گذاشتند.
وقتي در مقابل اين تابلوها با ساختاري اينچنين ساده و دوست داشتني مي ايستيم، مشاهده مي كنيم كه چطور اين هنرمندان تمام تلاش خود را براي بيان حقيقتي ديني و حماسي به كار بسته اند تا هرچه بيشتر بر قلوب مردمي كه آنها را تماشا مي كنند تاثير بگذارند و چگونه حماسه اي بزرگ و نبردي نابرابر ميان خير و شر را، با رنگ هاي سبز و سرخ، تجسم بخشيده اند.]]>
</TEXT>
</DOC>
<DOC>
<DOCID>HAM2-851123-068</DOCID>
<DOCNO>HAM2-851123-068</DOCNO>
<ORIGINALFILE>/1385/851123/world/_artw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه
يك مضمون، چند نگاه]]>
</TITLE>
<TEXT>
<![CDATA[گروه ادب و هنر- گالري شماره يك فرهنگسراي بهمن، آثاري از چهل هنرمند نقاش را به تماشا گذاشته است. طبيعت بي جان، عنواني است كه اين هنرمندان در اين فضا خلق اثر كرده اند. نمايشگاه هايي از اين دست، براي هنردوستان اين فرصت را فراهم مي سازد تا آثار متعددي را با مضمون معيني در كنار هم ببينند و اين رويداد از اين لحاظ مي تواند سودمند باشد كه نوع نگاه ها و رويكردهاي زيباشناختي متنوعي را مي توان همزمان ملاحظه كرد و  آنها را با يكديگر مقايسه نمود.
پيش از هر چيز، پاسخ دادن به اين پرسش مي تواند به عمق نگاه ما در مرور آثار اين نمايشگاه بيفزايد: چه عواملي هنرمندان را به انتخاب مضامين معيني مانند تاريخ، منظره، دين، فضاي دروني، موضوعات روزمره زندگي، طبيعت بيجان و غيره هدايت مي كند؟شايد كوتاه ترين پاسخي كه مي توانيم بدهيم اين باشد كه گرچه شرايط بيروني اعم از زيرساخت هاي اجتماعي و بافت ذهني حاكم بر جامعه نقش مهمي را ايفا مي كنند، اما در شرايط مناسب تاريخي كه آزادي انتخاب هر نوع مضموني مهيا باشد، اين ضرورت هاي دروني هنرمند و جهان بيني و شيوه نگاه وي به زندگي است كه او را به سوي انتخاب يك مضمون معيني سوق مي دهد.در تاريخ هنر مي خوانيم كه وقتي حمايت دربار و اشراف و كليساها از هنرمندان برداشته شد، هنر از محدوده تنگ مضامين و موضوعات خارج گرديد و نقاشان در انتخاب هر موضوعي احساس آزادي كردند.
اگر امروزه، طبيعت بي جان(يا نقش اشياء)براي ما مضموني عادي و جا افتاده است، تا سه قرن پيش چنين نبود. اينكه هنرمندي هر چيزي را كه دلش مي خواهد روي ميزي بچيند و آن را نقاشي كند، غيرقابل تصور و ناممكن به نظر مي رسيد. در قرون گذشته آنچه كه در يك تابلوي نقاشي اهميت اساسي داشت مضمون آن بود. مثلاً در جهان عرب، هنر در خدمت بيان موضوعات ديني بود و نقاشان، روايت هاي كتاب مقدس را براي مؤمنان به تصوير مي كشيدند. در ايران كه نگارگري اساساً تحت حمايت دربار به حيات خود ادامه مي داد، بازنمايي رويدادهاي داخل كاخ ها و يا جنگ ها و شكارهاي پادشاهان، در كنار مضاميني مانند حماسه و روايت هاي ديني، نقش اصلي را به عهده داشتند.مضاميني همچون منظره، رويدادهاي روزمره مردم عادي كوچه و بازار و همچنين طبيعت بي جان، همان طور كه اشاره شد، فقط پس از فاصله گرفتن هنرمندان از حاميان كليسايي و درباري بود كه ميسر گرديد. در اين فرآيند تاريخي اتفاق مهمي كه افتاد اين بود كه موضوع تابلو براي نقاشان، به اهميت درجه دوم تبديل گشت و جاي آن را حساسيت هاي فردي هنرمندان نسبت به رنگ، نور و بافت و هماهنگي ميان عناصر بصري گرفت. به عبارت ديگر مي توان گفت كه از آن پس، زمينه بسيار مناسبي براي مشاهده آزاد و كار تخصصي نقاشان فراهم گرديد.
امروزه كه نمايشگاه هاي بزرگي با صدها اثر در پيرامون يك موضوع واحد برگزار مي شود، يك نگاه جست وجوگر را به اين فكر وامي دارد كه در ميان اين همه آثار، بايد به دنبال چه چيزي بگردد؟ چگونه از تماشاي آنها لذت ببرد؟ و چطور حس زيباشناختي خود را سيراب كند؟]]>
</TEXT>
</DOC>
<DOC>
<DOCID>HAM2-851123-069</DOCID>
<DOCNO>HAM2-851123-069</DOCNO>
<ORIGINALFILE>/1385/851123/world/_asib.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بيستمين جشنواره بين المللي خوارزمي برگزار شد
جايزه  براي طرح هاي برتر]]>
</TITLE>
<TEXT>
<IMAGE>/1385/851123/world/010062.jpg</IMAGE>
<![CDATA[
 علي اصغر محمدي
85 طرح برگزيده بيستمين جشنواره بين المللي خوارزمي طي آييني كه روز سه شنبه 17 بهمن در سالن اجلاس سران برگزار شد، جوايز خود شامل لوح تقدير، تنديس و جوايز نقدي را از دست رئيس جمهور دريافت كردند.
در اين جشنواره 773 طرح در 15 گروه تخصصي صنايع شيميايي، مكانيك، برق و كامپيوتر، هوا فضا، هنر و معماري، كشاورزي و منابع طبيعي، علوم پايه، علوم انساني، عمران، صنايع، مواد و متالوژي، بيوتكنولوژي و علوم پايه پزشكي، مهندسي پزشكي و الكترونيك، علوم پزشكي و طرح هاي ويژه ارائه شد كه از اين مجموع644 طرح در بخش داخلي107، طرح از 40 كشور جهان در بخش خارجي و 22طرح در بخش ايرانيان مقيم خارج كشور بود. پس از ارزيابي گروه هاي تخصصي تعداد 31 طرح داخلي، 7 طرح خارجي از كشورهاي آمريكا، بلغارستان، هند، مالزي، بوسني و چين و 2 طرح متعلق به ايرانيان مقيم خارج از كشور برگزيده شدند.
طرح هاي برگزيده در رشته هاي تخصصي مهندسي مكانيك، برق و كامپيوتر، هوا فضا، عمران، مواد و متالوژي، صنايع شيميايي، كشاورزي و منابع طبيعي، علوم پايه، علوم انساني و مهندسي پزشكي بود كه در اين جشنواره معرفي شدند.
در بيستمين جشنواره بين المللي خوارزمي جوايز برگزيدگان داخلي براي رتبه هاي اول، دوم و سوم علاوه بر تنديس و تقديرنامه به ترتيب مبلغ50، 40 و 30ميليون ريال بود. همچنين به برگزيدگان خارجي نيز علاوه بر تنديس و تقديرنامه، به رتبه هاي اول تا سوم به ترتيب مبلغ 7 6، و 5 هزار دلار به عنوان جايزه اعطا شد.
در بين حمايت كنندگان خارجي جشنواره، comsats علاوه بر گواهينامه به نفر اول و دوم به ترتيب 1000 و 500 دلار، كميته دايمي همكاري هاي علمي فناوري سازمان كنفرانس اسلامي(omstech)پنج  هزار دلار، فدراسيون بين المللي انجمن هاي مخترعين ifia گواهي نامه و كمك هزينه حضور در يكي از نمايشگاه هاي اختراعات تحت نظر اين سازمان، آيسسكو به نفرات اول تا سوم به ترتيب 1500، 1000 و 500 دلار، آكادمي علوم جهان سوم twas به نفرات اول و دوم هر كدام يك هزار دلار، يونسكو گواهي نامه و مدال نقره و سازمان جهاني مالكيت فكري(wipo)به نفر اول و دوم مدال طلا و گواهي نامه اعطا كردند.
برگزيدگان بخش پژوهش هاي بنيادي 
دكتر جواد فيض با طرح طراحي، مدل سازي و كنترل ماشين هاي الكتريكي علاوه بر كسب رتبه اول در اين بخش ، جايزه يونسكو را نيز به خود اختصاص داد. همچنين دكتر جواد صالحي با طرح سامانه دسترسي چندگانه نوري براساس تقسيم كد ديگر برنده رتبه اول اين بخش بود كه جايزه سازمان جهاني مالكيت فكري(وايپو )نيز به وي اعطا شد. دكتر شمس الدين مهاجرزاده با طرح ساخت نمايشگرهاي مسطح قابل انعطاف پلاسمايي بر روي پلاستيك علاوه بر رتبه دوم اين بخش جايزه سازمان آيسسكو را نيز دريافت كرد. دكتر محسن عليشاهي ها با طرح اصل هولوگرافي و كاربرد آن در كيهان شناسي ديگر برگزيده رتبه دوم پژوهش هاي بنيادي بود كه جايزه آكادمي علوم جهان اسلام twas را كسب كرد.
طرح نقش رسپتور فعال شونده به وسيله پروتئيناز- 2 در پاتوژنز بيماري هاي نورودژنراتيو متعلق به دكتر فرشيد نوربخش رتبه سوم پژوهش هاي بنيادي و نيز جايزه سازمان جهاني مالكيت فكري(وايپو )را از آن خود كرد. همچنين طرح سنتز كاتاليزورهاي متالوسن و استفاده از آن براي تهيه پلي اتيلين و پلي استايرن سنديوتاكتيك متعلق به دكتر علي اكبر انتظامي و طرح سنتز ليگاندهاي جديد براي مطالعه پروتيين هاي گيرنده سيگما و پي گاما متعلق به دكتر عبدالرضا حاجي پور به عنوان رتبه سوم اين بخش شناخته شدند.
طرح خواص ساختاري،ارزيابي كارايي و الگوريتم هاي كاربردي شبكه ستاره متعلق به دكتر حميد سربازي آزاده علاوه بر رتبه سوم پژوهش هاي بنيادي، جايزه آكادمي علوم جهان اسلام را تصاحب كرد.
طرح كاربرد فرآورده هاي گياهي و اكتينوميستي در كنترل بيولوژيكي پاتوژن هاي گياهي متعلق به دكتر غلامحسين شهيدي بنجار ديگر برنده رتبه سوم بخش پژوهش هاي بنيادي بود.
برگزيدگان بخش پژوهش هاي كاربردي
طرح زيردريايي كلاس نهنگ متعلق به دانشگاه صنعتي مالك اشتر(پژوهشكده زيرسطحي)به نمايندگي مهندس مجيد حيدري مورچه خورتي به عنوان رتبه اول شناخته شد. طرح تدوين دانش فني و ساخت هسته مركزي توربين آبي(رانر)متعلق به مهندس سيد حسن موسوي و طرح دستيابي به دانش فني طراحي و ساخت پروانه هاي نيمه مغروق سطحي متعلق به صنايع شهيد جولايي به نمايندگي مهندس محمدحسين كريمي حائز رتبه دوم اين بخش شدند.
رتبه سوم پژوهش هاي كاربردي به چهار طرح به شرح زير تعلق گرفت: طرح طراحي و ساخت تراستر پلاسمايي با تراست??? ميلي نيوتن متعلق به دكتر بابك شكري، طرح طراحي و ساخت سكوي پايدار شده ژيروسكوپي براي مراقبت هاي هوايي متعلق به مهندس محسن كارگر حجت آبادي، طرح توليد صنعتي تري متيل فسفات متعلق به مهندس سليمان سليماني و طرح دستيابي به ساختار فوق ريزدانه در فولاد مستحكم crmov به روش هاي ترمومكانيكي متعلق به مهندس محمد موذني.
برگزيدگان بخش پژوهش هاي توسعه اي
طرح هواپيماي تمام كامپوزيت(پرنده آبي)متعلق به مهندس يعقوب انتصاري حائز رتبه اول شناخته شد و جايزه كميسيون comsats را نيز به خود اختصاص داد.
طرح طراحي و ساخت خودروي خورشيد تك سرنشين متعلق به دكتر كارن ابري نيا به عنوان رتبه دوم اين بخش شناخته شد. همچنين رتبه دوم بخش پژوهش هاي توسعه به طرح تهيه ورق هاي پوشش داده شده از جنس فولاد ضد زنگ typ410-s توسط جوشكاري براي مخازن پالايشگاه متعلق به مهندس مجيد برغاني فراهاني تعلق گرفت كه اين طرح جايزه كميسيون comsats را نيز به دست آورد. طرح طراحي و ساخت سايت تكنيك موبايل يك موشك و سيميلاتور آن متعلق به سازمان صنايع هوافصا به نمايندگي مهندس رضا صفاري و مهندس عبدالرضا معين تقوي نيز به عنوان رتبه دوم اين بخش شناخته شد. در اين بخش 7 طرح زيربه عنوان رتبه سوم شناخته شدند: طرح تدوين استانداردهاي بين المللي فرآورده هاي بهداشتي آرايشي متعلق به مژده روشن طبري، طرح سامانه كنترل هوشمند موتورخانه متعلق به مهندس تورج بطحايي، طرح طراحي و ساخت دستگاه تست ضربه ثقلي متعلق به دكتر محمود مهرداد شكريه، طرح طراحي و ساخت مدولاتور qpsk مبتني بر استاندارد dvb-s متعلق به مهندس عليرضا مفضلي فرد، طرح بهينه سازي برج دي بوتانايزر در صنايع پتروشيمي براي افزايش توليد برشc4(بوتادين)و كاهش آلودگي محيط زيست متعلق به مهندس سعيد خواجه مندلي، طرح طراحي ساخت بيمارستان سيار متعلق به مهندس حسين فرزانگان و طرح طراحي و ساخت خودروي تاكتيكي سبك متعلق به مهندس سيد محمد يحيايي.
در بخش ابتكار
رتبه اول به طرح طراحي و ساخت مدل عملياتي شناور استيلت متعلق به زنده ياد دكتر اردشير حسين پور استاد و پژوهشگر جوان دانشگاه هاي شيراز و صنعتي مالك اشتر اعطا شد. وي علاوه بر آن جايزه فدراسيون بين المللي انجمن هاي مخترعان ifia را نيز از آن خود كرد. درگذشت اين پژوهشگر جوان 24 ساعت پس از اعلام راي هيأت داوران اتفاق افتاد.
رتبه دوم به طرح طراحي و ساخت لايه هاي جاذب پرتوهاي گاما، ايكس، نوترون، بتا، و آلفا متعلق به دكتر محمد مهدوي تعلق گرفت. طرح دستگاه بورينگ داخل تراش متعلق به مهندس علي بساق زاده علاوه بر رتبه سوم اين بخش موفق به كسب جايزه سازمان اسلامي آموزشي،علمي و فرهنگي سازمان كنفرانس اسلامي(آيسسكو)نيز شد.
طرح روش و دستگاه نوين بازيافت بخارات ارزشي d2o محتوي گاز در خلاء توسط تله سرما و انجماد تحت بارهاي ثابت و جزيي متغير متعلق به مهندس محمد شرفي ديگر برنده رتبه سوم اين بخش بود.
برگزيدگان بخش طرح هاي خارجي
در بخش طرح هاي خارجي 2 پژوهشگر ايراني مقيم خارج از كشور برگزيده شدند. دكتر بهرام مبشر از دانشگاه ايالتي پنسيلوانيا در آمريكا در بخش علوم پايه حايز رتبه اول شد و دكتر اكرم تاجي از دانشگاه نيوانگلند استراليا علاوه بر رتبه سوم در بخش تحقيقات پايه، جايزه كميته دايمي همكاري هاي علمي فناوري سازمان كنفرانس اسلامي( comstech )را نيز از آن خود كرد.
در بخش برگزيدگان خارجي، پروفسور ديگبي مكدونالد از دانشگاه ايالتي پنسيلوانيا رتبه اول علوم پايه را كسب كرد. دكتر محرم آوديسپاهيك از دانشگاه سارايوو در بوسني نيز به عنوان رتبه دوم علوم پايه شناخته شد.
پروفسور ديميتار كليسورسكي از دانشگاه فني صوفيه بلغارستان نيز در بخش علوم پايه رتبه دوم را به خود اختصاص داد.]]>
</TEXT>
</DOC>
<DOC>
<DOCID>HAM2-851123-070</DOCID>
<DOCNO>HAM2-851123-070</DOCNO>
<ORIGINALFILE>/1385/851123/world/_asib.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تازه هاي خوارزمي]]>
</TITLE>
<TEXT>
<![CDATA[هواپيماي كامپوزيت پرنده آبي
گروه دانش- اين هواپيما تنها مورد از اين رده هواپيماهاست كه دو نوع سامانه كنترل(استيك يا يوك)و صندلي قابل تنظيم دارد. سازه اين هواپيما تمام كامپوزيتي با مزاياي استحكام و مقاومت در برابر عوامل محيطي است. هزينه پايين عمليات، داشتن تجهيزات لازم براي آموزش خلباني ردهppl و pl،موتور روتكس 115 اسب توربوشارژ، سامانه گاورنر، سامانه ضبط اطلاعات موتور و ملخ در پرواز، سوخت بنزين بدون سرب و ملخ سه پره ام.تي با گام متغير از ويژگي هاي اين هواپيما است.
زيردريايي كلاس نهنگ
طراحي و ساخت زيردريايي كلاس نهنگ و تحويل آن به نيروي كاربر موضوع اين طرح ملي بوده است كه در آب هاي كم عمق خليج فارس مورد استفاده قرار مي گيرد. اين زيردريايي هم اكنون با بيش از700 ساعت ماموريت دريايي و شركت در مانور پيامبر اعظم(ص)قابليت هاي خود را در رقابت با محصولات خارجي مشابه به اثبات رسانده است. 2زير سامانه عمده، پريسكوپ تلويزيوني و سونار غيرفعال پيشرفته به عنوان چشم و گوش اين شناور زيرسطحي از دستاوردهاي عمده اين طرح است. اين زير دريايي همه آزمايش هاي دريايي را با موفقيت پشت سر گذاشته است.
طرح بيمارستان سيار
بيمارستان سيار مجموعه اي از بخش ها، واحدها و ارتباطات با ساختاري ويژه است كه هر بخش به صورت مستقل آماده و در يك مجموعه مورد استفاده سريع قرار مي گيرد. اين بيمارستان شرايطي مشابه با يك بيمارستان واقعي را با تجهيزات و امكانات كامل در شرايط بحراني در حداقل زمان ارايه مي كند، به گونه اي كه گروه هاي مختلف پزشكي مي توانند بر اساس تخصص خود كليه خدمات پزشكي و بهداشتي لازم را انجام دهند.
اين بيمارستان هنگام شيوع بيماري هاي خطرناك و حوادث غيرمترقبه قابليت نصب در تمام شرايط جغرافيايي و آب و هوايي كشور را دارد و تمام بخش هاي كليدي و ابزار و امكانات مورد نياز را در كوتاه ترين زمان ممكن(كمتر از 24 ساعت)در اختيار آسيب ديدگان قرار مي دهد.
خودروي خورشيدي
اين خودرو تك سرنشين به طول پنج متر عرض 8/1 متر و ارتفاع يك متر از سطح زمين است كه براي حركت با سرعت بيش از 100 كيلومتر در ساعت طراحي شده است. اين خودرو داراي يك چرخ متحرك در عقب و دو چرخ در جلو است. سطوح بالايي خودرو تماماً از سلول هاي خورشيدي داراي بازده بالا به مساحت 5/8 متر مربع پوشيده است و انرژي خورشيدي از طريق سلول ها جذب و در باتري ها قبل از شارژ از نوع ليتيم و پليمر داخل خودرو ذخيره مي شود. انرژي موتور الكتريكي تعبيه شده داخل رينگ چرخ عقب خودرو را به حركت در مي آورد و جنس بدنه و شاسي اين خودرو به نحوي انتخاب شده است كه ضمن مقاومت بالا داراي وزن كمي است به طوري كه وزن نهايي خودرو كمتر از 250 كيلوگرم خواهد بود.]]>
</TEXT>
</DOC>
<DOC>
<DOCID>HAM2-851123-071</DOCID>
<DOCNO>HAM2-851123-071</DOCNO>
<ORIGINALFILE>/1385/851123/world/_asib.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)285]]>
</TITLE>
<TEXT>
<IMAGE>/1385/851123/world/010065.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851123-072</DOCID>
<DOCNO>HAM2-851123-072</DOCNO>
<ORIGINALFILE>/1385/851123/world/_cultw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[شايعات و مكافات]]>
</TITLE>
<TEXT>
<IMAGE>/1385/851123/world/010038.jpg</IMAGE>
<![CDATA[
سعيد بي نياز
ما چرا اين جوري هستيم كه تا هركس هر حرفي مي زند باور مي كنيم. آدم هاي بزرگ را مي كشيم، بيماري هاي مسري را وارد مي كنيم، بين دو تا دوست يا دو رقيب يا دو كشور جنگ راه مي اندازيم و بعد كه خودمان همان حرف ها را دوباره مي شنويم مي گوييم ديدي نظر من را فلاني هم تأييد كرد. از آن جالب تر زندگي و تصميم هاي خود را براساس شنيده هايمان جابه جا مي كنيم، صبر مي كنيم تا فلان خبر تأييد شود يا فلان اتفاق بيفتد. واقعاً چرا ما اينقدر به شايعه ها بها مي دهيم؟
شايعه، اخبار يا اطلاعاتي است كه درست به نظر مي رسد و خيلي زود هم در ميان مردم جا باز مي كند، اما شواهد و مدارك محكمي براي اثبات آن وجود ندارد. شايعه، پديده اي اجتماعي است كه در تمام جوامع، متداول و مرسوم است و تصور جامعه اي بدون آن، تقريباً محال به نظر مي رسد. انتقال شايعات هم غالباً شفاهي است، بي آن كه منبع اش شناخته شود. خلاصه اين كه شايعه، خبري است از هر جهت غيردقيق، ناموثق و ناقص. اما از تعريف شايعه كه بگذريم، مي رسيم به اين سؤال كه شايعه چگونه گسترش پيدا مي كند؟ جواب اين است كه در حالت معمول، شايعه دهان به دهان مي چرخد. لااقل انتقال شايعات ساده از اين طريق است. مكالمات تلفني و پيام هاي كوتاه sms و سايت ها و وبلاگ هاي سياسي و اجتماعي مي توانند شايعات را به راحتي به گردش درآورند. با ورود اينترنت، اي ميل ها و سايت ها و وبلاگ ها هم توانستند محل مناسبي براي انتقال شايعات باشند.
اگرچه بيشتر شايعات، موضوعي مفرح يا علاقه مند كننده در گپ و گفت هاي اجتماعي به حساب مي آيند و به همين دليل گسترش پيدا مي كنند؛ اما انتقال بعضي از آنها هم صرفاً به اين دليل است كه شايعه پراكنان مي خواهند جلب توجه كنند.
افسانه ها و شايعات
برخي جامعه شناسان معتقدند كه مي توان افسانه ها را به عنوان شايعات استحكام يافته تعريف كرد. افسانه، خبر شنيده شده اي است كه از دوامي غيرمعمول برخوردار است و در پي مسابقه اي از تحريف و دگرگوني، در اثر انتقال از يك نسل به نسل ديگر تغيير نمي يابد.
شايعه در گذشته باقي نمي ماند، فاصله زمان و مكان را برمي دارد و آهنگ و ريتم جديدي به خود مي گيرد. به تدريج كه از واقعه دور مي شويم، شايعه مانند هر چيز ديگري ارزش خود را از دست مي دهد.
جديدترين پژوهش ها حتي پاي فيزيك دانان را هم به اين قضيه باز كرده است. آنها نظريه گسترش شايعه در شبكه هاي اجتماعي پيچيده را اخيراً(ژانويه 2007)در نشريه فيزيكا چاپ كرده اند. اين نظريه، يك مدل زماني را براي گسترش شايعه در نظر گرفته است. همان طور كه مي شود حدس زد، بنا به ماهيت شايعه و نوع شبكه اجتماعي، شايعه در يك زمان خاص به اوج گسترش خود مي رسد و سپس افول مي كند.
شايعه اگر شفاهي نچرخد، معمولاً توسط منابع كتبي يا اينترنتي نامعتبر و ناپايا گسترش مي يابد. مثلاً مي توان به نشريات زرد و وبلاگ ها اشاره كرد. اين منابع معمولاً تعهدي به صحت مطالب شان ندارند و در پي جذب مخاطب بيشترند. همچنين چندان نگران باقي ماندن شان در ميدان گسترش اطلاعات نيستند. شايعات معمولاً محتواي تازه و روزآمدي دارند و با وجود هزينه اندك به سرعت گسترش مي يابند.
شايعه؛ چه كساني و كجا؟
بازاريابي و مبارزات انتخاباتي اغلب به شايعات وابسته اند. در اين ميادين، گاهي شايعات يك شبه به راحتي مي توانند به اندازه چند سال تلاش سياسي، تأثيرگذار باشند. در مورد افراد مشهور، شايعه ممكن است فاجعه بار يا شرم آور باشد. اين قبيل شايعات چه جزيياتي واقعي داشته باشند و چه موهوم، چون در مورد زندگي خصوصي افرادي سرشناس هستند، به راحتي در بين مردم كه نوعاً به زندگي خصوصي آدم هاي سرشناس علاقه مندند، گسترش مي يابند.
اين كه اين شايعات در مورد چه كساني ساخته مي شود، به جايگاه اجتماعي، ميزان شهرت و نوع عملكرد آنها هم بستگي دارد. افراد مطرح جامعه مثل هنرمندان و ورزشكاران و سياستمداران موضوعات مناسبي براي شايعه هستند به اين دليل كه معمولاً داراي زواياي نهان و آشكار زندگي هستند و حاشيه هاي زندگي خصوصي آنها به دليل همان شهرت شان براي مردم جذاب تر است. شايعات بازاريابي هاي مالي ممكن است آغازي بي اساس داشته باشند؛ مثلاً سقوط قيمت نفت، گران شدن طلا يا نفت و... اين شايعات معمولاً مبنايي كاملاً غيرعلمي دارند اما اگر رويدادي كه كمي هم به شايعات نزديك باشد اتفاق بيفتد، موجب قبول شايعه مي شود.
پخش شايعات؛ چرا و چگونه؟
در مورد علل روان شناختي شايعه هم مي توان به نظريه هايي اشاره كرد كه خيلي از پديده هاي ديگر روان شناختي را توجيه مي كنند، هم به طور خاص مي توان به تفسير مدل شايعه پرداخت.
از گروه اول، مي توان به پديده توجيه خود كه بر پايه نظريه ناهماهنگي شناختي فستينگر بنا شده، اشاره كرد. او مي گويد بيشتر مردم مي كوشند تا اعمال، افكار و عواطف خود را توجيه كنند. وقتي يك نفر، كاري را انجام مي دهد، تلاش مي كند در صورت امكان، خودش و ديگران را متقاعد كند كه عملش منطقي و معقول بوده است. مثلاً دو نفر از روان شناسان به نام هاي استانلي شاختر و جري سينگر به دو گروه از افراد مورد آزمايش، اپي نفرين تزريق كردند و به يك عده اثرات آن را هشدار دادند و به عده اي ديگر نه. گروه دوم كه براي اثرات دارو(مثلاً تپش قلب، عرق كردن دست ها و لرزش دست)علتي منطقي در ذهن نداشتند، نمي توانستند آنها را بدون توجيه بگذارند، بنابراين كوشش كردند اين هيجانها را وابسته به محرك هاي اجتماعي و محيطي بدانند. در واقع آنها داشتند خودشان را توجيه مي كردند.
اما توجيه خود چه ربطي دارد به گسترش شايعه؟ فرض كنيد شما در معرض يكي از بلاياي طبيعي مانند زمين لرزه قرار گرفته ايد. طبيعي است كه وحشت زده مي شويد. دليل منطقي هم داريد؛ چون مردم آسيب ديده اند و خود شما نيز در معرض آسيب هستيد. شما مثل گروهي هستيد كه اپي نفرين تزريق كرده ايد و اثرات آن را مي دانيد. اما يك موقعيت معمول تر و البته پيچيده تر اين است كه در شهر مجاورتان زلزله بيايد. شما لرزش را زير پاي خود احساس مي كنيد اما در مركز زلزله نيستيد. وحشت زده مي شويد اما توجيهي منطقي براي وحشت خودتان نداريد. اين جاست كه براي رفع اين ناهماهنگي شناختي، پاي شايعه به ميان مي آيد و مردم منطقه در يك توافق نانوشته اجتماعي، دست به ساختن شايعه مي زنند. اين موقعيت ها به هيچ وجه فرضي نيستند. در نيمه دوم قرن بيستم، يك روان شناس هندي به نام جامونا پراساد اين پديده را كشف كرد: هنگامي كه در روستاي مجاور زمين لرزه آمد و ساكنان دهكده موردنظر توانستند لرزش زمين را حس كنند ولي در معرض خطر فوري نبودند، شايعات زيادي بر اين مبنا منتشر شد كه بلايي زودرس در راه است. ساكنان اين دهكده براي توجيه وحشت خودشان به شايعاتي معتقد شدند و آنها را رواج دادند.
مرگ يك هنرمند يا سياستمدار و يا زلزله، براي خيلي از مردم موضوع اضطراب برانگيزي است و شايعات، اين نگراني ها را توجيه مي كنند يا دامن مي زنند و حتي به وجود مي آورند.
از گروه دومي كه به خصوص بر روي پديده شايعه كار كرده اند، مي توان به مدل ارائه شده توسط روان شناسي به نام نيكلاس ريفونزو اشاره كرد. او در تحقيقي كه در سال 2000 در مجله مطالعات روابط عمومي منتشر شد، مدل سه عاملي را براي به وجود آمدن شايعه تبيين كرد. او در تحقيقاتش متوجه شد كه شايعه در موقعيت هاي مبهم يعني موقعيت هايي كه مردم در مورد صحت اخبار يقين ندارند و مي خواهند بدانند واقعاً در گذشته چه واقعه اي رخ داده يا بعداً چه واقعه اي رخ مي دهد، به وجود مي آيد.دو فرايند ديگر نيز طبق مدل ريفونزو در شايعه موثرند:باورها واضطراب ها.
باورها به درجه اي اشاره دارد كه مردم شايعه را قبول كرده اند. در واقع شايعه هاي باورپذير و البته مردم زود باور به گسترش شايعه كمك مي كنند و بالاخره اضطراب نيز به نگران بودن مردم در مورد شايعه مربوط مي شود. مرگ يك هنرمند و يا زلزله هايي كه ممكن است رخ بدهند، براي خيلي از مردم موضوع اضطراب برانگيزي است و شايعات، اين نگراني ها را توجيه مي كنند يا دامن مي زنند و حتي به وجود مي آورند.
در بعضي جوامع، دو مورد اول و دوم شايع ترند. از آن جا كه منابع موثق و مطمئن خبري در بعضي جوامع كمترند، معمولاً موقعيت هاي مبهم بيشتري آفريده مي شود. همچنين عدم باور مردم به برخي رسانه هاي عمومي و به خصوص، زودباور بودن در مقابل شايعاتي كه دهان به دهان مي چرخند، باعث شده است خطر شيوع شايعه در چنين جوامعي بيشتر باشد. جالب اين كه دو مطالعه كلاسيك هم كه به توجيه شايعه بعد از زلزله مي پردازند، در چنين جوامعي و توسط روان شناسان همين جوامع انجام شده است.
اما به غير از نظريه هاي ناهماهنگي شناختي و مدل سه عاملي شايعه، مي توان به علل ديگر روان شناختي نيز اشاره كرد. معمولاً شايعه از يك شخص شايعه پراكن شروع مي شود و با شايعه پراكنان ديگر ادامه مي يابد. مسلماً سهم نفر اول مخصوصاً از لحاظ روان شناختي خيلي بيشتر است. اما چرا نفر اول شايعه درست مي كند؟ به دلايل اربعه.
برگرفته از آخرين شماره همشهري جوان]]>
</TEXT>
</DOC>
<DOC>
<DOCID>HAM2-851123-073</DOCID>
<DOCNO>HAM2-851123-073</DOCNO>
<ORIGINALFILE>/1385/851123/world/_cultw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه اول
دلايل اربعه]]>
</TITLE>
<TEXT>
<IMAGE>/1385/851123/world/010041.jpg</IMAGE>
<![CDATA[
همشهري جوان - اين سؤال كه چرا نفر اول، شايعه را درست مي كند، سؤالي است كه پاسخ هاي متعدد و متنوعي دارد اما از اين ميان، 4 دليل هستند كه بيشتر از دلايل ديگر به چشم مي آيند. اين دلايل عبارت اند از:
1 - حس حقارت: فرض كنيد خواننده اي مشهور در سال هايي كه هنوز معروف نشده، رفيق يا رقيب خواننده ديگري بوده است. حالا او مشهور شده است و خواننده موردنظر به هر علتي نتوانسته مثل او بشود و در بين مردم محبوب باشد. او از اين توجه هاي بسيار، محروم بوده و كافي است اتفاقي مبهم براي آن خواننده مشهورتر بيفتد و يا حتي نيفتد، آن وقت خواننده موردنظر دست به شايعه سازي مي زند و خشت كج اول گذاشته مي شود.
2 - جلب توجه: همان طور كه گفتيم شايعات معمولاً يكي از ماده هاي جذاب گپ وگفت هاي اجتماعي هستند. معمولاً به شخص گوينده شايعه توجه بيشتري مي شود. ما حتي اگر از موضوع شايعه خيلي دور باشيم، نقل شايعه نياز به جلب توجه ما را تأمين مي كند.
3 - فرافكني: معمولاً در مورد افراد مشهور و زندگي خصوصي شان شايعاتي هست كه لااقل در بين عموم مردم نابهنجار تلقي مي شود. اين شايعات مي تواند از فردي شروع شود كه در زندگي خصوصي خودش دست به همين كارهاي نابهنجار زده و براي اين كه تعارض بين وجدان و واقعيت غيرقابل قبول خود را حل كند و اضطراب خود را كاهش دهد، اين كار غير اخلاقي را به شخص ديگري نسبت مي دهد. اين ديگري مي تواند فردي مشهور باشد و در نتيجه، پايه يك شايعه ريخته مي شود.
4 - پرخاشگري و دشمني: براي يك پرخاشگر، حتماً نبايد پاي ضربه زدن به فردي ديگر، ضربه اي از نوع فيزيكي در ميان باشد. پرخاشگري ها مي توانند كلامي باشند. بهتان، غيبت و شايعه مي توانند از انواع جنگ رواني باشند و مي توانند به علت پرخاشگري و دشمني با فرد يا جماعتي كه به هر علتي دوستشان نداريم، بيان شود.]]>
</TEXT>
</DOC>
<DOC>
<DOCID>HAM2-851123-074</DOCID>
<DOCNO>HAM2-851123-074</DOCNO>
<ORIGINALFILE>/1385/851123/world/_cultw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه دوم
5قدم تا مديريت شايعه]]>
</TITLE>
<TEXT>
<IMAGE>/1385/851123/world/010044.jpg</IMAGE>
<![CDATA[
همشهري جوان- شايعه يكي از قديمي ترين پديده هاي اجتماعي است. امپراتورهاي روم باستان چنان دچار بلاي شايعه شده بودند كه عده اي را به عنوان قراولان شايعه به كار گمارده بودند. وظيفه اين افراد، رفتن به ميان مردم و گزارش كردن شنيده هاي خود به قصر امپراتور بود. ماجراهاي روزمره اي كه به اين صورت به قصر مي رسيد، محك خوبي براي سنجش افكار عمومي بود.
ممكن است شما مدير يك شركت، مدير برنامه يك فرد مشهور يا عضوي از يك خانواده باشيد كه در معرض شايعه قرار گرفته است. در اين موارد بايد چه كار كنيد؟
قدم اول: ببينيد آيا واقعاً شايعه اي وجود دارد يا نه؟ يعني زيركانه، كاري را كه قراولان رومي مي كردند توسط اعضاي گروه خود انجام دهيد. ممكن است خبر گستردگي شايعه توسط يك فرد، خودش يك شايعه دروغ باشد.
قدم دوم: اگر مي توانيد به هر نحو، مستقيم يا غيرمستقيم(مثلاً در بعضي موارد، توسط رسانه هاي عمومي)پلي ارتباطي بين خودتان و شايعه شنوندگان ايجاد كنيد. در مورد مقابله با شايعه هاي فراگير قبل از هر چيز بايد رسانه هايي وجود داشته باشد كه مردم به آنها اعتماد كنند. طبق مدل زماني شايعه، به هر حال اگر سكوت هم كنيد، شايعه فروكش مي كند اما ممكن است در طي اوج گستردگي شايعه شما هزينه هاي زيادي بپردازيد. هر نوع اعلام سكوت يا پاسخ ندادن، به گسترش شايعه كمك مي كند. ديگران فكر مي كنند حتماً چيزي وجود دارد كه آنها چيزي نمي گويند.
قدم سوم: اگر قسمتي از شايعه درست است، آن قسمت را مشخص كرده و تأييد كنيد. اين براي اطمينان شنونده به شما كمك مي كند.
قدم چهارم: قسمت هاي غلط شايعه را توسط منابع معتبر تكذيب كنيد.
قدم پنجم: حقيقت را خيلي روشن، با قاطعيت و جوري كه به ياد افراد بماند توسط همان منابع اعلام كنيد.]]>
</TEXT>
</DOC>
<DOC>
<DOCID>HAM2-851123-075</DOCID>
<DOCNO>HAM2-851123-075</DOCNO>
<ORIGINALFILE>/1385/851123/world/_econw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگو با دكتر محمد جهرمي وزير كار و امور اجتماعي
صيانت از نيروي كار همگام با تنظيم بازار كار]]>
</TITLE>
<TEXT>
<IMAGE>/1385/851123/world/010059.jpg</IMAGE>
<![CDATA[
عكس ها:مسعود خامسي پور
حسين لطفي
وزارت كار و امور اجتماعي در دولت نهم به يكي از مهمترين و فعال ترين وزارتخانه ها تبديل شده است و بخش مهمي از برنامه هاي كلان اقتصادي دولت همچون گسترش بنگاه هاي كوچك و زودبازده از سوي اين وزارتخانه تدوين و ارائه شد و هم اكنون نيز در حال اجرا است. دكتر محمد جهرمي با سابقه سال ها فعاليت در استانداري ها و حضور در شوراي نگهبان قانون اساسي، هم اكنون نزديك به 17 ماه پست بسيار حساس وزارت كار را بر عهده گرفته است و به اذعان خودش با عدم نفي عملكرد گذشتگان، به دنبال حل اساسي معضل بيكاري در كشور از طريق سياست گذاري و خودداري از دخالت مستقيم در امر اشتغال زايي است. چندي پيش وي ميهمان روزنامه همشهري بود و در گفت وگو با گروه اقتصادي روزنامه به سؤالات فراوان ما با سعه صدر فراوان پاسخ داد،بخش نخست اين گفت وگو را مي خوانيد.
* با توجه به اينكه نزديك به 16 ماه از فعاليت دولت نهم گذشته است و فرصت زماني مناسب براي نهادينه شدن سياست هاي دولت وجود داشته است، در حوزه وزارت كار با توجه به برنامه هايي كه داشتيد،  عملكرد خود را به صورت كمي و كيفي چگونه ارزيابي مي كنيد؟
- همان طور كه اطلاع داريد در ابتداي برنامه وزارت كار در مجلس شوراي اسلامي اعلام كرديم كه وزارت كار منفك از بحث اشتغال و بازار كار نيست و نخواهد بود. در قوانين وزارت كار و  مأموريت اين وزارتخانه، صيانت از نيروي كار و تنظيم روابط كار از بحث اشتغال و تولي گري در بازار كار، برجسته تر است. ولي از سال 1328 كه وزارت كار رسماً در كشور تأسيس شد، از همان ابتدا هر چند كه در قوانين وزارت كار بحث بازار كار و كاهش نرخ بيكاري ديده نشده بود، ولي به خاطر اينكه صيانت از نيروي كار جداً از بازار كار و تعادل بخشيدن به بازار كار نيست،  مسئله اشتغال از وزارت كار تقاضا شد. اين گونه بود كه در سير تطور اين وزارتخانه در چندين دهه با وجودي كه مبحث اشتغال جزو وظايف اين وزارتخانه نبود و اين مبحث بر خلاف خواست خود مسئولان اين وزارتخانه، به يكي از وظايف آن تبديل شد و مسئولان متولي وزارت كار مجبور شدند به طور مستقيم در امر اشتغال زايي دخالت كنند و حتي سازمان هايي را مثل صندوق حمايت از فرصت هاي شغلي يا سازمان فني و حرفه اي ايجاد كنند. حتي در زمان وزارت آقاي كمالي كار به جايي رسيد كه خود وزارت كار به دنبال اشتغال زايي رفت و كارخانه تأسيس كرد و الان كارخانه هايي داريم كه از سوي وزارت كار تحت صندوق حمايت از فرصت هاي شغلي ايجاد شدند كه به علت عدم تخصص وزارت كار در حيطه بنگاه داري، عملاً بسياري از آنها تعطيل شده يا به سازمان فني و حرفه اي واگذار شدند.
از اين رو، از زماني كه وارد وزارت كار شدم، اين بحث را داشتم كه صيانت از نيروي كار جدا از تنظيم بازار كار تحقق نمي يابد. از آنجا كه تعداد بيكاران در كشور زياد است، طبيعي است كه كارفرما به دنبال نيروي ارزان تر و به صرفه تر حركت مي كند و به همين جهت است كه از زمان تصويب قانون فعلي كار در سال 1369 در مجمع تشخيص مصلحت، كارفرماها به علت بالا بودن شمار نيروي كار براي كاهش هزينه ها به سمت استفاده از نيروي كار موقت حركت كردند و حتي قراردادهاي سفيد امضا نيز متداول شد. براي صيانت از نيروي كار بايد به ريشه هاي بازار كار و به تعادل بخشيدن آن بپردازيم و تعادل بخشي به بازار كار نيز به سياست هاي پولي مالي و بازار كالا و در مجموع، استراتژي هاي اقتصادي و افق هاي بخش هاي مختلف اقتصاد بستگي دارد. به همين جهت از روز اول اعلام كرد كه به عنوان وزارت كار، هر جا كه توسعه و حفظ كار و اشتغال مطرح است خود را دخيل مي دانيم و براي رفع موانع توليد و سرمايه گذاري حركت مي كنيم . به همين جهت از روز اول، محور كار را بحث اشتغال قرار داديم كه به همه سياست هاي اقتصادي، اجتماعي، فرهنگي و همچنين سياست هاي پولي و مالي بازار كالا و خدمات برمي گردد. به همين جهت به دنبال اين هستيم كه سياستگذار و پيگير سياست هاي اشتغال زايي باشيم نه ايجاد كننده فرصت هاي شغلي. تجربه نشان داده كه وزارت كار حداكثر مي تواند در سال 100 هزار فرصت شغلي ايجاد كند كه به هيچ وجه پاسخگوي شمار بالاي بيكاران ما نيست. طبق برنامه چهارم بايد 5/4 ميليون نفر شاغل شوند و نرخ بيكاري از 3/12 به 4/8 درصد كاهش يابد كه سالانه 900 هزار تا يك ميليون اشتغال زايي را مي طلبد. در شش ماه اول فعاليت دولت نهم در وزارت كار بيشتر روي سياستگذاري، هدفگذاري و برنامه ريزي كار كرديم و سياست ها را با هدف حركت دادن نقدينگي و ماليات ها به سمت اشتغال زايي تدوين كرديم. براي هدفگذاري گفتيم كه سند اشتغال بايد در استان ها تنظيم شوند تا بدانيم كه در بخش كشاورزي، صنعت،  حمل و نقل و جهانگردي ظرفيت اشتغال كشور طي سال هاي آينده چقدر است و سعي داريم با تلفيق سندهاي ملي و استاني به اين نتيجه برسيم كه براي اشتغال زايي از هر بخش اقتصادي چه ميزان انتظار داشته باشيم و بر اساس آن، برنامه ريزي كنيم.
* اكنون در آخر سال دوم برنامه چهارم توسعه قرار داريم. آيا آماري داريد كه چقدر اهداف برنامه در مورد كاهش بيكاري و رشد اشتغال محقق شده است؟
- در برنامه اول توسعه سالانه به طور متوسط حدود 350 هزار شغل ايجاد شد كه نشانه تحقق 83 درصدي هدف برنامه بود. در برنامه دوم با وجود اينكه بايد در سال بيش از 500 هزار شغل ايجاد مي شد، اما فقط حدود 52 درصد هدف برنامه تحقق يافت و سالانه فقط 260 هزار شغل ايجاد شد كه اين امر منجر شد نرخ بيكاري به 15 درصد افزايش يابد. اما در برنامه سوم وضع بهتر شد و اشتغال زايي به حدود 600 هزار شغل در سال رسيد كه 82 تا 83 درصد اهداف برنامه را تحقق بخشيد. در برنامه چهارم توسعه، قرار بود در سال اول حدود 750 هزار شغل ايجاد شود كه به علت دوره گذار و انتقال دولت اين رقم به نتيجه نرسيد و بر اساس اعلام مركز آمار در سال گذشته 650 هزار شغل و بر اساس آمار سازمان مديريت 550 هزار شغل ايجاد شد كه نشانه عقب ماندن از هدف برنامه است. اما در سال دوم يعني سال جاري جهت توسعه اشتغال زايي چند اقدام صورت گرفت كه مهمترين آن مديريت منابع بانكي و سوق دادن آن به سمت بنگاه هاي كوچك و زودبازده است. تا پايان دهم بهمن ماه امسال بيش از 530 هزار طرح به بانك ها داده شده و 380 هزار طرح تاييد شده و قرارداد 280 هزار طرح نيز ميان متقاضيان و بانك ها منعقد شده است كه اين ارقام جدا از حمايتي است كه از واحدهاي توليدي موجود صورت مي گيرد. در واقع، نگاه ما فقط به ايجاد بنگاه هاي جديد نيست و به حفظ واحدهاي موجود نيز توجه داريم و 65 هزار طرح از ارقام فوق تسهيلاتي بوده كه به بنگاه هاي موجود داده شده تا مشكلات نقدينگي آنها حل شود. در چارچوب همين سياست، بانك ها رقمي بيش از 7200 ميليارد تومان قرارداد اعطاي تسهيلات كوچك و زودبازده منعقد كرده اند و بالغ بر 6 هزار ميليارد تومان نيز تسهيلات پرداخت شده است. برآورد ما اين است كه امسال اشتغال زايي 900 هزار نفري تحقق پيدا كند كه 500 تا 600 هزار شغل آن از بنگاه هاي كوچك و زودبازده تحقق يابد، هرچند كه بعضي از اين بنگاه ها سال هاي آينده به بهره برداري خواهند رسيد و در سال آينده به اشتغال زايي خواهند رسيد. از سوي ديگر، بازگشت رونق به بخش ساختمان و ساخت حدود 650 هزار واحد مسكوني در شهر و روستا در سال جاري به طور مستقيم و غيرمستقيم به امر اشتغال كمك خواهد كرد. در بخش صادرات نيز امسال وضع ما بهتر از سال گذشته است و رشد 46 درصدي صادرات را شاهد بوده ايم. در بخش واردات نيز تغيير كيفي داده ايم به طوري كه حدود 60 درصد واردات به كشور مواد اوليه و واسطه اي بوده كه همين امر رشد توليد را به دنبال خواهد داشت. اين روند سياستگذاري، هدفگذاري و برنامه ريزي برنامه  وزارت كار در جهت اشتغال است و اگر اين برنامه تا پايان برنامه چهارم صورت گيرد و ميزان سرمايه گذاري موردنظرانجام گيرد، اميدواريم كه به نرخ بيكاري 4/8 درصد برسيم.
* همان طور كه گفتيد، طبيعتاً بخشي از اين بنگاه هاي زودبازده سال آينده به بهره برداري مي رسند، با اين فرض، بايد در سال آينده شاهد افزايش اشتغال زايي نسبت به سال جاري باشيم. آيا امكان جبران عقب افتادگي اشتغال زايي در سال اول برنامه چهارم طي سال هاي آتي وجود دارد؟
- بله، سال آينده حدود 1200 ميليون شغل ايجاد خواهيم كرد و دنبال جبران كردن سال اول برنامه هم هستيم كه البته به عوامل گوناگوني بستگي دارد كه مهمترين آن سرمايه گذاري است و همه عوامل را بايد با هم ببينيم.
* نكته مهم درباره بنگاه هاي زودبازده، پايدار بودن اشتغال زايي حاصل از آنها است. براي تثبيت اشتغال بنگاه هاي كوچك چه فكري كرده ايد؟
- واقعيت آن است كه 98 درصد از بنگاه هاي موجود در كشور را بنگاه هاي كوچك و خرد تشكيل مي دهد. هر چند كه بنگاه هاي بزرگ توليد ناخالص و صادرات غيرنفتي را بيشتر بر دوش مي كشند ولي در عين حال فرهنگ و اقتصاد ما حول محور بنگاه هاي خرد تك اشتغالي و تا 50 نفره قرار دارد. مسئله اي كه دنياي امروز هم به آن مي پردازد اين است كه بنگاه هاي بزرگ را دنبال نمي كنند و براي توسعه و پايداري بنگاه هاي كوچك نيز ابتدا بنگاه هاي تحقيق و توسعه را گسترش مي دهند تا بنگاه هاي كوچك و متوسط بتوانند با استفاده از مزيت هاي اقتصادي اقدام به نوآوري كنند تا در بازار بمانند. وزارت كار در همين راستا، گسترش شبكه هاي فراگير و ايجاد خوشه هاي صنعتي و توليد را براي حفظ و پايداري و افزايش بهره وري بنگاه هاي موجود دنبال مي كند. چون هزينه تحقيقات براي بنگاه هاي كوچك، سنگين است، اين بنگاه ها از تحقيقات و متعاقباً نوآوري ها دور مي مانند و همين امر موجب مي شود آنها بازار را از دست بدهند و به سرعت محو شوند. به همين جهت، با ايجاد خوشه هاي صنعتي و شبكه هاي توليد،  اين مشكل بنگاه هاي كوچك رفع خواهد شد.
]]>
<IMAGE>/1385/851123/world/010050.jpg</IMAGE>
<![CDATA[
* آيا توسعه اين خوشه هاي صنعتي براي اين است كه در سياست توسعه بنگاه هاي كوچك و زودبازده نگاه يك بعدي به اشتغال نداشته باشيد و به بهره وري و رشد اقتصادي هم توجه كنيد؟
- بله همين طور است. ما نمي توانيم اشتغال را جدا از بهره وري ببينيم و بايد به سمت بهره وري حركت كنيم. تا زماني كه بنگاه ها سودآوري پيدا نكنند، بهره وري، توسعه و اشتغال صورت نخواهد گرفت و همه اينها به هم پيوسته و در هم تنيده است.
*در تسهيلات زودبازدهي كه پرداخت مي شود، آيا به صرف اشتغال زا بودن يك طرح، آن را تصويب مي كنيد؟
- ما به دنبال اين نيستيم كه پول تقسيم كنيم. ما به دنبال اين هستيم كه اين پول به طرح مناسب و افراد داراي اهليت كار و كارآفريني داده شود. الان بعضي از بنگاه هايي كه مورد تاييد كارگروه هاي اشتغال و سرمايه گذاري قرار مي گيرند، به ازاي هر يك شغل 50 تا 100 ميليون تومان سرمايه گذاري مي كنند و بعضي نيز با 10 ميليون تومان سرمايه گذاري انجام مي گيرد و در اين رابطه اولويتي قائل نيستيم بلكه بسته به بازار كالاي ارائه شده از سوي متقاضيان و همچنين پايداري آن، تسهيلات پرداخت مي كنيم.
* روي ديگر سكه اعطاي تسهيلات به بنگاه هاي كوچك زودبازده، رشد اقتصادي حاصل از اين طرح ها است. توسعه و گسترش طرح هاي كوچك و زودبازده تا چه حد مي تواند به تحقق رشد 8 درصدي اقتصاد كشور طي برنامه چهارم كمك كند؟
- فقط بنگاه هاي كوچك و زودبازده مؤثر نيستند و مجموع كل اقتصاد از كشاورزي و صنعت گرفته تا بنگاه هاي بزرگ، متوسط و كوچك همگي در رشد اقتصادي كشور سهم دارند و اين گونه نيست كه تمركز فقط بر بنگاه هاي كوچك باشد. بلكه هرچقدر بنگاه هاي بزرگ توسعه يابد، خوشه صنعتي توسعه مي يابد و بنگاه هاي مرتبط با آن كه بنگاه هاي كوچك و متوسط هستند، راه مي افتد و رشد و بهره وري بالا مي رود.
* در رابطه با اشتغال زايي به مسئله مهم پايداري توليد و بنگاه اشاره كرديد.  چه مكانيزمي داريد كه طرح شما نيز همچون طرح هاي اشتغال زايي دولت هاي قبلي ناموفق از كار درنيايد و متعاقباً دولت بعد از شما نيايد بگويد كه پولي خرج شد اما اتفاقي رخ نداد و اشتغالي حاصل نشد؟
- من كارهاي دولت قبل را زير سؤال نمي برم. در زمان دولت قبل وام هاي خوداشتغالي پرداخت شد كه در آمريكا، هند و چين هم پرداخت مي شود. مهم اين است كه كالاي توليد شده، بازار خود را پيدا كند كه به مسئول طرح بستگي دارد. بايد از طريق بازار به ايجاد طرح يا توليد برسيم چرا كه هيچ گاه از توليد به بازار نمي رسيم. در اين رابطه نيز خود سرمايه گذار بايد به بازار محصول توليدي خود بيانديشد و آنگاه اقدام به سرمايه گذاري و دريافت تسهيلات نمايد. مطمئناً سرمايه گذاري كه بر مبناي بازار اقدام به سرمايه گذاري و توليد نكند، كالايي را كه توليد مي كند بازار نخواهد داشت و حتماً شكست مي خورد. حتي واحدهاي بزرگ و متوسطي كه نوآوري نداشته باشند و همان محصول 10 سال گذشته را توليد كنند در بازار رقابتي شكست مي خورند. مثل بعضي از واحدهاي لوازم خانگي كه نوآوري نداشتند و در حال زيان دادن هستند. در دنيا اين گونه نيست كه خود دولت به دنبال پايداري بنگاه ها باشد. بلكه دولت ها بايد سياست هاي خود را به نحوي تنظيم كنند كه بنگاه ها رقابت پذير باشند و سودآور باشند و اما بخش اعظم كار به خود مديران بنگاه ها و كيفيت كالاي آنها بستگي دارد.
* آيا به كارشناسان بانكي كه مسئول بررسي طرح هاي متقاضيان دريافت تسهيلات زودبازده هستند، اين نگاه را داده ايد كه نگاه بازارمحور به طرح ها داشته باشند و فقط به اشتغال  نيانديشند؟
- يكي از محورهايي كه بانك ها و قبل از بانك ها كارگروه اشتغال و سرمايه گذاري و قبل از اين دو، خود دستگاه هاي معرفي كننده همچون وزارتخانه ها و سازمان ها براي بررسي طرح هاي زودبازده دارند، اين است كه سودآوري خود طرح و بازار را ببينند و طرح را بر اساس آن بازار بررسي كنند. كارشناسان بانك ها موظفند اين توجيه مالي و اقتصادي را جدا از توجيه فني و بر اساس بازار بسنجند كه آيا بازاري براي كالاي توليدي طرح ارائه شده وجود دارد يا خير؟
ادامه دارد]]>
</TEXT>
</DOC>
<DOC>
<DOCID>HAM2-851123-076</DOCID>
<DOCNO>HAM2-851123-076</DOCNO>
<ORIGINALFILE>/1385/851123/world/_econw.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاه امروز
مديريت اشتغال]]>
</TITLE>
<TEXT>
<![CDATA[دكتر عليرضا سلطاني
1 - مقوله اشتغال و بازار كار از تاثيرگذارترين و تاثير پذيرترين مقولات اقتصادي و اجتماعي در چارچوب افق بيست ساله كشور و سياست هاي كلي اصل 44 قانون اساسي است. اين مقوله جداي از اينكه در زمره اهداف بنيادي سياست هاي توسعه اي كشور به شمار مي رود، از الزامات و زيرساخت هاي توسعه و رونق اقتصادي نيز به حساب مي آيد. بنابراين سياستگذاري اشتغال و تنظيم بازار كار كشور بايد با نگاهي همه جانبه، هدفمند، آينده نگرانه و در چارچوب سياست هاي كلان اقتصادي صورت گيرد. بديهي است هرگونه نگاه بخشي به مقوله اشتغال و بازار كار بدون توجه به الزامات اقتصادي خرد و كلان پيامد هايي جز اختلال در بازار كار و بروز ركود و بحران اقتصادي و اجتماعي در  برنخواهد داشت.
2 - امروزه، متغير اشتغال و ميزان بيكاري به دماسنج اقتصاد در كشور هاي توسعه يافته صنعتي و كشور هاي درحال توسعه اي كه مراحل رشد و ترقي را مي پيمايند، تبديل شده و عملا سياست گذاريهاي اقتصادي معطوف به مقوله اشتغالزايي است و در اين راستا موفقيت يا ناكارآمدي دولت ها بر مبناي آن سنجيده مي شود. اين مهم نشان از اهميت اشتغال و آثار اقتصادي، اجتماعي و سياسي آن است. از جمله چالش هاي اساسي دولت نهم در شرايط كنوني رويارويي با معضل بيكاري است. در اين راستا دولت مجبور به اتخاذ راهكار هاي كوتاه مدت براي مديريت و كنترل بيكاري و زمينه سازي براي ايجاد اشتغال پايدار در آينده و تامين بهينه نيروي كار با كيفيت متناسب با نياز بخش هاي مختلف اقتصاد و صنعت و در جهت افزايش توان رقابتي آن ها است.
3 - سياست توسعه بنگاه هاي كوچك و زودبازده اگر چه در شرايط كنوني كشور و با توجه به تكاليف برنامه چهارم توسعه مي تواند در كاهش بيكاري و افزايش اشتغال موثر واقع شود اما آنچه در اين ميان علاوه بر مديرت نقدينگي سرازير شده به اين بخش از اهميت برخوردار است، پايداري اين بنگاه ها در شرايط متغير و پرنوسان اقتصاد كشور است. بنگاه هاي زودبازده در شرايطي مي توانند كارايي خود را در بخش اشتغال پايدار نشان دهند كه اولا با نگاه و منطق اقتصادي ايجاد شده باشند، ثانيا در موعد زماني مد نظر به بهره برداري برسند و ثالثا از توانايي هاي فني و اقتصادي براي ارتقاي توان رقابتي و ماندگاري در بازار و همچنين رويارويي برخوردار باشند. بنابراين مديريت و تقويت اين بنگاه ها با توجه به گستردگي و دامنه وسيع آن ها به لحاظ جغرافيايي و بخشي از اهميت زيادي برخوردار است و عملا مسئوليت دولت را براي حفظ و پايداري آن ها افزايش مي دهد. در صورتي كه اين ملاحظات مورد توجه قرار نگيرد، در كوتاه مدت اين بنگاه ها خود به مشكلي بزرگ در اقتصاد كشور تبديل شده و عملا به معظل بيكاري دامن مي زنند.]]>
</TEXT>
</DOC>
<DOC>
<DOCID>HAM2-851123-077</DOCID>
<DOCNO>HAM2-851123-077</DOCNO>
<ORIGINALFILE>/1385/851123/world/_idea.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهي به زندگي طبري  و تفسيرش
هر روز چهارده برگ]]>
</TITLE>
<TEXT>
<IMAGE>/1385/851123/world/010047.jpg</IMAGE>
<![CDATA[
كاظم خنيفرزاده
محمدبن جرير طبري را نخستين مفسر قرآن و كتاب وي با نام جامع البيان عن تاويل آي  القرآن را نخستين تفسير قرآن دانسته اند. از اين رو نام پدر تفسير قرآن، شايسته طبري است. اين تفسير كه به تفسير كبير معروف است، مبناي بسياري از تفسيرهاي بعدي در جهان اسلام قرار گرفت. اين تفسير بعدها درزمان سامانيان و توسط بلعمي به فارسي برگردانده شد.مطلب حاضر نخست، نگاهي دارد به زندگي نامه طبري و آنگاه ويژگي هاي تفسيري وي.
***
ابوجعفر محمدبن جريربن يزيدبن كثيربن غالب طبري الآملي(1)(224/225-310ه)از ستارگان پرفروغ علم و دانش در قرن سوم و اوايل قرن چهارم است. او در بيشتر علوم زمان خود تخصص داشت به ويژه، حديث، فقه، تفسير، اخبار و لغت. او در آمل چشم به جهان گشود. پدرش در آن ديار زمين كشاورزي داشت. او در هفت سالگي قرآن را حفظ كرد و براي مردم نماز مي  گزارد و در 9 سالگي حديث مي  نوشت.(2)
طبري در يك جا براي تحصيل علم چندان درنگ نمي كرد و در جستجوي استادان خبره تر مدام از اين شهر به آن شهر مي  رفت. تو گويي در اين امر وسواس داشت. او ابتدا به ري رفت و در آنجا نزد استادان بنام حديث درس خواند. سپس به بغداد رفت و در آنجا نيز از محضر اساتيدي چند كسب فيض نمود. از آنجا به كوفه آمد. در كوفه نزد استادان بنامي كسب علم كرد از جمله آنان محمدبن علاء همداني معروف به ابي كريب بود. ابي كريب روحيه اي خشن داشت. طبري مي  گويد: با اصحاب حديث كنار در خانه او رفتيم و همراهان با التماس و استدعاي آميخته با گريه از او مي  خواستند، حديثي براي آنها قرائت كند. ابي كريب گفت: كداميك از شما از احاديثي كه از من كتابت كرديد به ياد داريد؟ همراهان به يكديگر مي  نگريستند و سرانجام نگاه ها به سوي من معطوف گشت. به من گفتند، تو به ياد داري؟ گفتم: آري.آنها او را به من ارجاع دادند. ابي كريب از من پرسيد: كداميك را به خاطر داري؟ گفتم: فلان حديث را در فلان روز و در فلان جا گفتيد و فلان حديث را در فلان روز در فلان مكان گفتيد. به من گفت: به سراي من درآي. من به سراي او وارد شدم و مرا تكريم كرد و برايم امكاناتي براي سماع حديث فراهم كرد و از آن پس ديگران از من سماع حديث مي  كردند.(3)
طبري سپس به بغداد بازگشت و بعد از آن به مصر سفر كرد. او در مسير مصر نيز به هر شهري كه مي  رسيد چند روزي در آنجا مي  ماند و با اصحاب علم مصاحبتي مي  كرد. چند سال بعد به شام سفر كرد و از اساتيد معروف آنجا نيز كسب علم كرد. او دوباره به مصر بازگشت سپس به بغداد آمد. او از آنجا دوباره به زادگاهش طبرستان(مازندران)سفر كرد و بازگشت و سرانجام در بغداد خانه اي بنا كرد و تا آخر عمر خود در آنجا مشغول تدريس و تاليف شد و سرانجام در سال 310 ه.ق در همان جا چشم از جهان فرو بست.
تفسير جامع البيان عن تاويل  آي  القرآن
طبري در زمينه تاليف كتب، بسيار پركار بود به طوري كه يكي از شاگردان او مي  گويد: ما عمر او را از هنگام بلوغ تا دم مرگ، محاسبه كرديم و بر تاليفات او تقسيم كرديم. نتيجه اين شد كه طبري در طول عمر خود ميانگين روزي چهارده برگ تاليف كرده بود.(4)
كتاب تفسير جامع او، جامع البيان عن تاويل آي القرآن است. البته در هيچ جاي اين كتاب بزرگ، چنين نامي نوشته نشده است. او در كتاب تاريخ الامم و الملوك خود چنين اسمي را براي تفسير خود ذكر مي  كند. تفسير طبري يكي از گسترده ترين و كهن ترين تفاسير كامل روايي است كه بسياري از مفسران از محتواي غني آن سود جسته اند. در قرني كه طبري مي  زيسته، در مردم شور و شوق و هيجان  ويژه اي نسبت به درك مفاهيم قرآني شكل گرفته بود؛ زيرا اين نسبت به دو قرن قبل از خود از بالندگي و شكوفايي بيشتري برخوردار بود. با گسترش فتوحات و تاثيرپذيري متقابل فرهنگ ها از يكديگر نياز به تفسير و تاويل موشكافانه تر قرآن چنان كه تشنگي اين تحولات فرهنگي را سيراب كند، محسوس تر مي  نمود. از سوي ديگر مباحث متنوع كلامي وارد مباحث تفسيري گرديده بود و آثار فكري اشاعره، معتزله، اماميه و... در آن رخنه كرده بود و مسايلي نظير توبه، پذيرش آن يا عدم پذيرش آن، حدوث و قدوم قرآن، مخلوق بودن يا عدم خلقت قرآن و... و همه و همه كه اغلب با نتيجه گيري هاي سياسي آميخته مي  شدند، رنگ و جلاي به خصوصي به اين دوره داده بود. خلفاي عباسي نيز كه در برابر موج اين رنسانس فكري تاب مقاومت نداشتند به ناچار خود را موافق و حامي عالمان و مفسران نشان مي  دادند. هر تفسيري در اين دوره مانند چاقوي دولبه اي بود كه هم مي  توانست سودمند باشد و هم مضر. اما جامع البيان توانسته بود تا حدودي وظيفه خود را نسبت به خواسته هاي عصر خود، انجام دهد. مفسران و علما از تفسير طبري تمجيد بسيار كرده اند. ا ز جمله سيوطي در تفسير خود، الاتقان مي  گويد: تفسير طبري يكي از پرارزش ترين و بزرگ ترين تفاسيري است كه به نقل اقوال و ترجيح برخي از برخي ديگر و اعراب گذاري و استنباط اقوال مي  پردازد. از اين نظر، بالاتر از تفاسير پيشينيان مي  باشد. ابوحامد افسراييني گفته است، اگر كسي در راه به دست آ وردن تفسير طبري به چين برود كار بزرگي انجام نداده است.(5)
نكته اي ديگر كه نبايد از آن فروگذار شد، بلاغت در تفسير طبري است. از آنجا كه يكي از جنبه هاي اعجاز قرآن بلاغت ادبي آن است، مفسران كوشيده اند تا در مورد جنبه هاي بلاغي آن بحث كنند؛ زيرا براي درك و فهم معاني قرآني، آگاهي از مسائل بلاغت اهميت ويژه اي دارد. ابن قتيبه دينوري در كتاب تاويل مشكل القرآن در جواب خرده گيران، ثابت كرده كه در قرآن از آرايه هاي ادبي عربي بسيار استفاده شده و بدون آگاهي از اسلوب بندي زبان عربي امكان درك مفاهيم آ ن، آن گونه كه بايد و يا شايد امكان پذير نيست و همين امر باعث شده كه مخالفان به غلط افتند. طبري در تفسير بزرگ خود از بلاغت قرآن بحث كرده است و به برخي از تفاوت هاي كلمه اي قرآن اشاره مي  كند. مثلا در تفاوت كلمه الحمدلله با حمداً لله پس از بخشي مفصل در مورد لغت عربي به اين نتيجه مي  رسد كه الحمدالله يعني سپاس فقط خداوند را مي  سزد و اگر مي  گفت: حمداً لله، ديگر اين امر عموميت نمي داشت و فقط حمد گوينده را مي  رساند. مثل اينها در جامع البيان بسيارند. در جايي ديگر در سوره فاتحه در مورد آيه اياك نعبد و اياك نستعين گفته است، چرا نعبد بر نستعين مقدم شده است؛ زيرا انسان در عبادت خود بايد از پروردگار كمك بگيرد.(6)
در ذيل آيه و قالت اليهود يدالله مغلوله يعني يهود گفتند: دست خدا در زنجير است.(كنايه از اين كه خداوند بخيل است)خداوند فرمود:... غلت ايديهم و لعنوا بما قالو بل يداه مبسوطتان... يعني دست هايشان در زنجير باد و لعنت بر آنها كه اين را گفتند، بلكه دستان خداوند باز است( بخشنده اند)بعضي گفته اند كه چون در اينجا مقصود از يد بخشش است بهتر بود خداوند مي  گفت: بل يده مبسوطه يعني دست او باز است و نگويد بل يداه مبسوطتان يعني دستان خدا باز است. طبري در جواب آنان مي  گويد: چون نعمت هاي الهي زياد است مراد از به كار بردن صيغه مثني يداه و مبسوطتان يك كنايه ظريف است و آن اين كه آنان كه بسيار بخشنده اند با هر دو دست مي  بخشند.(7)
از اين نمونه ها در تفسير طبري فراوان ديده مي  شود و اين باعث شده كه تفسير طبري به يك تفسير بلاغي نيز معروف شود.
اهل بيت در تفسير طبري
ذهبي كه از رجال اهل سنت است مي  گويد: طبري وقتي شنيد كه ابن ابي الداود، حديث غدير را تكذيب كرده است، كتابي در فضائل اهل بيت(ع)و صحت حديث غدير تاليف كرد. سپس مي  افزايد: من خود يك مجلد از آن را ديده ام كه از گستردگي آن وحشت كردم.(8)نجاشي و طوسي و ياقوت حموي نيز آن را تاييد كرده اند. با وجود اين طبري در تفسيرش در اكثر آيه هايي كه مربوط به اهل بيت يا حضرت اميرالمومنان(ع)است يا از ذكر رواياتي كه به شأن نزول آنها دلالت مي  كنند طفره رفته و يا فقط از احتمال صحبت كرده و يا آنها را ذكر كرده و در مقابل با ذكر رواياتي ديگر آن را تضعيف كرده است. يكي از انتقادهايي كه به تفسير طبري گرفته اند، در مورد وجود علمات دخيل در قرآن(معربات)است. از منظر طبري اساسا هيچ واژه غيرعربي در قرآن وجود ندارد و براي اثبات اين گفته بحثي طولاني و ملال آور مي  كند و به هر دستاويزي چنگ مي  اندازد كه گفته خود را ثابت كند. حال اين كه بزرگاني از قدما از قبيل ابن عباس كه از صحابه پيامبر(ص)است، عقيده دارند كه كلماتي در قرآن وجود دارد كه ريشه عربي ندارند بلكه به واسطه مراوده هاي فرهنگي و تجاري كه اعراب با فرهنگ هاي ديگر داشتند، وارد زبان عربي شده اند. از اين كلمات كه در قرآن وارد شده اند مي  توان نمونه هاي زيادي را مثال زد. اما طبري بدون اين كه سند تاريخي براي اثبات نظر خود ارائه كند، اين نمونه ها را از موارد مشترك در زبان ها به شمار مي  آورد.
منابع و پي نوشت ها:
1 -تاريخ الامم و الملوك طبري، مقدمه.
2 -همان منبع، ص 2.
3 -معجم الادبا، ص 51.
4 -جامع البيان، ج 30، ص234.
5 -شناسايي برخي از تفاسير عامه، مجله حوزه، شماره 24، ص 41.
6 -تفسير طبري، ج 1، ص 160.
7 -همان، ج 10، ص 455.
8 -ذهبي، تذكره الحفاظ، ج 2، ص 713.]]>
</TEXT>
</DOC>
<DOC>
<DOCID>HAM2-851123-078</DOCID>
<DOCNO>HAM2-851123-078</DOCNO>
<ORIGINALFILE>/1385/851123/world/_idea.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهنقدي بر مقاله پيامبر، هدايت، ولايت
ولايت تشريعي يا ولايت بر تشريع؟]]>
</TITLE>
<TEXT>
<![CDATA[حسام الدين برومند
صفحه انديشه روزنامه همشهري در تاريخ 30/10/85 مطلبي تحت عنوان پيامبر، هدايت و ولايت منتشر كرد. در بخشي از مطلب مذكور عنوان شده بود كه ولايت الهي به كسي تفويض نمي شود، در نقد مقاله مورد بحث، مقاله كوتاهي به نگارش درآمده كه در آن ولايت تكويني، ولايت بر تشريع و ولايت تشريعي مورد بحث قرار گرفته كه در زير از نظرتان مي گذرد:
***
در مورخ 30/10/85 در صفحه انديشه مطلبي تحت عنوان فوق چاپ شد؛ مولف محترم پس از پرداختن به ابعاد رسالت نبي اكرم(ص)و مبحث هدايت به مقوله ولايت مي پردازد و بيان مي دارد: ولي مطلق خداوند است و ولايت اوليا نه در عرض ولايت خداوند و نه در طول آن است، يعني ولايت الهي به كسي تفويض نمي شود زيرا اطلاق ولايت الهي، محال و خلايي باقي نمي گذارد تا با ولايت ديگري پر شود. ولايت اوليا، مظهر و مجلاي ولايت خداوند است، همچنين در ادامه مطلب مذكور بيان مي دارد: ولايت تشريعي، ويژه خداوند است و به كسي تفويض نشده و اطلاق ولايت تشريعي داشتن براي پيامبر و امام(ع)با مسامحه است و... بدوا لازم و ضروري است مروري گذرا داشته باشيم بر مفاهيم ولايت تكويني، ولايت بر تشريع و ولايت تشريعي.
1. ولايت تكويني: يعني سرپرستي موجودات جهان و عالم خارج و تصرف عيني داشتن در آنها. بنابراين ولي واقعي و حقيقي اشيا و اشخاص فقط و فقط ذات  اقدس الهي است.
2. ولايت بر تشريع: ولايت بر قانونگذاري و تشريع احكام است يعني اين كه كسي سرپرست جعل قانون و وضع كننده اصول و مواد قانوني باشد و لذا ولايت بر تشريع و قانونگزاري نيز منحصر به ذات  اقدس الله است.
3. ولايت تشريعي(ولايت در تشريع): يعني نوعي سرپرستي كه نه ولايت تكويني است و نه ولايت بر تشريع و قانون، بلكه ولايتي است در محدوده تشريع و تابع قانون الهي.
اما ذكر چند نكته لازم است: اولا مولف محترم آنجا كه بيان مي دارد ولايت اوليا نه در عرض ولايت خداوند و نه در طول آن است؛ با عنايت به توضيح فوق بايد گفت ولايت اوليا در زمره ولايت تشريعي و در محدوده تشريع و تابع قانون الهي است. به همين جهت ولايت اوليا در طول ولايت خداوند است.
ثانيا آنجا كه مولف محترم بيان مي دارد: ولايت تشريعي ويژه خداوند است و به كسي تفويض نشده و اطلاق ولايت تشريعي داشتن براي پيامبر و امام(ع)با مسامحه است... قابل تامل است، ولايت تشريعي در محدوده تشريع است و به تعبير ديگر ولايت در تشريع است نه بر تشريع، فلذا تميز مفهوم ولايت تشريعي از ولايت بر تشريع مهم و ضروري است و دقت و مداقه بيشتري را مي طلبد؛ چرا كه ولايت تشريعي داشتن امامان عليهم السلام نه تنها از باب مسامحه نيست بلكه از باب اداره و سرپرستي امور و جامعه بشري است و بسيار ضروري و مهم است. البته شايد منظور مولف محترم از ولايت تشريعي، ولايت قانونگذاري(ولايت بر تشريع)است كه در اين صورت، مفهوم جمله مزبور را مي توانيم با مسامحه حمل بر صحت نماييم.]]>
</TEXT>
</DOC>
<DOC>
<DOCID>HAM2-851123-079</DOCID>
<DOCNO>HAM2-851123-079</DOCNO>
<ORIGINALFILE>/1385/851123/world/_mycity.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پديده قطبي شدن شهرها، ضربه اي به بافت هاي شهري
نوسازي شهري و ماندگاري توسعه]]>
</TITLE>
<TEXT>
<IMAGE>/1385/851123/world/010056.jpg</IMAGE>
<![CDATA[
عكس:گلناز بهشتي
مهوش حميدي نظامي
آغاز دوران رواج واژه هاي نوسازي، بهسازي و حفاظت از بافت هاي شهري در فرهنگ شهرسازي، هم زمان است با پيدايش پديده قطبي شدن شهرها، مسئله قطبي شدن خود، پيوندي آشكار با صنعتي شدن جوامع و شهرنشيني در مقياس گسترده دارد.
نمونه هاي برجسته اي كه از بازسازي و توسعه يكپارچه شهري در قبل از اين تاريخ مي توان سراغ كرد محدود است به مواردي كه شهرها در اثر عوامل طبيعي يا غيرطبيعي به ويراني كشيده شده، يا به تبع الگوي پايتخت سازي، توسعه و گسترش يافته اند.
گستردگي مفهوم اين واژه ها در دوران معاصر، حاصل تاريخي است كه بر اين واژه ها گذشته است. هجوم و استقرار جمعيت در شهرها كه منجر به پيدايش نظام جدايي گزيني و استقرار اقشار هم مرتبه شهري در بخش هاي مختلف شد، موجب شد كه محلات فقير و ثروتمند و ميانه در شهرها پديد آيد. فرسودگي تدريجي ابنيه در مناطق فقير شهري به موازات افزايش سريع جمعيت، شهرهاي بزرگ جهان را به طور جدي با مسئله جدايي گزيني اجتماعي و نيز تنزل كيفيت زندگي در بخش هاي ديگري از شهر روبرو ساخت. اين تنزل كيفي هم جنبه كالبدي و هم جنبه اجتماعي داشت.
عكس العمل كشورهاي مختلف جهان در مقابل اين پديده متفاوت بود. اروپاييان كه شهرهايي قديمي داشتند قدم در راه احياء مراكز شهري خود گذاردند و آن را اقدامي فرهنگي تلقي كردند كه بخشي از هزينه هاي آن توسط رواج توريسم فرهنگي تامين مي شد.
در آمريكاي شمالي كه بافت شهرها چندان عمري نداشتند نوسازي در مقياس وسيع مدنظر قرار گرفت. به موازات اين جنبش ها، نهضت حومه هاي سبز در سراسر امريكا و اروپا نضج گرفت. عليرغم نظر هوارد در مورد احداث شهرك هايي براي همه اقشار اجتماعي، عملاً اين حومه هاي سبز براي طبقات متوسط و پُردرآمد ساخته شد.
به محض آن كه نسل حاصل از انفجار جمعيت در سال هاي 1960 و 1970 به سن رشد رسيد، غرب و به ويژه آمريكاي شمالي تغييرات بزرگ و ناگهاني اي را در زمينه هاي سياسي و اجتماعي تجربه كرد. در اين شرايط مردم آمريكاي شمالي مطلوب بودن حومه هاي سبز سنتي را به عنوان محيط مسكوني ايده آل مورد ترديد جديد قرار دادند. پارك هاي اكثر شهرهاي آمريكا، بهشت معتادان شده بود و مراكز شهرهاي آن در حال مرگ بودن. در اين زمان بود كه نقدهاي جاكوبز و انديشه هاي اسكارنيومن مفهوم شهر قابل كنترل را رواج داد. آنها معتقد بودند كه خيابان هاي شلوغ، جذابيت و امنيت بيشتري دارند و در واحدهاي آپارتماني بزرگ، مردم نمي توانند قلمرو زندگي خود را به خوبي كنترل كنند و به ويژه اقشار كم درآمد نبايد در واحدهاي بزرگ آپارتماني زندگي كنند.
بدين ترتيب در دهه 80 در آمريكاي شمالي با پيش بيني برنامه هاي احداث خانه هاي ارزان قيمت و طرح هاي بهسازي شهري، كار احداث مجموعه هاي قابل كنترل در مراكز شهري پيش برده شدند. در اين دهه بود كه امريكاي شمالي به مراكز شهري و مشرب شهرنشيني دوره مستعمراتي خود ارزش تاريخي بخشيد. اما اين امر مانع از آن نشد كه در پرتو سياست هاي قرضه و مقررات برنامه ريزي استاندارد، كار احداث حومه هاي سبز، به عنوان انتخاب ارجح طبقات متوسط، دنبال نگردد. بدين ترتيب در اين دهه ميان نظرات امريكا و اروپا در زمينه بازسازي و نوسازي، تقربي حاصل آمد و كاربرد هم زمان دو روش توسعه و نوسازي شهرهاي قابل كنترل و حومه هاي سبز مدنظر قرار گرفت.
جريان تنش ها و رويدادهاي متفاوتي كه در طي اين قرن رخ داده است، معناي نوسازي و بهسازي را وسعت بخشيده و آن را از شكل يك اقدام كالبدي ايستا به سوي مديريت يك امر اجتماعي سوق داده كه در تعادل پويا با محيط خود قرار دارد. با توجه به اين زمينه است كه امروزه مي توان نوسازي و بهسازي شهري را به شكل زير تعريف و تبيين كرد:
نوسازي و بهسازي شهري به مفهوم برنامه ريزي يا برنامه ريزي مجدد، طراحي يا طراحي مجدد، تفكيك مجدد اراضي، پاك سازي، توسعه يا توسعه مجدد، بازسازي و احياء و يا تركيبي از آنها در يك منطقه مشخص، و پيش بيني احداث ابنيه، كارگاه ها، تكميل يا ايجاد تاسيسات يا مكاني براي انواع استفاده هاي مسكوني، تجاري، صنعتي، عمومي، تفريحي، اجتماعي و غيره برحسب نياز يا ضرورت است.
بنابراين تعريف، نوسازي و بهسازي شهري در واقع سه عرصه متفاوت را در بر مي گيرد:
نوسازي: به معني تجديد بناي كامل مناطق موجود براي ارتقاء كيفيت زندگي در آنها(كه تا حدي تنزل يافته كه ديگر قابل اصلاح نيست)و نيز، بناي مناطق جديد شهري.
بهسازي: به معني اجراي برنامه هاي كالبدي ـ اجتماعي براي ارتقاء كيفيت زندگي در محلات(اين امر وقتي رخ مي دهد كه هنوز كيفيت زندگي در اين مجموعه قابل ارتقاء باشد)يا ارتقاء كيفيت زندگي در مناطقي كه در زمان احداث آنها، شرايط محيطي موجب شده كه توسعه مطابق حداقل استانداردهاي كيفي زندگي رخ ندهد.
حفاظت: به معني كمك به نگه داشت سطح كيفي زندگي در مناطقي كه در آنها هنوز اين سطح به طور جدي در معرض خطر تنزل قرار نگرفته ولي در آينده انتظار آن مي رود.
در فرهنگ معاصر شهرسازي حداقل 15واژه متفاوت وجود دارد كه بر امر بهسازي و نوسازي شهري اطلاق مي شود.
با تبديل شدن مسئله محيط زيست و ماندگاري توسعه در مقياس شهر و كل محيط زندگي انسان به مسئله روز، نوسازي و بهسازي شهري نيز از اين گرايش جديد متأثر شده، مفهوم آن تبديل به مفهوم نوسازي و بهسازي محيطي گشته و تمام عرصه كشورها را در برگرفته، و تكنيك هايي جديد براي تأمين هزينه و اعتبارات اين كار و نحوه حل تعارضات موجود در آن ابداع گشته است.]]>
</TEXT>
</DOC>
<DOC>
<DOCID>HAM2-851123-080</DOCID>
<DOCNO>HAM2-851123-080</DOCNO>
<ORIGINALFILE>/1385/851123/world/_mycity.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[حقوق شهروندي
امتياز رانندگي در شهر]]>
</TITLE>
<TEXT>
<![CDATA[گروه شهري- كارشناسان ترافيك معتقدند استفاده از خودروي شخصي نه يك حق، بلكه امتيازي است كه از سوي جامعه به افراد داده شده است.بديهي است در صورتي كه استفاده از اين خودروها منافع جمعي را به مخاطره اندازد اين امتياز بايد سلب شود و يا محدوديت هايي را براي استفاده از آن ايجاد كرد.
بنابر آمار و ارقام موجود در سازمان حمل و نقل و ترافيك شهرداري تهران در سال گذشته 52درصد ترددها از كل سفرهاي درون شهري پايتخت بصورت تك سرنشين صورت گرفته، در حالي كه اين رقم در سال 72 معادل 40 درصد بوده است.
نتايج نظرسنجي انجام شده از شهروندان تهراني در سال جاري نيز نشان دهنده وجود نقصان در سيستم حمل و نقل عمومي، از دست رفتن زمان و عدم اختيار سلب آسايش و نيز به مخاطره افتادن امنيت از جمله دلايلي است كه پايتخت نشينان را به سمت استفاده از خودروهاي تك سرنشين سوق داده است.براين اساس، تنها 21درصد خانوارهاي ايراني براي تردد از تاكسي، اتوبوس، ميني بوس و خودروهاي مسافربر شخصي استفاده مي كنند.اين درحالي است كه تهران ماشين زده كه در آينده اي نه چندان دور قطعا به پاركينگ بزرگي تبديل خواهد شد، شايد ديگر ظرفيت پذيرش حتي يك خودرو را هم در آينده نداشته باشد.هم اكنون سه ميليون و 300 هزار دستگاه خودرو در شهر تهران تردد مي كنند كه بر اساس پيش بيني هاي انجام شده اين رقم با 30درصد افزايش در سال آينده به مرز چهار ميليون دستگاه خواهد رسيد.
ظرفيت فعلي معابر شهر تهران گنجايش تنها يك ميليون و 500 هزار دستگاه را دارد كه به اعتقاد كارشناسان ترافيك در سال 78 اين ظرفيت تكميل شده است.نتايج بررسي ها نشان مي دهد در اكثر كشورهاي پيشرفته حداكثر بهره وري از اتومبيل هاي شخصي از زمره پروژه هايي است كه به لحاظ محدوديت شبكه معابر و ناتواني سيستم هاي حمل و نقل عمومي در جوابگويي به تقاضاي سفر به منظور استفاده بهينه از امكانات موجود انجام مي شود. با اين حال به نظر مي رسد با ارائه راه حل هايي از جمله ساماندهي سيستم حمل و نقل عمومي، جلب رضايت و اعتماد مردم بتوان تردد خودروهاي تك سرنشين را كنترل و از حجم ترافيك كاست.بر اساس آمار حدود 40درصد سفرهاي روزانه شهر تهران شغلي است و اين بدين معنا است كه افراد زيادي از مبدأ تا مقصد بصورت تك سرنشين در بزرگراههاي اصلي درحال تردد هستند.از سوي ديگر كل سفرهاي سواره روزمره شهر تهران بيش از 12 ميليون سفر است و تنها 55درصد از اين سفرهاي سواره در پايتخت با وسايل نقليه عمومي انجام مي گيرد.از اين رو تنها راهكار ترغيب و تشويق شهروندان به استفاده از حمل و نقل عمومي ايجاد يك سامانه عمومي به نحوي است كه تمامي آن شرايط حمل و نقل عمومي را داشته باشد.]]>
</TEXT>
</DOC>
<DOC>
<DOCID>HAM2-851123-081</DOCID>
<DOCNO>HAM2-851123-081</DOCNO>
<ORIGINALFILE>/1385/851123/world/_mycity.htm</ORIGINALFILE>
<ISSUE>دوشنبه 23 بهمن 1385</ISSUE>
<DATE calender="Western">2007-02-12</DATE>
<DATE calender="Persian">1385/11/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از شهر
چشم  در چشم تهران]]>
</TITLE>
<TEXT>
<![CDATA[گروه شهري- تهران شهري با بيش از 8 مليون نفر جمعيت شرايط خاصي در ايران و حتي منطقه خاور ميانه دارد، به دليل رشد سريع و گذار از مراحل مختلف و به دليل آزمون و خطاهاي مكرر و نيز به دليل تغيير نگرش و رويكردها در مديريت شهر تهران، با مسائل عديده اي روبرو است، اما ديگر شهرهاي بزرگ ايران(كه بزرگترين شان جمعيتي حدود يك چهارم تهران دارند)به دلايل مختلف از دوران قاجار به بعد دائما چشم به تهران و تحولات تهران داشتند، براي مديران اين شهرها تهران نماد تحول پيشرفت و تنها الگوي پيشرو بوده است كه پيروي از آن راه مطمئن موفقيت است.
تهران كه تمركز شديد منابع مالي و علمي و تجاري كشور در آن از حالت تعادل خارج شده و بر هم زننده اقتصاد و توسعه كشور شده است تمام ظرفيت هايش در سطحي متفاوت از ديگر شهرهاست و همين دليل براي منتفي شدن امكان كپي برداري از الگوي تهران كافيست، هرچند كه خيابان ها، پاساژها و زيرگذر و... تهران بسيار مهيج هستند!
اما براي كساني كه مي گويند و خواهند گفت چرا مثلا نمي توان يك زيرگذر يا خيابان(معمولاً با اشاره به متراژ آن!)مانند آنچه در تهران است در شهر خود داشته باشند. بايد مشخص شود چه عواملي و به چه نحو اين آرزو را ناممكن و اين خيال را خطرناك كرده اند.
اين مسئله ضرورت پژوهشي منظم و فراگير دارد اما اگر به ياد آوريم كه نوع اقدامات شهر تهران چه نسبتي با مشكلات آن داشته متوجه مي شويم كه تهران همواره يك قدم از مشكلات(مثلا ترافيك و تامين آب و مسكن و زلزله و...)عقب مانده به اين دليل ماهيت اقدامات به نحوي بازدارنده بوده و همواره تلاش در فاصله گرفتن از آستانه قابل تحمل مدنظر بوده است؛ اما براي شهرهايي كه هنوز مسائل و مشكلات تهران را ندارند اين گونه الگوبرداري در واقع هيچ معنايي ندارد، همين استدلال براي ما ماهيت رواني و زيبايي شناسي اين اقدامات را روشن مي كند.
در واقع شكل گيري همين زيبايي شناسي و معيارهاي آن است كه خطرناك ترين جنبه الگو شدن تهران است. اقداماتي كه بر اين اساس انجام مي پذيرد عمدتا به اتلاف منابع و عدم انطباق با مسئله واقعي يا جزئي نگري متهم هستند كه ايجاد مشكلاتي پيچيده از عواقب آن است.
اما راه حل ساده اين معضل يعني دل كندن از تهران و پرداختن به شهرها براساس وضعيت خود جوابي واضح اما راهي خطير در پيش دارد؛ ضروريست پيش از آنكه اين مشكلات از كنترل خارج نشدند به حل اين مسئله پرداخت.]]>
</TEXT>
</DOC>
</HAMSHAHRI2>

<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860120-001</DOCID>
<DOCNO>HAM2-860120-001</DOCNO>
<ORIGINALFILE>/1386/860120/news/_adabh.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تكذيب نمايش تلويزيوني 300]]>
</TITLE>
<TEXT>
<![CDATA[گروه ادب و هنر - درحالي كه اين روزها مدام از فيلم تخيلي 300 حرف زده مي شود، خبر دوبله اين فيلم جعلي توسط واحد دوبله سيما بلافاصله از سويي تأييد و از سوي ديگر تكذيب شد.
درحالي كه يكي از مديران دوبلاژ خبر از دوبله فيلم 300 داده بود، مديركل تأمين برنامه خارجي صدا و سيما خريد اين فيلم براي دوبله و پخش را تكذيب كرد.
علي اصغر غلامرضايي گفت: فيلم 300 از هيچ جا خريداري نشده كه به مرحله دوبله برسد و قرار باشد كه از يكي از شبكه هاي داخلي پخش شود.
وي افزود: باتوجه به شكل و محتواي فيلم 300 كه صددرصد ضدايراني است ما به عنوان كانال رسمي نمي توانيم آن را خريداري و پخش كنيم مگر آن كه سياستي از سوي رياست سازمان يا معاونت سيما اعلام شود كه درباره فيلم 300 اين حرف مطرح نيست.
اظهارات غلامرضايي درحالي است كه قنبري مدير دوبلاژي كه گفته مي شود اين فيلم را دوبله كرده است، در اين باره با تأييد خبر دوبله فيلم به فارس گفته بود: دوبله فيلم صحت دارد اما فقط حدود 40 دقيقه از فيلم 300 را براي نقد و بررسي دوبله كرده ايم.
غلامرضايي تأييد مي كند كه گويا براي نقد و بررسي اين فيلم تنها چند تكه 2 تا 3 دقيقه اي از فيلم انتخاب شده كه در يكي از برنامه هاي شبكه 4 پخش شود و اين در حد دوبله فيلم يا خريداري آن نيست.]]>
</TEXT>
</DOC>
<DOC>
<DOCID>HAM2-860120-002</DOCID>
<DOCNO>HAM2-860120-002</DOCNO>
<ORIGINALFILE>/1386/860120/news/_adabh.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[در خاموشي مسئولان ميراث فرهنگي، مجلس به حراج اشياي تاريخي ايران در لندن واكنش نشان داد
جيرفت، چشم به راه 18 قطعه  4 هزار ساله]]>
</TITLE>
<TEXT>
<![CDATA[گروه ادب و هنر- 15 ملوان انگليسي دستگيرشده در آب هاي خليج فارس حالا در هواي ابري و افسرده زادگاهشان لم داده اند، اما 18 قطعه چهار پنج هزار ساله جيرفت، هنوز كيلومترها دور از زادگاه اصلي شان در انتظار تشكيل شدن يا نشدن دادگاه تجديدنظر نشسته اند.
دادگاه اول، تقريبا كمي پيش از دستگيري 15 ملوان معروف تشكيل شد تا تكليف 18 قطعه متعلق به سرزمين تاريخي جيرفت را روشن كند. رأي، قابل پيش بيني بود: دادگاه طرف گالري بركت لندن را گرفت و رسما به اين گالري اجازه داد تا 18 قطعه ياد شده را به حراج بگذارد. گالري بركت نخستين بار دو سال پيش اين حراج را برپا كرد، اما با اعتراض سازمان ميراث فرهنگي، حراج متوقف شد و سرانجام حاصل دو سال رفت و آمد، صدور رأي دادگاه انگليسي به نفع گالري بركت بود. علت اين راي صريح نبودن قوانين ايران درباره مالكيت اشياي زيرخاكي اعلام شده است...
از سوي ديگر آن طور كه نماينده جيرفت و عنبرآباد گفته است، بنابه گزارش رئيس دادگاه انقلاب جيرفت بين سال هاي 80 و 81، 600 هزار تا يك ميليون قطعه تاريخي نفيس از منطقه جيرفت كشف شده و يكراست به خارج از كشور قاچاق شده اند. از آن تاريخ تاكنون، تنها 150 قطعه، مطابق اعلام سرپرست گروه كاوش منطقه و نيروي انتظامي، بازپس گرفته شده و از باقي اين اشيا، هيچ اطلاعي در دست نيست. از سوي ديگر در فاصله سال 81 تا 85، ارقام 600 هزار و يك ميليون به 30 هزار كاهش يافته و اين پرسش را براي علي زادسر مطرح كرده است كه باقي اين تعداد چه شده است؟ بد نيست بدانيد ارزش تخميني اشياي سرقت شده، 30 ميليارد دلار بوده است. اين رقم، وقتي معنادارتر خواهد بود كه بدانيم كل بودجه سال 86 كشور، كمتر از 20 ميليارد دلار است.
در سطح شعار هم مطرح نشد
اما گذشته از تمام اين حرف ها، چگونه مي توان تصور كرد، 600 هزار قطعه تاريخي به خارج از كشور منتقل شود و آب از آب هم تكان نخورد؟
اميررضا خادم، عضو فعال كميسيون فرهنگي مجلس در اين باره مي گويد: براساس گزارش هاي گاه به گاه كه مربوط به مديريت قبلي سازمان ميراث فرهنگي و گردشگري بوده است، تلاش هايي براي بازپس گيري اين اشيا صورت گرفته، اما اين كار نياز به يك تيم تشكيلاتي است كه يك كار گروهي و تشكيلاتي را سازماندهي كرده و به طور مستمر و پيگير، عمل كند.
براي تشكيل تيم مورد نظر خادم، پنج سال در مورد سرقت جيرفت و دو سال براي حراج 18 قطعه ياد شده فرصت بوده است، اما تنها وقتي مسئولان و نمايندگان و ديگران به تكاپو افتاده اند كه آب، ريخته و رأي صادر شده. خادم مي گويد: پاسخ به اين پرسش را بايد مسئولان ذي ربط يعني مسئولان ميراث فرهنگي و وزارت خارجه بدهند. اما متأسفانه به نظر مي رسد پس از ادغام دو سازمان ميراث فرهنگي و گردشگري، هنوز بسياري از موضوعات مرتبط با اين دو موضوع در حد شعار و در سطح صحبت باقي مانده است، هر چند كه بسياري از مسايل حتي در سطح شعار و صحبت هم مطرح نمي شود.  به اعتقاد خادم،  رخدادهاي زيادي در اين حوزه هست كه تنها برخي مثل ماجراي اين 18 شيء معلوم مي شود، چرا كه ساختار مناسبي براي پيگيري ماجرا از بالاترين سطح تا مرحله اجرا وجود ندارد.
سازمان ميراث فرهنگي و گردشگري، پس از اعتراض به حراج لندن، دو سال فرصت تهيه مدارك و شواهد لازم براي اثبات مالكيت ايران، بررسي قوانين و... داشته است، اما دادگاه لندن، در غياب اين مدارك، حكم را صادر كرده است.
هر چند كه اميد غنمي، مديركل دفتر حقوقي سازمان مي گويد: تمام اسناد، مدارك و قوانين به نفع ايران بودند و ايران انتظار صدور اين حكم را نداشت، حكمي مبني بر خروج اشيا از توقيف و ممانعت از برگرداندن آن ها به ايران.
مطابق ماده 26 قانون مدني ايران، اشياي تاريخي - فرهنگي، امكان تملك خصوصي ندارد و هيچ كس جز دولت نمي تواند مالك آن ها باشد. يوسف مجيدزاده، سرپرست هيأت كاوش باستان شناسي جيرفت به ايسنا مي گويد: قرار است دادگاهي در ارديبهشت ماه تشكيل شود كه در آن، من به همراه هولي پيتمن از دانشگاه پنسيلوانيا كه به مدت دو سال در جيرفت با گروه باستان شناسي همكاري كرده است، به عنوان شاهد حاضر شويم. اما خبرهايي شنيده مي شوند مبني بر اين كه گويا دادگاه ديگري تشكيل نمي شود.
پاسخ به اين پرسش كه چرا در دادگاه اول اين دو شاهد حضور نداشته اند و پرسش هاي بسيار ديگري از اين دست، تنها بر عهده مسئولان ميراث فرهنگي است.
قطره اي از دريا
حالا تمام حقوقدانان و مسئولان كشور به استناد ماده ها و اصول قانوني كشور، از نادرست بودن رأي دادگاه لندن مي گويند، رئيس مجلس از پيگيري ماجرا خبر مي دهد، نماينده تفت و ميبد به رئيس جمهور تذكر مي دهد و... اميرضا خادم مي گويد: در بودجه سال 85، 6 ميليارد تومان به سازمان ميراث فرهنگي اختصاص يافت تا نقشه باستان شناسي ايران را تهيه كند. اما در پايان سال 85، هيچ گزارشي از اين كار داده نشد و در سال 86 هم بودجه اي برايش ديده نشده است. نقشه  اي كه اگر تهيه شود، مي توانيم براساس آن، براي قابليت هاي نقاط مختلف كشور، برنامه ريزي اقتصادي و فرهنگي كنيم.
حالا جيرفت چشم به راه 18 قطعه چهار هزار ساله خود است، اما اين 18 قطعه، تنها قطره اي از درياي 600 هزار قطعه تاريخي اين سرزمين كهن است كه لابه لاي تغيير ساختار و كمبود قانون و پاس كاري وظايف و... بخار شده اند و معلوم نيست،  فردا چند قطره ديگر از تمدن بزرگ ايران زمين، كجاي دنيا چكه خواهد كرد؟]]>
</TEXT>
</DOC>
<DOC>
<DOCID>HAM2-860120-003</DOCID>
<DOCNO>HAM2-860120-003</DOCNO>
<ORIGINALFILE>/1386/860120/news/_adabh.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برف و بنفشه در تلويزيون]]>
</TITLE>
<TEXT>
<IMAGE>/1386/860120/news/018453.jpg</IMAGE>
<![CDATA[
ايسنا: تصويربرداري سريال سال هاي برف و بنفشه تا آخر فروردين ماه در تهران به پايان مي رسد در حالي كه همين روزها شاهد پخش آن از شبكه3 سيما خواهيم بود. اسماعيل عفيفه ـ تهيه كننده اين سريال ـ بار ديگر مانند سريال هاي پس از باران و خانه اي در تاريكي با سعيد سلطاني به عنوان كارگردان همكاري دارد و اين بار هم سراغ موضوعي تاريخي رفته اند. در اين سريال بازيگراني چون محمدعلي كشاورز، سام درخشاني، لاله اسكندري، جهانگير الماسي، امير آقايي، اسماعيل شنگله، شبنم قلي خاني، صالح آقا ميرزايي، محسن قاضي مرادي، مهدي فقيه و رحيم نوروزي به ايفاي نقش پرداخته اند. داستان اين سريال به قلم رضا جولايي به اواخر سال 1341 باز مي گردد و درباره مهندس علي فلاح است كه بعد از فارغ التحصيلي در رشته كشاورزي از اروپا به ايران مي آيد و زندگي او با وقايع سال 43 گره مي خورد.]]>
</TEXT>
</DOC>
<DOC>
<DOCID>HAM2-860120-004</DOCID>
<DOCNO>HAM2-860120-004</DOCNO>
<ORIGINALFILE>/1386/860120/news/_adabh.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<IMAGE>/1386/860120/news/018456.jpg</IMAGE>
<![CDATA[
عرضه سمفوني شماره 3: عليرضا مشايخي سمفوني شماره 3 خود را ارديبهشت ماه سال جاري عرضه مي كند. او كه تاكنون مجموعه اي از اتودها، سونات ها و اپوس هاي مختلف را در كارنامه  هنري اش داشته است،  سمفوني شماره  3 خود را توسط نشر هرمس منتشر مي كند. مشايخي بيشتر با نوع موسيقي تلفيقي مطرح شده است.
]]>
<IMAGE>/1386/860120/news/018459.jpg</IMAGE>
<![CDATA[
تئاترهاي اجرا نشده: اسماعيل خلج از احتمال اجراي يكي از 3 نمايشنامه اجرا نشده اش در سال جديد خبر داد. اين نمايشنامه نويس و كارگردان تئاتر  بعد از اجراي 7 نمايش كوتاه در فرهنگسراي هنر،  قرار است نمايش ديگري را نيز در سال جديد براي اجرا آماده كند كه البته هنوز قطعي نشده است.  بهاراتا نمايشنامه اي براساس يك داستان هندي، بابلي ها نمايشنامه  ديگري در برگيرنده 5 قصه بابلي و يك نمايشنامه ايراني با نام عروس خانوم كارهايي است كه خلج در نظر دارد به محض مشخص شدن وضعيت اجرا، يكي از اين متون را انتخاب كند.
]]>
<IMAGE>/1386/860120/news/018462.jpg</IMAGE>
<![CDATA[
زندگينامه مشفق كاشاني: پرويز بيگي حبيب آبادي زندگينامه مشفق كاشاني را در قالب كتابي 200 صفحه اي به زودي منتشر مي كند. او به فارس گفته كه كتاب زندگي نامه مشفق در قالب مصاحبه  تنظيم شده است و علاوه بر زندگينامه، عكس هايي هم از دوران مختلف زندگي استاد مشفق جمع آوري و به مخاطبان ارائه مي شود. عباس كي منش مشهور به مشفق كاشاني، متولد سال 1304 كاشان است. او با اخذ درجه فوق ليسانس به مدت 37 سال به تدريس مشغول شد.]]>
</TEXT>
</DOC>
<DOC>
<DOCID>HAM2-860120-005</DOCID>
<DOCNO>HAM2-860120-005</DOCNO>
<ORIGINALFILE>/1386/860120/news/_adabh.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخراجي ها هم قاچاق شد]]>
</TITLE>
<TEXT>
<![CDATA[گروه ادب و هنر- اگر فرصت و حوصله صف سينما را نداريد مي توانيد اخراجي ها را با كيفيتي مناسب در منزل و در حال شكستن تخمه ببينيد چون اين فيلم هم وارد شبكه قاچاق ويديويي شده است.
اين اتفاق در حالي رخ مي دهد كه از 28 بهمن ماه گذشته مؤسسه رسانه هاي تصويري با همكاري معاونت اماكن عمومي پليس امنيت تهران بزرگ و معاونت امور سينمايي و سمعي و بصري وزارت فرهنگ و ارشاد اسلامي در طرحي عملياتي به مبارزه با توزيع و تكثير فيلم هاي غيرمجاز و قاچاق محصولات سينمايي ايران پرداختند و اعلام شده بود با حضور در نقاط مختلف تهران فروشندگان فيلم ها و آثار سينمايي غيرمجاز را شناسايي و با آنان برخورد قانوني خواهند كرد. اما اكنون در برخي از مناطق پايتخت، آگهي فروش سي دي هاي اين فيلم،بر شيشه بعضي فروشگاه ها نصب شده است.
اگرچه سرتيپي پخش كننده اخراجي ها پيش از اين درباره كدگذاري كپي هاي اين فيلم به ايسنا خبر داده و اعلام كرده كليه كپي هاي سينماها داراي كدهاي متفاوت و در بسته هاي مهرشده فرستاده مي شود و بر اساس اين اقدام، هر كپي به مديريت هر سينما تحويل، و مسئوليت حفظ و حراست كپي تا پايان نمايش آن بر عهده مديران سينماها خواهد بود اما برخي آگاهان معتقدند باتوجه به سابقه مسعود ده نمكي كارگردان اين فيلم در توزيع ويديويي فيلم هايش، باتوجه به فروش غير قابل تصور اخراجي ها اين كار ترفندي براي فراگيري بيشتر و مطرح شدن نام كارگردان است تا همان طور كه ده نمكي وعده داده پشت صحنه اين فيلم و اخراجي هاي 2 و 3 بتواند به چنين فروشي دست يابد.
وعده هاي وزير ارشاد
گروه ادب و هنر - در حالي كه مجموعه تئاتر شهر در انتظار بازسازي، از خواب زمستاني بيدار نشده و هنرمندان تئاتر از اين وضعيت گلايه مندند، وزير فرهنگ و ارشاد اسلامي با وعده افتتاح هفتگي يك مجتمع فرهنگي جديد در شهرهاي مختلف، با اشاره به پيشرفت هاي كشور در عرصه هاي مختلف اظهار داشت: هنرمندان بايد مراقب باشند از كاروان پيشرفت كشور عقب نمانند. محمد حسين صفارهرندي كه در جمع اعضاي هيات مديره خانه تئاتر سخن مي گفت، با اشاره به ضرورت حل مشكلات اهالي هنر و هنرمندان تئاتر، توجه اين وزارتخانه به هنر تئاتر را خاطرنشان كرد و گفت: برخي مسايل كه به عنوان مشكلات اين عرصه مطرح مي شود، شايد محصول غفلت باشد اما حقيقتا بودجه تئاتر در يك سال گذشته به طور جهشي افزايش يافته است. وي بازسازي تئاتر شهر را يكي از دغدغه هاي اين وزارتخانه دانست و از اين كه بازسازي تئاتر شهر به بحث هاي رسانه اي گرفتار شده است اظهار تاسف كرد. صفارهرندي در اين نشست نويد داد كه هر هفته يك سالن و مجتمع فرهنگي جديد در شهرهاي مختلف كشور گشايش مي يابد. اين در حالي است كه بسياري از كارگردانان و بازيگران تئاتر از بلاتكليفي خود و گروه هايشان با ايسنا صحبت كرده اند.
پايان كار نمايشگاه هنر انقلاب
گروه ادب و هنر- نمايشگاه بين المللي هنر به روايت بيداري امروز به اتمام مي رسد. اين نمايشگاه كه آثار هنرهاي تجسمي انقلاب ايران و هشت انقلاب بزرگ معاصر جهان را براي نخستين بار در مجموعه اي وسيع به نمايش گذاشته بود از بهمن گذشته داير شده بود و تا 20 فروردين 86 تمديد شد.
بزرگداشت ملاقلي پور
ايسنا: ياد حضور رسول ملاقلي پور مقارن با چهلمين روز درگذشت اين كارگردان سينما توسط اهالي سينما و همكارانش گرامي داشته مي شود. علي معلم سخنگوي خانه  سينما گفت: اين مراسم از سوي خانه  سينما سه شنبه 28 فروردين ماه با حضور مسئولان، دوستان و همكاران ملاقلي پور و خانواده  او برگزار مي شود و قرار است نشست صميمانه  فراق از دست  دادن او را، به ياد حضور اين كارگردان سينما برپا كنيم. اين برنامه به نمايش بخشي از فيلمها، پشت صحنه ها و صحبت هاي زنده ياد رسول ملاقلي پور اختصاص دارد.]]>
</TEXT>
</DOC>
<DOC>
<DOCID>HAM2-860120-006</DOCID>
<DOCNO>HAM2-860120-006</DOCNO>
<ORIGINALFILE>/1386/860120/news/_adabh.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برگزاري مسابقه عكس خرمشهر، حماسه و مقاومت]]>
</TITLE>
<TEXT>
<![CDATA[همزمان با سوم خرداد - سالروز فتح خرمشهر - مهلت آثار ارسال عكس براي نمايشگاه خرمشهر، حماسه و مقاومت تا 27 فروردين ماه تعيين شده و تمديد نمي شود. گروه داوري عبارتند از: ابوطالب امام، سعيد صادقي، بهمن جلالي، سيف الله صمديان، جاسم غضبانپور و سيدعباس ميرهاشمي.]]>
</TEXT>
</DOC>
<DOC>
<DOCID>HAM2-860120-007</DOCID>
<DOCNO>HAM2-860120-007</DOCNO>
<ORIGINALFILE>/1386/860120/news/_akhar.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[خانه مهر
بازنشستگان تمامي استان هاي كشور صاحب مكان ويژه اي براي تفريح و استراحت در پارك ها مي شوند. بر اساس طرح خانه مهر، در برخي از پارك هاي كشور محدوده اي ويژه بازنشستگان در نظر گرفته مي شود تا بتوانند در آن مكان با هم سن و سالان خود دور هم جمع شده و با آرامش به بحث و گفت وگو بپردازند. زمين احداث خانه هاي مهر بايد از سوي شهرداري تأمين شده و در اختيار سازمان هاي تابعه وزارت رفاه قرار گيرد. در حال حاضر سازمان تأمين اجتماعي نقشه  احداث خانه مهر را طراحي كرده است و قرار است اين سازمان در هر يك از مراكز استان ها كه شهرداري زمين بدهد يك خانه مهر راه اندازي كند.
كاهش دما
مسئول پيش بيني هواشناسي گيلان، نسبت به بالا آمدن آب رودخانه ها و آبگرفتگي معابر عمومي  استان هشدار داد. شدت بارش، در روزهاي سه شنبه و چهارشنبه خواهد بود كه طي اين مدت بالا آمدن سطح آب رودخانه ها و آب گرفتگي معابر عمومي  پيش بيني مي شود. ننه سرما كه به نظر مي رسد قصد وداع با برخي مناطق كشور را ندارد دماي هواي برخي شهر هاي كشور را چند درجه اي كاهش داد، براي نمونه ديروز دماي هواي بخش وسيعي از استان اردبيل 10 تا 12 درجه سانتي گراد كاهش يافت. در شهرستان هاي نمين، نير، خلخال، مشگين شهر، پارس آباد، كوثر و بيله سوار و شهر سياحتي سرعين در دامنه كوه 4811 متري سبلان، كاهش محسوس دما همچنان وجود دارد. ايستگاه مركزي اداره كل هواشناسي اردبيل هواي بيشتر مناطق استان اردبيل تا روز چهارشنبه را نيمه ابري تا ابري، مه آلود و در برخي ساعات همراه با بارش و وزش باد پيش بيني كرد.
تند باد در همدان
باد شديد شنبه شب  و بامداد ديروز مناطقي  از استان  همدان  را در نورديد. به  گزارش  واحد مركزي  خبر، اداره كل  هواشناسي  همدان  سرعت  ورزش  اين باد را درشهرهاي  نهاوند  50 كيلومتر در ساعت  و همدان   46  كيلومتر در ساعت  اعلام  كرد.  اين  اداره  كل  پيش  بيني  كرد در 24 ساعت  آينده  بارش  باران استان همدان  را فرا گيرد. 
اتصال به فيبر نوري
با اتصال شهر شوقان به شبكه فيبر نوري، شهروندان اين منطقه خراسان شمالي امكان اتصال به شبكه جهاني اطلاع  رساني و بهره مندي از خدمات اينترنتي را پيدا كردند. همچنين با زير بار قرار گرفتن فيبرنوري، مكالمات تلفني شهروندان با خارج از شهر و استان نيز ارتقا يافته است. هم اكنون شهروندان بخش شوقان مي توانند با برخورداري از تلفن ثابت و رايانه به شبكه جهاني اينترنت كه تا پيش از اتصال فيبر نوري به آن دسترسي نداشتند، متصل شوند. بخش شوقان جاجرم با 26 روستا داراي 15هزار نفر جمعيت است.
كاريكاتور تكدي گري
حركات متكدياني كه اين روز ها خود را به شيوه هاي جديد تأثير گذاري نيز مجهز كرده اند، كاريكاتور هاي متحركي را در سطح شهر ها رقم زده است. با اين وجود مشاهده فشرده اين نكات در نمايشگاه تكدي گري از نگاه كاريكاتور نبايد خالي از لطف باشد. اين نمايشگاه روز يكشنبه در سالن مارليك مجتمع فرهنگي هنري خاتم الانبياي رشت گشايش يافت. در اين نمايشگاه 40 اثر كاريكاتور از كاريكاتوريست هاي استان تهران به نمايش درآمده است. اين نمايشگاه به مدت يك هفته ادامه دارد و بازديد از آن براي عموم آزاد است.
آش ايراني
سومين جشنواره آش ايراني در زنجان برگزار مي شود. اين جشنواره همزمان با روز جهاني صنايع دستي 20 خرداد در محل نمايشگاههاي بين المللي كاسپين زنجان آغاز و به  مدت 6 روز برگزار خواهد شد. در اين جشنواره هنرمنداني از مناطق مختلف ايران ازجمله يزد، اصفهان، همدان، كردستان، كهكيلويه و بويراحمد، كرمانشاه، ايلام، لرستان، آذربايجان غربي و اردبيل حضور خواهند داشت و نسبت  به تهيه و طبخ آش هاي سنتي منطقه خود اقدام خواهند كرد. همزمان با برگزاري اين جشنواره، صنايع دستي و آثار هنرمندان استان هاي حاضر معرفي و موسيقي و آيين محلي مناطق مختلف به نمايش گذاشته مي شود.]]>
</TEXT>
</DOC>
<DOC>
<DOCID>HAM2-860120-008</DOCID>
<DOCNO>HAM2-860120-008</DOCNO>
<ORIGINALFILE>/1386/860120/news/_akhar.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اختلال تلفني]]>
</TITLE>
<TEXT>
<![CDATA[به  منظور توسعه شبكه كابلي و نصب كافوهاي نوري، ارتباط تلفني مشتركان مركز شهيد فهميده كرج امروز دچار اختلال مي شود. اين اختلال در محدوده شهرك مترو ايجاد خواهد شد.
اختلالات مذكور در پيش شماره 352، 350351، و 353 به وجود مي آيد. با اتمام طرح مذكور زمينه واگذاري تلفن ثابت به متقاضيان جديد اين منطقه فراهم مي شود. اين اختلالات به مدت 72 ساعت ادامه دارد. هم اكنون در شهرستان كرج بيش از 600 هزار خط تلفن ثابت داير است.]]>
</TEXT>
</DOC>
<DOC>
<DOCID>HAM2-860120-009</DOCID>
<DOCNO>HAM2-860120-009</DOCNO>
<ORIGINALFILE>/1386/860120/news/_akhar.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار
غير قابل رديابي]]>
</TITLE>
<TEXT>
<![CDATA[در حالي كه سيم كارت هاي ايرانسل توانسته اند بيش از سايرين جايگاه خود را در تابلوي قيمت ها حفظ كنند، ساير سيم كارت ها همانند سال پيش در نوسان كاهش قيمت به سر مي برند. اما اخبار مهم بازار اين روز ها به گوشي هاي قاچاق غير قابل رديابي اختصاص يافته است. به گفته آگاهان بازار، برخي از برندهاي گوشي تلفن همراه خارجي كه به شكل همراه مسافر و يا به صورت غير قانوني وارد كشور مي شود به راحتي و حتي بدون تغيير شماره سريال و يا تغييرات نرم افزاري و سخت افزاري در شبكه فعال   شده اند. در بين اين گوشي  ها نام چندين مارك معروف كه از بازار مصرف خوبي نيز در ايران برخوردارند مشاهده مي شود. به گفته مسئولان، مرحله دوم برخورد و جمع آوري گوشي هاي قاچاق از هفته آينده آغاز خواهد شد. سال گذشته ستاد مبارزه با قاچاق كالا و ارز با همكاري وزارت ارتباطات قصد شناسايي و از شبكه خارج كردن گوشي هاي غير قانوني تلفن همراه را داشتند كه طي چند ماه  گذشته به دليل تعداد بالاي گوشي غير قانوني و مشكلات فراوان، اين حركت كمرنگ شده  بود.
]]>
<IMAGE>/1386/860120/news/018510.jpg</IMAGE>
</TEXT>
</DOC>
<DOC>
<DOCID>HAM2-860120-010</DOCID>
<DOCNO>HAM2-860120-010</DOCNO>
<ORIGINALFILE>/1386/860120/news/_akhar.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[راه اندازي نخستين دانشنامه اينترنتي قرآن در جهان اسلام]]>
</TITLE>
<TEXT>
<![CDATA[نخستين دانشنامه اينترنتي قرآني جهان اسلام، به همت سازمان فعاليت هاي قرآني دانشجويان كشور وابسته به جهاد دانشگاهي راه اندازي شد.
رحيم خاكي، رئيس سازمان فعاليت هاي قرآني دانشجويان كشور در گفت وگو با خبرگزاري قرآني ايران گفت: اين دانشنامه الكترونيكي قابليت ارائه مقالات، متون، نظرات و ايجاد گروه هاي جديد در حوزه قرآن را به كاربران مي دهد و اين امكان را براي آنان فراهم مي كند تا آخرين اطلاعات، پژوهش ها و دريافت هاي خودشان را با ابزار مناسب بر روي اينترنت قرار دهند.
وي افزود: علاقه مندان به قرآن كريم و به ويژه حوزه پژوهش هاي قرآني مي توانند با مراجعه به نشاني الكترونيكي www.wikiquran.net شناسه كاربري ويژه براي خود تعريف كنند و طي 24 ساعت با دريافت رمز كاربري از امكانات اين دانشنامه بهره مند شوند. وي افزود: مديريت شوراي علمي اين دانشنامه الكترونيكي برعهده دكتر محمد هادي مؤذن است. همچنين جمعي از دانش آموختگان علوم قرآني به صورت كارگروه ويژه زير نظر شهر الكترونيكي قرآن به فعاليت مستمر در اين حوزه خواهند پرداخت.]]>
</TEXT>
</DOC>
<DOC>
<DOCID>HAM2-860120-011</DOCID>
<DOCNO>HAM2-860120-011</DOCNO>
<ORIGINALFILE>/1386/860120/news/_akhar.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[بهداشت و تغذيه بانوان
فرهنگسراي انقلاب به مناسبت فرارسيدن هفته سلامت و در راستاي آموزش بهداشت و تغذيه بانوان گردهمايي يك روزه برگزار مي كند. اين گردهمايي با همكاري مركز بهداشت ابن سينا با موضوع بهداشت و تغذيه بانوان روز سه شنبه 21 فروردين از ساعت 10/30 تا 12 در محل سالن سپيده فرهنگسراي انقلاب برپا خواهد شد. در اين برنامه كارشناس بهداشت و تغذيه به سؤالات حاضران پاسخ مي دهد. علاقه مندان مي توانند براي شركت در اين گردهمايي به فرهنگسراي انقلاب واقع در بزرگراه شهيد نواب صفوي، خيابان كميل شرقي مراجعه كنند و يا جهت كسب اطلاعات بيشتر با شماره تلفن هاي 9-55419057 تماس بگيرند.
پيشگيري از پوكي استخوان
فرهنگسراي طبيعت به مناسبت روز جهاني بهداشت و هفته سلامت اقدام به برگزاري كارگاه آشنايي با راه هاي پيشگيري از پوكي استخوان در تاريخ 23 فروردين كرده است. در اين كارگاه پزشك متخصص بيماري هاي داخلي و غدد به بررسي و بحث پيرامون علل بيماري پوكي استخوان مي پردازد. علاقه مندان براي شركت در اين كارگاه مي توانند در تاريخ مذكور از ساعت 9/30 الي11‎/30به نشاني: فلكه دوم تهرانپارس، انتهاي خيابان جشنواره، فرهنگسراي طبيعت مراجعه كنند و يا با شماره تلفن 77354735 تماس بگيرند.]]>
</TEXT>
</DOC>
<DOC>
<DOCID>HAM2-860120-012</DOCID>
<DOCNO>HAM2-860120-012</DOCNO>
<ORIGINALFILE>/1386/860120/news/_akhar.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه
55]]>
</TITLE>
<TEXT>
<![CDATA[هفته سلامت
كداميك از اين سازمان هادربرگزاري هفته سلامت نقش كمتري دارند؟
a)وزارت آموزش و پرورش
b)وزارت علوم،تحقيقات و فناوري
c)وزارت بهداشت،درمان و آموزش پزشكي
d)شهرداري تهران
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 54
]]>
<IMAGE>/1386/860120/news/018519.jpg</IMAGE>
</TEXT>
</DOC>
<DOC>
<DOCID>HAM2-860120-013</DOCID>
<DOCNO>HAM2-860120-013</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ا
سال سقوط، سال صعود
كارشناسان پيش بيني مي كنند در سال 86 سهام معادن ،فلزات و پتروشيمي اوج بگيرند]]>
</TITLE>
<TEXT>
<IMAGE>/1386/860120/news/018399.jpg</IMAGE>
<![CDATA[
گروه بورس- در حالي كه 20 روز از آغاز سال گذشته اكنون اين پرسش مطرح است كه امسال براي بورس تهران به نام چه صنعتي نام گذاري خواهد شد؟
بورس بازان جهان همواره دوره هاي نزول را سال خرس و دوره هاي صعود را دوران گاو بازي مي نامند، آيا امسال براي بازار سرمايه سال خرس است يا سال گاو؟
با مروري بر معاملات بورس تهران از ابتداي دهه 80 تاكنون مي توان سال هاي 80 و 81 را سال سهام سيمان و سال 82 را سال سرمايه گذاري ها، 83 را سال سهام خودرو و سال هاي 84 و 85 را سال معادن و فلزات ناميد.
اگرچه به طور معمول در پايان هر سال و پس از مشخص شدن نتايج معاملات مي توان در اين باره به ابراز نظر پرداخت اما با نظر كارشناسان و تحولات پيش رو مي توان روند سرمايه گذاري هاي سال جديد را پيش بيني كرد.
برهمين اساس بيشتر كارشناسان اعتقاد دارند، روند رو به رشد شركت هاي معدني در سال جديد نيز ادامه پيدا خواهد كرد. زيرا تقاضا براي مواد معدني در جهان رو به گسترش است و همين موضوع زمينه هاي رشد قيمت سهام معدني را در بورس فراهم خواهد كرد. اين نظريه با افزايش قيمت جهاني مس در ابتداي سال جاري قوام بيشتري به خود مي گيرد. اما در عين حال كارشناسان اعتقاد دارند، اجراي سياست هاي اصل 44 و روشن شدن وضعيت پرونده هسته اي ايران 2 مولفه تعيين شده در سرنوشت سرمايه گذاري ها در سال 86 هستند.
سال فلزات
شهرام شهميري مديرعامل شركت كارگزاري سهم آشنا در اين باره گفت: بورس تهران امسال به دليل مسايل مربوط به انرژي هسته اي و اجراي سياست هاي اصل 44 به نقطه بسيار حساسي رسيده است.
وي افزود: سال جاري مي تواند سال بسيار شاخصي براي بورس تهران باشد يعني اگر اندكي اطمينان خاطر در ميان سهامداران به لحاظ سياسي و اقتصادي به وجود بيايد قطعاً سال شاخصي براي بورس تهران رقم خواهد خورد.
وي تصريح كرد: البته ما در موقعيت نامشخصي قرار داريم و هرگونه اظهار نظري با اما و اگرهاي زيادي همراه است، اما اگر مسايل سياست خارجي و همچنين اجراي سياست هاي اصل 44 تا حدودي به سرمايه گذاران امنيت خاطر بدهد مي توانيم شاهد سال شاخص و سرنوشت سازي براي بورس تهران باشيم.
به گفته شهميري چگونگي اجراي سياست هاي اصل 44 كه از سال گذشته در كشور آغاز شده مي تواند نقش حساسي را در سال 86 داشته باشد.
مديرعامل شركت كارگزاري سهم آشنا در باره صنايعي كه مي توان سال 86 را به نام آنها نام گذاري كرد مي گويد: در صورتي كه روند صعودي قيمت جهاني فلزات در سال جاري تداوم يابد. شركت هاي اين گروه با اقبال بازار مواجه خواهند شد همان طور كه ابتداي سال جاري ناگهان قيمت جهاني مس شديداً افزايش يافت.
وي خاطرنشان كرد: سهام شركت هاي پتروشيمي نيز در صورت آزادسازي قيمت محصولات اين شركت ها از پتانسيل رشد برخوردار است.
شهميري با اشاره به روند حركتي برخي از سهام در سال هاي گذشته گفت: متأسفانه صنعت سيمان كه جزء صنايع اساسي بورس است تقريباً از جريان معاملات سهامداران حذف شده و اگر مسايل اين صنعت حل نشود اين روند كماكان ادامه خواهد يافت. در همين رابطه صنعت پتروشيمي نيز با شرايط مشابهي روبه رو است بنابر اين در صورت شناورسازي قيمت محصولات پتروشيمي اين شركت ها با رشد سودآوري مواجه خواهند شد.
مديرعامل كارگزاري سهم آشنا با تأكيد بر اين كه اينها جزء سهامي هستند كه از توان بالقوه اي در سودآوري در سال جديد برخوردارند تصريح كرد: مسايل غيربورسي زيادي وجود دارد اما اگر مقداري آرامش به وجود بيايد امكان افزايش قيمت ها به طور بالقوه وجود دارد و اين شرايط به موضوعات سياسي و نحوه اجراي سياست هاي اصل 44 داده كه سال 86 را به يك سال سرنوشت ساز براي بورس تهران تبديل كرده است.
سال معادن و پتروشيمي
اكبر زرگاني نژاد مديرعامل شركت كارگزاري امين سهم نيز در باره وضعيت معاملات در سال 86 و اين كه سال جديد را مي توان به نام چه صنعت يا گروهي نام گذاري كرد مي گويد: اين سؤال بسيار سختي است چرا كه در طول سال گذشته محدوديت هاي زيادي در صنايع مختلف به وجود آمد.
به طور مثال نساجي ها و لوازم خانگي با محدوديت هايي مواجه شدند كه سهم آنها را از بازار كم كرد اما مي توان گفت كه اگر شرايط اجازه بدهد شركت هاي حاضر در گروه معادن و پتروشيمي و همچنين شركت هايي كه در بخش ساختماني فعال هستند با روند سودآوري در سال 86 روبه رو شوند.
وي افزود: از طرف ديگر اگر شرايط مساعد باشد مي توان سال 86 را سال خوبي براي بانك ها ناميد.
وي در خصوص وضعيت شركت هاي معدني در سال 86 گفت: با توجه به افزايش قيمت جهاني محصولات اين شركت ها و بهبود نرخ ها روند روبه  رشد شركت هاي معدني در سال جديد همچون سال گذشته متصور است.]]>
</TEXT>
</DOC>
<DOC>
<DOCID>HAM2-860120-014</DOCID>
<DOCNO>HAM2-860120-014</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام آمادگي وزارتخانه هاي صنايع، ارتباطات و بازرگاني
موج خصوصي سازي به راه افتاد
سهام شركت هاي كشتيراني، پست، ايرالكو، فولاد خوزستان و ذوب آهن اصفهان براي عرضه در بورس آماده شده است]]>
</TITLE>
<TEXT>
<![CDATA[گروه بورس- موج اخبار مربوط به عرضه سهام دولتي و اجراي برنامه خصوصي سازي ديروز خبرگزاري هاي داخلي را فراگرفت.
در اين ميان علاوه بر مسئولان سازمان خصوصي سازي، مديران وزارتخانه هاي صنايع، ارتباطات و فناوري و بازرگاني از تازه ترين برنامه هاي خود براي واگذاري سهام در بورس خبر دادند.
در اين ميان محمد حسين داجمر، مديرعامل كشتيراني جمهوري اسلامي اعلام كرد: در حال حاضر 49 درصد ناوگان كشتيراني متعلق به دولت است كه طبق ابلاغيه اصل 44، اين ميزان بايد به 20 درصدكاهش يابد. او در گفت وگو با ايلنا، تأكيد كرد: 24 درصد سهام كشتيراني به كاركنان و بقيه در بورس واگذار مي شود. مقدمات اين كار فراهم شده و مراحل تكميلي آن در دست انجام است و به طور طبيعي سهام كشتيراني بايد در طول سال جاري وارد بورس شود.
سهام پست
از طرف ديگر پايگاه اطلاع رساني شركت پست به نقل از محمد حسن محبيان مديرعامل اين شركت، اعلام كرد: كميته اي براي بررسي نحوه عرضه سهام شركت پست در بورس تهران با حضور يكي از اعضاي هيأت مديره اين شركت تشكيل شده است. به گفته او عرضه سهام پست در بورس تهران از مهم ترين برنامه هاي اين شركت در سال جديد است.
مزايده سهام
در خبري ديگر ايسنا به نقل از، ايرج اكبريه مشاور وزير صنايع خبر داد: مزايده فروش سهام شركت هاي سيمان زابل، نهاوند و گلستان در سال جاري برگزار مي شود.
اكبريه گفت: 5 درصد سهام ايرالكو اوايل ارديبهشت ماه در بورس تهران عرضه مي شود و در پي آن 25 درصد سهام اين شركت به طرح سهام عدالت اختصاص مي يابد.
او افزود: در صورت مناسب بودن شرايط سهام شركت فولاد خوزستان هم در بورس قيمت گذاري خواهد شد ضمن اين كه امكان عرضه بخش ديگري از سهام شركت مس و فولاد مباركه هم وجود خواهد داشت. به گفته اكبريه سهام ذوب آهن هم اواخر امسال به بورس مي پيوندد.
او تأكيد كرد؛ در حال حاضر وزارت صنايع براي عرضه دو هزار ميليارد تومان سهام آمادگي دارد و عرضه اين سهام به كشش بازار بستگي دارد.
خصوصي سازي بانك ها
معاون سازمان خصوصي سازي هم در خبري ديگر نتايج نشست اخير كميته خصوصي سازي بانك ها را تشريح كرد. به گزارش اطلاع رساني بورس، اسماعيل غلامي گفت: در اين نشست اساسنامه پيشنهادي كار گروه بانك ها كه به سرپرستي بانك ملت تهيه شده بود طرح و مقرر شد شركت بورس اوراق بهادار تهران و بانك مركزي در نشست آينده اين كميته ديدگاه هاي خود را ارائه كنند.
وي با بيان اين كه وزارت اقتصاد سه كار گروه با عناوين اصلاح ساختار مالي، حقوقي و استفاده از تجربيات ساير كشورها تشكيل داده است افزود: درباره تجديد ارزيابي دارايي بانك ها، با توجه به تجديد ارزيابي سال 1383 مقرر شد پس از بررسي آيين نامه قيمت گذاري سهام كه هم اكنون در هيأت دولت مطرح است راجع به اين مسئله تصميم گيري شود.
او خاطر نشان كرد: همچنين مقرر شد برآوردي از هزينه كارشناسي و افزايش ارزش بانك ها از سال 1383 تاكنون انجام و در نشست بعدي اين كميته ارائه شود.]]>
</TEXT>
</DOC>
<DOC>
<DOCID>HAM2-860120-015</DOCID>
<DOCNO>HAM2-860120-015</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 2 شركت به تالار بورس]]>
</TITLE>
<TEXT>
<IMAGE>/1386/860120/news/018393.jpg</IMAGE>
<![CDATA[
گروه بورس- در معاملات ديروز نام 2 شركت براي ادامه دوباره معاملات بر روي تابلوي بورس نمايش داده شد.
ديروز نماد شركت ليزينگ خودرو غدير و سيمان مازندران پس از اعلام پيش بيني درآمد و هر سهام باز شد. در دادوستدهاي ديروز بار ديگر بر متقاضيان خريد سهام شركت مس افزوده شد به طوري كه هزار و 612 تقاضا براي خريد 16 ميليون سهم اين شركت در انتهاي معاملات بر روي ميز باقي ماند.
2 شركت چادرملو و سرمايه گذاري توسعه معادن و فلزات نيز ديروز با صف هاي خريد سهامداران مواجه بودند. ديروز صف هاي خريد چادرملو با 307 تقاضا به 5/2 ميليون سهم و سرمايه گذاري توسعه معادن و فلزات به يك ميليون سهم رسيد. كربن ايران، بانك پارسيان، دارويي لقمان، كابل البرز، بانك كارآفرين و زامياد نيز از جمله سهامي بودند كه سهامداران براي خريد آنها صف بستند.]]>
</TEXT>
</DOC>
<DOC>
<DOCID>HAM2-860120-016</DOCID>
<DOCNO>HAM2-860120-016</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صعود شاخصبا موتور سايپا]]>
</TITLE>
<TEXT>
<![CDATA[گروه بورس- در مبادلات روز گذشته بازار سهام شركت سايپا شاخص بورس را بالا كشيد.
ديروز شاخص كل بورس تهران با 5/6 واحد افزايش به 9 هزار و 842 رسيد، شاخص هاي بازده بازار و صنعت نيز هركدام به ترتيب با 21 و 9 واحد افزايش به كار خود پايان دادند، اما شاخص واسطه گري هاي مالي 93 واحد كاهش يافت. در دادوستدهاي ديروز شركت سايپا بيشترين سهم را در افزايش شاخص داشت؛ به طوري كه افزايش ارزش سهام اين شركت زمينه هاي رشد شاخص را تا سقف 10 واحد فراهم كرد. پس از سايپا چادرملو با 5/6 واحد تأثير مثبت بر شاخص در جايگاه بعدي جاي گرفت. شركت هاي سرمايه گذاري توسعه معادن و فلزات و صنايع ملي مس ايران نيز از جمله سهام مؤثر در صعود شاخص بودند و در مجموع 4 واحد شاخص بورس را بالا كشيدند.]]>
</TEXT>
</DOC>
<DOC>
<DOCID>HAM2-860120-017</DOCID>
<DOCNO>HAM2-860120-017</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شايد وقتي ديگر
سهام مپنا ارديبهشت ماه عرضه مي شود]]>
</TITLE>
<TEXT>
<IMAGE>/1386/860120/news/018396.jpg</IMAGE>
<![CDATA[
گروه بورس- سرانجام پس از چند روز اعلام اخبار متناقض، سازمان خصوصي سازي بار ديگر، زمان عرضه سهام مپنا را تغيير داد.
طبق اعلام دو معاون سازمان خصوصي سازي عرضه سهام مپنا در روز 25 فروردين ماه منتفي و فروش اين سهام به ارديبهشت ماه موكول شده است.
سايت اطلاع رساني بورس تهران، ديروز ابتدا به نقل از اسماعيل غلامي معاون آماده سازي سهام سازمان خصوصي سازي از تغيير در زمان عرضه سهام مپنا خبر داد. غلامي در عين حال تأكيد كرد: سهام ايرالكو و فولاد خوزستان هم آماده عرضه در بورس هستند و مشكلات آنها در حال برطرف شدن است.
دقايقي بعد، سيد مهدي عقدايي ديگر معاون سازمان خصوصي سازي بدون اعلام تاريخي دقيق، تعويق در زمان عرضه سهام مپنا را تأييد كرد.
به گزارش اطلاع رساني بورس تهران عقدايي درباره دلايل اين اقدام گفت: با توجه به اين كه شركت سرمايه گذاري برق و آب به عنوان يكي از سهامداران شركت مديريت پروژه هاي نيروگاهي ايران،  براي عرضه سهام اين شركت در 25 فروردين آمادگي نداشت،  عرضه سهام در اين تاريخ منتفي شد.
وي افزود: هدف اصلي ما ايجاد فرصتي است تا درباره وضعيت شركت،  بازاريابي،  تقسيم سود و ديگر مسائل مذاكره و تعيين تكليف شود تا عرضه سهام شركت مپنا اين بار موفقيت آميز باشد. عقدايي يادآور شد: مقرر شد پس از بازگشت غلامرضا حيدري كرد زنگنه رئيس سازمان خصوصي سازي از سفر پاكستان، نشست مشتركي با سهامداران عمده مپنا برگزار كنيم تا زمان عرضه آن به طور دقيق مشخص شود كه به احتمال زياد در اواخر ارديبهشت خواهد بود.
معاون واگذاري سازمان خصوصي سازي تصريح كرد: هم اكنون سهام شركت ايرالكو نيز براي عرضه در بورس آماده است و فولاد خوزستان نيز پس از رفع مشكل مدارك، مراحل درج و پذيرش را طي خواهد كرد ضمن آن كه سهام شركت فولاد آذربايجان كه يك شركت زيان ده است با روش مزايده واگذار خواهد شد.
عقدايي با اشاره به برنامه سازمان خصوصي سازي براي برگزاري جلسات مستمر با مسئولان سازمان بورس و اوراق بهادار و شركت بورس اوراق بهادار براي سرعت بخشيدن و هماهنگي درباره عرضه سهام شركت هاي دولتي يادآور شد: هم اكنون جلسات راجع به پذيرش بانك ها در بورس با شركت مديران بانك ها،  مسئولان وزارت اقتصاد و مسئولان سازمان خصوصي سازي و شركت بورس آغاز شده است كه هر دو هفته يك بار برگزار مي شود.]]>
</TEXT>
</DOC>
<DOC>
<DOCID>HAM2-860120-018</DOCID>
<DOCNO>HAM2-860120-018</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[جزئيات تازه ازعرضه سهام مخابرات]]>
</TITLE>
<TEXT>
<![CDATA[واحد مركزي خبر: وزير ارتباطات و فناوري اطلاعات گفت واگذاري شركت مخابرات ايران به بخش خصوصي عملاً آغاز شده است.
محمد سليماني به اجراي سياست هاي اصل 44 قانون اساسي در اين وزارتخانه اشاره كرد و افزود: از 34 شركت مخابراتي موجود 33 شركت به بخش خصوصي واگذار مي شود. وي با بيان اينكه شركت زيرساخت طبق مصوبه دولت از شركت هاي مخابرات جدا و جزو وزارت ارتباطات و فناوري اطلاعات مي شود، گفت: طبق اصل 44 اين شركت امور حاكميتي زيرساختي را انجام مي دهد.
سليماني با اشاره به اينكه بقيه شركت هاي مخابراتي نيز در قالب شركت مادر تخصصي مخابرات ايران به بخش غيردولتي واگذار مي شود افزود: برآورد اوليه سرمايه شركت مخابرات از نظر وزارت ارتباطات و فناوري اطلاعات حدود 13 تا 14 هزار ميليارد تومان است.
وي به خصوصي شدن اين شركت ها تا تير ماه 86 اشاره و تصريح كرد: وزارت ارتباطات و فناوري اطلاعات براي واگذاري اين شركت ها براساس برنامه زمان بندي شده آمادگي دارد و آماده اعلام سازمان خصوصي سازي و وزارت امور اقتصادي و دارايي است.]]>
</TEXT>
</DOC>
<DOC>
<DOCID>HAM2-860120-019</DOCID>
<DOCNO>HAM2-860120-019</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آغاز به كار 3 كانون حرفه اي در بازار سرمايه]]>
</TITLE>
<TEXT>
<![CDATA[ايسنا: نخستين نشست هيأت مؤسس كانون كارگزاران براي اجرايي كردن اساسنامه برگزار شد تا عملاً شرايط براي آغاز به كار 3 كانون حرفه اي در بورس تهران فراهم شود.
ابراهيم قرباني فريد از اعضاي هيأت مؤسس كانون كارگزاران در اين باره گفت: سازمان بورس به هيأت مؤسس اجازه داده برخي اقدامات را انجام دهد به اين ترتيب و طبق دستورالعملي كه به تازگي تحت عنوان دستورالعمل تشكيل و ثبت كانون هاي فعال در بازار اوراق بهادار از سوي سازمان بورس و اوراق بهادار تهيه و مصوب شده كه طبق اين دستورالعمل كانون را به ثبت خواهيم رساند. البته مراحل ثبت شركت تا 15 ارديبهشت ماه به طول خواهد كشيد، اما اميدواريم از اوايل خرداد ماه اين كانون فعاليت خود را آغاز كند.
نماينده كارگزاران در كميته ماده 57 درباره آخرين اقداماتي كه درباره شناسايي اموال سازمان كارگزاران صورت گرفته، توضيح داد: تاكنون اقدام اساسي در اين زمينه انجام نشده است. مقرر شده بود كه سازمان صورت هاي مالي خود را به تاريخ 30 دي ماه 85 تهيه و به تاييد بازرس قانوني برساند و ما بر روي آن كار كنيم اما هنوز اين كار به اتمام نرسيده است.
تشكيل دو كانون جديد
از طرف ديگر سازمان بورس و اوراق بهادارهم در اطلاعيه اي از تشكيل دو كانون ديگر، علاوه بر كانون كارگزاران بورس، خبر داد.به اين ترتيب قرار است كانون نهادهاي مالي و همچنين كانون دارندگان گواهينامه حرفه اي تشكيل شود.]]>
</TEXT>
</DOC>
<DOC>
<DOCID>HAM2-860120-020</DOCID>
<DOCNO>HAM2-860120-020</DOCNO>
<ORIGINALFILE>/1386/860120/news/_bourse.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تحليل بورس فلزات درباره دلايل افزايش قيمت آهن]]>
</TITLE>
<TEXT>
<![CDATA[فارس: رئيس هيأت مديره بورس فلزات گفت: توازن نداشتن عرضه و تقاضا، قيمت تيرآهن در بازار را نسبت به سال قبل 8 تا 10 درصد افزايش داده است.
محمد حسين ديده ور درباره افزايش قابل توجه قيمت آهن در بازار در سال جديد گفت: دليل افزايش قيمت ها در بازار كمبود توليد است، البته به دليل فعال شدن بخش خصوصي در توليد ميل گرد مشكلي در اين زمينه وجود ندارد و افزايش قيمت ها ناشي از كمبود تيرآهن در بازار است.
وي با بيان اين كه حجم توليد تيرآهن در ذوب آهن اصفهان به عنوان مهمترين توليد كننده تيرآهن كشور تنها پاسخگوي 55 درصد نياز بازار داخلي است، افزود: 45 درصد نياز مازاد بر توليد تيرآهن را بايد از كشورهايي مانند چين و كشورهاي همسايه تأمين كنيم.
ديده ور مشكل كارخانجات داخلي براي تأمين مواد اوليه مانند بيلت(شمش آهن)از خارج در نتيجه آثار رواني تحريم ها را نيز مورد اشاره قرار داد و تصريح كرد: قيمت مواد اوليه در بازارهاي جهاني صد دلار در هر تن افزايش يافته است كه اين عامل نيز نقش مؤثري در افزايش قيمت ها داشته است.
رئيس هيأت مديره بورس فلزات تهران همچنين تصريح كرد: به دليل درآمدهاي خوب نفتي در سال هاي اخير و افزايش نقدينگي سرمايه گذاري ها در بخش فولاد افزايش يافته است.]]>
</TEXT>
</DOC>
<DOC>
<DOCID>HAM2-860120-021</DOCID>
<DOCNO>HAM2-860120-021</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دريافت پلكاني سهام عدالت كاركنان آموزش و پرورش]]>
</TITLE>
<TEXT>
<![CDATA[گروه اجتماعي- سهام عدالت فرهنگيان به شكل پلكاني پرداخت مي شود.
معاون توسعه و برنامه ريزي وزارت آموزش و پرورش در اين باره گفت: ميزان حقوق دريافتي، تعداد افراد شاغل در خانواده، مزاياي فرهنگيان و... در تعيين اين رقم دخالت خواهد داشت و هر قدر ميزان دريافتي افراد كمتر باشد سهم آنان از بين بسته هاي عدالت بيشتر خواهد بود. محمدرضا محدث خراساني افزود: ممكن است سهم هر فرهنگي داراي شرايط 2 تا 5 ميليون تومان باشد.به گفته وي فهرست اسامي فرهنگيان بر اساس ميزان حقوق آن ها در سال گذشته تهيه و به وزارت امور اقتصاد و دارايي ارائه شده است. وي اضافه كرد: هم  اكنون منتظر هستيم كه در خصوص دريافت سهام عدالت فرهنگيان به ما اطلاع دهند.
قائم مقام وزير آموزش و پرورش نيز اعلام كرد: تلاش هايي صورت گرفته تا معلمان جزء نخستين گروه هاي دريافت كننده سهام عدالت در بين كارمندان دولت باشند.
حسين هراتي با اشاره به اين كه آموزش و پرورش در سال جديد برنامه هايي براي رفاه فرهنگيان اجرا مي كند، گفت: سه برنامه اصلي براي در سرلوحه قرار گرفتن كار آموزش و پرورش جهت ارتقاي منزلت و معيشت فرهنگيان طراحي شده است. وي ادامه داد: آموزش و پرورش پيگير است تا لايحه نظام هماهنگ پرداخت كه به لحاظ وجود مشكلاتي، از سوي شوراي نگهبان تأييد نشده و فعلاً قابل اجرا نيست، در صورت رفع مشكلات از ابتداي امسال اجرايي شود و در اين صورت فرهنگيان و بويژه معلمان از 10 درصد افزايش در پرداختي ها برخوردار مي شوند.]]>
</TEXT>
</DOC>
<DOC>
<DOCID>HAM2-860120-022</DOCID>
<DOCNO>HAM2-860120-022</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تمديد مهلت نام نويسي متولدين 66 و كارداني فرهنگيان]]>
</TITLE>
<TEXT>
<![CDATA[گروه اجتماعي- مهلت نام نويسي كنكور سراسري متولدين نيمه دوم 66 و كارداني ناپيوسته فرهنگيان تا 23 فروردين تمديد شد.
حسين توكلي معاون سازمان سنجش كشور در اين مورد گفت: با توجه به اين كه  نام نويسي كنكور 86 متولدين نيمه دوم سال 66 به صورت اينترنتي انجام مي شود، اين داوطلبان مشمول نظام وظيفه بودند و به همين دليل نمي توانستند در كنكور ثبت نام كنند.
وي با بيان اين كه طي ابلاغيه ستاد كل مشمولان اين دسته از داوطلبان نيز مي توانند در كنكور 86 ثبت نام كنند، گفت: داوطلبان شهرستاني مي توانند با مراجعه به باجه هاي اصلي پست هر شهرستان و در تهران با مراجعه به مراكز پستي مناطق 11، 13، 14،16،15، 17، 18 و 19 پس از پرداخت وجه و دريافت كارت اعتباري و دفترچه ثبت نام كنند. معاون سازمان سنجش ادامه داد: همچنين با توجه به اين كه آزمون كارداني ناپيوسته فرهنگيان در كنكور سراسري ادغام شده است، تمام فرهنگيان ديپلمه رسمي وزارت آموزش و پرورش نيز با مراجعه به مراكز پستي تا 23 فروردين مي توانند در كنكور 86 ثبت نام كنند.]]>
</TEXT>
</DOC>
<DOC>
<DOCID>HAM2-860120-023</DOCID>
<DOCNO>HAM2-860120-023</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس سازمان ملي جوانان:
خبرهاي خوشي درباره ازدواج جوانان در راه است]]>
</TITLE>
<TEXT>
<![CDATA[فارس: رئيس سازمان ملي جوانان با بيان اين كه سند ازدواج جوانان در دستور اول كار امسال سازمان ملي جوانان است، گفت: خبرهاي خوشي درباره ازدواج جوانان به زودي اعلام مي كنيم.
محمد جواد حاج علي اكبري افزود: سند ازدواج جوانان تحت عنوان برنامه ملي ساماندهي ازدواج جوانان از سال پيش در دستور كار ستاد ملي ساماندهي جوانان قرار گرفت. كارهاي بسيار خوبي براي آن انجام و مقدمات كار نيز تا حد بسيار زيادي فراهم شده است. وي اضافه كرد: برنامه ساماندهي ازدواج جوانان بعد از جمع بندي و تصويب در ستاد ملي ساماندهي امور جوانان اعلام مي شود]]>
</TEXT>
</DOC>
<DOC>
<DOCID>HAM2-860120-024</DOCID>
<DOCNO>HAM2-860120-024</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شناسنامه دوجنسيتي ها اصلاح مي شود]]>
</TITLE>
<TEXT>
<![CDATA[ايلنا: مديركل امور سجلي و پوهش ثبت احوال گفت: بر اساس مصوبه شوراي عالي ثبت احوال و به منظور ايجاد شرايط زندگي راحت تر، در شناسنامه دوجنسي ها درج توضيح نمي شود. محسن اسماعيلي افزود: به دليل مسائل اجتماعي و به منظور جلوگيري از ايجاد مشكل براي افراد دوجنسيتي، در شناسنامه جديد اين افراد، درج توضيح نمي شود. وي افزود: جنسيت اين افراد بر مبناي نظر پزشك و حكم دادگاه تغيير مي كند و به واسطه همين حكم و با مراجعه به ثبت احوال نسبت به تغيير نام و جنسيت در اسناد سجلي آنان اقدام مي شود. اسماعيلي خاطرنشان كرد: با نظر يك پزشك معتمد و قانوني كه تحت معالجه بودن افراد دوجنسيتي را تأييد كرده و جنسيت مؤثر آنان را تشخيص مي دهد و همچنين با ارائه حكم دادگاه، براي فرد شناسنامه جديد صادر مي شود. مديركل امور سجلي و پوهش ثبت احوال افزود: براي صدور شناسنامه جديد افراد دوجنسيتي مشكلي وجود ندارد و با ارائه حكم دادگاه نسبت به تغيير نام و جنسيت فرد در شناسنامه اقدام مي شود.]]>
</TEXT>
</DOC>
<DOC>
<DOCID>HAM2-860120-025</DOCID>
<DOCNO>HAM2-860120-025</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337]]>
</TITLE>
<TEXT>
<![CDATA[آژانسي كه نبود!
به اميد آن كه عيد را در هواي بهاري كيش سپري كنيم از آژانس... در خيابان آفريقا، روبه روي رستوران شانديز، 3 تا بليت پيش خريد كرديم، اما چند روز بعد متوجه شديم كه دفتر آژانس را به خاطر كلاهبرداري گردانندگان آن پلمب كرده اند.شانس آورديم كه فقط پولمان رفته، چون آنهايي كه براي تورهاي خارج ثبت نام كرده بودند، علاوه بر پول، گذرنامه هايشان را نيز، فعلاً از دست داده اند!
احمدرئيسي- تهران
پذيرايي و شرمندگي
ما مردم گرمسار در ايام عيد پذيراي مسافران نوروزي بوديم و اين مايه مباهات است، اما جاده پر دست انداز گرمسار كه راننده ها به آن لقب فنرشكن داده اند، كلي ما را شرمنده كرد. وزارت راه عنايتي هم به اين جاده داشته باشد.
عندليب- گرمسار
ميدان چه كنم؟!
در سال هاي دورتر، مردم نام ميدان هايي را كه نام و نشان نداشتند، ميدان چه كنم؟ مي گذاشتند. حالا يك ميدان در حدفاصل ميدان فرمانيه و ابتداي آجودانيه وجود دارد، كه فاقد نام و نشان و روشنايي است.
فريده محلاتي- تهران
گران كردند
@ هنوز نرخ جديد كرايه ها اعلام نشده كه رانندگان اتوبوس هاي فرديس كرج- تهران 50 تومان روي كرايه كشيده اند.
عبداله ميرزايي- كرج
مشكل جديد بيماران ام.اس
جهت اطلاع  وزارت بهداشت و مراكز فوريت هاي دارويي مي گويم، داروي بتاسرون كه مخصوص بيماران مبتلا به ام.اس است، پيدا نمي شود. خانواده ها براي اداره زندگي آسيب ديده اين بيماران به اندازه كافي مشكل دارند و روا نيست كمبود دارو هم بر بار مشكلات آنها اضافه شود.
حسيني- تهران
نوعي كم لطفي
لطفاً مسئولان محترم بانك مسكن، يك بار ديگر ضوابط جديد پرداخت وام 18 ميليوني مسكن را مرور كنند. آيا در حق سپرده گذاران قبلي، كم لطفي نشده است؟! به خصوص كه بايد سود مابه التفاوت 3 ميليون تومان را هم بپردازند!
معصومه ايثاري- ورامين
فاضلاب در حاشيه بزرگراه
بهار با زيبايي بر بزرگراه هاي تهران خيمه زده است. اما در بزرگراه همت، بوي مشمئزكننده فاضلاب يك هتل كه در حاشيه بزرگراه جاري است، مشام را مي آزارد. شرط اول ساخت چنين اماكني بايد نصب تجهيزات دفع بهداشتي فاضلاب باشد.
حسين رسولي- تهران
درسي از يك سفر
@ نوروز امسال، به قول معروف به آب و آتش زدم و هزينه سفر به هند را جور كردم و چند روزي را در اين كشور گذراندم. عبرت انگيزترين نكته اي كه توجه مرا جلب كرد، درآمد هنگفت ارزي هند از بابت صادرات صنايع دستي است؛ رقمي كه چند برابر درآمد سالانه نفت ما را تشكيل مي دهد. آيا صنايع دستي ما چنين قابليتي ندارند؟
اميرنوروز سليمي- اصفهان
براي رفع تبعيض
با همه حرف ها و حديث ها، اگر آموزش و پرورش كادرهاي آموزشي را همانند كادرهاي اداري از مزايا و امتيازات خدمتي برخوردار كند، بخش مهمي از تبعيض هاي موجود برطرف مي شود.
م. طاهرخاني- تهران
چاي، محصول ملي
بزرگترين آرزوي من آن است كه در سال اتحاد ملي و انسجام ملي، چاي ايران كه يك محصول ملي است، مورد حمايت واقعي قرار بگيرد و واردات بي حساب و كتاب چاي خارجي كه اغلب بي كيفيت است، باعث نابودي اين محصول ملي نشود.
يك چايكار از لاهيجان
چشم به راه هستيم
@ روزي روزگاري، شنيديم و خوانديم كه لايحه افزايش مرخصي زايمان خانم هاي شاغل به 6 ماه، تصويب شده است، اما همچنان چشم به راه اجراي اين مصوبه هستيم.
س. اسماعيلي- تهران
مربيان رانندگي بايد همه دقت و مراقبت خود را به كار بگيرند تا يك راننده با مهارت كافي در پشت فرمان خودرو بنشيند. اما بد نيست بدانيد كه ما مربيان از هيچ گونه بيمه خدماتي و درماني برخوردار نيستيم و شغل ما، نه دولتي محسوب مي شود و نه جزو مشاغل آزاد است و....
نام محفوظ- از تهران]]>
</TEXT>
</DOC>
<DOC>
<DOCID>HAM2-860120-026</DOCID>
<DOCNO>HAM2-860120-026</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[از اول ارديبهشت آغاز مي شود؛
گشت هاي نامحسوس برخورد با بد حجابي]]>
</TITLE>
<TEXT>
<IMAGE>/1386/860120/news/018429.jpg</IMAGE>
<IMAGE>/1386/860120/news/018432.jpg</IMAGE>
<IMAGE>/1386/860120/news/018435.jpg</IMAGE>
<![CDATA[
گروه اجتماعي - افراد بدحجاب دستگير و در مركز انتظامي توسط مشاوران زن هدايت مي شوند.
فرمانده انتظامي تهران بزرگ در نشست خبري با اشاره به نظرسنجي صورت گرفته از جامعه آماري تهران و درخواست 93 درصدي شهروندان از نيروي انتظامي براي اعلام مصداق هاي بدحجابي و برخورد با آن، گفت: در نظرسنجي هاي صورت گرفته حتي والديني كه فرزندانشان جزو بدحجاب ها بوده اند عنوان كرده اند كه خودشان قادر به حل اين معضل نيستند و از نيروي انتظامي كمك خواستند كه با اين پديده برخورد كنند لذا، ناجا از اول ارديبهشت با اين پديده برخورد خواهد كرد.
سردار سرتيپ دوم پاسدار احمدرضا رادان با بيان اينكه زمان آغاز طرح مبارزه با پديده بدحجابي و برقراري امنيت اخلاقي از ابتداي ارديبهشت 86 است اظهار داشت: تا هنگام اجراي طرح به آگاه سازي و انجام برنامه هاي رواني براي اطلاع رساني به جامعه مي پردازيم.
وي متذكر شد: واحدهايي همچون گشت هاي ارشاد و گشت هاي نامحسوس براي برخورد با افراد مزاحم نواميس مردم به اين طرح اضافه خواهند شد.
فرمانده انتظامي تهران بزرگ در ارتباط با مصداق هاي برخورد ناجا با موارد بدحجابي گفت: پوشيدن شلوارهاي كوتاه، استفاده از شال هاي كوچك كه مو را نمي پوشاند و استفاده از مانتوهاي تنگ يا چسبان و يا بدن نما در خانم ها از موارد برخورد نيروي انتظامي با اين افراد است.
سردار رادان در ارتباط با شيوه هاي برخورد نيروهاي ناجا با مصداق هاي بدحجابي بيان داشت نيروهاي انتظامي در طرح ارتقاي امنيت اجتماعي و برقراري امنيت اخلاقي در سه مرحله ارشادي، انتظامي و قضايي با موارد برخورد مي كند.وي در ارتباط با شيوه برخورد ارشادي اظهار داشت: نيروهاي انتظامي مي توانند افرادي را در خيابان با تذكر اصلاح و در همان محل ارشاد كنند.
رادان در ارتباط با برخورد انتظامي نيز گفت: افرادي كه داراي وضعيت بدحجابي هستند و در محل مورد اصلاح قرار نمي گيرند دستگير و به مركز انتظامي براي مشاوره توسط مشاوران زن هدايت مي شوند تا پس از دعوت از خانواده هاي ايشان براي اصلاح وضعيت فرزند خود با آوردن لباس مناسب اقدام كنند.وي همچنين در مورد برخورد قضايي نيز گفت: در مواردي كه رفتارهاي فردي ناهنجار و يا غير قابل اصلاح است به مرجع قضايي معرفي مي شود.
فرمانده انتظامي تهران بزرگ همچنين پايان زماني اين طرح را هنگامي اعلام كرد كه به نتيجه كامل برسد.
رادان تصريح كرد: در مرحله دوم اين طرح برخورد با بدحجابي آقايان نيز قرار دارد كه در هنگام اجرا مصداق هاي آن اعلام خواهد شد.
فرمانده انتظامي تهران بزرگ در پاسخ به خبرنگار مهر مبني بر اعلام مرجع تعيين مصداق هاي بدحجابي در بانوان گفت: اين مصاديق از نظرهاي عموم گرفته شده و مصداق هايي است كه مرجع هاي انتظامي و قضايي مورد تشخيص قرار مي دهند.
اين مقام بلندپايه انتظامي ادامه داد: علاوه بر 30 گشت انتظامي و ارشاد، گشت هاي نامحسوس و 15 دستگاه گشت تجمعي شامل فولكس و هايس نيز در طرح همراهي مي كنند.
رادان همچنين متذكر شد كه نيروي مقاومت بسيج سپاه پاسداران انقلاب اسلامي نيز آمادگي دارد كه هرگاه ما خواستيم وارد شود اما تا كنون و در اين مرحله ما از بسيج نخواستيم كه مستقيماً به عنوان همراه حضور داشته باشد اما آنها مي توانند وظايف شان را به عنوان ضابط قضايي انجام دهند.]]>
</TEXT>
</DOC>
<DOC>
<DOCID>HAM2-860120-027</DOCID>
<DOCNO>HAM2-860120-027</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[محصولات غذايي باكيفيت، نشان سيب مي گيرند]]>
</TITLE>
<TEXT>
<IMAGE>/1386/860120/news/018408.jpg</IMAGE>
<![CDATA[
گروه سلامت- نشان ايمني و سلامت مواد غذايي كه در اولين روز هفته سلامت رونمايي شد، از 6 ماه آينده به تدريج بر روي مواد غذايي درج مي شود. نشاني كه شبيه يك سيب است و در وسط آن علامت تيك به عنوان تأييد كيفيت مواد غذايي درج شده و طراحي آن طوري است كه مي توان آن را كلمه سالم خواند.
به گفته مديركل نظارت برمواد غذايي و آشاميدني و آرايشي و بهداشتي وزارت بهداشت نشان ايمني و سلامت غذا طي 6 ماه آينده به محصولات غذايي اعطاء مي شود.
پيش از اين، درج شماره پروانه و مجوز ساخت وزارت بهداشت بر روي مواد غذايي نشانه برخورداري مواد غذايي از كف و حداقل كيفيت استاندارد بود، اما نشان جديد علامت برخورداري حداكثري كيفيت مواد غذايي و سقف كيفيت است و گفته مي شود درج اين نشان روي محصولات غذايي علاوه بر اطمينان به مردم موجب تشويق توليدكنندگان برتر نيز مي شود.
در همين حال، خبر مهم ديگر در حوزه نظارت بر مواد غذايي، واگذاري آن به بخش خصوصي است. به گفته وزير بهداشت، برخي وظايف نظارتي اين وزارتخانه از جمله نظارت بر مواد غذايي به انجمن هاي صنفي مرتبط و فعالان كارشناس بخش خصوصي واگذار مي شود و وزارت بهداشت بر كار اين ناظران نظارت مي كند.
وزير بهداشت افزوده است:  همان طور كه در كارهاي ساختماني مهندس ناظر به نيابت از دولت بر امور فني ساختمان نظارت مي كند، ما نيز براساس مصوبه مجلس از اين پس نظارت بر رعايت امور بهداشتي از جمله بهداشت مواد غذايي را به سازمانهاي غير دولتي صاحب صلاحيت واگذار مي كنيم. وي اضافه كرده: اين نوع نظارت قطعاً كارساز خواهد بود به خصوص اينكه علاوه بر توجه به جنبه هاي منفي، جنبه هاي مثبت و قابل تشويق نيز مورد توجه قرار مي گيرد.]]>
</TEXT>
</DOC>
<DOC>
<DOCID>HAM2-860120-028</DOCID>
<DOCNO>HAM2-860120-028</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آب  معدني از آب لوله كشي تميزتر نيست]]>
</TITLE>
<TEXT>
<IMAGE>/1386/860120/news/018411.jpg</IMAGE>
<![CDATA[
گروه سلامت- آلودگي آب آشاميدني، موضوعي است كه پرونده اش، با نزديك شدن به فصول گرم سال، دوباره رومي آيد. در همين راستا، اكثر كارشناسان بهداشتي، توصيه كرده اند از آب هاي بسته بندي براي آشاميدن استفاده كنيم. در حال حاضر كم نيستند افرادي كه آب مصرفي شان را به اين نوع آب ها محدود كرده اند. آب هايي كه در بطري هاي پلاستيكي عرضه مي شود و ديگر در اكثر سوپرماركت هاي كشور مي شود از آنها پيدا كرد. حق هم همين است، آن قدر از بيماري هايي مثل وبا، اي كولاي، ژيارديا و غيره شنيده ايم كه شايد تنها راه چاره مان را در استفاده از همين آب ها ديده ايم. البته فراموش نكنيد كه حتي در اوج اپيدمي  وبا در دو سال گذشته، مسئولان بهداشتي كشورمان تاكيد داشتند كه آب لوله كشي شده در هيچ نقطه اي از كشورمان آلودگي نداشته است؛ به همين علت شايد اين روي آوردن به آب هاي بسته بندي، فايده اي به جز راحت كردن دل پردلهره مان نداشت.
نكته جديد اما اين است كه متاسفانه به تازگي در مورد بهداشتي بودن و فايده آب هاي بسته بندي هم شك و ترديدهايي در جامعه جهاني به وجود آمده است. يك گزارش جديد نشان مي دهد 25 درصد بطري هاي آبي كه به صورت بسته بندي شده در سوپرماركت هاي آمريكا به فروش مي رسد، از شير آب پر شده اند، در حالي كه نظرسنجي هاي موسسه گالوپ نشان مي دهد اكثريت مشتريان اين نوع محصولات، به خاطر ترس از آلودگي احتمالي آب شهري آنها را مي خرند.
يكي از محققان دانشگاه فلوريدا در يازدهمين نشست سالانه سلامت و تناسب اندام در دالاس آمريكا، گزارشي ارائه كرده كه نشان مي دهد آب بطري هاي پلاستيكي لزوما بهداشتي تر و سالم تر از آبي كه با چرخاندن شير آب منزل توي ليوانتان مي ريزد، نيست. خبرگزاري رويترز گزارش داده است، در مطالعه اين محققان روي بيش از هزار بطري آب از 103كمپاني مختلف، مشخص شده كه در 22 درصد اين بطري ها، آلودگي هاي ميكروبي و شيميايي و نيز ارسنيك وجود دارد.
براي افراد مبتلا به نقص دستگاه ايمني مثل بيماران آلوده به ويروس ايدز يا افرادي كه براي درمان سرطان تحت شيمي درماني قرار گرفته اند و نيز بيماراني كه پيوند شده اند، زنان باردار، كودكان و سالمندان، ممكن است اين آلودگي ها خطرساز شود.
توصيه كارشناسان به اين افراد آن است كه از فيلترهاي خانگي استفاده كنند، آب را بجوشانند يا از آب مقطر استفاده كنند.
از آنجا كه آب بسته بندي شده، يك محصول غذايي به شمار مي رود، كنترل بهداشت و كيفيت آن طبق قانون به عهده سازمان نظارت بر دارو و غذا قرار داده شده، در حالي كه شبكه آب لوله كشي را اداره بهداشت محيط بايد كنترل كند. از آنجا كه طبق معمول آماري از اين دست در كشور ما يا وجود ندارد يا قابل دسترسي نيست، مي توان حدس زد كه در كشور ما هم مشابه يا بدتر از چنين وضعي وجود داشته باشد. به همين علت توصيه ها و نظرهاي اين كارشناسان مي تواند براي ما هم جاي تامل فراوان داشته باشد و نهايتاً در تصميم گيري قابل استفاده باشد.]]>
</TEXT>
</DOC>
<DOC>
<DOCID>HAM2-860120-029</DOCID>
<DOCNO>HAM2-860120-029</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت در ايران
اختلالات تخمك گذاري؛ عمده ترين علت نازايي در ايران]]>
</TITLE>
<TEXT>
<![CDATA[يكي از اعضاي هيات مديره انجمن باروري و ناباروري ايران با بيان اين كه استرس، آلودگي هوا و قرار گرفتن بيش از حد در معرض اشعه هايي مانند اشعه تلفن همراه از عوامل اصلي افزايش آمار نازايي در كشور است،  بر لزوم توجه به درمان عوامل زمينه ساز نازايي در كودكان تاكيد كرد و گفت:  هم اكنون پوشش بيمه اي درمان نازايي از عمده نيازهاي رفع اين معضل در كشور است.
دكتر سيدمهدي احمدي به ايسنا گفت: عمده ترين دليل نازايي در كشور اختلالات تخمك گذاري،  تخمدان هاي پلي كيستيك و آندومتريوز است.
غني سازي آرد در بودجه 86 اعتبار جداگانه  ندارد
بررسي غني سازي آرد به دليل آغاز تعطيلات سال نو به تعويق افتاد كه مجددا به عنوان يك موضوع مشترك بين دو وزارتخانه بهداشت و بازرگاني مطرح خواهد شد. نايب رييس كميسيون بهداشت و درمان مجلس به ايسنا گفت:  براي غني سازي آرد نيازي نيست در بودجه، اعتباري لحاظ شود و نبايد بودجه خاصي را به صورت جداگانه براي آن درنظر گرفت.
اين كار شايد نياز به بحث كارشناسي داشته باشد ولي نياز به مصوبه ندارد تا غني سازي به صورت قانون درآيد.
كاهش سرطان تخمدان؛ عمده ترين تاثيرشيردهي
يكي از اعضاي كميته كشوري ترويج تغذيه با شير مادر، تغذيه نوزادان با شير مادر را از عوامل تامين سلامت جسمي و رواني مادران و نوزادان خواند و گفت: افزايش تراكم استخواني و در نتيجه كاهش پوكي استخوان، پيشگيري از حاملگي زودرس، اضطراب كمتر،  كاهش خطر ابتلا به ديابت و اضافه وزن و همچنين كاهش احتمال ايجاد سرطان تخمدان و رحم از عمده ترين تاثيرات تغذيه نوزادان با شير مادر بر سلامت مادران است.]]>
</TEXT>
</DOC>
<DOC>
<DOCID>HAM2-860120-030</DOCID>
<DOCNO>HAM2-860120-030</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[ديابت نوع دو پاركينسون مي آورد
احتمال ابتلا به پاركينسون در بيماران مبتلا به ديابت نوع دو بيشتر است.
به گزارش پايگاه اينترنتي رويترز محققان موسسه ملي بهداشت عمومي در هلسينكي فنلاند دريافتند احتمال تشخيص پاركينسون در اين بيماران،?? درصد بيشتر از افراد عادي است.
محققان در شماره آوريل نشريه مراقبت از بيماران ديابتي نوشتند، اضافه وزن بيش از حد طبيعي و ورزش نكردن، با ابتلا به ديابت نوع دو كه هر روز شيوع آن در سراسر جهان زياد مي شود، ارتباط دارد. پاركينسون يك اختلال حركتي است كه بر اثر نابودي برخي سلول هاي مغزي بروز مي كند. افراد مبتلا به پاركينسون ابتدا لرزش پيدا مي كنند اما در مراحل بعدي ممكن است به فلج و نهايتا مرگ منجر شود.
استروئيد استنشاقي با سرطان ريه مي جنگد
تازه ترين تحقيقات نشان مي دهد افرادي كه به دليل ابتلا به بيماري مزمن انسداد ريوي يا copd هر روز دوز بالايي استروئيد استنشاق مي كنند كمتر به سرطان ريه مبتلا مي شوند.
از آنجا كه نرخ ابتلا به سرطان ريه در افراد مبتلا به copdنسبت به عموم مردم بيشتر است، يافته هاي اين مطالعه جديد مي تواند به پيشگيري از ابتلا به سرطان ريه در اين بيماران كمك برساند.به گزارش خبرگزاري يونايتدپرس، محققان مركز سيستم مراقبت بهداشتي در سياتل مي گويند استروئيد استنشاقي موجب كاهش التهاب مي شود و در دوزهاي بالاتر، ميزان التهاب موضعي مجاري تنفسي، تغيير و تبديل سلولي و خطاهاي ژنتيك را كه به سرطان ريه منجر مي شود كاهش مي دهد.
شناسايي ميكروب هاي غذا در چند دقيقه
پژوهشگران روش سريع و جديدي براي تشخيص ميكروبهاي غذايي مانند باكتري اي كولاي و سالمونلا كه شايعترين بيماريهاي تغذيه اي هستند ابداع كرده اند.
اين فرايند مي تواند بجاي دو يا سه روز، ظرف??دقيقه نتايج آزمايش را مشخص كند. به گزارش پايگاه اينترنتي آسوشيتدپرس، شركت ليتموس litmus llc با همكاري مركز ملي تحقيقات سم شناسي آمريكا به مدت دو سال براي تهيه كيت اين آزمايش كه rapid-b نام دارد، وقت صرف كردند.
روشهاي فعلي براي آزمايش استاندارد ميكروبهاي غذايي يك فرايند دو مرحله اي است كه طي آن ها نمونه كشت داده شده ماده غذايي به يك آزمايشگاه فرستاده مي شود و حدود?? ساعت بعد نتايج مشخص مي شود. مي توان گفت اين مدت، بدون احتساب زمان انتقال نمونه، براي مواد غذايي فاسد شدني مانند گوشت و محصولات تازه بسيار زياد است.
سيب در دوران بارداري هم موثر است
پژوهشگران اسكاتلندي و هلندي مي گويند مصرف روزانه يك سيب در دوران بارداري، باعث مي شود كودكان آنها در آينده كمتر از سايرين به آسم مبتلا شوند.
به گزارش خبرگزاري يونايتدپرس، پژوهشگران دانشگاه آبردين در اين مطالعه، تغذيه دو هزار زن باردار را مطالعه كردند و پنج سال بعد، فرزندانشان را از لحاظ چگونگي عملكرد مجاري تنفسي ارزيابي كردند.
آنها به اين نتيجه رسيدند كه خطر بروز آسم و خس خس سينه در فرزندان مادراني كه در دوران بارداري سيب مصرف مي كنند، كمتر از بقيه كودكان است. محققان مي گويند اين تاثير سيب احتمالا بخاطر وجود مواد فيتوشيميايي مانند فلاوونوييدها در آن است.]]>
</TEXT>
</DOC>
<DOC>
<DOCID>HAM2-860120-031</DOCID>
<DOCNO>HAM2-860120-031</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وزارت بهداشت و درمان انتخاب كرد
همشهري؛ برترين روزنامه حامي سلامت]]>
</TITLE>
<TEXT>
<IMAGE>/1386/860120/news/018402.jpg</IMAGE>
<![CDATA[
گروه سلامت- روزنامه همشهري، به عنوان اولين روزنامه  در كشور كه بصورت مستقل، گروهي را بعنوان سلامت در تحريريه خود ايجاد كرده و يك صفحه روزانه را به اين موضوع اختصاص داده است، از سوي وزارت بهداشت به عنوان برترين روزنامه دوستدار سلامت در زمينه اطلاع رساني و ارتقاي سواد بهداشتي جامعه انتخاب شد و لوح حامي سلامت را از آن خود كرد.
به گزارش همشهري، در مراسم تقدير از فعالان عرصه سلامت كه روز گذشته با حضور پرويز داوودي، معاون اول رئيس جمهوري، وزير بهداشت ودرمان، وزير رفاه و تامين اجتماعي، وزير آموزش و پرورش، رئيس كميسيون بهداشت مجلس شوراي اسلامي و نماينده سازمان جهاني بهداشت برگزارشد، معاون اول رئيس  جمهور با اشاره به اين كه سرمايه گذاري در سلامت يكي از ابزارهاي ايجاد سلامت و راه گشا در رفع نابرابري و ايجاد عدالت است و سياست هايي كه منجر به رفع فقر و تبعيض در جامعه شود بستري ايجاد مي كند تا سرمايه گذاري در سلامت رشد بيشتري داشته باشد و اين منجر به توسعه پايدار خواهد شد.
معاون اول رئيس جمهور در ادامه سخنان خود با اشاره به عملكرد دولت نهم در توسعه سلامت و بهداشت افزود: دولت برنامه هاي خوبي در اين زمينه اجرا كرده است كه از جمله آنها كاهش مرگ و مير كودكان، واكسيناسيون، دسترسي به آب آشاميدني سالم، آموزش بانوان، كاهش مواد مخدر، صدور شناسنامه سلامت، توزيع شير رايگان در مدارس، طرح بيمه روستائيان، اجراي طرح هاي كاهش آلودگي شهرهاي بزرگ و رسيدگي به استان هاي محروم و واگذاري سهام عدالت اشاره كرد.
همكاري بين بخشي لازم است
دكتر كامران باقري لنكراني، وزير بهداشت و درمان كشورمان نيز در اين مراسم گفت: اجراي برنامه هاي سلامت در كشور به همكاري هاي بين بخشي نيازمند است و بايد سلامت محوري را ديدگاه حاكم در همه رفتارها و فعاليت هاي دستگاهَ ها تعريف كنيم تا به اين ترتيب بيشترين بهره وري را در بخش  سلامت داشته باشيم.
وي با بيان اين كه نگاه ما به موضوع سلامت در كشورمان بر همين مبناست و هفته  سلامت فرصتي براي تعقيب و تحقق اين شعار مهم و آينده اي مطمئن با سرمايه گذاري در سلامت است، گفت: ما بر اين ضرورت تاكيد مي كنيم كه همه فعالان عرصه هاي مختلف كشور اعم از اقتصادي، اجتماعي و فرهنگي بايد ديد سلامت محور را مورد توجه قرار دهند و اين هدف ما از برگزاري هفته سلامت است.وي ادامه داد: يكي از ضعف هايي كه در سالهاي گذشته آزار دهنده بوده، نوعي پراكندگي در سيستم هاي موثر در سلامت است و ما وقتي مي خواهيم تصميمي در نظام سلامت بگيريم، متاسفانه با جزاير پراكنده تصميم گيري روبرو هستيم و اين باعث مي شود مقدار زيادي از انرژي  و نيرويمان صرف ايجاد هماهنگي بين جزاير مزبور شود.
لنكراني با بيان اين كه متاسفانه در نظام سلامت يك فرمان دهي واحد نداريم گفت: هر چند كه وزارت بهداشت بايد پاسخگو باشد و ما هم اين را قبول داريم، اما در بسياري از مواقع اختيارات ما و آن تصميماتي كه بايد خودمان بگيريم به جاهاي ديگر واگذار شده و عملا ما را دچار مشكل كرده است.وزير بهداشت با تاكيد بر اين كه در نظام هاي مختلف جهان نگرش هاي متفاوتي را نسبت به مقوله هاي مختلف اجتماعي شاهد هستيم، گفت: در بحث سلامت تقريبا همه دنيا بر اين نكته اتفاق نظر دارند كه بايد بتوانيم امكانات مورد نياز براي همه آحاد مردم را در جهت حفظ و ارتقاي سلامت فراهم كنيم يعني هر كسي در صورت نياز صرف نظر از ميزان درآمد، نژاد و جنسيت، بتواند از اين امكانات استفاده كند. اين نگاه با باورهاي ديني ما بسيار همخوان است.لنكراني ادامه داد: وقتي صحبت از عدالت در سلامت مي كنيم به چند نكته اشاره داريم: اول اينكه ما بايد روندي را به وجود بياوريم كه امكان دسترسي همه، ركن مهمي در نظام سلامت است؛ دوم كيفيت خدمات كه بايد علاوه بر دسترسي به آن مولفه نيز توجه كنيم و بايد ترتيبي اتخاذ شود كه هزينه ها عمدتا از محل تجميع ريسك و از منابع بيمه اي يا مالياتي تامين شود.
وزير بهداشت گفت: در كشور ما سالانه هفتاد هزار نفر به علت بيماري هاي قلبي و عروقي مي ميرندكه اين هفتاد هزار مورد مرگ و مير بايد مورد تحليل قرار گيرد.
وي با بيان اين كه در ميان كشورهاي دنيا آمريكا بالاترين سرانه سلامت را داراست، اما احساس سلامت در آن كشور پايين است؛ ولي كشورهايي هستند كه يك پنجم آمريكا در بخش سلامت هزينه مي كنند درحالي كه با اين هزينه كم احساس سلامت و رضايت مندي از خدمات بهداشتي و درماني به مراتب بالاتر است، گفت: در كشور ما هم لازم است در زمينه تامين منابع كارهاي بيشتري صورت گيرد. وي با ذكر اين كه مهمترين دغدغه وزارتخانه در 18 ماه گذشته اين بوده است كه همين منابع مختصر به خوبي مورد استفاده قرار گيرد، افزود: در سالي كه گذشت 134 ميليون نفر از آثار اين حوادث صدمه ديدند و با توجه به اين كه كشور ما نيز جزو كشورهاي حادثه خيز است و بيش از سه چهارم اين حوادث را تجربه كرده است، بحث مخاطرات زيست محيطي و تغييرات آب و هوايي بطور فزاينده اي سلامت جامعه را تهديد مي كند چنانكه بيماري هاي قلبي، ريوي، پوستي و آلرژي ها هم به دنبال اين تغييرات بوجود مي آيند. وي افزود: بيماريها را نمي توان محصور به يك كشور دانست چون مهاجرت حيوانات پاسپورت و ويزا نمي خواهد و كشورهارا تحت تاثير قرار مي دهدكمااينكه كشورهاي جنوب شرق آسيا 260 ميليارد دلار زيان اقتصادي وارد كرده است. دكتر لنكراني گفت: امسال براي نخستين بار شاهد كاهش مرگ و مير ناشي از حوادث ترافيكي بوديم كه اين را مديون همكاري هاي بين بخشي هستيم كه به عنوان يك مدل موفق ارايه شده است.
از همكاري كشورهاي ديگر استفاه كنيد
در ادامه اين مراسم دكتر مبشر شيخ، نماينده سازمان بهداشت جهاني در ايران با تاكيد بر اهميت امنيت سلامت بين المللي برنامه هاي سازمان جهاني بهداشت براي سال 2007 را كمك به برنامه ريزي و سياست گذاري در زمينه بهداشت بين المللي و ظرفيت سازي در زمينه امنيت بهداشت بين المللي ذكر كرد و افزود: ايران با بيماري هاي خاص خود روبروست و دولت بايد گام هاي معيني را بردارد و براي مقابله با بعضي از بيماري ها از همكاري كشورهاي ديگر استفاده كند.
در پايان اين مراسم، از مديران شبكه هاي اول و سوم سيما بخاطر تلاش هايشان در زمينه اطلاع رساني سلامت، و در ميان فعالان عرصه مطبوعات، از مريم غفاري خبرنگار حوزه وزارت بهداشت روزنامه همشهري به نمايندگي از اين روزنامه و آرزو سعيد، خبرنگار حوزه بهداشت و درمان ايسنا تقدير به عمل آمد.]]>
</TEXT>
</DOC>
<DOC>
<DOCID>HAM2-860120-032</DOCID>
<DOCNO>HAM2-860120-032</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خبر
ابهام و تداخلدر وظايف بهزيستي و كميته امداد]]>
</TITLE>
<TEXT>
<![CDATA[مينا شهني: امسال بودجه دولتي كميته امداد امام خميني(ره)1100 ميليارد تومان است و سازمان بهزيستي بودجه دولتي 200 ميليارد توماني خواهد داشت.
نادعلي الفت پور، معاون توسعه و نيروي انساني وزارت رفاه و تامين اجتماعي، با اعلام اين خبر گفت: در حال حاضر 4ميليون و 500 هزار نفر از كميته امداد مستمري دريافت مي كنند در حالي كه در بهزيستي اين تعداد 450 هزار نفر است. به همين دليل سهم بهزيستي به كميته امداد 10 به 90 است.وي در نشست خبري بررسي واگذاري امور حمايتي بهزيستي به كميته امداد افزود: وقتي يك نهاد غير دولتي مي تواند اين مقدار بودجه دولتي بگيرد بنابراين افزودن وظايف اين نهاد مشكلي ايجاد نمي  كند.
معاون وزير رفاه با تاكيد بر انتقال بخش توانبخشي و پيشگيري كميته امداد به بهزيستي توضيح داد: تاكنون آئين نامه اجرايي بند ظ تدوين نشده و انتقال بودجه نيز صورت نگرفته و تا زمان نهايي شدن آئين نامه اقدامات همانند سابق در سازمان  بهزيستي انجام خواهد شد و پس از آن نقل و انتقالات صورت مي گيرد.در حاليكه حذف همپوشاني مهم ترين دليل براي انتقال بخشي از وظايف سازمان بهزيستي به كميته امداد اعلام شده سازمان مديريت و برنامه ريزي كشور ميزان همپوشاني اين دو نهاد را تنها 34 هزار نفر عنوان كرده است.
سيدمهدي سيدمحمدي، معاون امور اجتماعي سازمان بهزيستي در اين باره به خبرگزاري مهر گفت: چنانچه هدف از اين طرح رفع همپوشاني ميان دستگاه هاي حمايتي بوده اين امر نيز با گذشت زمان كم شده است و براساس آمار سازمان مديريت كه براي ارائه كد ملي به مددجويان ارائه شد همپوشاني بهزيستي و كميته امداد تنها 34هزار نفر بود كه با تدوين بانك اطلاعاتي ديگر امكان همپوشاني وجود ندارد.به اعتقاد سيدمحمدي اين ماده به دليل غيركارشناسي بودن از برنامه سوم توسعه به برنامه چهارم راه نيافت و حذف شد. علاوه بر اينكه بر اساس قانون جامع رفاه و تامين اجتماعي دستگاهي مي تواند از وزارت رفاه اعتبار بگيرد كه زير نظر اين وزارتخانه باشد در حاليكه كميته امداد يك نهاد غير دولتي است.
جمشيد پژويان، كارشناس اقتصادي، نيز بر اين نظريه صحه گذاشته و گفت: چنانچه يك نهاد غير دولتي سعي در سروسامان دادن به مشكلات فقرا و نيازمندان داشته باشد مخارجش از راه كمك هاي مردمي تامين مي شود.
اين كارشناس اقتصادي كه مطالعات قابل توجهي در زمينه رفاه اجتماعي دارد تاكيد كرد: به شكل منطقي چنانچه دولت بخواهد اين كار را انجام بدهد بايد از طريق انتشار فراخوان افراد داراي شرايط از پيش تعيين شده را براي كمك رساني تحت پوشش قراردهد در حاليكه كميته امداد به شكل گزينشي افراد را تحت پوشش قرار مي دهد.پژويان تاكيد مي كند كه دولت بايد بر نحوه عملكرد نهادهايي كه از بودجه دولتي بهره مي برند نظارت كند. سيدمحمدي، معاون امور اجتماعي سازمان بهزيستي، نيز در اين باره گفت: دستگاهي مي  تواند از وزارت رفاه اعتبار بگيرد كه زير نظر اين وزارتخانه باشد در صورتي كه كميته امداد يك نهاد غير دولتي است.
اين در حالي  است كه ناد علي الفت پور، معاون وزير رفاه، در خصوص چگونگي نظارت بر عملكرد كميته امداد گفت: سازمان بازرسي كشور، ديوان محاسبات، دفتر مقام معظم رهبري، مجلس و كميسيون اصل 90 بر عملكرد و اقدامات كميته امداد نظارت دارند.محمدعلي مقنيان، مخبر كميسيون اجتماعي مجلس نيز گفت: كميته امداد هر 3 ماه يك بار گزارش عملكرد خود را به مجلس ارائه مي كند و طي سال هاي فعاليت خود در زمينه اشتغال زايي و توانمند سازي بسيار موفق عمل كرده است.]]>
</TEXT>
</DOC>
<DOC>
<DOCID>HAM2-860120-033</DOCID>
<DOCNO>HAM2-860120-033</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با ارائه طرح دو فوريتي به مجلسبهزيستي در حوزه وزارت بهداشت قرارمي گيرد]]>
</TITLE>
<TEXT>
<IMAGE>/1386/860120/news/018405.jpg</IMAGE>
<![CDATA[
گروه اجتماعي- عضو كميسيون بهداشت و درمان مجلس شوراي اسلامي گفت: با تصويب واگذاري امور حمايتي بهزيستي به كميته امداد، وظايف باقي مانده(پيشگيري و توانبخشي)بهزيستي سنخيتي با وزارت رفاه ندارد و بايد در حوزه وزارت بهداشت و درمان قرار گيرد.
انوشيروان محسني بندپي در خصوص مخالفت كميسيون بهداشت براي واگذاري امور حمايتي بهزيستي به كميته امداد افزود: كميسيون هاي اجتماعي و بهداشت و درمان مجلس مخالف بند ش تبصره 14 قانون بودجه بود اما با اين وجود در نهايت به تصويب مجلس رسيد و قانوني شد.وي خاطرنشان كرد: با توجه به تصويب بند مذكور، وظايف بهزيستي در حوزه توانبخشي و پيشگيري خواهد بود به همين دليل اين وظايف ديگر سنخيتي با اهداف وزارت رفاه ندارد و به حوزه سلامت و بهداشت باز مي گردد. بنابراين در شرايط موجود به دنبال اين هستيم كه طرحي را در مجلس مطرح كنيم كه بهزيستي در حوزه وزارت بهداشت قرارگيرد.عضو كميسيون بهداشت و درمان مجلس تاكيد كرد: خدمات ارائه شده توسط بهزيستي مانند مشاوره، ژنتيك، فيزيوتراپي و... به حوزه بهداشت و درمان باز مي گردد بنابراين بايد از وزارت رفاه جدا شود.محسني بندپي گفت: هم اكنون نيز در حال انجام كار كارشناسي در اين رابطه هستيم و ابتدا اين طرح را در كميسيون بهداشت مجلس مطرح و حداكثر ظرف 2 يا 3 هفته آينده به صورت طرح دو فوريتي در مجلس ارائه مي كنيم.
چالش سالمندان همچنان باقي است
وضعيت سالمندان تحت پوشش كميته امداد مهم ترين بحثي است كه اين روزها در ميان است در حالي كه از سوي برخي منابع خبري اعلام شده بود كه قرار است تمامي سالمندان به سازمان بهزيستي منتقل شوند به نظر مي رسد كه هنوز بر سر اين نظر توافق نهايي بدست نيامده است.
اين بار علي ماهر، سرپرست دفتر برنامه ريزي امور حمايتي و امدادي وزارت رفاه و تامين اجتماعي، در اين باره گفته است: اختلاف نظر بر سر ماهيت اين امر ميان كميته امداد و بهزيستي وجود دارد كه اين اختلافات در جلسات كارشناسي به نتيجه خواهد رسيد. حسين بحيرايي معاون امور حمايتي كميته امداد نيز توضيح داده است: در خصوص بحث سالمندان معتقديم اين افراد معلول تلقي نمي شوند و جزء نيازمندان هستند كه در نهايت بايد براي رفع اين مشكل به بحث و بررسي بنشينيم.
زنان سرپرست خانوار
محمد علي مقنيان، مخبر كميسيون اجتماعي مجلس شوراي اسلامي، از ارائه طرح جديدي براي زنان سرپرست خانوار خبر داد.به گزارش ايسنا مقنيان گفت: كميسيون اجتماعي مجلس شوراي اسلامي در مورد حمايت از زنان سرپرست خانوار طرح مفصلي را در دست بررسي دارد كه در 19 ماده نهايي شده و در آينده نزديك بررسي هاي بيشتر صورت خواهد گرفت. اين نماينده مجلس شوراي اسلامي با اعتقاد بر اين كه اين واگذاري بايد صورت مي گرفت، خاطر نشان كرد: در اين شرايط بسياري از موازي كاري ها به ما صدمه وارد مي كرد لذا ما پافشاري داشتيم تا اين طرح حذف نشود و وقتي كه در كميسيون تلفيق نيز به دليل غير بودجه اي بودن آن را حذف كردند در تلاش بوديم در صحن مجلس از آن دفاع كنيم.]]>
</TEXT>
</DOC>
<DOC>
<DOCID>HAM2-860120-034</DOCID>
<DOCNO>HAM2-860120-034</DOCNO>
<ORIGINALFILE>/1386/860120/news/_ejtem.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در آستانه بررسي مجلس اعلام شد
انتقاد مجدد رؤساي 44 دانشگاه كشور از طرح حذف كنكور]]>
</TITLE>
<TEXT>
<![CDATA[گروه اجتماعي - روساي دانشگاه هاي كشور بار ديگر بر مخالفت خود با طرح مجلس در باره حذف كنكور تاكيد كردند.
بر اساس اين گزارش رؤساي 31 دانشگاه در آخرين روزهاي بهمن با امضاي نامه اي خطاب به رئيس مجلس با انتقاد از طرح كميسيون آموزش و تحقيقات در باره سنجش و پذيرش دانشجو با هدف حذف كنكور،بر لزوم نگاه جدي علمي و كارشناسانه براي به روز كردن طرح و رفع ايرادات آن تاكيد كردند.
پس از انتشار اين نامه شهريار مشيري،نماينده بندرعباس و عضو كميسيون آموزش و تحقيقات مجلس با انتقاد از آن تاكيد كرد كه گرچه بسياري از همين روسا موافق حذف كنكورند،اما شايد به دعوت برخي از مديران وزارت علوم اين نامه را امضا كرده باشند. وي همچنين گفته بود مافياي فروش سؤالات سال هاست كه نمي خواهند كنكور حذف شود.
اينك و در آستانه بررسي طرح حذف كنكور در مجلس، رؤساي 44 دانشگاه كشور با انتشار نامه اي نسبت به سخنان مشيري،عضو كميسيون مجلس انتقاد كردند.
در اين نامه تصريح شده است: رؤساي دانشگاه ها بدون فشار و با درايت خود از طرح كنكور مجلس انتقاد كرده اند.
در بخشي از اين نامه آمده است: نامه اي كه اين نماينده مجلس به آن اشاره كرده است به امضاي 31 نفر از رؤساي دانشگاه هاي كشور رسيده و در جهت اداي تكليف ديني و ملي و علمي خود براي رياست مجلس شوراي اسلامي ارسال شده است. وقتي نامه اي به امضاي شخص يا اشخاص حقيقي يا حقوقي مي رسد، مسئوليت مفاد آن بر عهده امضا كنندگان است، رؤساي دانشگاه هاي كشور كه منتخب وزير علوم، تحقيقات و فناوري و شوراي عالي انقلاب فرهنگي اند در آن درجه از رشد علمي و مديريتي هستند كه اين امانت بزرگ به آنان سپرده شده، پس به خوبي از مسئوليت خود درباره امضاي يك نامه كه امري پيچيده نيست، آگاهند. به نظر مي رسد عنوان كردن امضاي نامه توسط رؤساي دانشگاه ها با فشار ديگران نه در شأن نمايندگان مجلس باشد و نه مصداقي در رؤساي دانشگاه ها مي توان براي آن يافت.
در ادامه آمده است: رؤساي دانشگاه هاي امضا كننده نامه مذكور از شناخته شده ترين چهره هاي علمي كشور در دفاع از حرمت دانشگاه و جلوگيري از هرگونه ساز و كارهاي نامشروع و غير علمي براي ورود به اين عرصه مقدس هستند، پس چگونه يك نماينده مجلس در توضيح مطالب خود به عذرهايي بدتر از اصل مدعاي خود متوسل مي شود و رؤساي دانشگاه ها را تحت تاثير برگزار كنندگان كلاس هاي كنكور قلمداد مي كند و آنان را كساني توصيف مي كند كه نامه اي را برخلاف اراده و اعتقادات خود امضا كرده اند.
بر اساس اين گزارش طرح حذف كنكور قرار است اين هفته در جلسه علني مجلس مورد بررسي قرار گيرد.
به گفته رئيس كميسيون آموزش مجلس سوابق تحصيلي و علمي داوطلبان ملاك عمل و جايگزين كنكور خواهد شد. در صورت تصويب اين طرح از سوي مجلس، كنكور طي 4 سال خود به خود حذف مي شود. علي عباسپور تهراني فرد افزود: در طرح كنكور بيشتر به نمرات دروس آموزش و پرورش در امتحانات سراسري توجه خواهد شد.
قانون مصوب سال 77 مجلس، دولت را مكلف مي كند كه از طريق آزمون يك مرحله اي دانشجو بپذيرد. چنانچه طرح جديد كنكور تصويب شود،مراكز آموزشي مجاز مي شوند در مقاطع كارداني ناپيوسته و كارشناسي آزمون نداشته باشند و در مابقي مقاطع نيز سوابق تحصيلي مبناي پذيرش دانشجو در مراكز آموزش عالي خواهد بود.]]>
</TEXT>
</DOC>
<DOC>
<DOCID>HAM2-860120-035</DOCID>
<DOCNO>HAM2-860120-035</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[روند كند اجراي طرح از رده خارج كردن و جايگزيني خودروهاي فرسوده
خودروهاي بلاتكليف
عكس:جواد گلزارعلي ابراهيمي]]>
</TITLE>
<TEXT>
<IMAGE>/1386/860120/news/018387.jpg</IMAGE>
<![CDATA[
بر اساس تبصره 13 قانون بودجه سال گذشته گازسوز و دوگانه سوزكردن 280 هزار خودرو و از رده خارج كردن 250 هزار خودروي فرسوده و جايگزيني آن با خودروهاي نو گازسوز يا دوگانه سوز به دستگاههاي ذيربط ابلاغ شده است. اين در حالي است كه با پايان سال و با توجه به روند كند اجرا، اهداف پيش بيني شده در اين طرح محقق نشد و در خوشبينانه  ترين حالت به گفته مسئولان اجراي طرح در سال گذشته تنها 150 هزار خودرو فرسوده از رده خارج شده است. همچنين بسياري از خودروهاي جايگزين دوگانه سوز نيز بدون مخزن سوخت گاز به متقاضيان تحويل شده چرا كه خودرو سازان قادر به تأمين مخزن نبوده اند و مقرر است اين خودرو ها در سال جاري به مخزن سوخت مجهز شوند. اين در حالي است كه وزارت صنايع، تأمين مخزن گازسوز را مانند ساير قطعات خودرو و بر عهده خودرو سازان مي داند. از سوي ديگر بر اساس تكاليف مندرج در قانون بودجه 86 نيز با وجود عدم تحقق اهداف سال گذشته، مقرر شده تا پايان سال جاري??? هزار دستگاه خودرو فرسوده از رده خارج و با خودروهاي نو گازسوز يا دوگانه سوز جايگزين شوند. براي بررسي عوامل مؤثر در كندي روند اجراي طرح جايگزيني خودروهاي فرسوده و امكان تحقق اهداف پيش بيني شده، ديدگاههاي برخي دست اندر كاران و مجريان طرح را مي خوانيد.
--
علاوه بر مشكلات موجود در زمينه تأمين مخزن سوخت مورد نياز براي توليد خودروهاي گاز سوز يا دوگانه سوز، به نظر مي رسد تعدد دستگاه هاي مجري طرح و گستردگي اهداف پيش بيني شده براي جايگزيني خودروهاي فرسوده موجب شده تا از يك سو خودرو سازان و بانك هاي عامل اهتمام كافي در اجراي اين طرح نداشته باشند و از سوي ديگر اهداف پيش بيني شده در تبصره 13 قانون بودجه سال گذشته و هدف جايگزيني500 هزار خودرو فرسوده در سال جاري بلند پروازانه و غير واقعي قلمداد شود. اين در حالي است كه از ابتداي تير ماه سال جاري بايد تمامي خودروها به صورت گاز سوز توليد شوند و اعلام شده از شماره گذاري خودروهاي غير گاز سوز ممانعت مي شود. اما به دليل روند كند اجراي طرح از رده خارج كردن و جايگزيني خودروهاي فرسوده، بسياري از متقاضيان خودروهاي جايگزين ناراضي بوده و هنوز موفق به دريافت خودرو نشده اند. همچنين به نظر مي رسد بوروكراسي حاكم بر اجراي اين طرح زمينه برخي تخلفات را فراهم كرده گرچه مدير اجراي اين طرح معتقد است با تدابير انديشيده شده حتي پس از تخصيص اعتبارات بانكي نيز متقاضيان فاقد صلاحيت قادر به دريافت خارج از نوبت خودرو جايگزين نخواهند بود.
با اين وجود علاوه بر تكاليفي كه از سال گذشته براي خودروسازان در اجراي اين طرح باقي مانده پيش بيني از رده خارج كردن و جايگزيني 500 هزار خودرو ديگر در سال جاري از نكاتي است كه امكان تحقق اهداف مذكور را با ترديد مواجه مي سازد.
عملكرد نه چندان مطلوب خودرو سازان
مجري طرح نوسازي خودرو هاي فرسوده پيرامون روند اجراي اين طرح و عملكرد خودروسازان مي گويد: گرچه روند اجراي طرح نوسازي خودرو هاي فرسوده مطلوب نبوده است اما معتقدم با توجه به توانمندي هاي موجود، اجراي اين طرح در حد قابل قبولي است. بايد توجه كرد كه از ابتداي ورود خودرو به كشورمان تا ابتداي سال گذشته تنها 50 هزار خودرو فرسوده اسقاط شده بود اما در اين سال 150 هزار خودرو فرسوده از رده خارج شده كه نشان از عملكرد مثبت اجراي طرح دارد. همچنين در حالي كه طي سال 84 تنها 36 هزار خودرو فرسوده از رده خارج شد، اين رقم در سال 85 بيش از 300 درصد افزايش يافت و يكصد هزار خودروي فرسوده نيز از سهميه سال 85، تا پايان تير ماه سال جاري از رده خارج و خودروهاي جايگزين تحويل مالكان مي شود. بر اين اساس 110 هزار خودرو جايگزين، تحويل مالكان خودروهاي فرسوده شده و 17 هزار تاكسي نيز نوسازي شده است.
مجري طرح جايگزيني خودروهاي فرسوده در خصوص خودروهاي مشمول طرح جايگزيني در سال 86، مي گويد: تاكسي هاي با سن 15 سال و بيشتر، يعني مدل سال 71 شمسي به قبل، وانت بارهاي با عمر 20 سال و بيشتر يعني مدل 66 شمسي و پايين تر، سواريهاي بيش از 4 سيلندر يا دو ديفرانسيل با عمر 25 سال و بالاتر يعني مدل 61 شمسي به قبل و سواريهاي 4 سيلندر و كمتر با سن 30 سال و بالاتر يعني مدل سال 56 به قبل در سال جاري مشمول طرح جايگزيني خودروهاي فرسوده هستند.
فاطمي، مي افزايد: متأسفانه در اواخر سال گذشته تعدادي از نمايندگيهاي فروش، افرادي را كه در اولويت نبوده و يا ثبت نام نكرده اند به بانك معرفي كردند كه گرچه عده اي از آنها نيز كارهاي بانكي خود را انجام دادند اما در مرحله اسقاط گرفتار شدند. بر اين اساس خودروي مالكاني كه نامشان در اولويت طرح جايگزيني خودروهاي فرسوده نباشد، به هيچ عنوان اسقاط نشده و اين افراد حتي در صورت دريافت گواهي بانك نمي توانند خودروي خود را اسقاط و از تسهيلات طرح جايگزيني خودروهاي فرسوده استفاده كنند. وي در زمينه ميزان تحقق و اجرايي شدن اهداف و تكاليف مندرج در قانون بودجه سال گذشته و مطلوب نبودن روند اجراي اين طرح مي گويد: در سال گذشته بر اساس برنامه، اسقاط 250 هزار خودروي فرسوده پيش بيني شده و دولت نيز 164 ميليارد تومان اعتبار مورد نياز اجراي اين طرح را تخصيص داد، همچنين براي اجراي اين طرح با 5 بانك عامل قرارداد منعقد شد. بر اين اساس مقرر شد تا بانك ملت براي پرداخت تسهيلات 125 هزار خودرو، بانك هاي تجارت و سپه هركدام 25 هزار و بانك هاي صادرات و ملي هركدام براي 35 هزار خودرو تسهيلات پرداخت كنند. همچنين براي 5 هزار متقاضي كه درخواست در يافت وام نداشته و تنها مي خواستند يارانه اين طرح را دريافت كنند نيز پيش بيني لازم صورت گرفته بود اما امسال خريد نقدي بر اساس قانون بودجه منتفي شده است.
مجري طرح نوسازي خودرو هاي فرسوده، مي افزايد: از سوي ديگر در سال گذشته 67 مركز اسقاط خودرو فعال شد اما به دليل آنكه مقرر شده بود تا خودروهاي جايگزين، خودروهايي گاز سوز يا دوگانه سوز باشند و خودرو سازان براي تأمين مخزن سوخت خودرو هاي گاز سوز با مشكل مواجه بودند، اجراي اين طرح با تأخير آغاز شد. گرچه وظيفه وزارت كشور هماهنگي و نظارت بر اجراي اين پروژه بوده و خودرو سازان بايد نسبت به تأمين مخزن و تحويل به موقع خودروهاي جايگزين اقدام مي كردند اما عملاً همه تكاليف خودرو سازان اجرا نشد.وي در زمينه علل تأخير خودرو سازان براي تحويل خودرو به متقاضياني كه كليه مراحل دريافت خودرو جايگزين را پشت سر گذاشته و خودرو جايگزين دريافت نكرده اند مي گويد: برخي از متقاضيان خودروهاي جايگزيني را مي خواستند كه در اختيار خودرو سازان نبود يا نمايندگان فروش شركت هاي خودروسازي نسبت به چارچوب و ضوابط اجراي طرح به خوبي توجيه نشده   بودند كه اين عوامل موجب گرديد تا روند اجراي اين طرح مطلوب نباشد گرچه با توجه به مشكلات موجود و گستردگي طرح بايد اين روند را خوب ارزيابي كرد.
از رده خارج كردن?? هزار خودرو فرسوده
از سوي ديگر مديرعامل ايران خودرو با اشاره به روند اجراي اين طرح در اين شركت طي سال85 مي گويد: ايران خودرو سال گذشته?? هزار خودرو فرسوده را از رده خارج و با خودروي جديد گازسوز و دوگانه سوز جايگزين كرده است.
منوچهر منطقي مي افزايد: براساس طرح جايگزيني خودروهاي فرسوده، ايران خودرو در سال?? مكلف بوده??? هزار دستگاه خودروي دوگانه    سوز، توليد و جايگزين خودروهاي فرسوده كند كه موفق به جايگزيني?? هزار خودرو شده و باقيمانده تعهدات خود را امسال انجام خواهد داد.
وي در زمينه تكاليف ايران خودرو براي جايگزيني خودروهاي فرسوده در سال جاري با بيان اينكه ايران خودرو تمام توان خود را جهت همگامي با سياستهاي دولت و مشاركت هرچه بيشتر در طرح دو گانه  سوز كردن خودروها به كار گرفته، مي افزايد: بر اساس تكاليف، دولت ايران خودرو را مكلف كرده است در سال جاري??? هزار خودرو فرسوده را از رده خارج و با خودروي جديد جايگزين كند. معتقدم طرح جايگزيني خودروهاي فرسوده بازار وسيعي را براي شركتهاي خودروساز ايجاد كرده، و اجراي اين طرح مي تواند?? درصد ظرفيت توليد شركتهاي خودروسازي كشور را در پنج سال آينده جذب كند. كار بر روي خودرو هاي گازسوز حياتي است اما ما در سال گذشته از اين فرصت خوب استفاده نكرديم، بايد توجه كنيم كه از تيرماه امسال تمام خودرو ها بايد به صورت گازسوز توليد شوند.
مديرعامل ايران خودرو در زمينه چگونگي تأمين مخزن سوخت خودرو هاي گاز سوز، مي گويد: براي مخزن سوخت دو موضوع تأمين به اندازه مورد نياز براي تحقق برنامه سال جاري و توليد را مد نظر قرار داده و برنامه ريزي وسيعي صورت گرفته است. بر اين اساس معتقدم در سال جاري قادر خواهيم بود 80 درصد محصولات مان را گازسوز توليد كنيم. اكنون با 4 تأمين كننده كپسول سوخت در دنيا مذاكره كرده ايم و با 2 شركت ديگر همكاري تكنولوژيكي داريم كه فكر مي كنم تا اواخر سال 86 يا اوايل سال87 توليد مخزن گاز سوز در كشور به بهره برداري برسد.
مشكل هميشگي تأمين مخزن سوخت
همچنين مديرعامل سايپا نيز در زمينه عملكرد سال گذشته و روند كند اجراي طرح جايگزيني خودروهاي فرسوده در اين شركت، مي گويد: با توجه به اين كه كار جايگزيني خودروهاي فرسوده با خودروهاي دوگانه سوز عملاً از نيمه دوم سال گذشته آغاز شد، در اين سال به دليل مشكل تأمين مخزن سوخت تنها قادر به توليد 60 هزار خودرو دوگانه سوز و جايگزيني 50 هزار خودرو فرسوده بوده ايم. به همين دليل 40 هزار خودرو جايگزين سايپا بدون مخزن سوخت به متقاضيان تحويل شده كه در سال جاري به مخزن مجهز مي شود.
احمد قلعه باني با بيان اين كه در سال جاري براي جايگزيني 250 هزار خودرو فرسوده برنامه ريزي كرده ايم، در زمينه امكان تحقق اين هدف با توجه به نبود توليد داخل مخزن سوخت و تجربه ناموفق سال گذشته براي تأمين مخزن از ساير كشورها، مي افزايد: براي تأمين 350 هزار مخزن سوخت از خارج كشور توسط 5 شركت سايپا در سال جاري گشايش اعتبار انجام شده كه معتقدم حداقل 250 تا 300 هزار مخزن سوخت تأمين خواهد شد. همچنين پروژه مشترك توليد مخزن سوخت با ايران خودرو و سازمان گسترش و يك پروژه توسط سايپا در حال اجرا است كه تا دو سال آينده 400 هزار مخزن سوخت توليد خواهد شد.
وي مي افزايد: معتقدم امكان تحقق همه اهداف طرح جايگزيني خودرو هاي فرسوده با خودروهاي نو دوگانه سوز وجود دارد بر اين اساس در سال جاري در مجموع 290هزار خودرو دوگانه سوز توسط سايپا توليد خواهد شد. همچنين سازمان بهينه سازي مصرف سوخت تقاضاي گازسوز شدن 100 هزار خودرو را نموده كه در صورت تأمين مخزن و كيت گاز سوز نسبت به انجام اين كار نيز اقدام خواهد شد.]]>
</TEXT>
</DOC>
<DOC>
<DOCID>HAM2-860120-036</DOCID>
<DOCNO>HAM2-860120-036</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از بانكداري تا روابط عمومي الكترونيك
مريم السادات آقايي]]>
</TITLE>
<TEXT>
<IMAGE>/1386/860120/news/018381.jpg</IMAGE>
<![CDATA[
فناوري اطلاعات مرزهاي فكري و عملي را در جامعه هاي سنتي شكسته است و زمينه مناسبي را براي رشد فكر و خلاقيت و پويايي بخشيدن به كسب و كار فراهم كرده است. تلاش هاي بشر براي بهينه كردن امور كسب و كار در همه شغل ها و فعاليت هاي جاري و درازمدت بدون بهره برداري از فناوري اطلاعات تقريباً غيرممكن شده است. گذار از عصر صنعتي و ورود به عصر ارتباطات و اطلاعات نتايج جالب توجه و عميقي در سازمان ها برجاي گذاشته است. سازمان ها و بنگاه هاي اقتصادي به دليل دورنماندن از فرآيندهاي رقابتي از جمله جايگاه هايي هستند كه هميشه در فرآيندهاي گذار بيشترين يا بهتر بگوييم اولين تأثيرها را مي پذيرند و خود را با تغييرات هماهنگ مي سازند.
در اين شرايط پيچيدگي و سرعت بالاي كارها و امور جاري و نياز به ارتباطات سريع و دقيق در شركت ها و بنگاه هاي اقتصادي در ابعاد داخلي و بين المللي باعث شكل گيري ضرورت وجود نظام هاي كلان اقتصادي مورد تاييد در ابعاد بين المللي بود. نظام هاي بانكي و بيمه اي به عنوان ارگان هايي كه ارتباط مستقيمي با موضوع توسعه در ابعاد جهاني، اقتصاد خدماتي دانش محور و فناوري اطلاعات داشتند خواه ناخواه براي تطبيق خود با شرايط بازار و عقب نماندن از رقابت بسيار سخت در ارايه خدمات به مشتريان چاره اي جز گرويدن به جنبش كاربردي كردن فناوري اطلاعات در خدمات بانكداري نداشتند. حاصل اين تلاش همه جانبه رسيدن به مفهوم جديدي براي عصر اطلاعات است به نام بانكداري الكترونيك كه به مفهوم جديدي ازروابط عمومي در بانكداري نيز منجر خواهد شد.
بانكداري الكترونيك به عنوان يك مفهوم عام در توسعه ديجيتالي خدمات بانكداري به شمار مي رود و به همين دليل ممكن است در شناخت آن جزء نگري ها و استنباط هاي شخصي تأثيرگذار باشد. مفهوم بانكداري الكترونيكي و كارايي هاي آن، براي بسياري از افراد هنوز به طور كامل شناخته شده نيست و به همين دليل هم بهره برداري بهينه اي از سرمايه گذاري هاي انجام شده براي توسعه آن صورت نمي گيرد. توسعه كسب و كار بر مبناي فناوري هاي الكترونيكي نياز به مجموعه اي از مولفه هاي زير ساختي، فني و مديريتي دارد. به علت ارتباط زنجيروار عوامل و شاخص هاي كسب و كار الكترونيك لازم است كه براي بهينه شدن كاربري آنها به سطح مناسبي از دانش بهره برداري از اين خدمات برسيم. شاخص هايي همچون تجارت الكترونيك، بازاريابي الكترونيكي، بانكداري الكترونيكي، فناوري كارت هاي هوشمند مديريت ارتباط با مشتريان crm، برنامه ريزي منابع سازمان، هوشمندي سازماني و مديريت زنجيره تأمين هر چند ممكن است از نظر كارايي و ماهيت متفاوت باشند اما از جنبه اجرايي و كاربردي بسيار به هم مرتبط هستند. بنابر اين بانكداري الكترونيك به عنوان يكي از مهم ترين زير شاخه هاي كسب و كار الكترونيك از دو جنبه بسيار مهم تشكيل يافته است. يكي توسعه خدمات الكترونيكي در شعبه و ديگري در وب كه با استفاده از فناوري اينترنت توسعه يافته است.
با توجه به آمار رو به رشد گرايش مردم جهان به تجارت مبتني بر شبكه وجود مولفه مكمل و مهمي همچون بانكداري الكترونيكي به عنوان يك ضرورت انكارناپذير مورد تأكيد قرار مي گيرد.
در چند دهه اخير با گسترش ابزارهاي ارتباطي و اطلاعاتي حجم تجارت الكترونيك در رقابت با تجارت به شيوه سنتي از رشد و تحول مناسبي برخوردار بوده است. در تحقيقي كه مؤسسه فارستر(فارستر يك شركت تحقيقات تكنولوژي است كه از 23 سال پيش تا كنون با ارايه تحقيقات كاربردي، توصيه هايي را پيش پاي مديران بين المللي قرار مي دهد)انجام داده پيش بيني شده كه در فاصله سال هاي 2002 تا 2006 به طور متوسط هر سال 5 درصد به حجم مبادلات تجاري از طريق بسترهاي الكترونيكي افزوده مي شود و مبلغ آن از 2293 دلار در سال 2002 به بيش از 12837 ميليارد در سال 2006 خواهد رسيد.
با توجه به تأثير گسترده و عميق تجارت الكترونيك در سيطره بر بازارهاي جهاني همچنين نظر به اهميت مبادلات پولي و اعتباري در هر فعاليت تجاري- اقتصادي مي طلبد كه ابزارها و بسترهاي انتقال و تبادل پول نيز همگام و همسان با توسعه تجارت الكترونيك از رشد مناسب و مطلوب برخوردار شوند. در اين بين بانك ها نيز براي جذب مشتريان بيشتر و ايجاد گسترش و تنوع در خدمات خود بيكار نبوده اند و به سرعت خود را با فناوري هاي ارتباطات و اطلاعات همگام و همسو كرده اند.بانك ها در عرصه تحولات تجاري توجه جدي را براي ايجاد تحولات ساختاري درنظام هاي دريافت و پرداخت پول و ايجاد تسهيلات در روند خدمات رساني به مشتري كرده اند در واقع مي توان ادعا كرد يكي از دلايل اقبال عمومي به تجارت الكترونيك توجه مديران بانك ها به اهميت و لزوم اين پديده بوده است كه در نتيجه به گرايش و توجه جدي آنها براي فراهم كردن ساختار بانكداري با شيوه الكترونيك انجاميده است.
طي گزارشي تحقيقاتي كه توسط مؤسسه data moitor(از مراكز برجسته تجزيه و تحليل اطلاعات بانكداري در اروپا)ارايه شده آمار افرادي كه از سيستم هاي بانكداري الكترونيك در هشت كشور فرانسه، آلمان، ايتاليا، هلند، اسپانيا، سوئد، سوئيس و انگليس استفاده كرده اند از 4/5 ميليون نفر در سال 1999 به بيش از 21 ميليون نفر در سال 2004 خواهد رسيد.
آنچه خدمات بانك ها را در استفاده از سيستم هاي بانكداري الكترونيك متفاوت از روش هاي مرسوم مي كند گسترش كمي و كيفي در خدمات به مشتري است به عبارت ديگر بانكداري الكترونيك اين امكان را به مشتري مي دهد تا از خدمات گسترده تر و متنوع تري برخوردار باشد. ضمن اين كه بعد زماني و مكاني تأثيري در كاهش و يا افزايش خدمات رساني به مشتري نخواهد داشت. همچنين مشتري مي تواند بدون حضور فيزيكي در شعب بانك از هر محلي فعاليت هاي مالي خود را كنترل كند.]]>
</TEXT>
</DOC>
<DOC>
<DOCID>HAM2-860120-037</DOCID>
<DOCNO>HAM2-860120-037</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبر]]>
</TITLE>
<TEXT>
<![CDATA[تاكيد رئيس جمهوري
بر خريد نقدي محصولات كشاورزي
]]>
<IMAGE>/1386/860120/news/018390.jpg</IMAGE>
<![CDATA[
گروه اقتصادي- رئيس جمهور، حمايت از كشاورزان را زمينه ساز آباداني و رشد بخش كشاورزي به عنوان پايه پيشرفت و اقتدار كشور دانست و تاكيد كرد: دادن دسترنج كشاورزان بلافاصله پس از توليد محصول و خريد نقدي محصولات كشاورزي از جمله گندم بهترين حمايت از كشاورزان است.
به گزارش روابط عمومي بانك ملت، محمود احمدي نژاد، شنبه  شب در ديدار دست اندر كاران طرح خريد نقدي گندم، با بيان اين كه حمايت از بخش كشاورزي بايد سرلوحه كار همه دولت ها و دستگاه هاي دولتي باشد گفت: خريد نقدي محصولات كشاورزي ضمن رضايتمندي كشاورزان به عنوان زحمت كش ترين افراد جامعه، موجب افزايش انگيزه و اميدواري روستاييان و توليد محصولات، تثبيت و آباداني روستاها و ايجاد امكان برنامه ريزي براي مديران در راستاي توسعه زندگي روستايي مي شود.
وي با اشاره به نقش موثر بخش كشاورزي در دفاع كامل از عزت و استقلال كشور تصريح كرد: مردم و به ويژه جوانان و توليد گران بايد توجه بيشتر و ويژه به بخش كشاورزي به عنوان پايه استمرار حيات يك جامعه داشته و به اهميت آن به طور كامل واقف باشد. رييس جمهور با قدرداني از هماهنگي بين بخشي و بين دستگاهي و وزارتخانه هاي بازرگاني و كشاورزي و بانك ملت به عنوان دست اندركاران طرح خريد نقدي گندم براي اولين بار پس از سال هاي طولاني گفت: حمايت از كشاورزان در قالب هاي مختلف از جمله ارايه خدمات بانكي، تامين سم و تجهيزات و آموزش ضروريست، اما طرح خريد نقدي محصولات بسيار مهم تر و موثرتر و زمينه ساز تشويق كشاورزان به توليد بيشتر است.
دكتر احمدي نژاد طرح خريد نقدي گندم را الگوي بسيار خوبي براي اجرا در ساير محصولات كشاورزي دانست و با بيان اين كه خريد نقدي محصولات اتلاف ها و ريزش ها را به حداقل مي رساند خاطرنشان كرد: خريد نقدي گندم توسط مردم و وارد شدن آنها در انبارداري و توليد نان، تنها راه كنترل و مقدمه اي براي هدفمند كردن يارانه هاست. رئيس جمهور ارائه نان با كيفيت بهتر و قيمت مناسب تر به مردم را ضروري عنوان كرد و گفت: توليد نان صنعتي زمينه افزايش كيفيت نان و برگشت هزينه سنگين توليد نان به سمت مردم را در پي دارد.
همچنين در اين مراسم وزير بازرگاني اعلام كرد: طرح خريد نقدي گندم كار سنگيني بود كه پس از بررسي هاي مختلف با همكاري بانك ملت به خوبي اجرا شد.
روند خانه دارشدن كارگران تسهيل مي شود
ايسنا: مديركل امور اجتماعي و سهام وزارت كار و امور اجتماعي اعلام كرد: آيين نامه تامين مسكن كارگري ماده 149 قانون كار تا پايان سال اصلاح خواهد شد كه با اين اصلاحيه روند خانه دارشدن كارگران تسهيل مي شود.
مسعود كاظم زاده، با بيان اينكه انجام حمايت هاي اجتماعي، حفظ اشتغال و صيانت از نيروي كار جزو وظايف وزارت كار در بخش امور اجتماعي محسوب مي شود گفت: چهار استراتژي كه شامل حمايت از نيروهاي خلاق و مبتكر، مشاركت نيروي كار در منافع بنگاه هاي اقتصادي، بهبود شرايط فردي و اجتماعي كارگران و ايجاد تسهيلات رفاهي، تامين اجتماعي و مديريت منابع انساني جزو استراتژي هاي 14 گانه وزارت كار در بخش اجتماعي محسوب مي شود.
شركت ايراني، بزرگترين پالايشگاه اتانول
قاره اروپا را احداث مي كند
]]>
<IMAGE>/1386/860120/news/018384.jpg</IMAGE>
<![CDATA[
گروه اقتصادي- با سرمايه گذاري 150 ميليون دلاري كارشناسان ايراني ضمن مين روبي بيش از 2 هزار هكتار از اراضي كشاورزي در جمهوري بوسني و هرزه گوين، بزرگترين پالايشگاه توليد اتانول در قاره اروپا را احداث مي كنند.
اسماعيل شاهمير مديرعامل يك شركت ايراني كه در زمينه مين  روبي در ميدان هاي نفتي ايران از جمله آزادگان اشتغال داشته است ديروز در جمع خبرنگاران با اعلام اين خبر افزود، پس از پايان كار بزرگترين طرح پاكسازي ميدان مين پالايشگاه توليد سوخت اتانول در اين كشور ظرف مدت 5 سال توسط كارشناسان ايراني به بهره برداري مي رسد.
وي افزود، پس از پاكسازي منطقه از مين، زمين با كشت گياه ويژه اي كه از سلولز بالايي برخوردار است اختصاص مي يابد و در پالايشگاه اتانول سالانه از هر هكتار 52 بشكه معادل نفت خام و در 10 سال بالغ بر 516 بشكه معادل نفت خام اتانول از فرآورده هاي برداشت شده از زمين هاي كشاورزي استحصال مي شود. اين پروژه از ماه ژوئن سال ميلادي جاري با پاكسازي مين آغاز مي شود كه اين كار حدود 7 سال به طول خواهد انجاميد. در سال سوم كار كشت گياه آغاز و از سال پنجم نيز استحصال اتانول آغاز مي شود.
اين شركت ايراني تاكنون بيش از 50 طرح پاكسازي مين، مطالعات زيست محيطي و امور زيربنايي را با موفقيت در داخل كشور انجام داده است.
شاهمير در اين زمينه كه چرا چنين طرحي در كشور اجرا نمي شود تأكيد كرد، در ايران به دليل ارزان بودن انرژي احداث پالايشگاه توليد اتانول سود ندارد و اين طرح در كشورها و شرايطي قابل اجرا است كه قيمت بنزين بيش از دو دلار باشد.]]>
</TEXT>
</DOC>
<DOC>
<DOCID>HAM2-860120-038</DOCID>
<DOCNO>HAM2-860120-038</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نمايندگان در گفت وگو با همشهري با تأكيد برقانون بودجه 86:
تصميم مجلس درباره قيمت و عرضه بنزين تغيير نمي كند]]>
</TITLE>
<TEXT>
<IMAGE>/1386/860120/news/018444.jpg</IMAGE>
<![CDATA[
مجلس در نخستين روز كاري پس از 23 روز تعطيلي -عكس: جواد گلزار
گروه اقتصادي- تصميم گيري در مورد قيمت و نحوه توزيع بنزين در سال جاري به دليل مواضع متفاوتي كه از ابتداي سال جاري از سوي دولت و نمايندگان مجلس شوراي اسلامي اتخاذ شده است در هاله اي از ابهام قرار دارد.
اين در حاليست كه براساس مصوبه مجلس قيمت هر ليتر بنزين به صورت سهميه  اي به 100 تومان افزايش مي يابد و سهميه بندي مي شود و بنزين مازاد نيز با قيمت تمام شده عرضه مي شود.
ولي به رغم اين مصوبه برخي نمايندگان در مورد آن اعتراض كردند و خواستار بازگشت ماده مربوطه به پيشنهاد دولت شده بودند.
در پايان بررسي لايحه بودجه يك عضو هيأت رئيسه مجلس از نمايندگان خواست تا در صورت تمايل به بازگشت به لايحه دولت طرحي به مجلس ارايه كنند.
اما ظاهرا دولت نيز موافق اين مصوبه نيست. رئيس جمهوري اخيرا در مصاحبه خبري با تاكيد بر اينكه دولت با افزايش قيمت مخالف است از برنامه دولت براي ارايه لايحه اي براي بازگشت قيمت به 80 تومان خبر داد. همزمان اعلام شد نمايندگان در نامه اي كه گفته مي شود بيش از 200 نفر آن را امضاء كرده اند خواهان بازگشت به لايحه دولت هستند كه سرنوشت اين ماده پرارزش را كه اين روزها نقش مهمي در اقتصاد ايران ايفا مي كند در ابتداي سال 86 در هاله اي از ابهام فرو برده است.
ديروز غلامرضا مصباحي عضو كميسيون اقتصادي مجلس شوراي اسلامي گفت: نمايندگان زمينه تصويب لايحه احتمالي دولت در خصوص كاهش قيمت بنزين را دارند. مقدم پس از پايان جلسه علني مجلس شوراي اسلامي با بيان اين كه مشكل بنزين با افزايش 20 توماني قيمت آن حل نمي شود، در جمع خبرنگاران اظهار داشت: من با تغيير نيافتن قيمت بنزين نسبت به سال گذشته موافقم، زيرا ممكن است آثار رواني نامطلوبي در جامعه ايجاد كند و باعث افزايش قيمت ديگر كالاها شود.وي در عين حال تاكيد كرد: بيش از قيمت بنزين بايد به مسئله تامين تقاضاي مصرف كنندگان بنزين توجه كرد، دولت بايد اجازه واردات بنزين و عرضه در جايگاه هاي خاص به قيمت آزاد را بدهد.
قيمت 100 تومان باقي مي ماند
حسين آفريده عضو كميسيون انرژي مجلس شوراي اسلامي نيز در گفت و گو با خبرنگار ما گفت: بعيد است كه نمايندگان مجلس به كاهش قيمت بنزين به 80 تومان راي دهند. وي تاكيد كرد: مصوبه مجلس راه حل مناسبي است. آفريده در مورد احتمال ارايه طرحي براي حل مسئله اظهار بي اطلاعي كرد و گفت: ارايه لايحه از سوي دولت براي كاهش قيمت با لايحه دولت كه تحت عنوان توسعه حمل و نقل عمومي ارايه كرده و به حذف بنزين از سبد كالاهاي حمايتي تاكيد كرده است منافات دارد. اگر قرار است قيمت بنزين تا پنج سال آينده افزايش يابد اين افزايش بايد روزي و از رقمي آغاز شود.
]]>
<IMAGE>/1386/860120/news/018486.jpg</IMAGE>
<![CDATA[
بنزين 100 تومان و سهميه بندي
حسين مرادي عضو هيات رييسه كميسيون انرژي مجلس نيز تاكيد كرد: لايحه بودجه تصويب شده و دولت موظف است تا اول خردادماه ضمن آماده سازي مقدمات سهميه بندي با كارت هوشمند، بنزين را به قيمت 100 تومان عرضه كند و مازاد بر سهميه نيز بنزين مورد نياز مردم را به قيمتي كه تعيين خواهد كرد عرضه نمايد. وي خاطرنشان كرد، دولت براساس مصوبه مجلس اختيار قيمت گذاري بنزين وارداتي را دارد و در اين زمينه نيز بايد هرچه سريعتر برنامه ريزي شود. مرادي در مورد لايحه دولت براي بازگشت قيمت به 80 تومان نيز گفت: احتمال تصويب اين لايحه بعيد است و من توصيه نمي كنم كه دولت چنين لايحه اي را به مجلس ارايه كند.وي افزود: بايد به مسئله هزينه شدن مازاد درآمد ارزي در حسال ذخيره ارزي براي واردات بنزين خاتمه داده شود.
تمايل نداشتن براي استفاده از كارت سوخت
در همين حال و با وجود توزيع حدود 4 ميليون كارت هوشمند سوخت در كشور گزارش ها از استفاده نشدن اين كارت از سوي مراجعه كنندگان در جايگاه هاي عرضه سوخت حكايت دارد.
باقر قائمي كارشناس بهره برداري از طرح كارت هوشمند سوخت به خبرنگار ما گفت: تاكنون 180 هزار ليتر بنزين از طريق كارت هوشمند سوخت در جايگاه ها تحويل گرفته شده است كه حدود 4هزار دارنده خودرو را شامل مي شود.
وي افزود: به رغم درخواست از دريافت كنندگان براي استفاده از كارت هنوز اين امر در بين دارندگان خودرو رواج نيافته و نياز به گذشت زمان دارد. وي تاكيد كرد: احتمال دارد كه دارندگان كارت تصور مي كنند كه استفاده از كارت موجب كاهش سهميه آنان از بنزين مي شود كه ديدگاه نادرستي است و كارت هوشمند سوخت تنها وسيله اي براي مديريت مصرف و كسب اطلاعات به روز و مناسب از نوع و ميزان مصرف بنزين است تا خدمات بهتري به مردم ارايه شود.
بر اساس اعلام شركت پست پيشتاز تاكنون بيش از 6/5 ميليون عدد كارت هوشمند سوخت از ناجا به پست تحويل داده شده كه از اين تعداد بيش از چهار ميليون كارت به مالكان خودرو تحويل شده است.]]>
</TEXT>
</DOC>
<DOC>
<DOCID>HAM2-860120-039</DOCID>
<DOCNO>HAM2-860120-039</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نخستين جلسه كميته  خصوصي  سازي بانك ها]]>
</TITLE>
<TEXT>
<![CDATA[گروه اقتصادي- معاون سازمان خصوصي سازي،  نتايج نشست اخير كميته خصوصي سازي بانك ها را تشريح كرد.
اسماعيل غلامي گفت: در اين نشست اساسنامه پيشنهادي كارگروه بانك ها كه به سرپرستي بانك ملت تهيه شده بود طرح و مقرر شد شركت بورس اوراق بهادار تهران و بانك مركزي در نشست آينده اين كميته ديدگاه هاي خود را ارائه كنند.وي خاطرنشان كرد: همچنين مقرر شد برآوردي از هزينه كارشناسي و افزايش ارزش بانك ها از سال 1383 تا كنون انجام و در نشست بعدي اين كميته ارائه شود.]]>
</TEXT>
</DOC>
<DOC>
<DOCID>HAM2-860120-040</DOCID>
<DOCNO>HAM2-860120-040</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[چگونگي بازپرداخت وام 18 ميليون توماني مسكن
اقساط ماهيانه تسهيلات 18ميليون توماني مسكن(با نرخ سود 13 درصد)با 2 روش ساده و پلكاني]]>
</TITLE>
<TEXT>
<IMAGE>/1386/860120/news/018501.jpg</IMAGE>
<![CDATA[
گروه اقتصادي: بانك مسكن نحوه بازپرداخت اقساط وام 18 ميليون توماني مسكن به روش پلكاني و ساده را به شعب خود در كشور ابلاغ كرد.
بر اساس اين گزارش، سود حاصله وام 18 ميليون توماني به روش پلكاني در 12 سال 33 ميليون و 396 هزار و 600 تومان و سود حاصله به روش ساده در مدت ياد شده معادل 32 ميليون و 313 هزار و 600 تومان خواهد بود. به اين ترتيب براي بازپرداخت وام 18 ميليون توماني مسكن به روش ساده در 12سال متقاضيان بايد ماهانه 224 هزار و 400 تومان پرداخت كنند.
بازپرداخت وام 18 ميليون توماني مسكن به روش ساده در 15 سال ماهانه 199 هزار و 200 تومان خواهد بودوبازپرداخت وام 18 ميليون توماني مسكن به روش ساده و 18 ساله ماهانه نيز 182 هزار و 500 تومان است.]]>
</TEXT>
</DOC>
<DOC>
<DOCID>HAM2-860120-041</DOCID>
<DOCNO>HAM2-860120-041</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بارندگي امسال 60 تا80 درصد رشد نشان مي دهد]]>
</TITLE>
<TEXT>
<![CDATA[ايسنا:  معاون وزير نيرو در امور آب با اعلام رشد 60 تا80 درصدي بارندگي امسال، گفت:ميزان بارندگي ظرف شش ماه گذشته نسبت به سال گذشته 28 درصد رشد نشان مي دهد.]]>
</TEXT>
</DOC>
<DOC>
<DOCID>HAM2-860120-042</DOCID>
<DOCNO>HAM2-860120-042</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تبادل نظر وزيران مسكن و تعاون براي حل مشكل مسكن اقشار كم درآمد]]>
</TITLE>
<TEXT>
<![CDATA[گروه اقتصادي: وزيران وزارتخانه هاي مسكن و تعاون ديروز در خصوص جزء 2 بند د قانون بودجه سال 86 با موضوع كمك به تأمين مسكن اقشار كم درآمد گفتگو كردند.
به گزارش روابط عمومي وزارت تعاون، وزير تعاون در اين نشست ضمن اشاره به اينكه بخش تعاون داراي ظرفيت و قابليت هاي بالاي اقتصادي است، گفت: با تعامل بين وزارت تعاون و وزارت مسكن و شهرسازي و با توجه به بند د تبصره 6 قانون بودجه سال 86 و تسهيلاتي كه براي خانه دار شدن اقشار كم درآمد در نظر گرفته شده است، فرصتي مغتنم براي بخش تعاون براي ظهور قابليت هاي اين بخش فراهم شده است.
محمد عباسي، افزود: در سال گذشته تفاهم نامه اي مابين وزارتخانه هاي تعاون و مسكن و شهرسازي در راستاي آيين نامه اجرايي حمايت از تأمين مسكن گروه هاي كم درآمد در شهرهاي كوچك به امضا رسيد كه بر اساس آن وزارت تعاون متعهد شد به منظور توانمند سازي تعاوني ها، در ازاي 5 درصد پيشرفت فيزيكي به هر عضو، مبلغ 5 ميليون تومان از طريق صندوق تعاون طبق ضوابط و مقررات صندوق تعاون پرداخت كند.
همچنين وي آمادگي وزارت تعاون را براي تأمين مسكن اقشار كم درآمد بر اساس مصوبه دولت با تشكيل تعاوني هاي مسكن كاركنان دولت، كارگران، فرهنگيان، آزاد و محلي اعلام كرد و گفت: آمادگي لازم را براي همكاري با وزارت مسكن و شهرسازي در خصوص هماهنگي با سازمان هاي ذيربط به منظور تأمين خدمات زيربنايي و رو بنايي مورد نياز در طرح هاي آماده سازي طبق قانون تعاوني ها داريم.
در برنامه واگذاري حق بهره برداري از زمين با اجازه بلند مدت كليه شهرهايي كه جمعيتي بالاي 12 هزار نفر دارند و همچنان در كلان شهرها نيز شهرهاي جديد اطراف شهرهاي بزرگ مشمول اين برنامه مي باشند.
خاطرنشان مي شود در اين برنامه واجدين شرايط افرادي هستند كه فاقد مسكن باشند و همچنين قبلا از امكانات دولتي از قبيل زمين، مسكن، يا تسهيلات دولتي استفاده نكرده باشند واجدين شرايط متأهل و جز گروهك هاي كم درآمد جامعه محسوب شوند و در شهرهايي كه زمين به آنها واگذار مي شود حداقل 5 سال سكونت داشته باشند كه از شرايط كلي واگذاري حق بهره برداري از زمين هستند.]]>
</TEXT>
</DOC>
<DOC>
<DOCID>HAM2-860120-043</DOCID>
<DOCNO>HAM2-860120-043</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مدير عامل شركت مخابرات ايران:
51 درصد سهام شركت مخابرات تا پايان شهريور واگذار مي شود]]>
</TITLE>
<TEXT>
<![CDATA[گروه اقتصادي- بر اساس برنامه ريزي هاي صورت گرفته، پيش بيني مي كنيم تا پايان شهريور ماه سال جاري، 51 درصد از سهام شركت مخابرات به بخش خصوصي واگذار شود.
مهندس صابر فيضي، مدير عامل شركت مخابرات ايران، با بيان اين مطلب افزود: با توجه به برنامه ريزي هاي صورت گرفته، واگذاري سهام مخابرات از تابستان جاري و پس از مشخص شدن ارزش سهام 33 شركت مخابراتي، آغاز خواهد شد.
وي در مورد تركيب سهام واگذاري نيز گفت: در اين واگذاري، وديعه هاي مشتركين تلفن همراه، تبديل به سهام مخابرات خواهد شد و 20 درصد از كل سهام نيز در اختيار دولت باقي مي ماند.
وي ادامه داد: بر اساس اصل 44 قانون اساسي، 40 درصد از كل اين سهام، در قالب سهام عدالت توزيع مي شود و مابقي از طريق سازمان بورس عرضه مي شود.
مدير عامل شركت مخابرات خاطرنشان كرد: در هفته جاري و از طريق رسانه ها، فرم هاي ويژه اي توزيع خواهد شد تا اگر مشتركان تلفن همراه، تمايلي به تبديل وديعه خود به سهام نداشته باشند با ارسال آن، موضوع را به اطلاع مسئولان برسانند. وي در خصوص ارزش سهام شركت مخابرات نيز افزود: ارزش سهام 33 شركت مخابراتي، تا تيرماه سال جاري، از سوي سازمان خصوصي سازي اعلام خواهد شد.
فيضي، در خصوص ديگر برنامه هاي شركت مخابرات در سال 86 اظهار داشت: در سال جاري واگذاري تلفن ثابت در تمامي شهرها به روز مي شود و همچنين تا پايان سال نيز حداقل در 50 درصد از روستاهاي كشور، واگذاري تلفن ثابت به روز خواهد شد.]]>
</TEXT>
</DOC>
<DOC>
<DOCID>HAM2-860120-044</DOCID>
<DOCNO>HAM2-860120-044</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از نيمه دوم سال جاري آغاز مي شود
عمليات احداث و بازسازي 300 هزار واحد مسكوني روستايي]]>
</TITLE>
<TEXT>
<![CDATA[فارس: معاون بازسازي و مسكن روستايي بنياد مسكن گفت: عمليات احداث و بازسازي 300 هزار واحد مسكوني روستايي با تخصيص وام با بهره 5 درصد از نيمه دوم سال جاري آغاز مي شود. عزيز الله مهديان، با بيان اينكه وام مسكن روستايي در سال 85 با 700 هزار تومان رشد به 5 ميليون و 700 هزار تومان رسيد اظهار داشت: پرداخت وام مسكن روستايي در سال جاري 15 درصد نسبت به سال گذشته رشد داشته كه قرار است طبق تصميم جديد در 5 مرحله به متقاضيان پرداخت شود. وي با بيان اينكه سود اين تسهيلات 5 درصد و مابه التفاوت آن توسط دولت به صورت يارانه پرداخت مي شود گفت: بر اساس قانون برنامه چهارم توسعه سالانه 200 هزار واحد مسكوني با اختصاص وام احداث و بازسازي مي شود بنابراين عمليات اجرايي طرح مزبور براي سال 84 از سال 85 با وام 5 ميليون تومان آغاز شد.]]>
</TEXT>
</DOC>
<DOC>
<DOCID>HAM2-860120-045</DOCID>
<DOCNO>HAM2-860120-045</DOCNO>
<ORIGINALFILE>/1386/860120/news/_eqtes.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي روز
تعيين قيمت گندم بر اساس كيفيت]]>
</TITLE>
<TEXT>
<![CDATA[با تاكيدرئيس جمهوري مبني بر ادامه روند خريد نقدي محصولات كشاورزي از كشاورزان به منظور حمايت هر چه بيشتر از اين قشر، مقرر شده است از اين پس خريد تضميني گندم نيز در كشور از شكل سنتي خارج شده و اين اقدام بر اساس كيفيت محصول و به صورت مكانيزه عملياتي شود. در اين باره با حميد مهري، رئيس گروه نگهداري پژوهشكده غلات ايران گفت وگو كرده ايم.
از 35 سال گذشته تاكنون سازمان تعاون روستايي كشور كار خريد تضميني گندم را به عهده داشته است، آيا در سال جاري برنامه اي براي سپرده شدن اين امر به نهاد يا سازمان ديگري در نظر گرفته شده است؟
بر اساس برنامه ريزي هاي صورت گرفته، مقرر شده است از امسال سازمان بازرگاني دولتي كار خريد تضميني گندم را به عهده بگيرد آن هم به صورت مكانيزه. ابتدا اين اقدام به شكل آزمايشي در سه نقطه در خراسان رضوي، اكبرآباد شيراز و انبار سيلوي طريق القدس تهران انجام شد تا در مرحله بعدي به صورت مكانيزه عملياتي شود. براي خريد مكانيزه گندم ظرف 3 دقيقه كيفيت، رطوبت و ميزان پروتئين مثلا يك كاميون 10 تني گندم مشخص خواهد شد، تا سپس قيمت براساس كيفيت اعلام  شود.
چند مركز تاكنون وظيفه خريد تضميني گندم را به عهده داشته اند؟
خريد تضميني گندم در 300 مركز خريد گندم در كشور و توسط 1000 مركز تعاون روستايي تاكنون انجام مي شده است كه اوج زمان خريد آن نيز در ماه هاي خرداد، تير و مرداد بوده است، به نحوي كه 80 درصد گندم خريداري شده در اين سه ماه تحويل مي شوند. قرار است امسال 100 درصد اين خريد از سوي سازمان  بازرگاني دولتي انجام  شود.
ميزان خريد و ذخيره سازي گندم سالانه چقدر است و چه ميزان هزينه براي جمع آوري گندم در كشور صرف مي شود؟
سالانه 7/4 ميليون تن گندم در داخل خريد و ذخيره سازي مي شود كه هزينه جمع آوري گندم معادل سالانه 7 ميليارد تومان است. در اين ميان هزينه حمل آن را نيز مي توان معادل 70 ميليارد تومان براي 5/8 ميليون تن گندم برآورد كرد. البته هزينه جانبي حمل گندم هم به ازاي هر كيلوگرم 30 تومان و بابت دستمزد آسياب كردن 8 تومان است كه با اين اوصاف بايد به بهاي هر كيلوگرم گندم 38 تومان اضافه  شود. اين در حاليست كه هم اكنون ظرفيت سيلوها و ظرفيت انبار كارخانه هاي آرد سازي در كل معادل 5/5 ميليون تن است كه البته بايد اذعان كرد حدود 30 درصداز ظرفيت ذخيره و انبار گندم غيراستاندارد است.]]>
</TEXT>
</DOC>
<DOC>
<DOCID>HAM2-860120-046</DOCID>
<DOCNO>HAM2-860120-046</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[افشاي خيانت 7 ميليوني سردسته باند در دادگاه
2 سارق مخوف، لحظاتي پس از ورود به بانك با بي رحمي به سوي سرباز وظيفه اي آتش گشوده و وي را با شليك 4 گلوله به شهادت رساندند]]>
</TITLE>
<TEXT>
<IMAGE>/1386/860120/news/018507.jpg</IMAGE>
<![CDATA[
گروه حوادث- در جلسه محاكمه دو سارق مخوف كه در جريان سرقت مسلحانه اي از شعبه بانك تجارت، سرباز وظيفه  جواني را با 4شليك  مرگبار از پاي درآورده بودند،راز خيانت 7 ميليوني سردسته بانك به همدستانش فاش شد.
اين سارق سابقه دار، در حالي كه 19 ميليون از بانك سرقت كرده بود به همدستان خود گفته بود تنها 12 ميليون تومان سرقت شده است.
ساعت پانزده و شش دقيقه 26 آذرماه 84، زماني كه عقربه هاي ساعت، دقايق پاياني كار كارمندان بانك تجارت شعبه ارشاد را نشان مي داد، مرد جواني در حالي كه ماسك ضد آلودگي هوا به صورت داشت وارد بانك شد.
مرد مسلح كه بسيار عصبي و دستپاچه به نظر مي رسيد به محض ورود اسلحه كلتش را به سمت سرباز وظيفه بانك گرفته و وقتي متوجه شد كه او قصد تسليم شدن ندارد 3 گلوله به سمت او شليك كرد.
در حالي كه كارمندان بانك وحشتزده از ديدن اين صحنه ها به مرد مسلح نگاه مي كردند، يكي ديگر از همدستان او در حالي كه كلاه قرمزي به سر داشت وارد بانك شد و او نيز با بي رحمي گلوله ديگري به سرباز مجروح شليك كرد.
پس از مجروح شدن سرباز وظيفه، يكي از مردان مسلح به طرف رئيس بانك رفت و با تهديد به قتل كارمندان بانك از وي درخواست كليد گاوصندوق را كرد، اما وقتي كه وي شروع به بهانه تراشي كرد اين بار او به سراغ رئيس صندوق بانك رفت و از او خواست تا تمام پولهاي موجود در بانك را به او بدهد و براي آنكه وي را وادار به اين كار كند او را از ناحيه پا هدف قرار داد.
رئيس بانك كه نمي خواست كارمندانش آسيبي ببينند كليد گاوصندوق را در اختيار مرد مسلح قرار داد و سارقان به سرعت شروع به جمع كردن پول ها كردند و پس از آن با سرعت از بانك خارج شده و بعد از آنكه با شليك چند گلوله هوايي از ميان مردمي كه در اطراف بانك جمع شده بودند عبور كردند، با كمك راننده ماهري كه با خودروي پژو در بيرون بانك در انتظار آنها بود از محل گريختند.
سارقان نقابدار
در دام دوربين مدار بسته بانك
لحظاتي پس از سرقت، كارآگاهان پليس جنايي تهران با عبور از ميان مردم كنجكاوي كه در اطراف بانك ازدحام كرده بودند وارد بانك شده و تحقيقات خود را آغاز كردند.در حالي كه در همان نخستين بررسي ها مشخص شد كه سرباز وظيفه به نام محمد تاتار با شليك 4 گلوله به بدنش جان باخته است، حسابرسي بانك نشان داد سارقان توانسته اند 19 ميليون تومان سرقت كنند.
با وجود آ نكه سارقان هيچ سرنخي از خود برجاي نگذاشته بودند، ماموران در بررسي هاي اوليه خود با مشاهده فيلمي كه دوربين مدار بسته بانك از زمان سرقت ثبت كرده بود، به سرنخهايي دست يافتند كه نشان مي داد سارقان دو جوان سابقه دار به نام هاي مسعود و محمد حسن هستند كه هر دو در سال77 به اتهام سرقت و چاقوكشي به زندان افتاده اند و به اين ترتيب با شناسايي هويت عاملان اين سرقت مرگبار هر دوي آنها در عمليات ضربتي پليس دستگير شدند.
مسعود و حسن هر دو در زمان دستگيري و در جريان بازجويي ها به سرقت مرگبار اعتراف كرده و شليك به سرباز وظيفه را پذيرفتند و به اين ترتيب روز گذشته با صدور كيفرخواست از سوي بازپرس جنايي، در مقابل 5 قاضي دادگاه كيفري استان قرار گرفته و به دفاع از خود پرداختند.
آنچه در دادگاه گذشت
صبح ديروز رسيدگي به اين پرونده خونين در شعبه 71 دادگاه كيفري استان به رياست پنج قاضي(عزيزمحمدي، سليماني، فراهاني، افتخاري و عبداللهي)آغاز شد. در ابتداي جلسه دادگاه صفر خاكي- نماينده دادستان- با بيان كيفرخواست، براي دو جوان به اتهام مشاركت در قتل عمدي سرباز وظيفه درخواست مجازات قانوني كرد. پس از آن، پدر سرباز وظيفه با حضور در جايگاه با بيان اينكه فرزند بيگناهش قرباني طمع دو جوان سارق شده و
بي رحمانه از پاي درآمده است،براي عاملان قتل فرزندش درخواست قصاص كرد.
سپس رئيس بانك به عنوان شاهد حادثه به تشريح جنايت پرداخت و در توضيح ماجرا گفت: اين دو جوان سارق به محض ورود به بانك بدون آنكه نيازي باشد به سمت سرباز وظيفه شليك كردند و بي رحمانه او را به قتل رساندند، در تمام اين مدت حسن( متهم رديف دوم)كارمندان بانك را تهديد به مرگ مي كرد و حتي با شليك به پاي يكي از كارمندان باعث شد استخوان پاي او بشكند.
هركه از دزد بدزدد....
در ادامه دادگاه مسعود( متهم رديف اول)در جايگاه قرار گرفت و با قبول اتهام مشاركت در قتل عمدي و بازسازي صحنه حادثه در دادگاه مدعي شد كه اگر چه او 3 گلوله به سرباز وظيفه شليك كرده است اما همدستش نيز دو گلوله به وي شليك كرده است كه يكي از آنها به محض ورودش به بانك بوده و ديگري هم هنگامي كه در حال خروج از بانك بوده اند شليك شده است.
او در ادامه گفت: هنگام جمع آوري پولها من مقابل در بانك نگهباني مي دادم و حسن پولها را جمع مي كرد.
در ادامه دادگاه مسعود به شركت در دو سرقت ديگر از بانك هاي كشاورزي و ملت نيز اعتراف كرده و گفت طراح نقشه اين سرقتها يكي از آشنايانش بوده كه در سرقت مرگبار بانك رانندگي خودرو را برعهده داشته است.
در ادامه دادگاه متهم رديف دوم در جايگاه قرار گرفت و هنگامي كه وي ادعا كرد تنها يك گلوله و آنهم هنگام ورود به بانك شليك كرده است، قضات دادگاه براي روشن شدن موضوع به پخش دوباره تصاوير دوربين مدار بسته پرداخته و با مشاهده اين صحنه ها بود كه مشخص شد ادعاي وي درست است و وي هنگام خروج از بانك تير خلاص به سرباز وظيفه شليك نكرده است.
برپايه اين گزارش، با اعلام ختم رسيدگي به اين پرونده قرار است حكم در خصوص پرونده صادر شود.
پرسش 7 ميليوني
قاضي نورالله عزيزمحمدي - رييس شعبه 71 دادگاه كيفري استان تهران - در مورد ميزان پول هاي سرقت شده از متهم رديف دوم سوالاتي مطرح كرد.
حسن - متهم رديف دوم- در پاسخ به قاضي گفت: مسعود به من گفته است
12 ميليون تومان سرقت شده كه 3 ميليون تومان به من و راننده داد،در حالي كه طبق گفته رييس بانك، بالغ بر 19 ميليون تومان از بانك سرقت شده و مشخص مي شود مسعود به من هم خيانت كرده است و بدون آنكه به ما بگويد بقيه پول را خودش برداشته است.]]>
</TEXT>
</DOC>
<DOC>
<DOCID>HAM2-860120-047</DOCID>
<DOCNO>HAM2-860120-047</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[چوپان، دروغگو نبود گرگ آمد]]>
</TITLE>
<TEXT>
<![CDATA[گروه حوادث- حمله يك قلاده گرگ به ساكنان چند روستاي اسلام آباد غرب، باعث مجروح شدن 6 نفر از مردم محلي شد.]]>
</TEXT>
</DOC>
<DOC>
<DOCID>HAM2-860120-048</DOCID>
<DOCNO>HAM2-860120-048</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تعقيب و گريز شبانه در شمال تهران]]>
</TITLE>
<TEXT>
<IMAGE>/1386/860120/news/018504.jpg</IMAGE>
<![CDATA[
گروه حوادث- دو مرد جوان كه به انگيزه اي نامشخص به تعقيب دو دختر جوان پرداخته و با نشان دادن دستبند و بي سيم قصد بازرسي خودروي آنها را داشتند، در بازجويي ها مدعي شدند دختران جوان را به اشتباه تعقيب كرده اند.
روز گذشته 2 مرد جوان كه ظاهري مرتب و آراسته داشتند، در حالي كه دستبند به دست داشتند، به شعبه پنجم بازپرسي دادسراي جنايي پايتخت انتقال يافتند تا در برابر شكايتي كه دو دختر جوان از آنها كرده بودند از خود دفاع كنند.
يكي از دختران جوان در خصوص حادثه اي كه براي آنها رخ داده بود به قاضي قيصري بازپرس شعبه ششم دادسراي جنايي گفت: ساعت 22شب گذشته به همراه دوستم از رستوراني كه برايش در آنجا يك جشن تولد كوچك گرفته بوديم خارج شده و سوار بر خودرو پژو 405 او به سمت منزل به راه افتاديم.
هنوز مسافت زيادي را طي نكرده بوديم كه متوجه شديم يك خودرو دوو نقره اي رنگ كه دو پسر جوان سرنشينان آن بودند در حال تعقيب ما هستند. دوستم به تصور اينكه آنها دو جوان مزاحم خياباني هستند بر سرعت خودرو افزود تا آنها ديگر دنبال ما نيايند اما مردان جوان با سماجت به تعقيب كردن ما ادامه دادند.
در نزديكي ميدان تجريش به رفتار آنان مشكوك شده و شماره خودروي آنها را يادداشت كرديم و در اين زمان بود كه سرنشينان جوان خودرو پژو با دستپاچگي به جلوي ما پيچيده و ما را مجبور به توقف كردند.
دختر جوان در ادامه افزود: آنها بعد از توقف خودرو در حالي كه خود را مامور پليس معرفي مي كردند با تهديد از ما خواستند از خودرومان پياده شويم، ما كه به رفتارهاي عجيب آنها مشكوك شده بوديم از آنها خواستيم تا كارت شناسايي خود را نشان بدهند اما آنها با نشان دادن يك رشته دستبند و دو بي سيم كه همراه داشتند به ما گفتند كسي به جز مأموران نمي تواند چنين وسايلي با خود داشته باشد.
آنها كه احساس مي كردند حرفهايشان را باور كرده ايم از ما خواستند تا در صندوق عقب خودرو را بازكرده و از خودرو پياده شويم اما چون آنها كارت شناسايي خودشان را نشان نداده بودند از پياده شدن خودداري كرده و تنها در صندوق عقب خودرو را باز كرديم .
اما در همين لحظه يك خودرو گشت پليس به صحنه رسيد و با مشاهده صحنه براي بررسي موضوع به ما نزديك شدند و در اين هنگام بود كه 2 مرد جوان با ديدن پليس قصد فرار از صحنه را داشتند كه بازداشت شدند.
ببخشيد،اشتباه شده است!
روز گذشته بعد از شكايت دو دختر جوان، دو متهم مدعي شدند كه هرگز قصد اخاذي و يا مزاحمت براي دختران جوان را نداشته اند.
يكي از متهمان در ادامه به بازپرس قيصري گفت: از چندي پيش زني به نام شكوفه براي من ايجاد مزاحمت مي كند آن روز با تصور اينكه يكي از اين دو دختر شكوفه است تنها مي خواستم از او بخواهم كه دست از سر من بردارد!
اين متهمان در خصوص علت حمل بي سيم و دستبند به بازپرس گفتند: براي كار كردن در شركت به بي سيم نياز داشتيم و به همين خاطر اين بي سيم ها را كه ازكشور تركيه خريداري كرده بوديم همراه داشتيم.
روز گذشته در حالي كه متهمان درباره علت به همراه داشتن دستبند، دليل قانع كننده اي نداشتند، كارآگاهان پايگاه يكم آگاهي پايتخت تحقيقات خودرا براي بررسي احتمال وجود شكايت هاي مشابه آغاز كردند.]]>
</TEXT>
</DOC>
<DOC>
<DOCID>HAM2-860120-049</DOCID>
<DOCNO>HAM2-860120-049</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[علت اعدام 2 مامور نيروي انتظامي]]>
</TITLE>
<TEXT>
<![CDATA[ايلنا: معاون حقوقي و پارلماني نيروي انتظامي، اعدام دو مامور نيروي انتظامي را كه فرمانده نيروي انتظامي از آن خبر داده بود، به علت نقش آنها در نقل و انتقال مواد مخدر عنوان كرد.
سردار محمدمهدي محمدي  فر، در جمع خبرنگاران در خصوص دو مامور نيروي انتظامي كه به گفته فرمانده نيروي انتظامي به دليل فساد مالي اعدام شده  اند، گفت: اين دو مامور جزء كه درجه آنها ممكن است در حد استوار يا ستوان بوده باشد، اعدام شده  اند. وي در مورد جرم آنها گفت: يكي از آنها در ارتباط با مواد مخدر و معاونت در نقل و انتقال مواد مخدر بوده و از جرم ديگري اطلاع دقيقي ندارم. معاون پارلماني نيروي انتظامي در پاسخ به اين سئوال كه آيا افراد ديگري در نيروي انتظامي هستند كه در انتظار اعدام باشند، گفت: خير. وي تصريح كرد: اينكه ما برخورد با ماموران خود را اعلام مي  كنيم، جزو افتخارات ماست و تاثير مثبتي براي اكثريتي كه خوب عمل مي كنند و هم معدود متخلفين دارد.]]>
</TEXT>
</DOC>
<DOC>
<DOCID>HAM2-860120-050</DOCID>
<DOCNO>HAM2-860120-050</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حادثك]]>
</TITLE>
<TEXT>
<![CDATA[سانحه رانندگي در ايلام
18 كشته و زخمي در پي داشت
خبرگزاري فارس: يك سانحه رانندگي بين اتوبوس و كاميون در ايلام، عصر ديروز 18 كشته و زخمي برجاي گذاشت.
بر اثر اين سانحه رانندگي كه در محور ارتباطي ايلام ـ چوار بين يك دستگاه اتوبوس و يك دستگاه كاميون روي داد، 8 تن از سرنشينان اتوبوس در دم جان سپردند. براساس اين گزارش، 10 نفر ديگر از سرنشينان اتوبوس نيز به شدت مجروح و توسط نيروهاي امداد جاده اي هلال احمر به مراكز درماني شهر ايلام منتقل شدند.
معاون راهنمايي و رانندگي نيروي انتظامي استان ايلام در اين خصوص گفت: براي تسريع در انتقال مجروحان حادثه، مسير محل سانحه تا بيمارستان امام خميني(ره)توسط پرسنل نيروي انتظامي كنترل ترافيكي شده است.
شمس الله فرجي افزود: كارشناسان پليس راه در حال بررسي علل اين سانحه رانندگي هستند. وي افزود: تمام سرنشينان اتوبوس توسط نيروهاي امداد جاده  اي با همكاري نيروي انتظامي به مراكز درماني شهر ايلام منتقل شده اند.
كلاهبرداري با پيش بيني مسابقات فوتبال
سايت پليس: مردي كه از طريق برگه هاي پيش بيني مسابقات فوتبال اقدام به كلاهبرداري كرده و از اين راه به ثروت زيادي دست يافته بود، از سوي پليس گرگان دستگير شد.
اوايل فروردين ماه، ماموران اداره آگاهي گرگان در جريان كلاهبرداري هاي كلان مردي قرار گرفتند كه با پخش برگه هاي پيش بيني مسابقات فوتبال دست به فريب مردم مي زد.
با دستگيري اين مرد و كشف بيش از 50 هزار برگ پيش بيني مسابقات فوتبال و 8 عدد مهر جعلي وي به اداره پليس انتقال يافت و در بازجويي ها مدعي شد: با پخش برگه هاي پيش بيني نتيجه  فوتبال در بين مردم خصوصاً جوانان، در اعلام شماره برندگان با شگردي خاص تقلب مي كردم و با اين روش هر هفته مبلغي بالغ بر 50 ميليون تومان به دست مي آوردم. علاوه بر اين هفت درصد فروش بليت نيز به من اختصاص مي يافت و از اين طريق صاحب ثروت زيادي شده بودم. تحقيقات از متهم در اداره آگاهي گرگان ادامه دارد.]]>
</TEXT>
</DOC>
<DOC>
<DOCID>HAM2-860120-051</DOCID>
<DOCNO>HAM2-860120-051</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[جوان زورگير: طلاق والدين، مرا سارق كرد]]>
</TITLE>
<TEXT>
<IMAGE>/1386/860120/news/018450.jpg</IMAGE>
<![CDATA[
گروه حوادثپسر جواني كه به اتهام 15 فقره زورگيري روز گذشته در دادسراي جنايي تهران بازجويي مي شد مدعي شد كه بعد از طلاق والدينش، آواره خيابان ها شده و سرقتها را آ غاز كرده است.
بنابر اين گزارش اين جوان 24ساله به نام جواد كه متهم است با همدستي دوستش به نام حسين خروس در مدت يك ماه 15 فقره زورگيري را در شهر تهران رقم زده اند، روز گذشته به قاضي رضا جعفري معاون دادسراي جنايي تهران گفت: 8 سال پيش مادر و پدرم از يكديگرجدا شدند، از آن به بعد از پدرم خبري نداشتم، مادرم نيز بعد از مدتي ازدواج كرد و ديگر حاضر نبود از من نگهداري كند و به اين دليل آواره خيابان ها شده و پس از مدتي تبديل به يك كارتن خواب شدم. شرايط زندگي جديد مرا با افراد تازه اي آشنا كرد كه اكثرا براي تامين مخارج زندگيشان مجبور به ارتكاب جرم بودند.
اين پسر جوان در ادامه به معاون دادسراي جنايي تهران گفت: ازيك ماه قبل با حسين كه او هم وضعيتي بهتر از من نداشت تصميم گرفتيم با استفاده از موتورسيكلت او و با تهديد چاقو در خيابانهاي خلوت اخاذي كنيم كه در آخرين مورد با مردي كه به او حمله كرده بوديم گلاويز شده و غلام با ضربه محكمي كه به سر شاكي زد او را به شدت مجروح كرد.
همان موقع ماموران گشت پليس مرا دستگير كردند اما حسين فرار كرد، ماموران سپس مرا بازداشت كرده و به پايگاه سوم آگاهي تهران انتقال دادند. جواد كه متهم به فرار ناكام از پايگاه سوم آگاهي نيز است، با رد اتهام ارتكاب 15 فقره زورگيري گفت: اعترافهاي قبلي ام را قبول ندارم. برپايه اين گزارش جستجوي پليسي براي دستگيري حسين خروس همدست فراري اين متهم ادامه خواهد يافت.]]>
</TEXT>
</DOC>
<DOC>
<DOCID>HAM2-860120-052</DOCID>
<DOCNO>HAM2-860120-052</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[15 بار سرقت زن سابقه دار در اولين هفته آزادي]]>
</TITLE>
<TEXT>
<![CDATA[گروه حوادث- زن سابقه دار يك هفته بعد از آزادي از زندان با تشكيل باندي اقدام به سرقت طلاجات دختربچه ها  كرد، اين زن و اعضاي باندش تا كنون به سرقت طلاهاي 15 دختر بچه اعتراف كرده اند.
12 فروردين ماه زماني كه يكي از اهالي ورامين قصد بازگشت به خانه را داشت متوجه زني شد كه قصد سرقت طلاهاي دختربچه يكي از همسايه ها را داشت. با دستگيري اين زن مشخص شد زن جوان سميه نام دارد و روز اول فروردين از زندان خورين آزاد شده است. سميه كه از سارقان سابقه دار بود در بازجويي  اوليه مدعي شد بعد از آزادي از زندان با تماس تلفني با دو سارق ديگر كه حميد و احمد نام داشتند اقدام به تشكيل باندي كرده و با همدستي آنها با خودرو نيساني كه متعلق به آ نها بود به محل هاي خلوت در پاكدشت، قلعه نو، قرچك و ورامين رفته و با شناسايي كودكان تنها اقدام به سرقت از آنها كرده ام.
متهمان تاكنون به 15 فقره سرقت از كودكان اعتراف كرده و با قرار در بازداشت به سر مي برند.]]>
</TEXT>
</DOC>
<DOC>
<DOCID>HAM2-860120-053</DOCID>
<DOCNO>HAM2-860120-053</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دردسر محموله قديمي براي مسافر دانمارك]]>
</TITLE>
<TEXT>
<![CDATA[گروه حوادث- نقشه مرد ايراني كه قصد داشت با جاسازي 5/1 كيلو مواد مخدر در بسته چاي خشك اين محموله قديمي را به دانمارك قاچاق كند در فرودگاه مهرآباد فاش شد.
عصر شنبه گذشته زماني كه مأموران مبارزه با مواد مخدر پليس فرودگاه مهرآباد به مرد ميانسالي در ترمينال پرواز هاي خارجي مظنون شدند در بازرسي وسايل او متوجه 5/1 كيلو گرم ترياك شدند كه به طرز ناشيانه اي در بسته چاي خشك جاسازي شده بود. اين مرد پس از دستگيري به شعبه اول دادسراي فرودگاه منتقل شد و در بازجويي ها به بازپرس مهاجري گفت: 6 سال است كه همراه همسر دوم و فرزندانم در دانمارك زندگي مي كنم ولي از 2 ماه پيش براي ديدن همسر اول و ديگر فرزندانم به ايران آمدم.
وي ادامه داد: وقتي به خانه ام در يكي از شهر هاي جنوبي كشور رفته بودم در زير زمين خانه ترياك هايي را پيدا كردم كه از 6 سال پيش در آنجا مخفي كرده بودم. اين محموله متعلق به يك مرد افغاني بود كه پيش از سفر به دانمارك در اختيار من قرار داده بود و من هم آن را در زيرزمين خانه ام مخفي كرده بودم. آن روز وقتي چشمم به اين محموله افتاد، وسوسه شدم و از آنجا كه در كشور دانمارك به دليل آشنا نبودن با زبان و كار كردن در يك پيتزا فروشي احساس تنهايي مي كردم تصميم گرفتم اين مواد را همراه خودم ببرم و در آنجا آنها را استفاده كنم. مرد ميانسال در ادامه گفت: مي خواستم با استفاده از اين مواد،  تنهايي ام را پر كنم اما زماني كه قصد سوار شدن به هواپيما را داشتم مأموران متوجه اين محموله شده و مرا دستگير كردند. پس از اظهارات مرد ميانسال، بازپرس مهاجري دستورات قضايي در خصوص اين پرونده را صادر كرد و متهم در اختيار پليس قرار گرفت.]]>
</TEXT>
</DOC>
<DOC>
<DOCID>HAM2-860120-054</DOCID>
<DOCNO>HAM2-860120-054</DOCNO>
<ORIGINALFILE>/1386/860120/news/_havad.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تصوير 8 دختر در پرونده فيلم سياه]]>
</TITLE>
<TEXT>
<![CDATA[گروه حوادث- 2 دندانپزشك كه متهم به تعرض و اخاذي از يك دختر 27 ساله هستند با اتهام تازه اي روبه رو شدند. متهمان كه هنگام دستگيري توانسته بودند فيلم  رابطه غير اخلاقي خود با دختر جوان را از حافظه كامپيوتر پاك كنند، تصور نمي كردند با بازيابي فيلم ها ماموران پليس با عكس هاي 8 دختر ديگر مواجه شوند.
زمستان گذشته در پي شكايت دختر جواني به نام سارا از 2 دندانپزشك كه با تهيه فيلم غير اخلاقي از وي، يك سال او را شكنجه رواني كرده بودند، رسيدگي به موضوع در شعبه اول بازپرسي دادسراي فرودگاه آغاز شد. سارا مدعي بود كه پس از آشنايي با يكي از متهمان به نام كامران و رفتن به خانه او، از سوي وي مورد تعرض قرار گرفته و از همان زمان وارد بازي سياه او شده است. به گفته اين دختر جوان، كامران با تهيه فيلم غير اخلاقي از رابطه خود با وي و تهديد به پخش آن، سارا را مجبور كرده بود با يك دندانپزشك ديگر نيز رابطه برقرار كند و علاوه بر آن به آنها 7 ميليون تومان بپردازد.
پيام هاي تهديد آميز
پس از اظهارات دختر جوان، بررسي ادعا هاي او در دستور كار پليس امنيت تهران قرار گرفت و ماموران با بررسي  تلفن همراه وي با پيام هاي كوتاهي مواجه شدند كه از تهديدها و تقاضاهاي شوم 2 دندانپزشك جوان حكايت داشت. در يكي از اين پيام ها، سارا تهديد شده بود اگر به رابطه اش با متهمان ادامه ندهد آنها فيلم هاي تهيه شده از او را بر روي اينترنت قرار داده و آبروي او را خواهند برد. به اين ترتيب بازپرس مهاجري دستور بازداشت هر دو متهم را صادر كرد و ماموران موفق شدند در نخستين عمليات غافلگيرانه كامران را بازداشت كنند.
تلاش براي نابود كردن مدرك جرم
دستگيري اين متهم در حالي صورت مي گرفت كه وي توانسته بود در زمان ورود ماموران پليس امنيت به خانه مجردي اش هنگامي كه آنها در جستجوي سي دي سياه بودند، يك سي دي ديگر را به عنوان مدرك جرم در اختيار پليس قرار دهد، و به اين ترتيب فرصتي ايجاد شد تا بعد از رفتن ماموران برادرش مخفيانه وارد خانه شده و فيلم هاي سياه تهيه شده از دختر جوان را نابود كند. ساعاتي بعد وقتي ماموران متوجه شدند فيلمي كه در اختيار آنهاست، ربطي به ادعاهاي دختر جوان ندارد و مرد جوان قصد فريب آنها را داشته است، به دستور بازپرس مهاجري به خانه كامران بازگشتند اما اثري از فيلم  هاي غير اخلاقي كه مهمترين مدرك جرم به شمار مي رفتند پيدا نشد. از آنجا كه طبق اظهارات سارا يكي از فيلم ها در حافظه كامپيوتر متهمان وجود داشت ماموران اين كامپيوتر را به اداره پليس انتقال داده و تلاش براي بازگرداندن فيلم  پاك شده از حافظه آن آغاز شد.
2 هفته بعد با دستگيري ديگر متهم پرونده، هر دو دندانپزشك به رابطه غير اخلاقي با سارا اعتراف كردند اما مدعي شدند اين اقدام آنها با رضايت اين دختر بوده و پول ها را نيز به عنوان قرض از او دريافت كرده اند. بنابراين بازپرس مهاجري پرونده آنها را از لحاظ تجاوز به عنف براي محاكمه به دادگاه كيفري استان تهران ارسال كرد و اين در حالي بود كه رسيدگي به اتهام تهيه فيلم غيراخلاقي متهمان در دادسراي فرودگاه همچنان ادامه داشت
عكس هايي از 8 دختر جوان
در حالي كه فيلم حذف شده مهمترين مدرك قضايي در اين پرونده به شمار مي رفت، با دعوت از تيمي از متخصصان رايانه پليس از آنها خواسته شد تا اين فيلم پاك شده از حافظه كامپيوتر كامران را بار ديگر بازگردانند. با توجه به اهميت موضوع اين تيم توانستند سرانجام بعد از تلاش هاي تخصصي اين كار را انجام دهند و در آنجا بود كه با عكس هايي از 8 دختر ديگر مواجه شدند. از آنجا كه احتمال داشت متهمان از اين دختران نيز اخاذي كرده باشند بازپرس پرونده براي هر كدام از آنها قرار وثيقه 150 ميليون توماني صادر كرد و پليس ماموريت يافت با شناسايي اين دختران تحقيقات تازه اي را آغاز كند.]]>
</TEXT>
</DOC>
<DOC>
<DOCID>HAM2-860120-055</DOCID>
<DOCNO>HAM2-860120-055</DOCNO>
<ORIGINALFILE>/1386/860120/news/_informatic.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[برگزيدگان معرفي شدند؛
دانشگاه آزاد قزوين فاتح مسابقات ربوكاپ]]>
</TITLE>
<TEXT>
<IMAGE>/1386/860120/news/018417.jpg</IMAGE>
<![CDATA[
گروه دانش- مراسم اختتاميه دومين دوره مسابقات ربوكاپ آزاد ايران با حضور رييس دانشگاه آزاد اسلامي، سفير چين و تني چند از مسئولان دانشگاهي و اجرايي شامگاه شنبه برگزار شد. اين مسابقات از روز پنج شنبه، 16 فروردين ماه تا شنبه 18 فروردين ماه با حضور حدود 361 تيم داخلي و خارجي از 17 كشور جهان در محل نمايشگاه هاي بين المللي تهران برگزار شد.
دكتر موسي خاني، دبير دومين دوره مسابقات ربوكاپ آزاد ايران با اشاره به سطح بالاي مسابقات و استقبال خوب صورت گرفته از اين مسابقه كه تعداد تيمهاي شركت كننده در آن نسبت به دوره قبل چهار برابر شده است از دانشگاه هاي مختلف كشور براي ميزباني سومين دوره مسابقات دعوت كرد. مسابقات ربوكاپ آزاد ايران به همت و ابتكار معاونت پژوهشي دانشگاه آزاد اسلامي و واحد قزوين دانشگاه آزاد اسلامي از سال گذشته پايه گذاري شده و با تاييد فدراسيون جهاني ربوكاپ به عنوان يكي از چند رقابت مهم بين المللي اين رشته در تقويم مسابقات جهاني ربوكاپ قرار گرفته است. اين مسابقات سال گذشته با حضور 89 تيم دانش آموزي و دانشجويي برگزار شد كه شركت تيم هاي شركت كننده در رقابتهاي امسال به 361 تيم افزايش يافته بود و تعداد ليگ هاي اين مسابقات هم از هشت ليگ به 15 ليگ افزايش يافته بود. در اين مسابقات در ليگ ربات هاي فوتباليست سايز كوچك، به ترتيب تيم هاي strive از دانشگاه شانگهاي چين، roborate از دانشگاه آزاد تبريز و roborazi دانشگاه رازي كرمانشاه رتبه هاي اول تا سوم را كسب كردند. در ليگ ربات هاي فوتباليست سايز متوسط نيز تيم هاي mrl از دانشگاه آزاد اسلامي واحد قزوين و adro از دانشگاه آزاد خوراسگان رتبه هاي اول و دوم را كسب كردند. در ليگ ربات هاي مين ياب dimier نيز تيم هاي mrl از دانشگاه آزاد قزوين، micro sese و بسيج دانشگاه آزاد اسلامي قزوين حائز رتبه هاي اول تا سوم شدند.
در ليگ ربات هاي مين ياب خودكار نيز به ترتيب، تيم mrl از دانشگاه آزاد قزوين،m4 دانشگاه امام حسين(ع)و rrl دانشگاه علم و صنعت حائز رتبه هاي اول تا سوم شدند. در ليگ ربات هاي امدادگر واقعي نيز mrl از دانشگاه آزاد قزوين، رتبه اول، resquak از دانشگاه خواجه نصير تهران رتبه دوم و roborazi از دانشگاه رازي كرمانشاه، رتبه سوم را كسب كرد. در ليگ ربات هاي انسان نما در بخش دو عبور از مانع و حركات آزاد بين ربات ها، رتبه اول را تيم پارسا از دانشگاه صنعتي اصفهان و رتبه دوم را تيم پرشيا از دانشگاه شهيد باهنر كرمان و در بخش ضربات پنالتي، رتبه اول را تيم پرشياي دانشگاه باهنر كرمان و رتبه اول را تيم پارسا از دانشگاه صنعتي اصفهان كسب كرد. در ليگ شبيه سازي مربي فوتبال دومين دوره مسابقات ربوكاپ آزاد ايران نيز به ترتيب تيم هاي mrl دانشگاه آزاد قزوين، caspia از دانشگاه علم و صنعت و اشتياق از دانشگاه آزاد گرمسار حائز رتبه هاي اول تا سوم شدند. در ليگ ربات هاي مجازي نيز تيم mrl دانشگاه آزاد قزوين رتبه اول را كسب كرد.
در بخش هاي ربات پرنده و ربات هاي امدادگر خودكار نيز تيم mrl دانشگاه آزاد قزوين رتبه برتر را كسب كرد. در بخش ربات هاي امدادگر(بهترين قدرت مانور ربات)هم تيم دانشگاه خواجه نصير، دانشگاه رازي كرمانشاه و bc از يك موسسه تحقيقاتي رتبه اول تا سوم را كسب كردند. در بخش فوتبال 1 به 1 هم تيم هاي اسپادانا، علامه حلي و علامه حلي1 و در بخش فوتبال 2 به 2، تيم هاي اسپادانا، علامه حلي2 و سينوس(از دبيرستان فرزانگان تهران)به ترتيب رتبه هاي اول تا سوم را كسب كردند.
چهار ناظر از فدراسيون بين المللي ربوكاپ بر بخش هاي مختلف اين دوره از مسابقات نظارت مي كردند.]]>
</TEXT>
</DOC>
<DOC>
<DOCID>HAM2-860120-056</DOCID>
<DOCNO>HAM2-860120-056</DOCNO>
<ORIGINALFILE>/1386/860120/news/_informatic.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[پنجمين توريست فضايي در ايستگاه  بين المللي]]>
</TITLE>
<TEXT>
<IMAGE>/1386/860120/news/018426.jpg</IMAGE>
<![CDATA[
همشهري آنلاين: چارلز سيموني ميليونر و نابغه نرم افرازي شركت مايكروسافت روز شنبه 7 آوريل تور فضايي خود را با يك موشك سايوز روسي آغاز كرد. سيموني به همراه دو فضانورد روسي از ايستگاه فضايي بايكونور قزاقستان به مدار زمين پرتاب شد تا در يك سفر دو روزه به ايستگاه فضايي بين المللي بپيوندد.
سيموني كه اصالتاً اهل مجارستان است براي انجام اين سفر 13 روزه 25 ميليون دلار پول پرداخت كرده است. او در 17 سالگي تقريباً يك دهه بعد از پرتاب اسپوتنيك - اولين وسيله دست ساز بشر- به فضا، مجارستان را ترك كرد و براي تحصيل مهندسي و علوم كامپيوتر به آمريكا آمد و در توليد دو تا از پرطرفدارترين نرم افزارهاي موجود يعني ورد و اكسل شركت مايكروسافت نقش داشت. سيموني 8 سال در شركت زيراكس در كاليفرنيا كار كرد و در سال 1981 به مايكروسافت پيوست. او در سال 2002 آنجا را رها كرد و شركت خودش itetioal software را بنياد گذارد. سيموني در مصاحبه اي گفت فكر مي كند با اين كار در پروازهاي خصوصي فضايي آينده مشاركت مي كند و به اين ترتيب به پژوهش هاي فضايي ياري رسانده مي شود و كودكان علاقه مند به علم تشويق مي شوند.
او افزود: علاقه خود او به فضا در كودكي به او كمك كرد انگليسي بياموزد و آگاهي اش از دانش فضايي در آن زمان باعث شد در 13 سالگي در يك مسابقه فضانوردي براي نوجوانان برنده شود. جايزه مسابقه سفري به مسكو و امكان ملاقات با يكي از اولين فضانوردان، پاول پوپويچ، بود.
سيموني گفت گرچه او در سفر هشت روزه اش برخي آزمايش هاي علمي و وظايف كوچك را انجام مي دهد، بيشتر وقتش را صرف گردش، مشاهده، عكس  گرفتن و از پنجره به بيرون نگريستن خواهد كرد. سيموني بر روي يك وب سايت طراحي  شده براي كودكان مشتاق فضا و بزرگسالان علاقه مند سفرهاي فضايي وبلاگ نويسي مي كند. او گفت: مي خواهم ديگران، به خصوص بچه ها را در هر چيزي كه مي آموزم، سهيم كنم.]]>
</TEXT>
</DOC>
<DOC>
<DOCID>HAM2-860120-057</DOCID>
<DOCNO>HAM2-860120-057</DOCNO>
<ORIGINALFILE>/1386/860120/news/_informatic.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[كشف هفت غار بر روي سياره سرخ
جايي براي زندگي
مهدي صارمي فرmsaremi@hamshahri.org]]>
</TITLE>
<TEXT>
<IMAGE>/1386/860120/news/018420.jpg</IMAGE>
<IMAGE>/1386/860120/news/018414.jpg</IMAGE>
<![CDATA[
دانشمندان دانشگاه آريزونا با بررسي عكس هاي مدارگرد اوديسه، هفت غار را در مريخ كشف كرده اند. اين غارها مكان هاي مناسبي براي جست وجوي حيات در سفره هاي آب زيرزميني مريخ هستند و اگر بشر بخواهد روزگاري روي مريخ پايگاهي بسازد، بهترين جا براي در امان ماندن از شرايط بد جوي و به خصوص توفان هاي شن مريخ است. بشر از ديرباز در جست جوي موجوداتي ذي شعور در جهان هم سطح خودش بوده تا شايد تنهايي اش در اين دنياي بيكران را با آنها تقسيم كند. اين امر به خصوص در قرون معاصر كه سيارات و ستاره هاي آسمان را بهتر شناخته ايم، پررنگ تر شده است. بشر روزگاري در ماه دنبال موجود زنده مي گشت اما وقتي تلسكوپ هاي قوي در اوايل قرن بيستم به رصد دقيق ماه پرداختند، محيط ماه بهتر شناخته شد و معلوم شد كه آنجا اصلاً  مناسب زندگي نيست. بعد از آن گزينه هاي ديگري به ميان آمد مثل سياره مريخ يا قمر تايتان. اما پيشرفت هاي نجوم، به خصوص در چند سال اخير و با انجام عمليات هاي رباتيك در نقاط مختلف منظومه شمسي نشان داده كه پيدا كردن موجودي هم سطح انسان از لحاظ شعور در منظومه شمسي كاملاً  منتفي است و شايد بتوان روزگاري در دور دست هاي كهكشان راه شيري و در نزديكي ستاره اي مثل خورشيد  ما چنين چيزي را پيدا كرد.
اما با اين حال نزديك 4 ميليارد سال است كه حيات از پايين ترين سطح خود يعني موجودات تك سلولي تا پيچيده ترين سطحش يعني انسان در كره زمين بوده پس چرا نبايد در ساير مكان هاي منظومه شمسي، حيات حتي در ساده ترين شكلش وجود داشته باشد؟
يكي از دلايل اين حدس اين است كه تقريباً  شواهد خوبي به دست آمده كه نشان مي دهد برخلاف نظريه هاي قبلي، حيات در سطح مولكولي، نه در روي زمين و در اعماق اقيانوس ها بلكه در زمان اوليه پيدايش منظومه شمسي به وجود آمده. پس عناصر حيات در تمام منظومه شمسي پراكنده است. هر چند اين نظريه هنوز تاييد نشده اما دانشمندان به دنبال پيدا كردن حيات در سطوح پايين آن(مولكولي)در نقاطي هستند كه امكان حفظ و تكامل ساده ترين موجوداتي كه بتوان عنوان زنده به آنها اطلاق كرد، وجود داشته باشد، سياره مريخ، قمر تايتان و آنسلادوس و قمر يو از جمله اين مكان ها هستند. مقدار زيادي از انرژي و امكانات جست وجوگران حيات به جست وجو در مريخ اختصاص يافته است. البته صرف اين همه هزينه، نتايج بسيار جالب توجهي هم داشته است. از صورتك مريخ كه در سال 1976 كشف شد تا امروز، اتفاقات زيادي در مريخ افتاده كه نشان مي دهد كه ممكن است بتوان حيات را در مريخ پيدا كرد. هر چند معلوم شد كه آن صورتك در حقيقت يك تپه بوده كه به خاطر زاويه خورشيد مثل يك چهره ديده مي شده و اصلاً  حيات هوشمندي در ساخت آن دخالت نداشته اما در قرن 21  مريخ  نوردهاي مختلف توانستند شواهد قوي مبني بر وجود آب در مريخ كشف كنند. پيش از آن هم يخ در قطب هاي مريخ كشف شده بود. اما در تازه ترين كشفيات، فضاپيماهاي مدارگرد مريخ به اين نتيجه رسيده اند كه در زير سطح مريخ بايد سفره هاي آب زيرزميني باشد و در آنها شايد بتوان شواهدي مبني بر وجود حيات پيدا كرد.
اما راه رسيدن به اين سفره هاي زيرزميني با يكي از كشفيات دانشمندان مريخ شناس دانشگاه شمالي آريزونا(av)هموارتر شده است. اين دانشمندان هفته گذشته با بررسي عكس هاي مدارگرد اوديسه ناسا به اين نتيجه رسيده اند كه نقاط سياهي كه در نزديكي منطقه آريسا مونز(mos arisa)پيدا شده اند احتمالاً غارهايي هستند كه به اعماق مريخ وصل هستند و بهترين گزينه ها براي جست وجوي حيات در مريخ هستند. در فضايي به مساحت 110 متر در 270 متر، هفت غار پيدا شده است كه آنها را دنا، شلو، وندي، آني، آبي، نيكي و جاني ناميده اند. اين هفت خواهر را سيستم تصويربرداري تابش حرارتي مدارگرد اوديسه(themis)پيدا كرده است.
گلن كوشينگ رئيس تيم دانشمندان دانشگاه آريزونا كه اين حفره ها را كشف كرده اند در اين باره گفت كه حتي اگر حيات در اين نقاط پيدا نشود، اين حفره ها براي سكونت اوليه بشر بر روي مريخ مناسب هستند زيرا انسانها و تجهيزاتشان را از طوفان هاي شن عظيم مريخ و شرايط بد جوي آن در امان نگه مي دارد. پس اگر روزي بشر بخواهد به مريخ قدم بگذارد يا حتي در آن زندگي كند، اين غارها بهترين گزينه براي شروع است.]]>
</TEXT>
</DOC>
<DOC>
<DOCID>HAM2-860120-058</DOCID>
<DOCNO>HAM2-860120-058</DOCNO>
<ORIGINALFILE>/1386/860120/news/_informatic.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[تار عنكبوتي محكم تر از فولاد
محققان آلماني به سرپرستي توماس شيبل در دانشگاه فني مونيخ اعلام كردند كه تارهاي عنكبوت كه از طريق دستكاري ژنتيكي توليد كرده اند، محكمتر از فولاد و با خاصيت كشساني بيشتر از لاستيك هستند كه مي توانند مواد ايده آل و كارآمدي براي طيف وسيعي از كاربردهاي پزشكي و فني در صورت توليد انبوه باشند.
نقشه هاي گوگل
با اطلاعات محلي
گوگل برنامه جديدي را آغاز كرده است كه با آن كاربران مي توانند با استفاده از ابزارهاي نرم افزاري رايگان، نقشه هاي اينترنتي ارائه شده توسط گوگل را به اطلاعات محلي مجهز كنند. پيش از اين نيز بسياري از وب سايت ها امكان ويرايش و تركيب نقشه هاي اينترنتي را براي كاربران فراهم كرده بودند اما معمولا ايجاد اين نقشه ها و تركيب اطلاعات آنها با يكديگر به دانش برنامه نويسي نياز دارد كه در برنامه جديد گوگل اين مشكل برطرف شده است و كاربران غيرحرفه اي نيز مي توانند اطلاعات مورد نظر خود را به نقشه هاي گوگل اضافه كنند. گوگل اميدوار است با ايجاد امكان ويرايش اطلاعات نقشه هاي محلي توسط كاربران، بتواند ميليون ها نقشه با جزييات محلي بسيار كامل مربوط به همه نقاط جهان را ايجاد كند كه در آن نقشه ها حتي جزييات مربوط به بسياري از ساختمان هاي موجود در خيابان ها نيز باشد.
قانون كنترل بر ربات ها
وزارت صنايع، تجارت و اقتصاد ژاپن پيش نويس بي سابقه اي را براي آينده ربات هاي هوشمند پيشرفته ارايه كرده است. اين پيش نويس كه تحت عنوان خط مشي هاي پيش نويسي شده براي عملكرد بي خطر نسل آتي ربات ها ارايه شده است، از دولت ژاپن خواسته است تا كميته اي متشكل از متخصصان صنايع مختلف، كارشناسان آكادميك، مقامات رسمي اين وزارت خانه و قانون گذاران تشكيل دهد تا ابزارهاي قانوني و عملي تشديد شده اي براي اعمال نظارت بر ماشين آلات رباتيك آينده و بي خطر عمل كردن آنها تهيه شود. اين پيش نويس با هدف جلوگيري از خطراتي براي انسان ها از سوي ربات ها در دنياي انسان ها و جايي كه ربات هاي هوشمند ممكن است به زودي براي تميز كردن، پخت و پز و ساير امور به كار گرفته شوند، ارائه شده است.
مشاهده حركت الكترون
فيزيكدانان آلماني براي نخستين بار توانسته اند از ميدان هاي فشرده نور براي مشاهده كنده شدن الكترون ها از اتم ها استفاده كنند. فرنس كرائوس و دستياران وي در موسسه اپتيك كوانتومي ماكس پلانك در آلمان در اين باره گفتند: به كمك اين تكنيك مي توان حركت هاي الكترون ها در درون اتم ها و مولكول ها را نظاره كرده و آنها را در كنترل در آورد. با دادن انرژي كافي الكترون ها مي توانند از موانع احتمالي كه آنها را متصل به هسته اتم نگه مي دارد بگريزند. اين محققان در اين مطالعات دريافته اند كه تونل زني يك الكترون تحريك شده با نور در زمان واقعي برابر با يك ميليارديوم يك ميليارديوم يك ثانيه صورت مي گيرد. نتايج اين آزمايش ها روي اتم هاي يونيزه شده نئون در مجله نيچر منتشر شده است.
مسافران هوايي نمي توانند از تلفن همراه استفاده كنند
مسافران هوايي آمريكايي نمي توانند از موبايل استفاده كنند و كميته فدرال ارتباطات(fcc)نيز تحقيقات در اين زمينه را متوقف كرده است. به گزارش گروه خبري gsm، اين در حالي است كه وجود خطر در استفاده از موبايل در سفرهاي هوايي براي مسافران هواپيما و عمليات پرواز، هنوز اثبات نشده است. اين تحقيقات دو سال است كه در حال انجام مي باشد و هنوز به نتيجه نرسيده است. البته بايد عنوان كرد كه توافق آژانس هاي هواپيمايي نيز براي استفاده مسافران از موبايل هم مهم مي باشد، ولي تاكنون هيچ مخالفتي با پيشنهاد عدم استفاده از موبايل در هواپيما ديده نشده است.]]>
</TEXT>
</DOC>
<DOC>
<DOCID>HAM2-860120-059</DOCID>
<DOCNO>HAM2-860120-059</DOCNO>
<ORIGINALFILE>/1386/860120/news/_informatic.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
كشف فسيل انسان در چين]]>
</TITLE>
<TEXT>
<IMAGE>/1386/860120/news/018423.jpg</IMAGE>
<![CDATA[
گروه دانش- هفته گذشته بقاياي يكي از نخستين انسان هاي مدرني كه در شرق آسيا مي زيستند در غاري در چين كشف شد. اين يافته مي تواند به روشن شدن اين مساله كه اجداد ما انسان ها چگونه در شرق سكني گزيدند كمك كند.
گروه تحقيقاتي 34 قطعه استخوان انسان را در غار تيان يوان در نزديكي پكن كشف كردند. تاريخ گذاري راديوكربني نشان مي دهد اين فرد بين 42 تا 39 هزار سال قبل زندگي مي كرده است. پروفسور اريك ترينكاس، از دانشگاه واشنگتن در شهر سن لوئي آمريكا كه يكي از اين پژوهشگران است، مي گويد: براي اين دوره زماني، كه در درك نحوه پخش  شدن انسان هاي مدرن در سراسر جهان اهميت اساسي دارد، ما دو فسيل با تاريخ نسبتاً مشخص از شرق آسيا داريم. از قبل بقاياي غار نيا از ساراواك در برونئي را داشتيم و حالا اين نمونه از چين را داريم. اگر رو به غرب برويم، نمونه بعدي به لبنان مربوط مي شود. در اين فاصله چيز ديگري نيست. بر اساس نظريه خروج از آفريقا انسان هاي مدرن(هوموساپين)در شرق آفريقا تكامل يافتند و سپس در حدود 70 هزار سال قبل در سراسر زمين پخش شدند و جاي انسان هاي بدوي تر مانند نئاندرتال ها را- بدون آميزش يا آميزش اندك با آنها- گرفتند.
بقاياي كشف شده در تيان يوان داراي مشخصه هاي هوموساپينها است. اما اريك ترينكاس و همكارانش اين استدلال جنجال آفرين را مطرح كرده اند كه استخوان ها همچنين برخي مشخصه هاي گونه هاي قديمي تر انسان را، مانند دندان هاي نسبتاً بزرگ جلويي، بروز مي دهد. آنها استدلال مي كنند محتمل ترين دليل وجود اين مشخصه ها اين است كه انسان هاي اوليه مدرني كه از آفريقا سر برآوردند با جمعيت هاي قديمي تري كه از قبل در اروپا و آسيا حضور داشتند جفت گيري كردند.
پروفسور ترينكاس گفت: الگويي كه در سراسر جهان كهن مي بينيم اساساً يك انسان مدرن به لحاظ مشخصه هاي تازه شكل گرفته آن است، اما همچنين اقليتي از خصوصيات است كه در انسان هاي مدرن شرق آفريقا وجود نداشته يا از ميان رفته بوده است. سؤال اين است كه آنها اين خصوصيات را از كجا گرفتند؟ يا در اثر فرآيند تكاملي كه خيلي محتمل نيست، يا تا حدودي در اثر تناسل با گروه هاي قديمي تر آميزش جنسي اتفاق مي افتد. به نظر من اين موضوع نه تكان دهنده است نه غيرمنتظره. شواهد به دست آمده از حيات وحش حاكي است كه دو گونه نزديك به يكديگر كه براي كمتر از دو ميليون سال از هم جدا بوده اند مي توانند در صورت آمادگي شرايط با موفقيت جفت گيري كنند.
جفت گيري هومو سيپين ها با انسان هاي كهن ايده اي جنجالي است. فسيل شناسان مي گويند كه برخي از اين مشخصه ها تنها آثاري است كه از اجداد قديمي تر انسان در آفريقا به جا مانده است و اكثر شواهد ژنتيكي جمع آوري شده از انسان امروزي در ظاهر مؤيد جفت گيري قابل توجهي ميان انسان مدرن و كهن نيست. تحليل استخوان هاي تازه به آشكار شدن جزئيات جالبي درباره سبك زندگي انسان تيان يوان منجر شده است. اما فقدان لگن خاصره در ميان بقايا تعيين جنسيت آن را غير ممكن مي كند.
در نمونه تيان يوان همچنين علائم چندين مشكل جسمي و بيماري به چشم مي خورد. اين فرد پيش از مرگ تعدادي از دندان هايش را از دست داده بود كه البته با توجه به سنش غيرعادي نيست. پژوهشگران همچنين چندين مورد آسيب ديدگي را روي استخوان پا مشاهده كرده اند كه به نظر مي رسد ناشي از يك بيماري باشد كه عضلات اطراف زانو را متأثر مي كرده است. با اين حال صرف نظر از علت اين مشكلات، به نظر نمي رسد كه اينها باعث معلوليت او شده باشد زيرا بقاياي استخوان پا حاكي از فعال بودن فرد است.]]>
</TEXT>
</DOC>
<DOC>
<DOCID>HAM2-860120-060</DOCID>
<DOCNO>HAM2-860120-060</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سيد حسن نصرالله:
هيچ كس نمي تواند مقاومت اسلامي لبنان را نابود كند]]>
</TITLE>
<TEXT>
<![CDATA[گروه بين الملل- سيدحسن نصرالله، دبيركل حرب الله لبنان روز گذشته با حضور در جشن فارغ التحصيلي بيش از 1700 تن از دانشجويان لبناني با تاكيد مجدد بر تداوم فعاليت مقاومت اسلامي لبنان تصريح كرد: هيچ كس نمي تواند مقاومت اسلامي لبنان را نابود كند زيرا اين مقاومت پديده  ملي لبناني است.
نصرالله با اشاره به اين كه برخي با انتقاد شديد از فعاليت مقاومت اسلامي لبنان ادعا دارند مقاومت لبنان به مثابه دولتي كوچك در داخل دولت اصلي لبنان است اين ادعا راغيرقابل قبول و نادرست توصيف كرد. وي گفت: به اين احزاب و به اين افراد توصيه مي كنم براي ريشه كني مقاومت اسلامي در لبنان تلاش بيهوده نكنند زيرا اين تلاش به نتيجه نخواهد رسيد زيرا اين مقاومت ريشه  مردمي دارد.
وي افزود: من راه را براي اين احزاب و اين افراد آسان مي كنم و به آن ها مي گويم اگر توانستيد دولتي قوي و قدرت مند به وجود آوريد
كه بتواند از تماميت ارضي لبنان دفاع كند و در برابر تجاوز دشمن ايستادگي كند، موضوع مقاومت اسلامي لبنان نيز خود به خود حل خواهد شد و نيازي به تلاش هاي مغرضانه  براي منحل ساختن مقاومت در اين كشور نيست.
او با اشاره به اين كه دولت لبنان حتي نمي تواند از يك رودخانه كوچك در لبنان حفاظت كند اين سؤال را مطرح كرد كه در چنين شرايطي دولت چگونه مي تواند تماميت ارضي لبنان و صيانت از كشور در مقابل تجاوز دشمن را براي مردم لبنان تامين كند؟
دبيركل حزب الله لبنان همچنين درباره  تحولات سياسي داخلي لبنان تاكيد كرد لبنان امروز در مهمترين و حساس ترين مرحله  تاريخي خود قرار گرفته است و آنچه امروز در لبنان جاري است موضوعي ساده يا بحران هاي پيش پا افتاده  نيست بلكه بحران هاي جاري در لبنان بحران هاي هدفمند و هدف دار است به طوري كه هدف اصلي اين بحران ها تغييردادن ماهيت لبنان و متزلزل ساختن موقعيت لبنان و وابسته ساختن اين كشور به ارباباني چون آمريكاست.
نصرالله در بخشي از سخنان خود ادامه داد:  هدف اصلي حزب حاكم پس از به اصطلاح پيروزي آن ها در انتخابات تسخير و تصرف پارلمان لبنان بود، هر چند آنها اكثريت را در اين پارلمان به دست آوردند اما نتوانستند هدف اصلي خود يعني به دست آوردن رياست اين پارلمان را كسب كنند و حزب امل و حزب الله لبنان با داشتن نفوذ بسيار توانستند از محقق شدن اين امر جلوگيري به عمل آورند و سرانجام رياست اين پارلمان به نبيه بري انتقال يافت و ما توانستيم مصونيت احكام صادره از سوي اين پارلمان را به واسطه  اين امر تامين سازيم بنابراين حزب حاكم در اين امر يعني تسلط كامل بر پارلمان لبنان نتوانست موفق عمل كند و به نوعي نيز شكست خورده است. وي تاكيد كرد وزيران حزب امل و حزب الله لبنان توانستند با هوشياري كامل و التزام به تعهدات خود بسياري از طرح هاي سازماندهي شده  اين دولت را با خروج خود، با بن بست مواجه سازند بنابراين در اقدام دوم نيز حزب حاكم با شكست نسبي مواجه شد چون نتوانست كاملا اهداف خود را محقق سازد.
نصرالله در ادامه سخنان خود تاكيد كرد: امروز هر كسي كه با حزب حاكم مخالفت كند به عنوان عامل ترور حريري معرفي مي شود به طوري كه همه احزاب سياسي بايد تحت فرماندهي دولت و تسليم خواسته هاي دولت و اهداف دولت شوند، در غير اين صورت يك قاتل و جنايتكار هستند. حزب حاكم به دليل آن كه تا به امروز نتوانسته است بر سازمان امنيتي و ارتش لبنان تسلط كامل يابد، هر روز اين دو سازمان را به اتهامات جديدي متهم مي كند، يك روز مي گويد كه سازمان امنيتي لبنان به رهبري نفوذي هاي سوري عمل مي كند و يك روز مي گويد ارتش با شيوه  موجود نمي تواند از مرزهاي كشور محافظت كند.
دبيركل حزب الله لبنان خطاب به برخي از احزاب داخلي لبنان و در راس آن حزب حاكم گفت: اين احزاب به برخي از تغييرات در معادلات منطقه از جمله حمله  آمريكا به ايران چشم دوخته اند و منتظر رخ دادن اين مسئله هستند زيرا اين مسئله مي تواند بسياري از معادلات منطقه را تغيير دهد. زماني كه در رسانه هاي خبري جهان از حمله آمريكا به ايران در 6 آوريل نوشتند، مسئولان اين احزاب تا صبح يعني همان ساعتي كه در برخي رسانه ها تعيين شده است، بيدار ماندند و منتظر وقوع اين واقعه بودند.
وي اظهار داشت: شايد اين مسئولان لبناني منتظر هستند كه بوش حمله  دقيق خود به ايران را به آن ها اطلاع دهد و شايد هم ايميل كند. بايد به آنها بگويم شما تنها وقت خود را در اين شرط بندي يا در واقع قمار از دست مي دهيد، بالفرض كه اين جنگ عليه ايران رخ داد، اگر نتيجه  آن شكست آمريكا بود چه مي كنيد كه البته ما دعا مي كنيم كه نتيجه آن چيزي جز شكست براي آمريكا نباشد اما بهتر است اين مسئولان لبناني و اين احزاب لبناني دل به اين جنگ و رخ دادن آن و نتايج آن و تغيير معادلات در منطقه نبندند چون اين امر خواب و خيالي بيش نيست. بالفرض اين جنگ نيز رخ داد آيا اين افراد از نتايج و پيامدهاي اين جنگ اطلاع دارند؟
دبيركل حزب الله لبنان در بخشي از نطق خود تاكيد كرد: مقاومت لبنان وارد عرصه  جنگ هاي داخلي نخواهد شد و اگر امروز كشمكش و درگيري در لبنان رخ داده است عوامل آن و دست هاي پشت پرده  آن كاملا روشن است و حتي در برخي از سخنراني ها از جمله سخنراني جعجع اين موضوع به اثبات رسيده و قضيه  دانشگاه لبنان و درگيري هاي آن نيز يكي ديگر از اسناد و مدارك اثبات كننده اين واقعيت است.]]>
</TEXT>
</DOC>
<DOC>
<DOCID>HAM2-860120-061</DOCID>
<DOCNO>HAM2-860120-061</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[امروز در چهارمين سالگرد سقوط بغداد برگزار مي شود
تظاهرات عراقي ها بر ضد اشغالگري]]>
</TITLE>
<TEXT>
<IMAGE>/1386/860120/news/018468.jpg</IMAGE>
<![CDATA[
مقتدي صدر با انتشار بيانيه اي از نيروهاي عراقي خواست با آمريكا همكاري نكنند و به مبارزان شبه نظامي تحت امر خود نيز گفت كه حملاتشان را فقط متوجه اشغالگران كنند
گروه بين الملل - گروه هاي مختلف عراق خود را براي تظاهرات گسترده اي كه قرار است امروز مقارن با چهارمين سالگرد سقوط بغداد برگزار شود، آماده مي كنند.
به گزارش خبرگزاري آلمان، صالح العكيلي، از نمايندگان جنبش صدر در مجلس عراق روز گذشته با اعلام اين كه مقتدي صدر، رهبر جنبش صدر به رغم ادعاهاي مقامات ارشد ارتش آمريكا در عراق در اين كشور است از هماهنگي هاي به عمل آمده ميان گروه هاي مختلف عراقي براي برگزاري تظاهراتي فراگير در اعتراض به اشغال عراق خبر داد.
العكيلي با تاكيد بر اين كه شركت كنندگان در تظاهرات امروز براي نشان دادن وحدت و يكپارچگي خود تنها اقدام به حمل پرچم عراق مي كنند و هيچ تصوير يا پرچم ديگري را با خود نخواهند داشت، از شايعات پخش شده پيرامون خروج مقتدي صدر از عراق انتقاد كرد.جريان مقتدا صدر در حالي به عنوان يكي از برگزاركنندگان تظاهرات امروز معرفي شده كه او روز گذشته با انتشار بيانيه اي از نيروهاي عراقي خواست با آمريكا همكاري نكنند و به مبارزان شبه نظامي تحت امر خود نيز گفت كه حملات شان را به هموطنان خود متوقف كنند.
در اين بيانيه با اشاره آشكار به درگيري ها بين اعضاي ارتش مهدي و نيروهاي عراقي در ديوانيه درجنوب بغداد تاكيد شده دشمنان مي خواهند شما را به منظور نفي شيعه گرايي و حتي اسلام به جنگ بكشانند.
او همچنين با اعلام درگيري سه روزه نيروهايش با نيروهاي امنيتي عراق در ديوانيه به عنوان دام نيروهاي تحت امر آمريكا از طرفدارانش خواست به اين درگيري، پايان دهند.
مقررات منع آمد و شد در بغداد
خبرگزاري فرانسه شامگاه ديروز در پيامي فوري از ممنوعيت تردد??ساعته تردد خودرو و موتورسيكلت در بغداد خبر داد. مقامات عراق اين تصميم را در آستانه چهارمين سالگرد سقوط رژيم بعث عراق اتخاذ كرده اند. اين ممنوعيت از ساعت?صبح امروز اعمال شده است.
ادامه خشونت ها
جريان مختلف عراقي امروز در حالي در تظاهرات ضداشغالگري شركت مي كنند كه روز گذشته وقوع انفجارهايي در محموديه و بغداد 30 كشته و ده ها مجروح برجاي گذاشت. براساس اعلام پليس عراق در حالي كه نظاميان آمريكايي به همراه واحدهايي از نيروهاي امنيتي عراق روز گذشته اقدام به اجراي عمليات پاكسازي در يكي از مناطق حومه بغداد كردند درگيري  هاي مسلحانه پراكنده در نقاط مختلف اين كشور در گرفت كه اين درگيري ها تلفاتي دربرنداشته است.
حاشيه به جاي متن
با وجود آن كه افزايش تلفات شهروندان غيرنظامي عراق و تداوم ناامني در اين كشور به مهمترين موضوع مرتبط با عراق تبديل شده است رسانه هاي انگليس فارغ از آنچه به مردم عراق مي گذرد طي روزهاي اخير تمامي توان خود را معطوف پوشش دادن خبر مرگ خوان يورگ داير، ستوان دوم 24 ساله ارتش انگليس در حومه بصره كرده اند.
مرگ داير از آنجا اهميت دارد كه او نزديك دوست پرنس ويليام، پسر دوم پرنس چارلز، وليعهد انگليس بود. داير روز پنج شنبه به همراه چند سرباز انگليسي ديگر در بازگشت از ماموريتش در حومه بصره بر اثر انفجار بمبي بر سر راه نفربر نظامي حامل آنان جان سپرد.
انتشار خبر افزايش بي سابقه تعداد آوارگان عراقي از سوي سازمان ملل متحد و برگزاري تظاهرات فراگير عراقي ها بر ضد اشغالگران هم نتوانست حواشي مرگ داير را از كانون توجه رسانه هاي انگليسي خارج كند.]]>
</TEXT>
</DOC>
<DOC>
<DOCID>HAM2-860120-062</DOCID>
<DOCNO>HAM2-860120-062</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ديدار هيأت كنگره آمريكا با مشرف]]>
</TITLE>
<TEXT>
<![CDATA[گروه بين الملل - درحالي كه قرار است دريادار مايكل ملون، فرمانده نيروي دريايي ارتش ايالات متحده امروز وارد اسلام آباد، پايتخت پاكستان شود هيأتي هشت نفره از كنگره ايالات متحده روز گذشته در اسلام آباد با پرويز مشرف، رئيس جمهور پاكستان ديدار و گفت وگو كرد.
به گزارش خبرگزاري فرانسه اين هيأت كه رياست آن را ليتا تري، از اعضاي برجسته كنگره برعهده دارد در ضمن اقامت خود در پاكستان ضمن ديدار با مقامات ارشد پاكستاني پيرامون موضوعات مختلف ازجمله روابط تجاري دو كشور و انتخابات رياست جمهوري پاكستان گفت وگو كردند.
مشرف در ديدار ديروز تأكيد كرد پاكستان متعهد به مبارزه با تروريسم با هدف تأمين صلح جهاني است. وي همچنين تصريح كرد انتخابات رياست جمهوري در موعد مقرر بدون تأخير برگزار مي شود.]]>
</TEXT>
</DOC>
<DOC>
<DOCID>HAM2-860120-063</DOCID>
<DOCNO>HAM2-860120-063</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتخابات رياست جمهوري در تي مور شرقي]]>
</TITLE>
<TEXT>
<![CDATA[ايسنا: رئيس پليس سازمان ملل و ناظران خارجي در تي مور شرقي اعلام كردند كه حدود پنج هزار پليس براي تامين امنيت انتخابات رياست جمهوري اين كشور كه امروز(دوشنبه)برگزار خواهد شد در سراسر اين كشور نوپا مستقر خواهند شد. اين نگراني  نيز وجود دارد كه نتايج اين انتخابات باعث ايجاد تنش هايي  در كشور شود.
بيش از 500 هزار تن در تي مور شرقي واجد شرايط راي دادن در انتخابات رياست جمهوري هستند و هشت نفر براي شركت در اين انتخابات كانديدا شده اند. تي مور شرقي پيشتر تحت سلطه دولت اندونزي بود، اما در سال 2002 مستقل شد.]]>
</TEXT>
</DOC>
<DOC>
<DOCID>HAM2-860120-064</DOCID>
<DOCNO>HAM2-860120-064</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تجهيز اتيوپي با نقض تحريم هاي سازمان ملل]]>
</TITLE>
<TEXT>
<![CDATA[گروه بين الملل- دولت آمريكا به اتيوپي اجازه داده است از كره شمالي اسلحه و مهمات خريداري كند.
نيويورك تايمز روز گذشته افشا كرد اين معامله در ژانويه گذشته و با وجود تحريم تسليحاتي سازمان ملل عليه كره شمالي انجام شده است. واشنگتن با اقدام اتيوپي براي خريد اسلحه از كره شمالي به رغم تعهدات بين المللي مخالفت نكرده است. قطعنامه تحريم عليه اين كشور در شوراي امنيت آمريكا از تمام كشورها دعوت كرده بود با پيونگ يانگ سختگيرانه رفتار كنند.]]>
</TEXT>
</DOC>
<DOC>
<DOCID>HAM2-860120-065</DOCID>
<DOCNO>HAM2-860120-065</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[افزايش رقابت آمريكا و روسيه در فضا]]>
</TITLE>
<TEXT>
<![CDATA[گروه بين الملل- روسيه امسال با قراردادن هشت ماهواره جديد در مدار زمين رقابت فضايي خود با آمريكا را وارد مرحله جديدي مي كند.]]>
</TEXT>
</DOC>
<DOC>
<DOCID>HAM2-860120-066</DOCID>
<DOCNO>HAM2-860120-066</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ملاقات با سران اخوان المسلمين]]>
</TITLE>
<TEXT>
<![CDATA[گروه بين الملل- استيني هوير رهبر جناح اكثريت مجلس نمايندگان آمريكا با يكي از رهبران اخوان المسلمين مصر در قاهره ملاقات كرد.
به گزارش شبكه تلويزيوني فاكس نيوز، هوير دموكرات كه فرد شماره 2 مجلس نمايندگان آمريكا به شمار مي رود با اين كار خود با بزرگترين جناح رقيب حسني مبارك، رئيس جمهور مصر ملاقات كرده است. طرف ملاقات اين مقام آمريكايي محمد سعيد الكتاني، رهبر جناح پارلماني اخوان المسلمين بود.
از جزئيات گفت وگوهاي اين مقام آمريكايي با رهبر اخوان المسلمين مصر خبري منتشر نشده است. سفارت آمريكا در مصر با تاييد اين مطلب اعلام كرد:رهبر جناح اكثريت مجلس نمايندگان آمريكا فقط 2 مرتبه در روز پنجشنبه با رهبر اخوان المسلمين مصر ملاقات كرد كه يكي از اين ملاقات ها در پارلمان مصر و ديگري در خانه سفير آمريكا در مصر بوده است.]]>
</TEXT>
</DOC>
<DOC>
<DOCID>HAM2-860120-067</DOCID>
<DOCNO>HAM2-860120-067</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[درگيري ارتش پاكستان با جنگجويان خارجي]]>
</TITLE>
<TEXT>
<![CDATA[گروه بين الملل- نيروهاي ارتش پاكستان به دنبال درگيري هفته گذشته بين شبه نظاميان قبيله اي و جنگجويان افراطي خارجي نزديك مرز پاكستان با افغانستان وارد يكي از مراكز تندروهاي خارجي عضو القاعده در شمال پاكستان شدند.
به گزارش خبرگزاري رويترز سران قبايل پشتون در استان وزيرستان جنوبي ماه گذشته متعهد شدند خارجي هايي را به كه به منظور جهاد وارد خاك پاكستان شده اند و اكثر آنها ازبك هستند از اين منطقه بيرون كنند.
سربازان پاكستاني از جمعه در منطقه كوهستاني شين وردك در فاصله ده كيلومتري غرب شهر وانا مستقر شدند.
اين اقدام نيروهاي پاكستان اولين عمليات آنان در خارج از وانا از زمان امضاي توافقنامه صلح بين شيوخ قبائل و دولت پاكستان محسوب مي شود.]]>
</TEXT>
</DOC>
<DOC>
<DOCID>HAM2-860120-068</DOCID>
<DOCNO>HAM2-860120-068</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[قتل روزنامه نگار افغان توسط طالبان
خبرگزاري فرانسه: شهاب الدين عطال، سخنگوي طالبان اعلام كرد اين گروه خبرنگار افغان به گروگان گرفته شده را به دليل امتناع دولت افغانستان از مبادله وي با زندانيان طالبان به قتل رساندند.
عطال گفت: اجمل نقشبندي، خبرنگار افغان به دليل امتناع دولت از مذاكره درباره آزادي وي به قتل رسيده است.
اين خبرنگار ماه گذشته ميلادي همراه با يك خبرنگار ايتاليايي در ولايت هلمند از سوي طالبان ربوده شد. طالبان بعداً خبرنگار ايتاليايي را در ازاي آزادي 5 عضو خود كه در اسارت دولت بودند، آزاد كرد و راننده آنها را گردن زد.
عطال تاكيد كرد: نقشبندي بعدازظهر ديروز به دليل امتناع دولت افغانستان از مبادله وي با زندانيان طالبان كشته شد. حامد كرزاي، رئيس جمهور روز جمعه گفته بود هيچ مبادله اي با طالبان انجام نخواهد داد و مبادله خبرنگار ايتاليايي يك وضعيت استثنايي بود.
تشكيل دولت انتقالي در ساحل عاج
گروه بين الملل - پس از چند ماه گفتگوهاي فشرده، دولت ساحل عاج در تلاش براي برقراري اتحاد در اين كشور و همكاري ميان شورشيان پيشين و متحدان رئيس جمهور، دولت انتقالي جديدي را معرفي كرد.
خبرگزاري فرانسه در همين رابطه گزارش داد كه سربازان خارجي كه در منطقه بين شورشيان در شمال و دولت در جنوب مستقرند، از اواسط ماه جاري عقب نشيني مي كنند. تشكيل اين دولت در پي توافقنامه  صلح 4 مارس در بوركينافاسو ميان لورن گباگبو، رييس جمهور ساحل عاج و گوئي لامه سورو، رييس شورشيان به سرانجام رسيد. اين توافقنامه پس از چهار سال بحران در اين كشور بدست آمد. حزب گباگبو و متحدانش در دولت انتقالي جديد 11 پست از جمله وزيران دفاع و كشور را بر عهده دارند و دو حزب مخالف اين كشور نيز پنج پست از جمله وزارت خارجه را در اختيار دارند.
فرمانده نيروهاي سازمان ملل در ساحل عاج اعلام كرد منطقه  بين شمال و جنوب تا 16 آوريل از بين مي رود. اين منطقه به پايگاه هاي نظارتي كه در آن سربازان فرانسه و سازمان ملل انجام وظيفه مي كنند، جايگزين مي شود.
كمك يكصد ميليون دلاري آمريكا به سومالي
گروه بين الملل - وزارت امور خارجه آمريكا با انتشار بيانيه اي اعلام كرد اين كشور تلاش مي كند كمكي 100 ميليون دلاري در اختيار سومالي قرار دهد.
به گزارش خبرگزاري شين هوا در اين بيانيه تصريح شده دولت آمريكا پيشاپيش 40 ميليون دلار در اختيار سومالي مي گذارد و از كنگره نيز خواسته است اعطاي 60 ميليون دلار ديگر را تصويب كند.اين كمك قرار است به مصرف تأمين نيازهاي مربوط به توسعه و امنيت برسد تا به استقرار نيروهاي اتحاديه آفريقا براي برقراري ثبات در سومالي كمك شود.واشنگتن درحالي اين تعهد را به عهده گرفته كه جندايي فريزر، معاون وزير خارجه آمريكا در امور آفريقا براي يك ديدار غيرمنتظره از سومالي وارد موگاديشو شده است.
هشدار رئيس جمهور قرقيزستان به مخالفان دولت
گروه بين الملل - قربان بيك  باقي يف، رئيس جمهور قرقيزستان روز گذشته اعلام كرد: اگرچه پليس تظاهرات و تجمع هاي قانوني را كه احزاب مخالف ترتيب مي دهند سركوب نمي كند اما هيچ شورشي را نيز تحمل نخواهد كرد.به گزارش خبرگزاري شين هوا احزاب مخالف قرقيزستان در نظر دارند از چهارشنبه اين هفته با برگزاري چند راهپيمايي خواستار برگزاري انتخابات زودهنگام رياست جمهوري شوند.شماري از هواداران احزاب مخالف از هم اينك در ميداني در مركز بيشكك دست به اعتصاب زده اند.]]>
</TEXT>
</DOC>
<DOC>
<DOCID>HAM2-860120-069</DOCID>
<DOCNO>HAM2-860120-069</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در سخنراني به مناسبت عيد پاك عنوان شد
تأكيد رئيس جمهور اوكراين بر برگزاري انتخابات زودهنگام
اسرائيل به يوشچنكو براي سفر به تل آويو ويزا نداد]]>
</TITLE>
<TEXT>
<IMAGE>/1386/860120/news/018465.jpg</IMAGE>
<![CDATA[
 گروه بين الملل - تنش در اوكراين كه پس از ديدار رئيس جمهور و نخست وزير تا حدودي فروكش كرده بود بار ديگر با تاكيد يوشچنكو برانحلال پارلمان بار ديگر در صدر خبر هاي اروپا قرارگرفت.
رئيس جمهور در سخناني بر مواضع خود مبني بر برگزاري انتخابات زودهنگام تاكيد كرد.
خبرگزاري فرانسه ديروز از كي يف گزارش داد كه ويكتور يوشچنكو، رئيس جمهور اوكراين در يك پيام تلويزيوني به مناسبت عيد پاك مخالفان خود به رهبري ويكتور يانوكوويچ، نخست وزير اوكراين را به تلاش براي تحميل استبداد و دموكراسي كنترل شده در اوكراين متهم كرد.
رئيس جمهور اوكراين هفته گذشته پارلمان اين كشور را منحل كرد و خواستار برگزاري انتخابات زودهنگام در تاريخ 27 مه شد كه اين اقدام واكنش اعتراض آميز نخست وزير اوكراين و هزاران تن از تظاهركنندگان را كه به خيابان هاي كي يف آمدند، به همراه داشت.
يوشچنكو در سخنان خود گفت: تصميم من مشروع و قانوني است و هيچ گونه عقب نشيني از اين تصميم صورت نخواهد گرفت.
اما ويكتور يانوكوويچ نيز در پيام خود به مناسبت عيد پاك كه روي وب سايت دولت قرار گرفت، ابراز اطمينان كرد كه اين بحران به نحو مطلوبي از طريق دموكراسي و قانون حل و فصل خواهد شد.
دهها هزار تن از طرفداران يانوكوويچ در جند روز اخير در اعتراض به تصميم رئيس جمهور در خيابان هاي كي يف تظاهرات كرده و صدها تن در اطراف پارلمان اين كشور چادر زده اند.
اوضاع متشنج در اوكراين به نوشته روزنامه روسيسكا گازتا واكنش جهاني نيزدر پي داشته است و در همين رابطه دولت اسرائيل حاضر به دادن ويزا به يوشچنكو براي ديدار از اسرائيل نشده است.]]>
</TEXT>
</DOC>
<DOC>
<DOCID>HAM2-860120-070</DOCID>
<DOCNO>HAM2-860120-070</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گزارش روزمشاهدات خبرنگار انگليسي در افغانستان
آرزوي بازگشت طالبان]]>
</TITLE>
<TEXT>
<![CDATA[فيض محمد كاريگار مرد ميانسال افغاني كه پدر دو فرزند است، با به قدرت رسيدن طالبان در دهه 1990 از شهر قندهار گريخت. محدوديت هايي كه طالبان براي رفت و آمد و تحصيل و زندگي مردم وضع كرده بود، چاره  ديگري براي او و هزاران افغان آواره ديگر باقي نگذاشته بود. اما حال او و صدها افغان ديگر آرزوي بازگشت طالبان را دارند. اين مرد افغان مي گويد، در سه سال گذشته نه خودش و نه خانواده اش امنيت نداشته اند و بعد از تاريكي هوا از خانه خارج نشده اند. او هر لحظه منتظر يورش نيروهاي نظامي خارجي و يا شبه نظاميان طالبان به خانه اش است.
دو روز پيش حامد كرزاي رييس جمهور افغانستان براي اولين بار اعلام كرد كه با مقامات طالبان ديدار داشته و براي دستيابي به صلح با آنها گفتگو كرده است. ناكامي نيروهاي نظامي غرب و ناتو در تامين امنيت و تضمين پيشرفت و توسعه به ويژه در مناطق جنوبي افغانستان باعث از بين رفتن اعتماد مردم به اين نيروها شده و مقاومت آنها را در برابر اين نيروها برانگيخته است.
اكثر نيروهاي نظامي خارجي مستقر در شهر قندهار كانادايي هستند و تحت فرماندهي يك فرمانده انگليسي قرار دارند.
طالبان سال گذشته وعده داده بود كه شهر قندهار را بازپس مي گيرد اما چنين نشد. ناتو اكنون تاكيد دارد كه اين شهر كه در گذشته پايگاه طالبان بوده، ديگر هيچگاه به كنترل طالبان بازنخواهد گشت. اما بسياري از مردم عادي افغان اين احتمال را بعيد نمي دانند. در سه سال گذشته رفته رفته نيروهاي اشغالگر خارجي حمايت خود را در ميان افغان ها از دست داده اند.
شهر قندهار اكنون يكي از خطرناك ترين و خشونت خيزترين نقاط افغانستان است. بعد از تاريكي هوا در اين شهر هيچ مردم عادي ديده نمي شوند و تنها صدايي كه شنيده مي شود صداي هلي كوپترهايي است كه بر فراز شهر پرواز مي كنند و يا شليك گاه به گاه گلوله در خيابان هاست. به دليل افزايش تعداد حملات انتحاري در اين شهر، نيروهاي ناتو كنترل امور را از دست داده اند و تنها در چند ماه گذشته در چند بار به صورت اشتباهي به غير نظاميان شليك كرده اند.
دليل اين ناآرامي ها و خشونت ها هر چه كه باشد مردم افغانستان سربازان خارجي را مسئول آن مي دانند. آنها مي گويند كه تا پيش از وقايع سال 2001 مي توانستند با امنيت در خيابان ها قدم بزنند اما امروز حتي براي رفتن به بازار محلي و يك خريد ساده با خطر مرگ رو به رو هستند و وقتي خانه را ترك مي كنند نمي دانند دوباره بازمي گردند يا نه. فساد گسترده در دستگاههاي اجرايي و كندي روند ساخت و ساز و بازسازي دليل ديگر نارضايتي افغان هاست.
ناتو مي گويد كه تنها 5 درصد از مردم افغانستان از طالبان حمايت مي كنند اما نظرسنجي كه به تازگي شوراي سنسيل كه مركز پژوهشي مستقر در بروكسل است انجام داده نشان مي دهد، حمايت از طالبان در ميان مردم عادي افغانستان در ماههاي اخير تا 27 درصد افزايش يافته است. 
اينديپندنت‎/ 8 آوريل]]>
</TEXT>
</DOC>
<DOC>
<DOCID>HAM2-860120-071</DOCID>
<DOCNO>HAM2-860120-071</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[افزايش شمارتلفات نظاميان تركيه در درگيري با شورشيان كرد]]>
</TITLE>
<TEXT>
<![CDATA[گروه بين الملل- منابع امنيتي در جنوب شرقي تركيه روز گذشته اعلام كردند سه سرباز ترك و يك شبه نظامي طرفدار تركيه در درگيري با شورشيان كرد در جنوب شرقي تركيه جان خود را از دست دادند و بدين ترتيب شمار تلفات نيروهاي امنيتي تركيه از چهل و هشت ساعت گذشته تاكنون به شش نفر رسيد.
به گزارش خبرگزاري فرانسه آمار قبلي كه در اين شهر منتشر شده بود حاكي از كشته شدن دو نظامي ترك بود اما براساس آمار جديد ديروز نيز سه سرباز ترك و يك شبه نظامي كرد كه نگهبان روستا بودند در درگيري با شورشيان كرد جان خود را از دست دادند.
از زمان آغاز مبارزه مسلحانه كردهاي تركيه با دولت مركزي اين كشور در سال هزار و نهصد و هشتاد و چهار تاكنون سي و هفت هزار نفر جان خود را از دست داده اند.]]>
</TEXT>
</DOC>
<DOC>
<DOCID>HAM2-860120-072</DOCID>
<DOCNO>HAM2-860120-072</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ناپديد شدن هزاران استاد دانشگاه هاي عراق]]>
</TITLE>
<TEXT>
<![CDATA[خبرگزاري آلمان: قيس جواد العزاوي، رئيس كميته بين المللي همبستگي با استادان دانشگاه هاي عراق اعلام كرد از آوريل 2003 كه عمليات اصلي اشغالگران در عراق پايان يافت تاكنون 232 استاد دانشگاه در عراق كشته، 56 تن ناپديد شده و بيش از 3 هزار نفر نيز به خارج از عراق مهاجرت كرده اند.
العزاوي گفت: سرايت خشونتها به دانشگاهها موجب شد فرار مغزها از عراق سرعت گيرد. العزاوي هنگام ديدار از استان دهوك در شمال غرب عراق به همراه هيأتي از سازمان خبرنگاران بدون مرز افزود: اين حوادث موجب شده وزارت آموزش عراق 152 مركز علمي را تعطيل كند كه اين مسأله تأثير زيادي بر روند آموزشي دانشگاه هاي سراسر عراق به جز دانشگاه هاي منطقه كردستان گذاشته است.
به گفته العزاوي علاوه بر اين از زماني كه دانشگاه المستنصريه در تابستان 2006 هدف حمله تروريستي قرار گرفت ميزان غيبت دانشجويان از كلاس ها به ميزان 75 درصد افزايش يافته است.]]>
</TEXT>
</DOC>
<DOC>
<DOCID>HAM2-860120-073</DOCID>
<DOCNO>HAM2-860120-073</DOCNO>
<ORIGINALFILE>/1386/860120/news/_kharj.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[براساس نظرسنجي آبزرور
انگليسي ها كشورشان را در دوران بلر، خطرناك  ارزيابي مي كنند]]>
</TITLE>
<TEXT>
<![CDATA[گروه بين الملل - در حالي كه توني بلر در حال ترك سمت نخست وزيري انگليس است، نتايج يك نظرسنجي از بيش از
2 هزار بزرگسال انگليسي نشان داد كه آن ها معتقدند كشورشان نسبت به دوران پيش از تصدي توني بلر، خطرناك تر و جاي بدتري براي زندگي شده است.
پاسخگويان تقريبا به تمامي 40 سئوال درباره  اعتماد به سياست هاي دولت، احساسي كه نسبت به زندگي خودشان دارند و هم چنين ارتقاي خدمات عمومي پاسخ منفي دادند.
نتايج اين نظرسنجي نشان مي دهد كه افكار عمومي به شدت عليه بلر و دولت وي است.به گزارش ايسنا نتايج اين نظرسنجي كه در روزنامه   آبزرور به چاپ رسيد، نگراني هاي حزب كارگر در خصوص شكست احتمالي در انتخابات سراسري سرنوشت ساز در اسكاتلند و ولز و انتخابات محلي ماه آينده در انگليس را افزايش داد. اين نظرسنجي همچنين به اين معناست كه اگر گوردون براون، وزير خزانه داري كنوني انگليس به عنوان نخست وزير انتخاب شود، تقريبا هيچ دستاوردي از سوي دولت قبلي نخواهد داشت.
نتايج نظرسنجي روزنامه آبزرور، نشان داد كه تقريبا نيمي از پاسخگويان توني بلر، نخست وزير در حال كناره گيري انگليس را فردي خارج از دسترسي، غير قابل اعتماد و بيش از حد به فكر گردش و گشت و گذار مي دانند. اين درحاليست كه 57 درصد پاسخگويان معتقدند كه وي بيش از حد پست نخست وزيري را در اختيار داشته است.]]>
</TEXT>
</DOC>
<DOC>
<DOCID>HAM2-860120-074</DOCID>
<DOCNO>HAM2-860120-074</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مهدي چمران، رئيس شوراي شهر اعلام كرد
با بتون ريزي و ميله گذاري محدوده تهران نشانه گذاري مي شود]]>
</TITLE>
<TEXT>
<![CDATA[گروه شهري- رئيس شوراي اسلامي شهر تهران از تلاش هاي كارشناسي براي تعيين خط محدوده شهر تهران و ميله گذاري دقيق آن خبر داد.
مهدي چمران ديروز در سيصد و يازدهمين جلسه علني(بدون حضور مستمع)شوراي شهر در جمع خبرنگاران اعلام كرد: محدوده شهر تهران پس از بررسي هاي كارشناسي، روي نقشه معين و با ميخ كوبي و سازه بتني به طور دقيق روي زمين و در محل علامت گذاري مي شود.
وي با بيان اينكه محدوده شهر تهران تا به حال به صورت دقيق روي نقشه و در محل تعيين و علامت گذاري نشده است و اين اقدام براي نخستين بار صورت مي گيرد گفت: با اعزام تيم هاي كارشناسي به محل در صدد هستيم تا محدوده شهر را طوري ترسيم كنيم كه عوارض طبيعي و ساختماني در محدوده شهر كاملا مشخص و به وضوح قابل تفكيك باشد.
رئيس شوراي شهر با بيان اينكه اين اقدام باعث حفظ محدوه شهر و مانع تجاوز به آن مي شود و تا حدودي از ساخت و ساز هاي بي رويه و غير قانوني جلوگيري مي كند گفت: نتايج بررسي نقشه ها با مهر شوراي شهر به شوراي عالي شهرسازي و معماري ارسال و پس از تاييد نهايي آن شورا، محدوده شهر با ميخ گوبي و ميله گذاري در محل مشخص خواهد شد.
چمران البته اين را نيز گفت كه تعيين دقيق محدوده تهران داراي مشكلات فراواني است ولي شوراي شهر با توجه به تاكيد مسئولان بر حفظ محدوده و حريم شهر، پشتوانه هاي خوبي براي انجام اين كار در اختيار دارد و به دليل اهميت مسايل زيست محيطي، تعيين دقيق محدوده تهران ضرورتي اجتناب ناپذير است.رئيس شوراي شهر با اشاره به بررسي مواردي از نقشه هاي اين طرح در جلسه روز يكشنبه شوراي شهر افزود: كليات محدوده شهر تهران قبلا در شوراي شهر و شوراي عالي شهرسازي و معماري تصويب شده است و هم اكنون در حال بررسي و تصويب جزئيات آن هستيم.
چمران همچنين از بررسي اعتراض فرمانداري به مصوبه استفاده از بخش خصوصي در شركت واحد اتوبوسراني تهران و حومه در جلسه ديروز خبر داد و گفت: در اين جلسه دو مورد ايراد مطرح شده از سوي فرمانداري مورد رسيدگي قرار گرفت و با انجام اصلاحاتي به عنوان پاسخ شوراي شهر تصويب و براي فرمانداري ارسال شد.
نرخ كرايه تاكسي
از سوي ديگر رئيس شوراي شهر با اشاره به مصوبه شوراي شهر در رابطه با تعيين نرخ كرايه تاكسي هاي تهران براي سال 86 گفت: ظاهرا نرخ هاي جديد، مورد قبول فرمانداري واقع شده و شهرداري آن را به سازمان تاكسيراني اعلام كرده است و به زودي اجرا مي شود.
چمران، ميزان افزايش نرخ كرايه تاكسي ها اعم از خطي، گردشي، فرودگاه و ترمينالها در سال جاري نسبت به سال گذشته را بين 8 تا 12 درصد در نوسان دانست.
رئيس شوراي شهر در پاسخ به سئوالي در باره نشست منتخبان سومين دوره شوراي شهر، طرح هرگونه موضوع پيرامون انتخاب شهردار و اعلام اسامي افرادي خاص در اين باره را رد كرد و گفت: در جلساتي كه تاكنون با يكديگر داشته ايم راجع به فرد مشخصي هيچگونه صحبتي نشده است.]]>
</TEXT>
</DOC>
<DOC>
<DOCID>HAM2-860120-075</DOCID>
<DOCNO>HAM2-860120-075</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[خبر هاي ضد و نقيض از آبگيري سد سيوند]]>
</TITLE>
<TEXT>
<IMAGE>/1386/860120/news/018480.jpg</IMAGE>
<![CDATA[
عكس: مسعود خامسي پور
گروه شهري- در حالي كه قرار است در ارديبهشت ماه سال جاري دفتر منطقه اي نمايندگي سازمان يونسكو در ايران طي جلسه اي با مسئولان سازمان ميراث فرهنگي، صنايع دستي و گردشگري و سازمان هاي مردم نهاد براي پيگيري آبگيري سد سيوند تصميم نهايي بگيرد، ديروز خبرگزاري ايلنا اعلام كرد كه آبگيري سد سيوند بدون اطلاع محافل خبري و مطبوعاتي و به صورت غير رسمي آغاز شده است.
به گزارش خبرگزاري ايلنا، از زمان آغاز بارندگي  هاي پيش از نوروز، مسئولان سد با اين بهانه، آب  گيري سد را به صورت غيررسمي آغاز كردند.
اين خبر همچنين مي افزايد: از زمان آبگيري غيررسمي سد سيوند، مسئولان سد اجاره ورود هيچ فردي را به محوطه اين سد نمي  دهند و از ورود برخي دوستداران ميراث فرهنگي كشور براي بازديد از اين سد جلوگيري به عمل آورده  اند.
برخي از سازمان هاي مردم نهاد و دوستداران ميراث فرهنگي براي بازديد از اين سد در نوروز، با پلاكاردي در محل ورود محوطه مواجه شدند كه روي آن نوشته شده بود: به دليل سيلاب، سد در حال آب  گيري است.
اين گزارش، از افزايش آب پشت سد به صورت غيرمعمول خبر مي  دهد و اين نظريه را به واقعيت نزديك مي كند كه سد سيوند بدون اطلاع مردم و مطبوعات، آب  گيري شده است. اين احتمال وجود دارد در سفر آتي رئيس جمهور به استان فارس، سدسيوند توسط رئيس جمهور افتتاح شود.
به دنبال انتشار اين خبر روابط عمومي سازمان آب منطقه اي استان فارس با تكذيب شايعه آبگيري سد سيوند، تراكم سيلاب هاي رودخانه سيوند را دليل وقوع اين شايعه عنوان كرد.
به گزارش ميراث خبر، مسئول روابط عمومي سازمان آب منطقه اي استان فارس دراين باره گفت: خبر آبگيري سد سيوند كه در برخي خبرگزاري ها و نشريات به آن پرداخته شده، صحت ندارد و اين تصور به علت جمع شدن آب سيلاب هاي رودخانه به وجود آمده است. بارش بسيار طي هفته هاي گذشته در استان فارس باعث شد آب رودخانه سيوند پس از تراكم در پشت سد حدود 50 ميليون متر مكعب بالا بيايد. در حال حاضر آب از طريق تونل انتقال خارج شده و منطقه تنگه بلاغي خشك شده است.
ارجمند در ادامه مي افزايد: در پي تجمع آب هاي سيلابي با نصب پلاكاردي در مسير تنگه بلاغي از مردم خواسته بوديم وارد محدوده تجمع آب نشوند اما اين تصور به وجود آمد كه سد در حال آبگيري است.
خبر آبگيري سد سيوند در حالي توسط برخي نشريات منتشر شده است كه تنها سازمان ميراث فرهنگي و گردشگري كشور مي تواند مجوز آبگيري را صادر كند.
با وجود آنكه قرار بود كاوش هاي باستان شناسي در محوطه تاريخي تنگه بلاغي تا پايان آذر ماه سال گذشته به اتمام برسد اما پيدا شدن بخش هايي از كوشك هخامنشي در اين محدوده موجب شده كه باستان شناسان به ادامه كار در تنگه بلاغي بپردازند و كاوش ها را ادامه دهند.
تنگه بلاغي با داشتن قدمتي 30 هزار ساله اسكان بشر يكي از مهمترين محوطه هاي تاريخي است كه در حاشيه رود سيوند قرار دارد و با آبگيري سد سيوند به زير آب خواهد رفت.
شكايت از وزارت نيرو
دادخواه و صباغيان، وكلاي پيگيري كننده سد سيوند در پي اعلام آبگيري اين سد گفتند: شكايت نامه اي تنظيم شده و امروز در دادستاني مرودشت ثبت مي شود كه بر اساس آن از مسوولان مربوطه در وزارت نيرو شكايت شده است.]]>
</TEXT>
</DOC>
<DOC>
<DOCID>HAM2-860120-076</DOCID>
<DOCNO>HAM2-860120-076</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در ادامه كمك هاي مردمي به ملت افغانستان
كارشناسان شهرداري تهران، طرح جامع كابل را تدوين مي كنند]]>
</TITLE>
<TEXT>
<![CDATA[سما: طرح جامع شهر كابل در سال جاري توسط صاحب نظران و كارشناسان شهرداري تهران ارائه شده و مورد بررسي قرار مي گيرد.
تاجران مشاور اجرايي معاون امور مناطق شهرداري تهران ضمن بيان اين مطلب اظهار داشت: طرح جامع شهر كابل براساس طرح تفضيلي اين شهر كه در سال 1375 به تصويب رسيده، ارائه و تنظيم خواهد شد.
وي با اشاره به آنكه نمايندگان شهرداري تهران از اواخر سال 84 با هدف كمك به نوسازي شهر كابل به افغانستان اعزام شدند گفت: نمايندگان شهرداري تهران اقدامات بسيار گسترده و مهمي را در اين راستا انجام داده اند و پيش بيني مي شود پس از برگزاري كامل دوره هاي آموزشي مديريت شهري براي مديران ارشد، شهرداري كابل تا پايان سال 87 به خود كفايي برسد.
وي تصريح كرد: ساماندهي صنايع و مشاغل مزاحم شهر كابل كه چهره شهر را بسيار ناپسند كرده بود يكي از اقدامات مهم نمايندگان شهرداري تهران محسوب مي شود.وي افزود: بر اساس طرح ساماندهي صنايع و مشاغل مزاحم شهر كابل در منطقه اي به نام بگه رامي و در زميني به مساحت 100 هزار متر مربع دو هزار و 260 واحد صنفي احداث شده و كليه واحد هاي صنفي غيرقانوني تخريب شده است.
تاجران تاكيد كرد: زباله ها و مواد زايد شهر كابل تاكنون در محلي به نام تپه بي بي مهر و واقع در مركز شهر جمع آوري و دفن مي شده كه آلودگي هاي زيادي را براي شهر به دنبال داشته اما با برنامه ريزي و تلاش هاي متخصصان و كارشناسان ايراني اين مكان كاملاً پاكسازي و به جاي آن پاركي جنگلي در مركز شهر ايجاد شده كه پارك دوستي ايران و افغانستان نام گرفته است.
مشاور اجرايي معاون امور مناطق شهرداري تهران احداث شهر جديد پدوله را يكي ديگر از اقدامات مهم كارشناسان و متخصصان حوزه شهري كشورمان در افغانستان دانست و گفت: طي سال هاي اخير تعداد زيادي از ساكنان كابل به دليل جنگ هاي پياپي به دامنه هاي كوه و اطراف شهر پناه برده بودند و درآلونك زندگي مي كردند به همين دليل توسط كارشناسان شهرداري تهران و با مشاركت بخش خصوصي در شهر كابل، مركزي مسكوني به نام شهر پدوله براي اسكان اين افراد احداث شده و آلونك ها تخريب شده اند.]]>
</TEXT>
</DOC>
<DOC>
<DOCID>HAM2-860120-077</DOCID>
<DOCNO>HAM2-860120-077</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[15 ارديبهشت؛جشنواره گردشگري كوچ عشاير]]>
</TITLE>
<TEXT>
<IMAGE>/1386/860120/news/018483.jpg</IMAGE>
<![CDATA[
اردبيل- خبرنگار همشهري: رئيس سازمان ميراث فرهنگي صنايع دستي و گردشگري استان اردبيل گفت: با توجه به نزديك بودن فصل كوچ عشاير، جشنواره كوچ عشاير با دعوت از گروه هاي ملي و قبايل عشايري كشور در جعفرآباد مغان برگزار خواهد شد.مسعود علويان صدر افزود: امسال با برنامه ريزي هاي صورت گرفته،  قرار است با حضور قبايل متعدد عشاير كشور در 15 ارديبهشت جشنواره با تدارك برنامه هاي متنوع برگزار شود.
وي ادامه داد: امسال نيز همچون سال گذشته در صدديم با تدارك جشنواره هاي متعدد گردشگري، از ميهمانان و گردشگران تابستاني استقبال كنيم و فضايي شاد و مفرح را براي آنها فراهم آوريم.]]>
</TEXT>
</DOC>
<DOC>
<DOCID>HAM2-860120-078</DOCID>
<DOCNO>HAM2-860120-078</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انتخاب نخستين نشان المپياد جهاني طراحي شهري]]>
</TITLE>
<TEXT>
<![CDATA[گروه شهري- نخستين نشان المپياد جهاني طراحي شهري توسط دبيرخانه اين المپياد - زير نظر برنامه اسكان بشر سازمان ملل متحد - فرهنگستان هنر، انجمن گرافيك ايران، انجمن جهاني گرافيك و يونسكو روز شنبه 18 فروردين ماه در محل فرهنگستان هنر مورد داوري 10 گرافيست و معمار برجسته كشور قرار گرفته و سه اثر به عنوان آثار برگزيده انتخاب شدند.
بنا بر اين گزارش، برنده اول اين مسابقه بين المللي سني كاروسوكلو از كشور قبرس بود.
اين نشان به عنوان نشان دائمي المپياد جهاني طراحي شهري كه سال آينده در شيراز و اسلامشهر توسط سازمان ملل متحد برپا مي شود، تعيين شده است.]]>
</TEXT>
</DOC>
<DOC>
<DOCID>HAM2-860120-079</DOCID>
<DOCNO>HAM2-860120-079</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[يادداشت
شوراها ناظر يا منظور؟]]>
</TITLE>
<TEXT>
<![CDATA[مسعود زلفي
رئيس شوراي عالي استان و رئيس شوراي اسلامي شهر تهران اخيراً در اظهار نظري ضمن انتقاد از اصلاحيه قانون شوراها و روند كاهش اختيارات آنها، تاكيد كرد كه برخي به جاي اين كه نظارت شوراها بر ساير دستگاه ها را دنبال كنند به دنبال افزايش نظارت دستگاه هاي اجرايي بر شوراها هستند.
به طور يقين سخن مهدي چمران ناشي از احساس خطر نسبت به كوچك كردن دايره قانون شوراها و ايجاد تغيير در مسير حركتي آنها است. نكته بارز و مصداق اين محدوديت و كوچك سازي، سلب اختيار دريافت و پرداخت وام از شوراها و نيز واگذاري تعيين عوارض ساختماني به وزارت كشور - براساس تبصره 6 قانون بودجه سال 86 كل كشور- است و اين در حالي است كه موضوع تعيين عوارض ساختماني به طور طبيعي جزو وظايف ذاتي مديريت شهري است.پس از گذشت بيش از دو دهه از پيروزي انقلاب اسلامي، شاهد اجراي قانون شوراها به منزله يكي از مترقي ترين اصول قانون اساسي بوديم. قانوني كه تجلي و نماد حضور و اراده مردمي در تصميم گيري هاي حوزه زندگي شان است.
اما به نظر مي رسد كه سعي مي شود با بزرگنمايي نقاط ضعف شوراها و در آستانه آغاز به كار سومين دوره شوراها، ذائقه شهروندان را تلخ سازند و از شوراها، شيري را بر صفحه حاكميت نقش كنند كه نه يالي دارد و نه دم و اشكم.
در زماني كه برخي در صدد نحيف و لاغرسازي قانون شوراها و كوچك سازي حوزه مسئوليتي شوراها هستند، سخن از واگذاري تصدي گري بخشي از امور دولتي به نهادهاي مديريت شهري به ميان مي آيد. به راستي اين رفتار، آيا نوعي بي اعتمادي به توان تعطيل ناپذير شهروندان در مديريت شهري كه آن را دوست مي دارند و در آن زندگي مي كنند، نيست؟
نتيجه رفتارشناسي جامعه ايراني نشان مي دهد كه مديران دولتي اراده واگذاري تكاليف دولت بر دوش تشكل هاي مدني غيردولتي را ندارند و حتي اگر به ظاهر خود را ملزم به واگذاري قدرت بدانند، عملاً به دليل وجود اين روحيه- كه ريشه تاريخي هم دارد- نوعي مقاومت نهفته و غير آشكار در مقابل شوراها صورت مي گيرد. اين روحيه- با ضعف و قوت هايي- در تمام دولت هاي پيشين وجود داشته و امروز هم وجود دارد. نكته جالب توجه اين است كه در حالي كه دولت ها با اصلاح ديدگاه خود مي توانند بزرگترين كمك را به موضوع استقرار منطقي و واقعي شوراها به انجام برسانند، هيچ گاه حتي مقاومت هاي درون خود را عليه شوراها نشكستند.
شوراها مهمترين ركن در تقويت و ارتقاي سطح كارآمدي كشورند و بايد ذهنيت و تلقي مسئولان نظام، حاكمان، مسئولان دولتي و مديريت ارشد نظام سياسي ايران به اين سمت معطوف شود. تا زماني كه اين ديدگاه اصلاح نشود، شوراها هيچ گاه نمي توانند به صورت نيرومند شكل بگيرند.]]>
</TEXT>
</DOC>
<DOC>
<DOCID>HAM2-860120-080</DOCID>
<DOCNO>HAM2-860120-080</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تصويب كليا ت لايحه توسعه حمل ونقل عمومي و مديريت مصرف سوخت]]>
</TITLE>
<TEXT>
<![CDATA[وعده وزير كشور براي تحويل 6500 دستگاه اتوبوس شهري؛ اول تير ماه
گروه شهري - كليات لايحه يك فوريتي توسعه حمل ونقل عمومي درون شهري و مديريت مصرف سوخت در جلسه علني روز گذشته مجلس شوراي اسلامي بررسي شد و با 138 رأي موافق به تصويب رسيد.
حسن مرادي، عضو كميسيون انرژي مجلس، در مخالفت با كليات اين لايحه با بيان اين كه تعيين نكردن نرخ بنزين و تعيين تكليف آن خسارات اقتصادي براي كشور به دنبال دارد گفت: مجلس و دولت شاهد ثروت سوزي در كشور هستند و يارانه سوخت به بيش از 10ميليارد دلار رسيده است.نماينده مردم اراك در مجلس از دولت پرسيد كه تاكنون چقدر در اجراي تبصره 13 موفق بوده است؟ وي خاطرنشان كرد: قرار بود وزارت كشور 6500 دستگاه اتوبوس بخرد و ناوگان حمل ونقل عمومي را تقويت كند اما چنين نشده است.
به گفته مرادي، مجلس خواهان حذف يارانه بنزين است اما دولت اعلام مي كند كه مي خواهد اين كار را ظرف 5 سال انجام دهد.نماينده اراك تأكيد كرد كه گازسوز كردن خودروها روند كندي دارد و سپس پرسيد: آيا دولت توانسته 400 جايگاهي كه تعهد كرده بود را احداث كند؟مصطفي پورمحمدي، وزير كشور نيز گفت: مقوله ترافيك و حمل ونقل را ما به تنهايي نمي توانيم حل كنيم، موضوع به مسائل اقتصادي، فرهنگي و اجتماعي ارتباط دارد. اما قيمت سوخت مقوله اي كاملا اقتصادي است و به زيرساخت ها ارتباط دارد و ما نيز با اين لايحه زيرساخت ها را فراهم مي كنيم.وي درباره ورود 6500 اتوبوس به ناوگان حمل و نقل عمومي، تصريح كرد: شركت هاي خودروسازي تعهد داده اند تا اول تيرماه 6500 دستگاه اتوبوس را تحويل دهند و كار آغاز شده است.
وزير كشور در خصوص گازسوز كردن خودروها، گفت: يكي از مسايلي كه در سالم سازي محيط زيست و كاهش مصرف بنزين تاثير دارد، گازسوز كردن خودروهاست كه دولت به وزارت صنايع و كارخانه هاي خودروساز تكليف كرده كه از اواسط سال 86 فقط خودرو هاي دوگانه سوز توليد كنند.]]>
</TEXT>
</DOC>
<DOC>
<DOCID>HAM2-860120-081</DOCID>
<DOCNO>HAM2-860120-081</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[23 فروردين؛ اعلام برندگان جشن بهاران]]>
</TITLE>
<TEXT>
<![CDATA[ستاد برگزاري جشن بهاران اعلام كرد اسامي برندگان اين مسابقه در 23 فروردين ماه از طريق روزنامه همشهري به اطلاع عموم مي رسد.]]>
</TEXT>
</DOC>
<DOC>
<DOCID>HAM2-860120-082</DOCID>
<DOCNO>HAM2-860120-082</DOCNO>
<ORIGINALFILE>/1386/860120/news/_shari.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ساخت 250 كيلومتر طرح ترافيكي پايتخت]]>
</TITLE>
<TEXT>
<![CDATA[سما:بر اساس طرح جامع تهران قرار است 130 كيلومتر بزرگراه
و 120 كيلومتر رمپ و لوپ و تقاطع غير همسطح به تهران اضافه شود.]]>
</TEXT>
</DOC>
<DOC>
<DOCID>HAM2-860120-083</DOCID>
<DOCNO>HAM2-860120-083</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جشن هسته اي؛ امروز در نطنز
امروز خدمات شركت واحد و مترو ي تهران رايگان است]]>
</TITLE>
<TEXT>
<![CDATA[گروه سياسي- خبر خوش هسته اي كه قرار است امروز در جشن هسته اي از سوي رئيس جمهوري در نظنز اعلام شود، ارتقاي دو زنجيره 164 تايي سانتريفيوژ به 3000 سانتريفيوژ است.
اين خبر را مهر و فارس در گمانه زني هايي درباره اين رويداد مطرح كرده اند،اما منابع رسمي در اين باره اظهار نظر نكرده اند.
در صفحه امروز تقويم رسمي ايرانيان به تصويب شوراي عالي انقلاب فرهنگي روز ملي فن آوري
هسته اي نام گذاري شده است؛روزي كه سال گذشته خبر دستيابي ايران به فن آوري غني سازي اورانيوم و راه اندازي يك زنجيره كامل غني سازي در نطنز توسط رئيس جمهوري در مشهد اعلام شد.
از آن به بعد زمينه فشارهاي زورگويانه بين المللي براي محدودسازي فعاليت ايران در دستيابي بومي به انرژي هسته اي تشديد شد و از مسئولان به ويژه رئيس جمهوري هم با زمزمه اعلام خبر خوش هسته اي تلاش كردند تا ضمن پيشدستي در مذاكرات هسته اي مردم را هم به عنوان قوي ترين عامل بازدارنده تهديدات خارجي و حامي تلاش مسئولان اجرايي با خود همراه سازند.
طي چند روز گذشته نيز شبكه هاي مختلف تلويزيوني با پخش تصاويري از نيروگاه اتمي بوشهر به انتشار خبري جديد تحت عنوان خبر آمد، خبري در راه است پرداخته اند و از مردم و بينندگان خود خواسته اند كه امروز منتظر يك خبر جديد و خوش باشند.
امروز موعد اعلام خبر خوشي است كه در داخل و بسا در خارج از كشور عطش فراواني براي دانستن آن وجود دارد و طبق اخبار غيررسمي امروز و در مراسم بزرگداشت روز ملي فن آوري هسته اي، با حضور رئيس جمهوري در نطنز اين خبر اعلام مي شود.
طبق اعلام برخي منابع خبري و خبرگزاريها،خبر خوش هسته اي كه منتظران فراواني براي شنيدن دارد همان راه اندازي 3000 سانتريفيوژ براي رسيدن به توليد نيمه صنعت سوخت هسته ا نيروگاه در سايت هسته اي نطنز است. ايران هم قبلا طي نامه اي به آزانس اعلام كرده بود كه تا آخر سال 2006 ميلادي(11 دي ماه 85)شبكه 3000تايي سانتريفيوژ خود را تكميل مي كند، هرچند به دليل نشان دادن حسن نيت تا قبل از صدور قطعنامه 1747 شوراي امنيت اين خبر اعلام نشد.
آغاز جشن با يك خبر
مراسم بزرگداشت روز ملي فن آوري هسته اي جمهوري اسلامي ايران امروز با حضور رئيس جمهوري در سايت هسته اي نطنز برگزار مي شود. اين مراسم با حضور مسئولان كشور،  سفراي خارجي مقيم ايران و نمايندگان رسانه ها و مطبوعات داخلي و خارجي برگزار مي شود.
طبق برنامه، اين مراسم به طور مستقيم از شبكه هاي سراسري صداوسيما پخش مي شود.
اين در حالي است كه امروز و به طور همزمان در بسياري از نقاط كشور جشن بزرگ هسته اي برگزار مي شود. شوراي هماهنگي تبليغات اسلامي قم در اطلاعيه اي به مناسبت 20 فروردين ماه از مردم قدرشناس براي شركت در مراسم جشني كه امروز در حرم مطهر حضرت معصومه(س)برگزار مي شود دعوت كرد.
به شكرانه جشن هسته اي هم نماز وحدت با حضور دانشجويان، اعضاي هيات علمي و دانشگاهيان در مسجد دانشگاه شهيد بهشتي اقامه مي شود.
به گزارش مهر،علي قرباني معاون سياسي امنيتي استانداري مركزي هم درنشست هماهنگي جشن هسته اي اين استان گفت: با توجه به وجود واحد آب سنگين هسته اي در خنداب اراك بايد جشن هسته اي با شكوه هر چه بيشتر در استان مركزي برگزار شود.
همچنين دانشجويان دانشگاههاي تهران صبح امروز و به دعوت بسيج دانشجويي زنجيره انساني با عنوان اتحاد ملي، دستاورد هسته اي و اقتدار ملي مقابل سازمان انرژي اتمي برگزار مي شود.
تشكلهاي عضو اتحاديه سياسي دانشگاه آزاد اسلامي هم در حمايت از دستيابي ايران به انرژي صلح آميز هسته اي پيرامون مراكز هسته اي كشور تجمع مي كنند. دبير سياسي اتحاديه تشكلهاي دانشگاه آزاد اسلامي با اعلام اين خبر گفته است كه اعضاي شوراي مركزي اتحاديه تشكلهاي سياسي دانشگاه آزاد اسلامي فردا ساعت 10:30 صبح مقابل سازمان انرژي اتمي تجمع مي كنند. وي همچنين از تجمع اعضاي تشكلهاي سياسي دانشگاه آزاد استانهاي اصفهان و يزد و چهارمحال و بختياري در ساعت 15 امروزمقابل تاسيسات هسته اي يو سي اف اصفهان خبر داد. به گفته ايمان شجاعي تشكلهاي دانشگاه آزاد تجمعي حمايت آميز مقابل نيروگاه اتمي بوشهر نيز برگزار خواهند كرد. برگزاري تجمع مشهد مقدس نيز از ديگر برنامه هاي اتحاديه تشكلهاي دانشگاه آزاد اسلامي در روز ملي فناوري هسته اي است.
پرواز بادبادك ها
همزمان با اعلام خبر موفقيت دانشمندان هسته اي ايران، بادبادك  هاي كودكان و نوجوانان بوشهري بر فراز آسمان نيروگاه اتمي بوشهر به پرواز درمي آيند.
بيش از 200 كودك و نوجوان عضو مراكز كانون استان بوشهر بادبادك هاي خود را كه شعارهايي چون فردايي روشن با فناوري هسته اي، صلح و دوستي، انرژي هسته اي حق ما ايرانيان است و ستاره و لبخند تقديم به دوستي انسان ها بر آنها ثبت شده، روز 20 فروردين به آسمان
مي  فرستند.
خدمات رايگان شركت واحد و متروي تهران
معاونت حمل و نقل و ترافيك شهرداري تهران ديشب اعلام كرد: به دستور محمدباقر قاليباف، خدمات حمل و نقل عمومي پايتخت(اتوبوس هاي شركت واحد و متروي تهران)امروز همزمان با روز ملي فناوري هسته اي و به منظور همراهي و همدلي با شادي شهروندان و بزرگداشت دستاوردهاي علمي هسته اي در اين زمينه رايگان خواهد بود.]]>
</TEXT>
</DOC>
<DOC>
<DOCID>HAM2-860120-084</DOCID>
<DOCNO>HAM2-860120-084</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[حداد عادل: نمايندگان در دام اختلاف با دولت نيفتند]]>
</TITLE>
<TEXT>
<IMAGE>/1386/860120/news/018447.jpg</IMAGE>
<![CDATA[
گروه سياسي- رئيس مجلس شوراي اسلامي با اشاره به نامگذاري امسال به عنوان اتحاد ملي و انسجام اسلامي از سوي مقام معظم رهبري گفت:  وظيفه ما اين است كه اين شعار را با تدبير و همت و تلاش خود عملي كرده و راهكارهاي لازم را براي تحقق اين شعار پيدا كنيم.
به گزارش همشهري غلامعلي حداد عادل كه در اولين نطق پيش از دستور خود در سال 86 صحبت مي كرد افزود: در حال حاضر وظيفه ما تكرار اين شعار نيست بلكه بايد راهكارهايي در اين خصوص بيابيم.
وي با اشاره به اينكه اتحاد ملي در داخل كشور لوازمي دارد گفت: ما در مجلس وظيفه سنگيني براي اين مهم داريم چرا كه هر گونه سخن و عمل تفرقه  آميز مي تواند اتحاد ملي را خدشه دار كند و در عين حال بايد به ويژه در سال آخر عمر مجلس هفتم همكاري مناسبي با قوه مجريه و قضائيه داشته باشيم.
نماينده تهران با اشاره به اينكه برخي از تفرقه  ميان دولت و مجلس سود مي برند گفت: ما نبايد در دام هايي كه سر راه ما براي تفرقه  بين دولت و مجلس افكنده شده بيفتيم.
وي همچنين در خصوص ماجراي نظاميان انگليسي گفت: اين ماجرا اين پيام را به دنبال داشت كه ما در دفاع از سرزمين خود با اقتدار عمل مي كنيم و در عين حال آزادي آنها نشان از صلح طلب بودن ملت ايران دارد.
معافيت ساخت مدارس از عوارض
نمايندگان در جلسه ديروز همچنين دوفوريت طرحي را با حضور وزير آموزش و پرورش به تصويب رساندند كه در صورت تصويب نهايي آن ساخت وساز مدارس از عوارض شهرداري و تشريفات اداري معاف خواهد بود.
شأن مجلس
اما مهمترين تذكر شفاهي روز گذشته، تذكر اسماعيل جبارزاده نماينده كارگزاران مجلس بود كه به تنش لفظي ميان وي و رئيس مجلس منجر شد.
نماينده تبريز با اشاره به مطرح شدن طرح دوفوريتي تعيين بر و كف ساختمان هاي آموزش و پرورش در جلسه روز گذشته گفت: متأسفانه مجلس در جريان امور مهم كشور قرار ندارد در حالي كه اين حق ماست.
وي كه شديدا عصباني بود ادامه داد اگر مجلس در جريان آزادي ملوانان انگليسي بود به رئيس جمهوري ياد مي داد كه شأن ملت ايران اين نيست كه رئيس جمهوري به همراه اعضاي كابينه، ملوانان متجاوز را بدرقه كند.
عضو فراكسيون كارگزاران خطاب به حداد عادل گفت: در سه سال گذشته شأن مجلس توسط هيأت رئيسه و رئيس مجلس رعايت نشد، لااقل در سال آخر عمر مجلس هفتم اجازه بدهيد مجلس در رأس امور باشد. حداد عادل نيز كه خيلي سعي مي كرد ميكروفون جبارزاده را قطع نكند گفت صحبت شما خلاف آيين نامه است اما جبارزاده كماكان بر ادامه دادن سخنان خود تاكيد داشت كه حداد نيز گفت: گويا شما دوست داريد ميكروفونتان را قطع كنم.
انتقاد از رفتار دولت
مخبر كميسيون امنيت ملي درباره  واكنش نمايندگان به گزارش منوچهر متكي درباره  ملوانان انگليسي گفت: برخي اعضاي كميسيون از اقدامات وزارت امور خارجه در هماهنگي هاي انجام شده و مديريت بحران تشكر كردند. برخي هم نسبت به بخشي از ماجراي انجام شده خصوصا بدرقه  رياست جمهوري انتقاد داشتند. آن ها مي گفتند نيازي به بدرقه  ملوانان از سوي رييس جمهوري نبود.
كاظم جلالي درباره  مصاحبه هاي تلويزيوني ملوانان پس از آزادي در انگلستان گفت: كاري كه انگليسي ها كردند بيشتر يك كار رواني است و غيرواقعي بودن مصاحبه هاي اين ملوان ها را كاملا نشان مي دهد. اولا همان طور كه ديديم همه  ملوانان در مصاحبه حضور ندارند و ديگر اين كه كاملا مطالب براي اين ها تنظيم و نوشته شده است.]]>
</TEXT>
</DOC>
<DOC>
<DOCID>HAM2-860120-085</DOCID>
<DOCNO>HAM2-860120-085</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي وزارت خارجه: لندن تعهد داده است]]>
</TITLE>
<TEXT>
<![CDATA[گروه سياسي- سخنگوي وزارت خارجه با اشاره به دريافت نامه سفارت انگليس در رابطه با موضوع تجاوز نظاميان انگليسي تأكيد كرد: در اين نامه به چند نكته اشاره شده است كه ازجمله آنها مي توان به عدم وجود قصد خصومت آميز نظاميان انگليسي از ورود به آبهاي ايران، اجتناب ازتكراراين گونه حوادث درآينده و بررسي مكانيزم هاي لازم براي پيشگيري از وقوع حوادث مشابه اشاره كرد.
سيدمحمدعلي حسيني روزگذشته در اولين نشست خبري سال جديد با خبرنگاران كه ايسنا خبر آنرا منتشر كرد در پاسخ به سؤالي درباره امكان رسانه اي كردن نامه عذرخواهي انگليس از ايران گفت: راجع به كلمات نمي خواهيم صحبت كنيم و مرسوم هم نيست كه نامه هاي ميان دو دولت رسانه اي شود.
همچنين به گزارش خبرگزاري مهرسخنگوي وزارت خارجه درباره شايعات موجود پيرامون رابطه ميان موضوع ملوانان انگليسي با آزادي جلال شرفي، دبير دوم سفارت كشورمان در بغداد گفت: بارها تكرار كرده ايم كه آزادي جلال شرفي ارتباطي به مسئله نظاميان انگليسي نداشته است
كنفرانس همسايگان عراق
حسيني همچنين درباره برگزاري كنفرانس همسايگان عراق گفت: درباره زمان، مكان ونحوه برگزاري اين كنفرانس رايزني ها ميان دوكشور وكشورهاي همسايه ادامه دارد.
سخنگوي وزارت خارجه درباره ديداراحتمالي متكي وزيرخارجه كشورمان با رايس، وزيرخارجه  آمريكا دراجلاس همسايگان عراق گفت: فعلا موضوعي كه مطرح است زمان، مكان و نحوه برگزاري اين اجلاس است و موضوع مذاكره فعلامدنظرايران نيست.
ديپلمات هاي ربوده شده
حسيني درباره ديدار نمايندگان صليب سرخ با 5 ديپلمات ربوده شده دراربيل عراق گفت: نمايندگان صليب سرخ دومين ديدار را با مامورين كنسولي كشورمان داشته اند، ولي خبر مبني برديدار يكي از اعضاي سفارت ايران با اين افراد صحت ندارد. وي افزود: ازاشرف قاضي، نماينده  ويژه  دبيركل سازمان ملل درامور عراق درخواست كرديم كه دسترسي كنسولي به اين افراد به ما داده شود و او نيزدرتماس با آمريكا اين موضوع راپيگيري مي كند.
حسيني درباره اظهارات آمريكا مبني براينكه قصدآزادي مامورين كنسولي ما را ندارد اظهارداشت: اساسا كاري كه آن ها انجام دادند نقض حقوق بشر بوده است و اصولا اسناد و مدارك كنسولي، ماموران كنسولي و اماكن كنسولي بايد از تعرض درامان بمانند، ولي اين ها با يك اقدام تمام اين موارد را نقض كرده اند.
نيروگاه بوشهر
سيدمحمدعلي حسيني درباره سفرنمايندگان شركت روسي اتم استروي اكسپورت به كشورمان گفت: درحال حاضر اختلاف خاصي ميان ايران و روس ها درباره تكميل نيروگاه بوشهر وجود ندارد و آنچه كه مربوط به مسايل مالي بود كاهش نقدينگي طرف روسي بود و پيش از اين هم تأكيد كرده بوديم كه ما هيچ گونه بدهي به روسيه نداريم.
سخنگوي وزارت خارجه با بيان اينكه اختلاف نظرات ميان ما و روسيه در پرتو همين گفتگوها حل شده است اظهار داشت: اكنون نيروگاه بوشهر منتظر سوخت است و اميدواريم مشكلي باقي نماند و روس ها زودتر سوخت را ارسال كنند.]]>
</TEXT>
</DOC>
<DOC>
<DOCID>HAM2-860120-086</DOCID>
<DOCNO>HAM2-860120-086</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با موكول شدن بررسي طرح 2فوريتي نمايندگان ابراز شد
ترديد در تغيير ساعت]]>
</TITLE>
<TEXT>
<![CDATA[گروه سياسي- در حالي كه قرار بود ديروز طرح دوفوريتي تغيير ساعت رسمي كشور در صحن علني مجلس مطرح شود، اما بر خلاف انتظار قبلي اين طرح فعلاً در دستور كار مجلس قرار نگرفت. به گزارش همشهري، حميدرضا حاجي بابايي، عضو هيات رئيسه مجلس در جلسه ديروز اعلام كرد به درخواست امضا كنندگان اين طرح، فعلاً بررسي آن را به تعويق مي اندازيم. اين امر در حالي شكل گرفت كه فراكسيون اصول گرايان صبح ديروز در جلسه اي خواستار به تعويق افتادن طرح تغيير ساعت شده بود تا در اين زمينه با دولت تفاهم هايي حاصل شود.
از سوي ديگر محمدرضا ميرتاج الديني از طراحان اين طرح در گفت وگو با خبرنگار پارلماني ما تصريح كرد: نمي خواهيم مسئله ساعت به چالش ميان دولت و مجلس تبديل شود اما ما از دولت انتظار داشتيم خود در اين خصوص تصميم گيري كند.
وي با تاكيد بر اين كه دولت هنوز در اين خصوص نظر رسمي خود را اعلام نكرده گفت: شنيده شده دولت به نظر مركز پژوهش هاي مجلس مبني بر لزوم تغيير ساعت رسمي كشور جواب منفي داده است.چنين به نظر مي رسد كه با توجه به درخواست فراكسيون اكثريت و همچنين سخنان ديروز حداد عادل مبني بر عدم تنش با دولت در سال جديد، عملاً اين طرح براي تصويب با مشكلات جدي مواجه باشد. با اين همه برخي نمايندگان از در دستور كار قرار داشتن اين طرح براي جلسه فردا خبر داده اند.
غلام رضا مصباحي مقدم نماينده تهران هم گفت: در صورت تغيير ساعت رسمي كشور 150 تا 350 ميليارد تومان صرفه جويي را شاهد خواهيم بود.
از سوي ديگر رئيس فراكسيون اقليت مجلس از موافقت اين فراكسيون با تغيير ساعت رسمي كشور خبر داد.
به گزارش فارس محمدرضا تابش نماينده اردكان در حاشيه جلسه علني ديروز مجلس در جمع خبرنگاران با اعلام اين خبر افزود: روي اين موضوع كار كارشناسي صورت گرفته و فراكسيون اقليت با هر اقدامي كه كارشناسي شده باشد موافق است.]]>
</TEXT>
</DOC>
<DOC>
<DOCID>HAM2-860120-087</DOCID>
<DOCNO>HAM2-860120-087</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<![CDATA[رياست جمهوري: محمود احمدي نژاد در گفتگو با باشگاه خبرنگاران درباره جانشين مسعود زريبافان به عنوان دبير سابق هيأت دولت و مهرداد بذرپاش، رئيس سابق گروه مشاوران جوان رياست جمهوري كه به علت حضور در انتخابات شوراها از اين سمت استعفا كردند، گفت: افرادي براي اين سمت ها انتخاب شدند كه با بررسي هاي بيشتر بزودي معرفي مي شوند.
وزارت كشور: عبدالرضا رحماني فضلي از ادامه فعاليت خود در دبيرخانه شوراي عالي امنيت ملي خبر داد. معاون اموربين الملل، اقتصادي و استانهاي وزارت كشور در گفت وگو با فارس با اعلام اين خبر افزود: با توافق علي لاريجاني دبير شوراي عالي امنيت ملي و مصطفي پورمحمدي وزير كشور مجدداً فعاليت گذشته خود را به عنوان قائم مقام و معاون فرهنگي، اجتماعي، رسانه اي شوراي عالي امنيت ملي پيگيري خواهم كرد. رحماني فضلي يك سال به عنوان قائم مقام شوراي عالي امنيت ملي فعاليت داشت و در مهر ماه سال 85 معاونت اموربين الملل،  اقتصادي و شهرستان هاي وزارت كشور را بر عهده گرفت.
رياست جمهوري: نمايندگان مجلس شوراي اسلامي شب گذشته پس از نماز مغرب و عشا در سالن شهيد بهشتي نهاد رياست جمهوري با محمود احمدي نژاد ديدار و گفتگو كردند.
قوه قضائيه: محمدجواد اردشير لاريجاني دبير ستاد حقوق بشر قوه قضاييه روز گذشته در صدر هيأتي به منظور شركت در اجلاس منطقه اي همكاري هاي كشورهاي حاشيه خليج فارس به دوحه مركز كشور قطر رفت.
سياست خارجي: محمد مجيدالشيخ سفير عراق در تهران با تاييد عدم اجازه  ورود به هواپيماي حامل نوري مالكي، نخست وزير عراق براي عبور از حريم هوايي جمهوري اسلامي ايران، گفت: به دليل برخي ناهماهنگي ها و براساس قوانين بين المللي هوانوردي مقامات جمهوري اسلامي از دادن اجازه براي عبور اين هواپيما خودداري كردند.
حوزه: يكي از مراجع عظام تقليد قم از وجود تورم و گراني در كشور انتقاد كرد. به گزارش فارس، آيت الله محمد فاضل لنكراني روز گذشته در ديدار روساي سابق و جديد كميته امداد امام خميني كشور با ايشان در سخناني اظهار داشت: بايد جلوي تورم در جامعه و افزايش قيمت ها گرفته شود. وي ادامه داد: وجود تورم در جامعه باعث مي شود تا فشار زيادي به اقشار محروم وارد آيد.]]>
</TEXT>
</DOC>
<DOC>
<DOCID>HAM2-860120-088</DOCID>
<DOCNO>HAM2-860120-088</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزيرخارجه عراق خبرداد
تلاش ايران براي ديدار با ديپلمات هاي ربوده شده]]>
</TITLE>
<TEXT>
<![CDATA[گروه سياسي- وزيرخارجه عراق گفت: جمهوري اسلامي ايران در نامه اي رسمي خواستار ديداربا ديپلمات هاي ربوده شده  دراربيل كه دربند نيروهاي آمريكايي هستند، شده است.
وزارت خارجه عراق روز يكشنبه در بيانيه اي به نقل از زيباري كه ايرناخبرآنرا منتشرنمود، اعلام كرد: درخواست رسمي سفارت ايران دربغداد براي ديدار با ديپلمات هاي ايراني را به زلماي خليل زاد، سفيرآمريكا درعراق داده است. زيباري به زمان ارائه  درخواست رسمي سفارت ايران درعراق به سفيرآمريكا و پاسخ طرف آمريكايي در اين خصوص اشاره نكرد.
وي همچنين گفت: نمي تواند وعده اي دراين باره كه چه زمان ديپلماتهاي ايراني آزاد مي شوند بدهد زيراآنها به وسيله  نيروهاي عراقي دستگير نشده اند.
انتقادمتكي
وزيرامورخارجه كشورمان باانتقاد ازرويكردهاي متناقض شوراي امنيت به مسائل مختلف،گفت: اگردريك نگاه مقايسه اي بررسي كنيم مي بينيم شوراي امنيت دربسياري موارد كه ارتباطي با وظايفش ندارد بافشارقدرتهاي بزرگ اقدام به مداخله كرده، اما دربرخي موارد نظيرربودن 5 ديپلمات ايراني توسط نظاميان آمريكايي دراربيل تاكنون واكنش شايسته اي نشان نداده است.
منوچهرمتكي درگفت وگو باشبكه تلويزيوني جام جم بااشاره به نامه اخيرايران به شوراي امنيت مبني بررفتار ناشايست نيروهاي آمريكايي درربودن 5 ديپلمات ايراني دركنسولگري اربيل گفت: سفيرايران درسازمان ملل،دراين نامه خواستار پيگيري جدي اين موضوع شده بود.
ديدارباصليب سرخ
درهمين حال آندرياس شوايتزر، نماينده صليب سرخ درايران روزگذشته پس ازديدارباخانواده هاي 5 ديپلمات ايراني ربوده شده دراربيل درپاسخ به سئوال ايسنا درباره تعداد دفعات بازديد صليب سرخ ازديپلمات هاي ايراني گفت: در مجموع نمايندگان صليب سرخ 2 ديداربا ديپلمات هاي ايراني داشتند كه يكي دراسفند سال گذشته وديگري هفته گذشته بود كه مصاحبه اي نيزباآنها داشتند.
رد شايعه
اما پس ازآزادي دبيردوم سفارت ايران دربغداد و شايعاتي كه پيرامون ارتباط آن با آزادي 15 نظامي انگليسي وجود دارد، روزگذشته منوچهر متكي، وزيرخارجه و پرويز داودي، معاون اول رئيس جمهور درمقام رد اين شايعه برآمدند.]]>
</TEXT>
</DOC>
<DOC>
<DOCID>HAM2-860120-089</DOCID>
<DOCNO>HAM2-860120-089</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تراژدي پنهان عراق
رضا سادات]]>
</TITLE>
<TEXT>
<IMAGE>/1386/860120/news/018378.jpg</IMAGE>
<![CDATA[
سوريه بيش از ديگر همسايگان عراق، پذيراي انبوه آوارگان ميزبان بوده است. پس از سوريه كشورهاي مصر، اردن ايران و كشورهاي اروپايي پذيراي آوارگان عراق بوده اند
با گذشت چهار سال از آغاز اشغال عراق هنوز نمي توان آماري دقيق در مورد كشته هاي عراقي ارائه داد. نيروهاي اشغالگر عراق معمولاً آمار تلفات عراقي ها را ثبت و ضبط نمي كنند. تا آنجا كه به عراقي هاي جلاي وطن كرده مربوط مي شود هم وضع به همين منوال است.
نه اشغالگران و نه دولت عراق آمار دقيقي در رابطه با تعداد عراقي هاي جلاي وطن كرده و آن دسته از اتباع عراقي كه در داخل عراق با ترك اقامتگاه هاي خود به آوارگي تن داده اند در دست ندارد. اعداد و ارقامي هم كه مطرح مي شود دقيق نيست چرا كه بسياري از پناهندگان به طور غيرقانوني و مخفيانه عراق را ترك كرده اند.
براساس اطلاعات منتشر شده از سوي سازمان ملل متحد 727 هزار عراقي پس از بمب گذاري در حرمين عسگريين(ع)در فوريه سال 2006 ميلادي در داخل عراق آواره شده اند، حدود 470 هزار تن از ابتداي جنگ عراق در وزارت مهاجرت و آوارگان ثبت نام كرده اند و در اين دوره زماني 160 هزار تن به مناطق كردنشين شمال عراق پناه برده اند.
گمان مي رود مهاجرت جمعي عراقي ها از سال 2003 ميلادي پس از اخراج جمعي فلسطيني ها از موطن خود در سال 1948 بزرگترين موج مهاجرت جمعي در تاريخ معاصر بوده باشد. تخمين زده مي شود در اين سال ها حدود دو ميليون عراقي از اين كشور گريختند در حالي كه گمان مي رود تعداد عراقي هاي جلاي وطن كرده تا پايان سال جاري ميلادي به 10 درصد كل جمعيت اين كشور كه حدود 27 ميليون نفر است، بالغ شود.
تبعات اين مهاجرت جمعي براي عراق و كشورهايي كه ميزبان آوارگان عراقي هستند، گسترده است. براي عراق اين به معناي تداوم روند فرار مغزها است چرا كه بخش اعظم مهاجران قانوني را افراد تحصيل كرده تشكيل مي دهد. براي كشورهاي ميزبان ادامه روند مهاجرت ها مشكلات اقتصادي، تنش هاي اجتماعي و در پاره اي موارد معضلات مذهبي، قومي را به همراه دارد.
سوريه تحت فشار
سوريه بيش از ديگر همسايگان عراق پذيراي انبوه آوارگان ميزبان بوده است. پس از سوريه كشورهاي مصر، اردن، ايران و كشورهاي اروپايي پذيراي آوارگان عراق بوده اند. اگرچه موج آوارگان عراقي به سرزمين هاي دوردست چون استراليا، ايالات متحده و كانادا نيز رسيده است.
اردن با داشتن جامعه اي متشكل از 800 هزار عراقي توانسته  روند مهاجرت عراقي ها به اين كشور را متوقف كند. وقتي در ماه فوريه شايعاتي بر سر زبان ها افتاد كه از احتمال جلوگيري از ورود مهاجران جديد به سوريه حكايت داشت پناهندگان عراقي در برابر دفتر كميسارياي عالي پناهندگان سازمان ملل متحد(uhcr)در دمشق، پايتخت سوريه دست به تظاهرات زدند.
دولت دمشق اواسط ماه مارس اعلام كرد تعداد آوارگان عراقي در اين كشور به 5/1 ميليون تن رسيده است. بر اساس اظهارات لورنس ژولي، نماينده uhcr در دمشق هر ماه بين 10 تا 40 هزار پناهجو با گذر از مرز مشترك عراق با سوريه وارد اين كشور مي شوند. اين در حالي است كه ساير برآوردها اين تعداد را تا 50 هزار نفر تخمين مي زنند.
بحران در اين حوزه آنچنان جدي است كه دولت جورج بوش، رئيس جمهور ايالات متحده با ناديده انگاشتن تلاش هاي خود براي به انزوا كشاندن دولت سوريه ناچار به اعزام هيأتي از وزارت امور خارجه براي مذاكره با مقامات سوري در اين رابطه شد.
پس از اين ديدار كه فرستاده آمريكا در ضمن آن با كاركنان دفتر uchr در دمشق به رياست آنتونيوگوته ديدار و گفت وگو كرد تعداد عراقي ها ي مشمول دريافت پناهندگي از ايالات متحده از 435 تن به 7 هزار نفر افزايش يافت.
دلايل آشكار و نهان مهاجرت ها
دلايل مهاجرت جمعي عراقي ها چندان ناشناخته نيستند. مهمترين دليل ترس از مرگ اتفاقي در حملات انتحاري است. نگراني از ادامه خشونت هاي فرقه اي به ويژه در بين آناني كه در گذشته از اعضاي حزب بعث يا كاركنان دستگاه هاي دولتي بوده اند از جمله علل ديگر است. مسيحيان عراقي نيز در زمره اهداف گروه هاي شورشي هستند. از بين 30 هزار مسيحي عراقي در حال حاضر كمتر از 13 هزار تن در اين كشور سكنا دارند.
عراقي هاي ثروتمند هدف اصلي باندهاي آدم ربايي هستند. بسياري از عراقي هاي جلاي وطن كرده از تجربه حداقل يك آدم ربايي در بين بستگان خود به ويژه ربوده شدن كودكان و پرداخت غرامت هاي سنگين براي آزاد سازي آنها مي گويند.
در بسياري موارد به رغم پرداخت وجوه درخواستي آدم رباها، جسد فرد ربوده مي شود. زني عراقي  اندكي قبل در مصاحبه با روزنامه سوئيسي زوريخر زيتونگ از پرداخت 40 هزار دلار براي آزادي شوهرش گفته بود اما به جاي زنده او، جسد بدون سرش را تحويل گرفت.
زن پناهجوي ديگري از ربوده شدن دختر خود مي گويد. همسر دخترش پس از اطلاع از ربوده شدن او درصدد فروش مغازه خواروبارفروشي اش برآمد اما روزي كه براي فروش مغازه خانه را ترك كرد به قتل رسيد. اين زن آن قدر ترسيده بود كه به همراه نوه اش از خانه فرار كرد و راهي سوريه شد و هنوز هم اطلاعي از سرنوشت دخترش ندارد.
عرب هاي عراقي  كه به سوريه مي گريزند اجازه اقامت سه ماهه در اين كشور را كسب مي كنند كه امكان تمديد آن براي سه ماه ديگر وجود دارد. با پايان مجوز اقامت، پناهجويان براي مدت كوتاهي به عراق باز مي گردند و سپس دوباره اين كشور را ترك مي كنند.
يك معضل، ده ها پي آمد
فشار ناشي از هجوم اين آوارگان بر اقتصاد عراق عميق است. كميسارياي عالي پناهندگان سازمان ملل تخمين مي زند براي رسيدگي به مشكلات پناهندگان عراقي به بودجه اي 60 ميليون دلاري نياز است كه 15 ميليون دلار آن به سوريه اختصاص خواهد يافت.
تا اين مقطع ژاپن سه ميليون دلار و اردن يك ميليون دلار براي حمايت از آوارگان عراق اهدا كرده اند اما هنوز تا تأمين بودجه تعيين شده از سوي سازمان ملل راه درازي باقي است.
شبكه بهداشت سوريه از تأمين نيازهاي بهداشتي آوارگان عاجز است و قادر نيست از پس هزينه هاي سنگين رفع مشكلات بهداشتي انبوه مهاجران عراقي در اين كشور برآيد. uhcr و هلال احمر سوريه اقدام به احداث دو كلينيك اختصاصي براي آوارگان عراقي كرده اند كه در آنها خدمات درماني رايگان به پناهجويان ارائه مي شود اما اين امكانات براي حل و فصل مشكلات بهداشتي آوارگان كافي نيست.
كودكان عراقي مجاز به حضور در مدارس سوريه  هستند كه همين مسئله شلوغي بيش از حد كلاس  هاي درس را به دنبال داشته است. برخي از پناهجويان آن قدر فقير هستند كه به تن فروشي يا ساير كارهاي غيرقانوني روي مي آورند.
وضعيت برخي از پناهجويان رقت آور است. خانواده هاي فقير كودكان خود را در برابر دريافت دستمزد هايي ناچيز به انجام كارهاي خدماتي مي گمارند. اساتيد دانشگاه  عراق اكنون براي يك كيلو برنج به هر دري مي زنند و كارمندان پيشين حاضرند براي امرار معاش به هر كاري تن دهند.تعداد مهاجران ثروتمند هم كم نيست.برخي آن قدر استطاعت مالي دارند كه اقامتگاه هايي مجلل در بهترين نقاط پايتخت سوريه براي خود خريداري كرده اند. هجوم پناهجويان فشار به بازار مسكن را در دمشق و ساير شهرهاي بزرگ دو چندان كرده و موجب بالا رفتن قيمت مسكن و اجاره بهاي واحدهاي مسكوني شده است.
اجاره بهاي منازل در برخي مناطق تا 300 درصد رشد داشته و سوري هاي فقير كه تا پيش از آغاز موج مهاجرت ها قادر به تأمين معاش خود بودند اكنون با افزايش هزينه هاي زندگي با مشكلات معيشتي دست و پنجه نرم مي كنند كه همين مساله نارضايتي از ادامه مهاجرت ها را رقم زده است.
بي ثباتي قومي، مذهبي
يكي از پنهان ترين لايه هاي بحران پناهندگان، تأثير آن بر موازنه اجتماعي حساس در سوريه است. براي درك بهتر اين مساله بايد ساختار قومي، مذهبي سوريه را مورد توجه قرار داد.
بر اساس گزارشي كه اخيراً در نشريه آلماني دي زيت منتشر شد از 18 ميليون جمعيت سوريه 70 درصد سني، 16 درصد شيعه و حدود 10 درصد مسيحي هستند. علاوه بر آن حدود 150 هزار كرد را هم بايد در نظر گرفت كه اغلب شان تابعيت سوري ندارند. هر يك از اين گروه هاي قومي و مذهبي زيرمجموعه هايي دارند.
همزيستي مسالمت آميز اقوام و مذاهب يكي از مشخصه هاي تاريخ شش هزار ساله سوريه است. به تأييد منابع مسيحي وضعيت مسيحيان سوريه در دوران زمامداري بشاراسد، رئيس جمهور سوريه خوب است و تغييري در قياس با گذشته نداشته است.
اكنون با هجوم مهاجران عراقي اين تركيب پيچيده  قومي، مذهبي دستخوش تحول و تغيير شده است. آنچنان كه پاتريك متيري، از كشيش هاي مسيحي سوريه مي گويد اين احتمال كه دولت بوش با فراهم آوردن زمينه تشديد مهاجرت عراقي ها به سوريه به دنبال بي ثبات كردن اين كشور در راستاي خطوط قومي، مذهبي باشد را نبايد ناديده گرفت.
اگر احتمال فروپاشي عراق در راستاي خطوط قومي و مذهبي يكي از بزرگترين دغدغه هاي مردم عراق و كشورهاي منطقه است نبايد فراموش كرد اين حادثه مي تواند در عين حال تأثيري انفجاري بر وضعيت سوريه داشته باشد.]]>
</TEXT>
</DOC>
<DOC>
<DOCID>HAM2-860120-090</DOCID>
<DOCNO>HAM2-860120-090</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش
رقابتي متفاوت]]>
</TITLE>
<TEXT>
<![CDATA[در حاليكه كه نزديك به دو سال تا انتخابات رياست جمهوري آمريكا زمان باقي است، رقابتي جدي و تعيين كننده در دل اين انتخابات از چند هفته پيش شروع شده كه براي آمريكايي ها و جهان شايد تماشايي تر از خود انتخابات باشد. اين رقابت مبارزه بين دو نامزد دمكرات است كه هر يك ويژگي دارند كه آنها را از نامزدهاي حزب دمكرات در تمام طول سالهاي گذشته متمايز مي كند. هيلاري كلينتون اولين نامزد زن انتخابات رياست جمهوري آمريكا و باراك اوباما اولين نامزد سياهپوست در اين ميدان هستند. بدون شك عرصه انتخابات رياست جمهوري آمريكا در زمستان سال 2008 شاهد حضور تنها يكي از اين دو نفر خواهد بود. به همين دليل رقابت اين دو در اين روزها تكرار نشدني است.
رويدادهاي روزهاي اخير نشان مي دهد كه هيلاري و اوباما سايه به سايه يكديگر را در تبليغات زودرس درون حزبي اين انتخابات تعقيب مي كنند. چندي پيش هيلاري در يك چرخش جدي در سياست هايش تصميم گرفت به عنوان بخشي از تلاش تبليغاتي خود از كليسايي در منطقه سلما در آلاباما ديدار كند. دليل اتخاذ اين تصميم اين بود كه اين كليسا براي رهبران دمكراتها بسيار مهم است. اما دليل اصلي تر اين بود كه اوباما هم قصد داشت در روزهاي آينده در كليسايي مربوط به سياهان در همين منطقه سخنراني كند. چنين شد كه دو نامزد دمكرات در يك زمان و در دو كليسا به فاصله چند كيلومتر از هم سخنراني كردند.
كانون اين رقابت تلاش براي جلب نظر و جذب راي سياهان آمريكاست. آراي سياهان در آمريكا به طور سنتي به دمكرات ها تعلق داشته است. اما اكنون حضور دو نامزد دمكرات در اين انتخابات كار را هم براي راي دهندگان سياهپوست و هم براي نامزدهاي انتخاباتي دشوار كرده است. هيلاري به خاطر همسرش بيل كلينتون موقعيت خوبي در ميان سياهان دارد. اما نبايد فراموش كرد كه اين اوباماست كه سياهپوست است. با اين حال نظرسنجي كه ماه گذشته روزنامه واشنگتن پست و شبكه خبري اي بي سي به طور مشترك انجام دادند نشان مي دهد، هيلاري در جلب آراي سياهپوستان موفق تر بوده  و به نسبت 60 به 20 جلو افتاده است. اوباما در نزديك شدن و جلب نظر و حمايت رهبران سنتي حقوق مدني آمريكا مانند جسي جكسون موفق نبوده است. او كه فرزند يك پدر كنيايي و يك مادر آمريكايي سفيد پوست است، تجربه چنداني در زمينه تبليغات و روابط عمومي ندارد. سياهپوستان به خاطر دو رگه بودن اوباما او را به اندازه كافي و به طور كامل سياهپوست نمي دانند. در سوي ديگر سفيدپوستان هم به خاطر رنگ پوست تيره اوباما او را شايسته رياست جمهوري نمي دانند. با اين حال بهره گرفتن از يك تيم تبليغاتي خوب باعث شده كه در روزهاي اخير تعداد بيشتري از مناطق سياهپوست نشين به اوباما جذب شوند.. تيم تبليغاتي كلينتون تلاش زيادي كرد تا الگوهاي تبليغاتي بوش را پيروي كند. شعار شما يا با ما هستيد يا عليه ما شعار اعلام نشده و نانوشته اين تيم تبليغاتي است. اما به نظر مي رسد اجماعي كه در ابتدا در بعضي بخش هاي حزب دمكرات درباره هيلاري وجود داشت اكنون كم رنگ شده باشد. دليل آن هم فقط يك موضوع است و آن وجود باراك اوباماست. هيلاري در صورت وارد نشدن اوباما با بهره بردن از امتياز اولين نامزد زن انتخابات رياست جمهوري مي توانست رقبايش را به راحتي از ميدان به در كند. اما اكنون اوباما امتياز مهمتري دارد و آن سياهپوست بودنش است. اوباما در چندين موقعيت هيلاري را غافلگير كرد و از موضوعاتي براي سخنراني هايش انتخاب كرد كه هيلاري مي خواست استفاده كند. اوباما از جايگاه سياسي استفاده مي كند كه خانواده كلينتون بيش از يك دهه را صرف ساخت اين جايگاه كرده اند.
اوباما از جهتي ديگر هم تهديد جدي براي هيلاري به شمار مي آيد. هيلاري هميشه با چپ هاي ضد جنگ در آمريكا مشكل داشته است. اين افراد از اينكه هيلاري با راي خود در كنگره به جنگ عراق مشروعيت بخشيده بسيار خشمگين هستند. هيلاري در برابر فشار اين گروهها براي ابراز پشيماني از چنين رايي تسليم نشد. اما اوباما سابقه انكارناپذيري در مقابله و مخالفت با جنگ دارد. كميته جذب كمك هاي مردمي اوباما اخيرا در هاليوود رقم بالاي 3/1 ميليون دلار ي را جمع كرد. در فهرست كمك كنندگان به اوباما نام افرادي چون جنيفر انيستون، مورگان فريمن و بن استيلر ديده مي شود. اين بهترين تبليغ براي اوباما در هفته هاي آينده است.
آنچه اين روزها باعث نگراني در كمپ تبليغاتي هيلاري شده اين است كه افزايش اقبال راي دهندگان به اوباما موجب شده دمكرات ها پرسش هايي را درباره زندگي هيلاري مطرح كنند. اين همان پرسش هاي دشواري است كه هيلاري كلينتون انتظار مطرح شدن آن ها را از سوي مخالفان جمهوريخواه مي كشيد. كلينتون ها اميدوار بودند كه گذشت زمان و وقوع تحولات تازه باعث به فراموشي سپرده شدن اين پرسش ها شود. بعضي رسانه هاي دمكرات در هفته هاي اخير اين پرسش را مطرح كردند كه آيا آمريكا قرار است به صورت خانداني و سلطنتي اداره شود؟ آيا بايد منتظر يك رسوايي ديگر از خانواده كلينتون ها در كاخ سفيد بود؟ آيا آمريكا و جهان دوباره بايد خاطرات روزهاي شرم آور دهه 1990 را به خاطر بياورند و آيا خانواده كلينتون قابل اعتماد هستند؟
هيلاري كلينتون هنوز يك كانديداي مطرح است و نمي توان او را از ميدان خارج شده به حساب آورد. او زني باهوش و سياستمداري باتجربه است كه از حمايت ماشين تبليغاتي نيرومندي برخوردار است. اما ميزان اقبال راي دهندگان به او بدون شك به اندازه روزهاي نخست نيست.
تجربه انتخابات سال 2000 نشان داد كه اگر در آمريكا همه به اين اجماع برسند كه يك كانديدا بايد برنده انتخابات باشد، حتي اگر نتايج نظرسنجي ها و رقابت هاي درون حزبي عاقبت ديگري را پيش رو گذاشته باشد، نتيجه اجتناب ناپذير رقم خواهد خورد. در رقابت ميان كلينتون و اوباما هم بايد در انتظار جمع بندي روزهاي آخر ماند.]]>
</TEXT>
</DOC>
<DOC>
<DOCID>HAM2-860120-091</DOCID>
<DOCNO>HAM2-860120-091</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دستيابي به چرخه سوخت هسته اي
گامي براي سربلندي ايرانيان]]>
</TITLE>
<TEXT>
<IMAGE>/1386/860120/news/018441.jpg</IMAGE>
<![CDATA[
آمريكا در شرايطي با برنامه هسته اي
صلح آميز ايران مخالفت مي كند كه كارشناسان انجمن تحقيقات انرژي كمبريج، اعلام كرده اند كه كشورهاي مختلف به ويژه آمريكا
تلاش خود را براي افزايش توليد برق ازانرژي هسته اي افزايش داده اند
رئيس كميته
امور بين الملل
دوماي روسيه:
موضع سرسختانه دولت بوش
دررابطه با ايران
كه اين كشور را
در شمار محور شرارت قرار داده و منزوي مي خواند، به برقراري مذاكرات سازنده براي حل مشكلات كمكي نكرده است
---
ازسالهاي پاياني دهه 60 ميلادي موج نگراني از كاهش و پايان ذخاير سوخت هاي فسيلي براي تامين انرژي در جهان سبب شد كشورهاي زيادي به كاروان پرشتاب جويندگان فناوري اتمي بپيوندند.
درآن زمان حكومت پهلوي به عنوان ژاندارم منطقه اي آمريكا عمل مي كرد و ايران نيز درجمع كشورهايي قرارداشت كه ذخيره منابع نفتي روبه پايان داشتند. كشورهاي غربي، ايران را به عنوان نخستين اولويت برخورداري از انرژي اتمي درمنطقه خاورميانه اعلام كردند و دركوتاهترين مدت، نخستين پروژه عملياتي فناوري هسته اي در بوشهر توسط كارشناسان آلماني با پشتيباني آمريكا كليد خورد.
پيروزي انقلاب اسلامي كه پايان نفوذ آمريكا و سيا درايران بود آغازي شد تا واشنگتن، تمامي مولفه هاي فشار بر تهران را بكارگيرد كه نخستين شاخه آن، جلوگيري از پيشرفت هاي علمي وصنعتي بود. فشاربرعراق براي حمله به ايران، تسليح صدام به جنگ افزارهاي كشتارجمعي وشيميايي به صورت مستقيم و غيرمستقيم وهمكاري نظامي با بغداد باحمله به هواپيماي مسافري وسكوهاي نفتي ايران درخليج فارس بخش ديگري ازمولفه هاي پركارآمريكا در دهه اول پس از پيروزي انقلاب اسلامي بود.
جنگ با پذيرش شكست عراق پايان يافت ولي تحريم علمي كه نخستين محور دشمني كاخ سفيد با ايران بود تشديد شد و دامنه آن نيزتنگتر گرديد.
تلاش آمريكا براي جلوگيري ازدستيابي ايران به فناوري هسته اي با توجيه برخورداري ازمنابع نفتي وگازي درحالي ادامه دارد كه چهار دهه پيش ايران اولويت يك درخاورميانه براي استفاده از اين فناوري معرفي شده بود و آلمان نيز نيروگاه بوشهر را تقريبا به نيمه رساند. اكنون كه ايران با تمامي تحريم هاي علمي آمريكا كه حتي ارتباط محافل دانشگاهي را نيز شامل مي شود به پيشرفته ترين فناوري روز دست يافته، آمريكا و چند كشور غربي با استفاده ابزاري از محافل و مجامع بين المللي، در صدد توقف حركت چرخه علمي ايران هستند.
درچنين شرايطي كارشناسان انجمن تحقيقات انرژي كمبريج در گزارشي اعلام كرده اند كه كشورهاي مختلف بويژه آمريكا تلاش خود را براي افزايش توليد برق ازانرژي هسته اي افزايش داده اند.
دراين گزارش اعلام شده است كه به طوررسمي رقابت براي افزايش توليد برق از انرژي هسته اي درحال افزايش است.
انجمن تحقيقات انرژي كمبريج كه يك مؤسسه مشاوره انرژي غيردولتي است مي گويد: رنسانس هسته اي وعده داده شده درآمريكا با وجود مشكلاتي در رابطه با ساخت نيروگاه هاي جديد هم اكنون درحال انجام است.دراين گزارش آمده است: عمدتاً شركت هايي وجود دارند كه در صدد تمديد استفاده از راكتورهاي موجود و توسعه مجوز ادامه عمليات آنها هستند.
بنابراين گزارش در ايالات متحده ادامه فعاليت 48 راكتور از 104 راكتور نيروگاه كه گفته مي شود 20 سال درحال فعاليت هستند از سوي كميسيون تنظيم هسته اي مورد تائيد قرار گرفته است و احتمالاً دوره فعاليت 56 راكتور ديگرافزايش پيدا خواهد كرد.
در اين گزارش همچنين آمده است كه 20 كشور داراي نيروگاه هاي درحال ساخت هستند و بيش از نيمي از اين نيروگاهها در 5 كشور چين، هند، ژاپن، كره جنوبي و ايالات متحده قرار دارند.
به هرحال ادعاي آمريكا در چارچوب دشمني با ايران، انحراف از مسير صلح آميز در اين فناوري است درحاليكه گزارش برگرفته از هزاران ساعت بازرسي آزادانه بازرسان آژانس بين المللي انرژي اتمي و دوربين ها، تمامي اين ادعاها را رد كرده است.
از سوي ديگر آمريكا، فرانسه، آلمان و انگليس بارها شاهد اعتراف مقام هاي رژيم نژادپرست صهيونيستي از جمله ايهود اولمرت، نخست وزيراين رژيم مبني بربرخورداري از تسليحات اتمي بوده اند، ولي همچنان به سكوت حمايت آميزخود از توسعه زرادخانه اتمي اسراييل ادامه مي دهند.
اكنون ايران در حالي دومين سالروز ملي فناوري هسته اي خود راجشن مي گيرد كه مطابق قوانين بين المللي و پادمان هاي جهاني دراين زمينه، عمل كرده است. مقامات ايراني بارها اعلام كرده اند به كمتر ازحقوق بين المللي ايران دراين زمينه نمي انديشند و به بيش ازآن نيز نيازي ندارند زيرا فناوري بومي هسته اي، نيازهاي ايران براي مصارف انرژي و ديگر كاربردهاي صلح آميزرا تامين مي كند. پذيرش نظارت آژانس برروال كاري ومراكز اتمي ايران مطابق پادمانها نيز از ديگر بندهاي همكاري است كه در سخت ترين شرايط ادامه داشته است.
با اتكا به تعهدات متقابل ايران و آژانس براي فراهم كردن زمينه گسترش فناوري صلح آميز هسته اي كه از جمله مقررات اين نهاد جهاني است، اكنون فناوري هسته اي توليد شده توسط دانشمندان ايراني محور اتحاد ملي قرار گرفته است.
ايران با ورود به اين عرصه، درجمع كشورهايي داراي ساختار دانش اتمي قرار گرفته كه زيربناي پيشرفت هاي علمي و صنعتي فراواني را نيز شامل مي شود و بستري براي ساختن ايراني آباد، مرفه وآزادخواهد شد كه با توجه به اين واقعيت، هيچ حكومت مدبر وملت آزادي حاضر نمي شوند ازآن چشم بپوشند.
ايران بارها و بارها با بازرسان آژانس بين المللي انرژي هسته اي همكاري صميمانه داشته و در عمل به اثبات رسانده است كه دستيابي به اين فناوري با هدف صلح آميز و به منظور دستيابي به انرژي براي فرداهاي بهتركشور انجام مي شود.
مخالفان توانمندي هسته اي ايران دريك بازي سياسي ديرزماني است كه انديشه تسلط بر ايران را در سرمي پرورانند و بارها تلاش كرده اند ايران را به زانو دربياورند و امروز اين انديشه را درقالب غيرصلح آميز بودن فعاليت هاي هسته اي ايران تجلي دادند و با همه كارت هاي خود سعي دارند كه حق مسلم ايرانيان براي استفاده از فوايد و دستاوردهاي انرژي هسته اي را ازبين ببرند، چنانچه بسياري از محافل سياسي در جهان براين باورند كه مخالفت هاي آمريكا و هم پيمانانشان با ايران در عرصه دستيابي به فناوري هسته اي بيشتر مانع تراشي سياسي است تا نگراني از غيرصلح آميز بودن اين فناوري.
تابه امروز مردم انديشمند و فهيم ايران در عرصه هاي مختلف ثابت كردند كه اراده آنان همان اراده دولتمردان ايراني مبتني بر استفاده صلح آميز از انرژي هسته اي است. از اين رو حمايت هاي هميشگي ملت از سياست هاي دولت در عرصه هسته اي موجب شده است كه مشروعيت لازم به مخالفان هسته اي ايران داده نشود تا به كمك آن قادر به محروم كردن يك ملت از حق مسلم خود در استفاده  از دستاوردهاي صلح آميز انرژي هسته اي شوند.
تأكيد صاحبنظران برحق هسته اي ايران
در همين راستا محمد سعيدي، معاون امور بين الملل سازمان انرژي اتمي تأكيد مي كند: همگان بايد بدانند كه ايران به توسعه فعاليت هاي صلح آميز هسته اي خود درآينده مصمم است.
سعيدي با تأكيد براينكه مراحل ساخت وتكميل نيروگاه اتمي بوشهر ادامه خواهد يافت با تشريح روند افتتاح واحدهاي پشتيباني نيروگاه برق هسته اي بوشهر مي گويد: اين مرحله از اهميت ويژه اي برخوردار است زيرا نشان مي دهد كه فعاليت در داخل تأسيسات بوشهر متوقف نشده است.
سعيدي با بيان اينكه ساخت نيروگاه بوشهر يك مسأله سياسي نيست تصريح كرد: اگر تلاش هاي بيشتري شود افتتاح نيروگاه بوشهر در زمان تعيين شده صورت خواهد گرفت.
كنستانتين كاساچوف، رئيس كميته امور بين الملل دوماي دولتي روسيه نيز خاطرنشان مي كند كه ايران عزم خود را جزم كرده است تا از چرخه كامل غني سازي اورانيوم برخوردار شود، اما تهران قصد ساخت سلاح هسته اي را ندارد.
به گفته وي، درحال حاضر ضرورت دارد مذاكرات با تهران ادامه پيدا كند و خط قرمز ايران در اين خصوص محترم شمرده شده و درعين حال حق ايران براي توسعه برنامه هسته اي خود در چارچوب مجاز به رسميت شناخته شود.
كاساچف تصريح مي كند: اوضاع خطرناك كنوني، چه در رابطه با ايران و چه در رابطه با برنامه هسته اي كره شمالي، از بسياري لحاظ به دليل سياستهاي متجاوزانه آمريكا مي باشد و نكات مشترك بسياري در اين دو قضيه با مسئله عراق وجود دارد.
رئيس كميته امور بين الملل دوماي روسيه مي گويد: موضع سرسختانه دولت بوش چه دررابطه با ايران و چه كره شمالي كه اين كشورها را در شمار محور شرارت قرار داده و منزوي مي خواند، به برقراري مذاكرات سازنده براي حل مشكلات كمكي نكرده است.
ميشل روكار نخست وزير پيشين فرانسه نيزدرمقاله اي با وفادارخواندن ايران به پيمان ان پي تي، درخواست غرب مبني برتعليق غني سازي ازجانب ايران را نقض حقوق بين المللي ملت ايران دانسته و عدم توجه غرب به پيشنهادهاي ايران مثل ايجاد كنسرسيومهاي هسته اي مشترك را اشتباهي توصيف نموده كه گره هاي جديدي براين چالش زده است.
دكترپيروزمجتهدزاده، استاد دانشگاه ورييس بنيادتحقيقاتي يوروسويك لندن تاكيد مي كند: مردم ايران نسبت به رفتار غرب در دستيابي ايران به فناوري صلح آميز هسته اي انتقاد دارند.
مجتهدزاده مي گويد: اين رفتار، ناشي از تصميم گيري هاي خودسرانه دولت آمريكا براي كل جهان و ايجاد يك ديكتاتوري جهاني است.
وي مي افزايد: افكار عمومي بين المللي نخواهند پذيرفت كه برخي كشورها از قبيل ايران به بهانه هاي واهي مانند احتمال ساخت سلاح هسته اي از داشتن فناوري صلح آميز هسته اي محروم شوند و برخي ديگرازكشورها به دليل داشتن روابط نزديك با قدرت هاي بزرگ مجاز به ساخت و گسترش جنگ افزار اتمي باشند.
مجتهدزاده تصريح مي كند: درچند سال گذشته همه اقدامات مثبت و مسالمت جويانه ايران درراستاي تنش زدايي و اعتمادسازي ازسوي آمريكا و متحدان اروپاييش ناديده گرفته شده و ازآنها درراستاي اعمال فشار بيشتربه ايران سوءاستفاده شده است.
رئيس مركز مطالعاتي يوروسويك لندن معتقد است غرب بايد بداند كه ايران كشوري نيست كه ازغرورملي وحق طبيعي خود در استفاده صلح آميز از انرژي هسته اي دست بكشد و همه جهانيان به اين واقعيت آگاهند.
اين درحالي است كه همه كارشناسان و صاحبنظران سياسي براين باورند كه آنچه كه ايران را در استفاده صلح آميز از انرژي هسته اي مصر كرده است علاوه بر دستاوردهاي اين انرژي در زمينه هاي مختلف، آن است كه خواسته ملت ايران همچون دولت بر بهره برداري از فوايد و مزيت هاي اين انرژي است.
نماينده مردم همدان در مجلس شوراي اسلامي مي گويد: پشتيباني مردم از نظام جمهوري اسلامي مهمترين مولفه قدرت در ايران است.
حميدرضا حاجي بابايي، دستيابي به فناوري صلح آميز هسته اي را حق مسلم مردم ايران دانسته و تأكيد مي كند: استفاده از انرژي هسته اي به همت و تلاش دانشمندان خلاق و جوان كشورمان با ميانگين سني 27سال انجام شده است و تفكر و تلاش شبانه روزي جوانان اين مرزوبوم موجب شد ايران به موفقيت هاي هسته اي دست پيدا كند.
عضو كميسيون اقتصادي مجلس شوراي اسلامي هم تأكيد مي كند: تجربه نشان داده است اعمال تحريم هاي بين المللي عليه جمهوري اسلامي در بلند مدت با شكوفا كردن استعداد هاي جوانان و دانشمندان ايراني به نفع كشور بوده است.
اصغرگرانمايه پور با اشاره به وجود انواع تحريم ها عليه جمهوري اسلامي ايران مي گويد: تحريم هاي اخيرشوراي امنيت عليه جمهوري اسلامي ايران تاثير گذارومهم نيستند، جمهوري اسلامي از ابتداي تشكيل تاكنون هدف انواع آسيب ها، تحريم ها و عداوت ها بوده است و به هر طريق ممكن تلاش شده تابه اين نظام آسيب وارد شود.
وي ضمن تاكيد بر عدم تاثير اين تحريم ها اظهار مي دارد: تجربه نشان داده است كه هرگاه قدرت هاي بزرگ، ايران را در تحريم و تنگنا قرارداده اند، اين محدوديتها خود محملي براي شكوفا شدن استعداد هاي خلاق جوانان و دانشمندان ايراني بوده است.
گرانمايه پور تاثيرات رواني را تنها تاثير اين تحريم ها دانسته و مي گويد: اين تحريم ها بيشتر جنبه اقتصادي و صنعتي دارند كه با رويكرد سياسي و نظامي بيان مي شوند.
عضو كميسيون اقتصادي مجلس با اشاره به تحريم هاي اعمال شده عليه بخشي از نظام بانكي كشور خاطرنشان مي كند: پيش از اين هم شبه تحريم هايي عليه نظام بانكي كشور اعمال شده است كه خوشبختانه با برخورد عاقلانه و مدبرانه مديريت بانكي كشور، نظام بانكي از اين تحريم ها با موفقيت وبا حداقل زيان عبور كرده است.]]>
</TEXT>
</DOC>
<DOC>
<DOCID>HAM2-860120-092</DOCID>
<DOCNO>HAM2-860120-092</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پروندهسالروز27 سال قطع رابطهزهرا ابراهيمي
جنگ سرد ايران و آمريكا]]>
</TITLE>
<TEXT>
<IMAGE>/1386/860120/news/018438.jpg</IMAGE>
<![CDATA[
در 20 فروردين 1359 دولتمردان آمريكا، به دليل اشغال سفارت خود در تهران رابطه سياسي اشان را با ايران قطع كردند و از آن زمان تاكنون اين روابط فراز و فرودهاي زيادي را طي كرده تا به وضعيت كنوني رسيده است.
امروز با گذشت 27 سال از قطع رابطه سياسي آمريكا و ايران، نگاهي به آنچه كه در روابط سياسي دو كشور طي اين سالها گذشته است مي تواند تصويري باشد از شرايطي كه در حال حاضر به اين مرحله رسيده است.
دو ماه پيش از صدور دستور كارتر براي قطع رابطه با ايران، در 24 بهمن 1358 قطعنامه اي از سوي آمريكا به شوراي امنيت سازمان ملل ارائه شد. در آن قطعنامه آمريكا خواستار اعمال تحريم هاي اقتصادي عليه جمهوري اسلامي و قطع رابطه با ايران به دليل تصرف سفارت آمريكا گرديد.
قطعنامه پيشنهادي آمريكا توسط اتحاد جماهير شوروي وتو شد. اين امر باعث شد آمريكا خود رأساً اقدام كرده و با ايران قطع رابطه كند. جيمي كارتر رئيس جمهور آمريكا در شامگاه 18 فروردين 1359 پنج ماه پس از تصرف سفارت آمريكا در تهران، طي دستوري قطع روابطه سياسي و بازرگاني با جمهوري اسلامي ايران را اعلام كرد. كارتر در سخنان خود راجع به قطع رابطه با ايران اظهار داشت؛
... مطالبات شاكيان آمريكايي و شركتها، از اموال مسدود شده ايران در آمريكا برداشت خواهد شد و مسئوليت بحران با شوراي انقلاب ايران است كه خود را پشت سر دانشجويان پنهان مي كند. اگر گروگان ها آزاد نشوند، تصميمات شديدتري عليه ايران اتخاذ خواهد شد و آمريكا با هم پيمانان خود اقدامات مقتضي به عمل خواهد آورد. هيچ ويزاي جديد براي ايرانيان صادر نخواهد شد و كليه ويزاهاي صادر شده پس از بحران باطل مي باشد...
در پي اين تصميم، از يك سو دفتر امام خميني اعلام كرد نظر امام در مورد گروگان ها عوض نشده و مثل گذشته سفارت و گروگان ها تا تشكيل مجلس شوراي اسلامي و تعيين سرنوشت آنها توسط وكلاي مردم در دست دانشجويان باقي خواهد ماند و از جانب ديگر امام خميني نيز دو روز پس از تصميم كارتر بيانيه جداگانه اي در اين رابطه منتشر كردند. در پيام امام خميني آمده است؛
... ملت شريف ايران، اگر كارتر در عمر خود يك كار كرده باشد كه بتوان گفت به خير و صلاح مظلوم است، همين قطع رابطه است. رابطة بين يك ملت بپاخاسته براي رهايي از چنگال چپاولگران بين المللي با يك چپاولگر عالم خوار، هميشه به ضرر ملت مظلوم و به نفع چپاولگر است. ما، اين قطع رابطه را به فال نيك مي گيريم چون كه اين قطع رابطه، دليلي بر قطع اميد آمريكا از ايران است. آمريكا در نخستين عكس العمل پس از اشغال سفارت، روز 22 آبان 1358 دستور توقيف كليه دارايي هاي ايران در بانك هاي آمريكايي و شعبه هاي خارجي آن را صادر كرده و خريد نفت از ايران را متوقف ساخته بود.
در 13 آذر 58، 15 عضو شوراي امنيت تحت فشار آمريكا به اتفاق آرا قطعنامه شماره 457 را در محكوميت اشغال سفارت آمريكا در تهران منتشر كردند. ارجاع موضوع گروگانگيري به ديوان بين المللي دادگستري در لاهه از ديگر اقدامات آمريكا بود. رأي اين ديوان نيز روز 24 آذر عليه ايران صادر شد و 15 قاضي اين دادگاه به اتفاق آرا جمهوري اسلامي ايران را به دليل تصرف سفارت آمريكا محكوم كردند.
در نهم دي 1358، شوراي امنيت سازمان ملل تحت فشار آمريكا قطعنامه 461 را درباره مجازات هاي اقتصادي عليه ايران تصويب كرد و تا 17 دي به ايران مهلت داد تا گروگان هاي آمريكايي را آزاد كند.
در 11 دي 1358 به دستور كارتر نيروي موسوم به واكنش سريع در خليج فارس شكل گرفت.
عمليات دلتا
در چهارم ارديبهشت 1359 نيروهاي آمريكايي در عملياتي موسوم به دلتا و با هدف آزاد كردن گروگان هاي اين كشور، در صحراي طبس پياده شدند.
132 نظامي، 8 بالگرد و سه هواپيماي باربري هركولس 130 - c ـ پس از استقرار در طبس و قبل از حركت به تهران دچار حوادث مختلفي شدند و از ادامه مأموريت بازماندند. دستگاه هيدروليك يكي از بالگردها از كار افتاد، بالگرد ديگر بر اثر توفان شن و عدم ديد كافي به هنگام جابه جايي، با يكي از هواپيماهاي هركولس برخورد كرده و هر دو وسيله نقليه آتش گرفت و در نتيجه آن 8 تن از نظاميان در شعله هاي آتش سوختند.بالاخره پس از تشكيل مجلس شوراي اسلامي كار مشخص كردن سرنوشت گروگان هاي آمريكايي به نمايندگان مردم سپرده شد كه قرارداد الجزاير و آزادي گروگان ها نتيجه تصميم آنها بود. از آن زمان تاكنون دادگاه لاهه كار اجراي اين قرارداد را براي تسويه حساب هاي مالي ايران و آمريكا برعهده دارد. چندي پيش مجلس پنجم با ارائه طرح تحقيق و تفحص، موضوع به نتيجه نرسيدن اغلب دعاوي ايران در اين دادگاه را در برابر دستيابي آمريكا به خواسته هاي مالي اش از ايران مورد بررسي قرار داد. هنوز نتيجه اين تحقيق ارائه نشده است.
تصويب قانون داماتو
در 14 مرداد 1375 آلفونس داماتو سناتور جمهوري خواه آمريكا طرح جديدي براي تحريم اقتصادي ايران به بيل كلينتون ـ رئيس جمهورـ  ارائه كرد و مورد موافقت و تصويب كنگره قرار گرفت. به موجب اين طرح، هر شركت يا دولتي كه بيش از 40ميليون دلار در صنايع نفت و گاز ايران سرمايه گذاري كند، دچار مجازات اقتصادي آمريكا خواهد شد. كنگره آمريكا سپس توانايي مؤسسات مالي بين المللي را براي اعطاي وام به ايران طي سال هاي مالي 1994 و 1995 به شدت محدود كرد.
در 15 مارس 1995، كلينتون طي يك فرمان اجرايي تجارت با ايران و سرمايه گذاري در اين كشور، از جمله معامله نفت ايران در خارج به وسيله شركت هاي آمريكايي و شركت هاي خارجي وابسته به آنها را ممنوع ساخت. دستورالعمل دوم در مه 1995 تحت عنوان تحريم معاملات خاص در خصوص ايران به امضاي كلينتون رسيد. بنجامين گيلمن رئيس كميسيون روابط بين الملل مجلس نمايندگان آمريكا نيز طرح مشابهي را ارائه كرد. اين دو لايحه پس از تصويب در مجلس سنا و نمايندگان به كميته اي مشترك ارجاع شد و پس از ادغام مفاد آنها به صورت قانون مجازات ايران ـ ليبي درآمد و بعدها به قانون داماتو معروف شد. اين قانون كه در 4 اوت 1996(14مرداد 1375)به امضاي رئيس جمهور آمريكا رسيد، شامل 14 بخش است.]]>
</TEXT>
</DOC>
<DOC>
<DOCID>HAM2-860120-093</DOCID>
<DOCNO>HAM2-860120-093</DOCNO>
<ORIGINALFILE>/1386/860120/news/_siasi.htm</ORIGINALFILE>
<ISSUE>دوشنبه 20 فروردين 1386 - سال پانزدهم - شماره4237 - Apr 9, 2007</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پايان يك كنفرانس]]>
</TITLE>
<TEXT>
<![CDATA[عصر ديروز بيستمين كنفرانس بين المللي وحدت اسلامي كه روز جمعه آغاز به كار كرده بود، پس از برگزاري هشت نشست علمي به كار خود پايان داد.]]>
</TEXT>
</DOC>
<DOC>
<DOCID>HAM2-860120-094</DOCID>
<DOCNO>HAM2-860120-094</DOCNO>
<ORIGINALFILE>/1386/860120/world/_asib.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه تلويزيون به معلولان نيازمند بازنگري است
سيماي معلول در رسانه]]>
</TITLE>
<TEXT>
<IMAGE>/1386/860120/world/011511.jpg</IMAGE>
<![CDATA[
طرح:آروين
سيد محسن حسيني طاها
روزگاري است كه طبق سنتي اجتماعي همواره به يمن وجود اهالي رسانه  از آنچه مي گذرد آگاه مي شويم و پيوسته خرد را به واسطه دانستن فربه تر مي سازيم و چه بسا در بازار گرم ارتباطات و اخبار امروزي تحت تأثير آنچه به ما عرضه مي گردد قرار مي گيريم و دردا كه گاه در هجمه مشكلات روزمره و حوادث جامعه كنوني قدرت تحليل و تشخيص را از كف مي دهيم.
ناگزير طوطي صفت  شده ايم و رفتار و گفتارمان هماني است كه رسانه بر ما القا مي كند و حاصل عمل آن است كه علماي جامعه شناسي آن را فرهنگ سازي مي نامند و در اين ميان گوي خوشنامي را باز رسانه مي برد كه فرهنگ ما مردم را دگرگون كرده است و ما آني شده ايم كه سياست گذاران رسانه خواسته اند.
اينجاست كه زخم خوردگان فرهنگ سازي دست به دامان رسانه  مي شوند تا بر راه رفته نظر نمايد و براي ادامه مسير قدري حساب شده تر گام بردارد.
لابد مي پرسيد مگر فرهنگ سازي نيز زخم خورده دارد؟ بايد گفت آري، گاهي ما زخم خوردگان فرهنگ سازي نامعقول رسانه هاييم.
مي دانيد ما كيستيم؟ ما معلوليم و تنها جرممان اين است كه در نشستن، راه رفتن و برخاستن از قانون شما پيروي نمي كنيم و هر يك به نوعي از جامعه مان طرد مي شويم و تنها چشم اميدمان رسانه هايند كه موجب آشتي كنان ما با جامعه مان شوند و افسوس كه رسانه ها نيز يا ميلي  به اين آشتي كنان ندارند ويا راه  آن را به خوبي نمي دانند.
آنچه مي خوانيد ثمرات بيگانگي ميان ما و جامعه است. اغلب با بزهكار يا متكدي اشتباه گرفته مي شويم. مسئولان از سپردن امور به ما واهمه دارند و حتي از قوانيني كه خود برايمان تصويب مي كنند سر باز مي زنند. قوانيني كه از لحاظ انشايي دل اهل ذوق را مي برند اما از هيچ پشتوانه اجرايي برخوردار نيستند. قوانيني كه شهر را بدون مانع مي خواهند تا ما نيز چون ساير شهروندان به اداره و پارك و سينما برويم و حوايج خود را برطرف سازيم، اما بايد پذيرفت كه همه مشكلات را قانون حل نخواهد كرد.
بستر پذيرش و اجراي قانون فرهنگ است كه به دست اهالي رسانه بايد ساخته و يا بازسازي شود.سخن اين است كه رسانه ملي در گام نخست بايستي ما را آنگونه  كه هستيم شناخته و به جامعه بشناساند.
معلول چاشني جنگ هاي تلويزيوني نيست كه دل اغنيا را به درد آورد تا آنها به ياري بهزيستي بشتابند و وقت مشكلات برايمان اس ام اس نذر كنند تا گره  كارشان باز شود. معلول سوژه اي براي فيلم هاي سينمايي در روزهاي ماتم و عزا نيست.
معلوليت عذاب الهي نيست كه شخصيت هاي منفي سريال هاي تلويزيوني بعد از سالها انحراف و كلاهبرداري گرفتار آن شوند.
تصوير مراكز معلولين نبايد وسيله بازي با احساسات يك هنرمند شده كه يك دانه سيب را به هزار برابر ارزش واقعي اش به نفع بهزيستي و به قيمت ضايع شدن آبروي معلولين خريداري نمايد.
وقتي رسانه  ملي معلولين را محتاج معرفي مي كند چرا بايد از همشهريانم دلگير باشم كه با پول خرد به طرفم مي آيند. آنها مجري فرهنگي هستند كه رسانه به ايشان القا مي نمايد.
پرسش اينجاست كه چرا نبايد در رسانه ملي از توانايي قشر معلول سخن گفت. از معلولاني كه عليرغم معلوليت تحصيل كرده اند، شغلي دارند و حتي گاهي نان آور يك خانواده اند. از معلولاني كه مي نويسند، نقاشي مي كنند و دست بر ساز مي برند.
معلولاني كه با اراده در جهت استقلال فيزيكي مادي و اجتماعي گام برمي دارند.
برنامه سازي براي معلولان نبايد به هفته بهزيستي و روز جهاني معلولين محدود شود. جداسازي هاي اين چنيني موجب جدايي بيشتر ما از جامعه مي شود.
اگر از ده شخصيت يك سريال يكي دچار معلوليت باشد و به صورت طبيعي به تعامل با ساير نقش ها بپردازد و اصلاً هم در سريال خبري از افسردگي معلولين و مراقبت و اتفاقات غيرمنتظره متافيزيكي نباشد معلوليت ديگر براي جامعه، مجهول پيچيده و هراس انگيز نيست. اگر در انتخابات از يك معلول نيز نظرخواهي شود همه مي فهمند كه تمام دغدغه يك معلول پله و صندلي چرخدار نيست و به مسائل ديگر هم مي انديشد.كوتاه سخن آن كه براي آن كه معلولين از سوي جامعه به صورت يك شهروند عادي پذيرفته شوند نيازمند يك انقلاب رسانه اي هستيم و چشم اميدمان بيش از همه بر رسانه ملي است.]]>
</TEXT>
</DOC>
<DOC>
<DOCID>HAM2-860120-095</DOCID>
<DOCNO>HAM2-860120-095</DOCNO>
<ORIGINALFILE>/1386/860120/world/_asib.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فرار از معلوليت، چرا؟
دليلي براي نگاه كردن]]>
</TITLE>
<TEXT>
<IMAGE>/1386/860120/world/011559.jpg</IMAGE>
<![CDATA[
عكس:گلناز بهشتي
روي ويلچر در مقابلم نشسته بود، چروك هاي جوان صورتش به طرف پايين آويزان بود. پلك ها، گونه ها، لب ها، حتي شانه هايش آويزان بودند، نگاهش از پاهايش معلول تر احساس مي شد.غمگين و عصبي بود، درست مثل يك طلبكار كه زورش به بدهكار نمي رسد و عقب نشيني مي كند، ولي راضي نيست. حتي تارهاي صوتي اش آويزان شده بودند.
پرسيدم مشكل تو چيست؟ گفت نمي بيني چلاقم؟ گفتم نه، نمي بينم. چون تو دوست نداري چلاق بودنت را كسي ببيند. خودت بگو مرگت چيست. گفت نه من نمي گويم كسي چلاق بودنم را نبيند، مي گويم با من مثل يك آدم عادي رفتار كنند. گفتم نمي شود چون تو يك آدم عادي نيستي. تو يك فلج هستي و با بقيه فرق داري و اين يعني يك چيز عجيب كه باعث مي شود من به طور طبيعي به تو زل بزنم، خيره شوم، تعجب كنم و خيلي چيزهاي ديگر. گفت دست شما درد نكند. اگر همه مثل تو فكر كنند كه تكليف ما روشن است.
مهشيد سليماني
گفتم دوست داري همه چه طوري فكر كنند تا تكليف تو روشن نباشد، بله تكليف تو روشن است. حتي اگر همه مثل من فكر نكنند به طور طبيعي مثل من عمل مي كنند، همان طور كه تا به حال اتفاق افتاده و تو آن را نمي پذيري. خوش به حالت كه تكليف ات روشن است، گفت براي تو شعار دادن آسان است. گفتم به مفهوم شعاري كه مي دهم فكر كن. آن را عمل كن، اگر نتيجه نگرفتي مرا محكوم كن. تو فكر نكرده اي، نمي كني فقط نق مي زني. به جاي آن كه طلبت را از زندگي بگيري فقط از زندگي طلبكاري!
گفتم واقعيت اين است كه تو پاهايت معلول است، ولي ذهنت بيشتر و قبل از پاهايت معلول شده است. تو نمي تواني معلوليت را بپذيري، ولي از ديگران انتظار داري آن را بپذيرند. گفت چرا من پذيرفته ام. گفتم به عنوان يك نقص؟ گفت خوب بله. گفتم اشتباهت همين جا است. نقص وقتي معني دارد كه يك دستگاه امكان كاري را داشته باشد ولي انجام ندهد. وقتي امكاني به كلي از دست مي رود ديگر نقص نيست بلكه شكل تازه اي از واقعيت است. تو اين شكل تازه را جان نداده اي. ديگران به خوبي شكل تازه تو را درك كرده اند. از اين بابت كتاب نخوانده اند بلكه كاملاً طبيعي با آن مواجه مي شوند. همه ما بلد هستيم نسبت به يك آدم معلول چگونه تعجب كنيم، چگونه مردد باشيم كه به او كمك برسانيم يا نه، چگونه از او دور شويم، چگونه به خاطر اشتباهات رفتارمان از او خجالت بكشيم، بلديم چطوري كاهلانه، بدون درك كردنش او را دلداري بدهيم، اينها همه و همه طبيعي است، اولين واكنش طبيعي ما است، همان چيزي است كه تو آن را نمي پذيري!
خود تو چطور؟ تو چقدر خودت را عادي درك مي كني؟ عادي يعني مثل عادت،  مطابق عادات بودن، يك آدم معلول ديگر عادي نيست. پس زندگي اش هم مثل آدم هاي عادي نيست. تو بايد بفهمي كه يك فلج مثل يك آدم فلج زنده است نه مثل يك آدم عادي، هر وقت اين نكته را درك كردي توانايي هايت در قالب يك جسم فلج خلق و شكوفا مي شود، ولي تو مي خواهي در قالب يك جسم عادي شكوفا بشوي. نمي شود، پس مي ماني. پذيرفتن واقعيت يعني درك كردن آن. تو خودت را درك نمي كني. جامعه را درك نمي كني. تعجب و ترس و احتياط مرا نسبت به خودت درك نمي كني.
گفت مثل اين كه بدهكار هم شدم. گفتم بله. قطعاً، هم به خودت هم به جامعه. تو خودت را به جامعه بدهكاري.
از وقتي معلول شده اي يك آدم ديگر هستي. با سابق فرق  داري. اين فرق را درك نمي كني، به موقع درك نمي كني. به مردم هم حق نمي دهي، اجازه نمي دهي شرايط تازه تو را درك كنند. از آنان انتظار رفتار عادي داري، آن رفتار عادي كه انتظارش را داري عين ترحم است. اين تويي كه از جامعه مي خواهي به تو ترحم كند وگرنه چرا نمي گذاري هر كسي به راحتي در باره پاهايت با تو حرف بزند؟ بگذار خيره خيره و با تعجب نگاهت كنم. بگذار از تو بترسم. بگذار با احتياط به سمتت بيايم. اگر من بترسم و تو ترسيدن مرا درك كني آن وقت رفتاري مي كني كه ترس من بريزد، ولي اگر من بترسم و تو اعتراض كني آن وقت بيشتر مي ترسم، من طبيعي هستم، تو هم طبيعي باش. من خودم را توضيح مي دهم، تو هم خودت را توضيح بده. زشتي پاهايت را از خودت و همه پنهان نكن. آن را با پيرايش تمام، تميز و زيبا در كنار رفتار سالم و انديشه فعالت قرار بده. آن گاه من خود به خود به جاي آن كه پاهايت را نگاه كنم.، شخصيت تو را دنبال مي كنم. نشانم بده كه به پاهايت توجه  داري، آن وقت من هم شكل كنوني تو را به رسميت مي شناسم. وقتي مي بينم خودت از زخم ات مي گريزي، گريزت را بيشتر مي بينم تا زخم ات را.
جامعه تو را با نقص هايت قضاوت نمي كند بلكه با توانايي هايت ارزيابي مي كند. اما اگر توانايي و شكوفايي در ميان نباشد آن وقت ترحم جاي آن را مي گيرد و عامل اين سوءتوجه خود تو هستي. همه ما دليل عادي و طبيعي براي نگاه كردنمان به تو داريم. تو متفاوتي و اين براي ما جذاب است، ولي براي تو ناخوشايند است. جذابيتش را درك كن. خودت را جاي ما بگذار. گفت باشد، همه اينها درست، اما من چگونه به افراد سالم جامعه خودم رفو مي شوم؟ گفتم خيلي ساده است! براساس قانون چهل تكه! يعني اولاً در كارگاه عمل، در ثاني با انتخاب و پيدا كردن جاي مناسب خودت. هر وقت كاركرد مشخص خودت را بيابي به جامعه وصل شده اي. خنديد و گفت تو هميشه مريض هايت را چهل تكه مي كني؟ گفتم اگر خيال وصل شدن داشته باشند.]]>
</TEXT>
</DOC>
<DOC>
<DOCID>HAM2-860120-096</DOCID>
<DOCNO>HAM2-860120-096</DOCNO>
<ORIGINALFILE>/1386/860120/world/_asib.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نقدي بر روند تدوين و اجراي مهمترين سند ملي حقوق معلولان
بزرگ فكر كن، كوچك قدم بردار]]>
</TITLE>
<TEXT>
<IMAGE>/1386/860120/world/011562.jpg</IMAGE>
<![CDATA[
از حرف هاي تكراري خسته ام. مدتي است كه مي خواستم جايي بروم تا چيز نويي بشنوم و بياموزم. تصميم داشتم تا در آستانه روز جهاني معلولان، مفهوم معلول، دسترسي و ارتباطات را بررسي كنم و از موانع رسيدن معلولان به خواسته هاي شهرونديشان بشنوم؛ از چرايي اجرا نشدن قانون جامع حمايت از حقوقشان. به همين خاطر بود كه وقتي فهميدم قرار است در جلسه اي با سهيل معيني، از آرزوهايمان بگوييم و تجربياتش را بشنويم، لحظه اي درنگ نكردم.
سه شنبه هفتم آذرماه به ساختمان بزرگ وزارت تقريباً جديدالتاسيس رفاه رفتيم تا مهمان مشاور وزير باشيم. پنج نفر از موسسه حمايت سبز پارسيان و انجمن باور به همراه خبرنگاري از راديو، سه ساعتي را در كنار معيني بوديم تا عمدتاً درباره قانون جامع حمايت از حقوق معلولان، نظرات خود را مطرح كنيم.
ماني رضوي زاده
سهيل معيني سالها در انجمن ها و سازمان هاي غيردولتي نابينايان فعاليت كرده، خودش دردآشناست و با فعاليت اجتماعي سعي در هموار كردن بسياري از مشكلات داشته است. سردبير روزنامه ايران سپيد در ابتداي جلسه، بزرگترين مانع اجراي قانون را شرط محال انتهاي آن دانست. آن جايي كه در ماده 16 مي گويد اگر بخشي از مواد قانون نيازمند اعتبار جديدي بود، تا زمان تامين آن اجرا نمي گردد! قانوني كه سازمان بهزيستي، بودجه اجراي آن را 600 ميليارد تومان برآورد كرده است.
با اين حال، معيني معتقد است اين مهمترين سند ملي حقوق معلولان است كه بايد اشكالاتش بررسي شود. او اصلي ترين چالش قانون را فرابخشي بودن آن دانست. هر چند اين نكته مثبتي ا ست كه اجراي قانون نه برعهده يك دستگاه، بلكه مسئوليت16 دستگاه مختلف مي باشد، اما نظارت قوي و متمركز در ساختار آن مغفول مانده است. در شكل فعلي، دولت و شخص رئيس جمهور مي توانند ضمانت اجراي آن را فراهم كنند.
اكنون معلولان و مشكلات آنان در بوروكراسي اداري دستگاه هاي دولتي گم مي شود. آنها اول بايد معلولان را ببينند(كه اگر نبينند چگونه بودجه اي پيش بيني مي شود)؟ پس براي آن كه اختصاص بودجه هاي سالانه مربوط به قانون در حافظه اداري آنها بماند و براي آن كه افراد معلول بتوانند در مديريت ويژه خود نقش داشته باشند، چه بايد كرد؟
آقاي معيني براين عقيده است كه بايد دستگاه ها را نسبت به حقوق معلولان حساس كرد كه البته حداقل 2 تا 3 سال وقت لازم دارد. مشاور سابق دفتر سازمان هاي غيردولتي سازمان بهزيستي كشور اين موضوع را مطرح مي كند كه تحرك سازمان هاي غيردولتي معلولان بيشتر در بعد رسانه اي بوده. اما عرصه حركت هاي اثرگذار اجتماعي رها شده است. آنها بايد نيازها را از مسئولان پيگيري كنند تا تبديل به حق شود و بعد حقوق، قانوني شوند. اين فعال اجتماعي مي افزايد: مشكل معلولين، اجتماعي است. پس راه حل اجتماعي مي خواهد و نه فردي. بايد كار جمعي را تمرين كنيم چرا كه نياز ما به كار جمعي بيش از متوسط جامعه است. او همچنين گفت: ما راهي به جز اميدواري نداريم، بايد براي آموزش مردم و اثرگذاري روي دستگاه هاي دولتي انرژي بگذاريم تا تأثيرمان تصادفي و مقطعي نباشد.
بزرگ فكر كن، كوچك قدم بردار. اين ضرب المثل از آن جهت به كار مي آيد تا براي تمرين كار جمعي و همراهي انجمن ها، حركت هاي اجتماعي كوتاه مدتي تعريف شود تا تشكل ها، معلولين و آدم هاي سالم به پتانسيل حركتي ما اضافه كنند. معيني از تفكيك معلولين از بخش هاي ديگر جامعه انتقاد كرد و به عنوان نمونه اي از تلفيق آنها با انسان هايي كه مشكل جسمي ندارند، انجمن باور را نام برد.
از او روند تصويب قانون جامع را پرسيدم و او تعريف كرد كه اولين بار در نشست انجمن هاي نابينايان در اسفند 78، پيشنهاد چنين قانوني مطرح شد كه بعدها با تشكيل ستاد هماهنگي تشكل هاي معلولان كشور، مشكلات ملي معلولان بررسي شد و با همراهي او و آقايان جمالي، صابري، ممتازي، موحدزاده و چند تن ديگر از فعالان، پيش نويسي تهيه شد. اين پيش نويس بعد از طي روندي 2 - 3 ساله در كميته بهزيستي، به صورت طرح به مجلس ارائه گرديد كه پس از تصويب آن و بدون مخالفت شوراي نگهبان به دستگاه ها ابلاغ شد. از آن جايي كه چنين قانوني از سازمان هاي غيردولتي خارج شده، آن روز(16 ارديبهشت 1383، روز تصويب قانون حمايت از حقوق معلولان)نقطه عطفي در حقوق معلولان است.
جلسه به پايان رسيده بود. سهيل معيني اما، مثل يك دولتي پرطمطراق با ما برخورد نكرد. صميمي بود و از جنس يك فرهنگي باسواد حرف مي زد.
از دفتر مشاور وزير رفاه خارج مي شوم و به بعضي روزها فكر مي كنم. به 12 آذر، روز جهاني معلولان و به 16 ارديبهشت و به اين كه 363 روز ديگر در تقويم هست كه هيچ مناسبتي را در مورد معلولان ندارد و ما ساكت و بيكار نشسته ايم و معدود فعاليتي براي ارائه در آن دو روز داريم. فكر مي كنم به اين كه چطور مي توان به توصيه هايش در مورد لزوم كار جمعي، عمل كنيم.
در حاشيه: خوشبختانه مدتي است كه شهرداري مشغول بهينه سازي پياده روهاي خيابان وليعصر، از ميدان راه آهن تا ميدان تجريش، مي باشد و در اين بهتر كردن منظره شهري، مناسب سازي براي معلولان مدنظر است. اما وقتي جلوي ساختمان وزارت رفاه رسيدم، از اين مناسب سازي اصلا خوشحال نشدم. چون كه تقريبا هيچ راه عبور صافي وجود نداشت تا با عصا يا ويلچر، بتواني از آن بگذري. خانم افتخار، آقاي داودي، آقاي دشتي و آقاي مقدم شاد از ميان آن ميدان مين گذاري شده جنگي(!)به سلامت، ولي به سختي گذشتند. بعد از آن بود كه من خوشحال شدم. چون فهميدم وزارتخانه، در پشتي اي دارد كه مي توانم به راحتي و بدون موانع فيزيكي، داخلش شوم.]]>
</TEXT>
</DOC>
<DOC>
<DOCID>HAM2-860120-097</DOCID>
<DOCNO>HAM2-860120-097</DOCNO>
<ORIGINALFILE>/1386/860120/world/_asib.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دريچه
هم انديشي ازدواج]]>
</TITLE>
<TEXT>
<![CDATA[دومين هم انديشي ازدواج معلولان در مؤسسه عصاي سفيد ايران برگزار شد. در اين برنامه گروهي از معلولان درباره مشكلات و مسائل پيرامون ازدواج به تبادل نظر پرداختند. هر چند در نخستين نشست اهميت و ضرورت ازدواج معلولان مورد تأكيد قرار گرفته بود، اما برخي اعتقاد داشتند كه طرح اين موضوع با توجه به مشكلاتي كه معلولان امروز ايران با آن دست و پنجه نرم مي كنند تنها افزودن يك بار مضاعف بر دوش آنهاست.
واقع نگري گزينه اي بود كه مي توان گفت همگي برآن اتفاق نظر داشتند، اما با اين حال شدت و ضعف آن موضوعي بود كه مباحثي را در پي داشت. يكي معتقد بود كه واقع نگري يك معلول در ازدواج يعني اينكه از معيارهاي خود در زمينه انتخاب همسر به دليل شرايط جسماني چشم پوشي كند و ديگري انسان را با هر وضعيت فيزيكي صاحب حق مي دانست كه عاشق شود و عشق خود را به طرف مقابل ابراز نمايد.
اشتراك پذيري بحث ديگر اين هم انديشي بود كه با توجه به سيستم اجتماعي و تاريخي ايران كه عمدتاً تسلط فرد بر جامعه را تجربه كرده است در بين افراد جامعه كم و در ميان قشر معلول بسيار كمتر است به همين دليل اين افراد كمتر به ازدواج رغبت نشان مي دهند كه اين مسئله ريشه فرهنگي دارد چرا كه در بسياري از موارد پديده تنهايي به عنوان يك امر محتوم به فرد معلول ديكته مي شود يعني شرايط فرهنگي و اجتماعي اين باور را به معلولان القا مي كند كه تنهايي به نفع آنهاست يا خود فرد معلول به دليل شرايط جسماني از ازدواج واهمه دارد. به اين دليل حس اشتراك پذيري در وي تقويت نمي شود.
از ديگر مباحث مطرح شده در هم انديشي بحث كفيت زوجين بود كه با توجه به ويژگي هاي خاص معلولان اين مسئله ابعاد تازه اي به خود مي گيرد.
نظر اكثريت جلسه اين بود كه زوج معلول بايد بتوانند ناتوانايي هاي يكديگر را جبران نموده و به يك نوع هم پوشاني برسند و بتوانند نيازهاي يك زندگي مشترك را مرتفع سازند.صرف نظر از موضوع جلسه به نظر مي رسد برپايي چنين هم انديشي هايي در جامعه معلولان از چند لحاظ حائز اهميت است؛ نخست آنكه معلولان ما به اين تفكر دست يافته اند كه مي توان مشكلات را به صورت تئوريك و علمي مطرح كرد و در اين عرصه به نظريه پردازي هاي جدي دست زد و هر نظريه را در معرض نقد قرار داد. دوم آنكه برپايي چنين جلساتي نشانه پويايي جامعه معلولان است يعني معلولان با چنين حركاتي با صراحت اعلام مي كنند كه به يك بلوغ فكري دست يافته اند و مي توانند به مسائل بزرگ زندگي بينديشند اما سومين نكته درباره برپايي هم انديشي ازدواج معلولان اينكه انديشيدن به موضوع ازدواج از سوي معلولان مي تواند بيانگر افزايش اميد به زندگي در ميان اين قشر باشد.]]>
</TEXT>
</DOC>
<DOC>
<DOCID>HAM2-860120-098</DOCID>
<DOCNO>HAM2-860120-098</DOCNO>
<ORIGINALFILE>/1386/860120/world/_asib.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاه
خلوت يك بيمار]]>
</TITLE>
<TEXT>
<![CDATA[عصمت فولادوند
از يك انسان مي گويم. از يك جوان. از يك كوه درد. از يك غم بي غرور. از يك بريده. از كسي كه تمام شده و خود را نمي بيند. كسي كه نيست. او را نمي بينيد. او براي كسي وجود ندارد. كسي كه فقط و فقط خدايش او را مي بيند. كسي كه هر چشمي طاقت ديدنش را ندارد. كسي كه به غير خواهر دلشكسته و يك پرستار پير كسي را ندارد. او را چه بيمار و ناتوان در بستر ديدم. در حالي كه جوان بود و مي بايست پر از نشاط و توانايي باشد. دمدمه هاي غروب بود به خانه اش رفتم. پرستار كه پيرزني لاغر و ضعيف بود در را باز كرد. بعد از سلام و احوالپرسي مرا به اتاق امير برد.
به اتاق رفتم. او مي دانست كه امروز بعد از چندين سال مهمان غريبه دارد. اتاقي ساده و پر از وسايل پزشكي. چه مظلوم روي تخت دراز كشيده بود. براي ديدن اين دست افراد خود به خود گرفته و غمگيني ولي غمي كه من داشتم غم آن اتاق، آن بيمار كمي بيشتر بود. غم من، همان قاب عكسي بود كه بر ديوار آويزان بود، امير آن هم در سن 15 سالگي روي يك اسب. آن هم با چهره اي خندان. روي تخت دراز كشيده بود. در حالي كه نمي توانست سرش را هم تكان بدهد. آه اين جوان سي و چهار ساله چه ناتوان بر زمين افتاده بود. 16 سال است كه ms دارد. 16 سال است كه روي اين تخت ناآرام و بي قرار است. به كجاي اين زندگي مي توان دل بست. به اين اتاق؟ به اين خانه؟ به اين پرستار؟ به اين ضعف و بيماري؟ دلم گرفته بود. صد بار بدتر از غم هاي پيشين غمگين شدم. دلم سوخت آن قدر كه يكباره نشستم. او نمي توانست حرفي بزند ولي قطرات اشك بر صورت لاغرش مي گفت كه خسته شده ام. جواني من در اين اتاق، روي اين تخت سپري مي شود. هميشه تنها هستم. روزگارم روزگار بدي است.
چه دردي دارد اين جوان بيمار. پرستارش مي گفت اوايل مريض شدنش مي توانست حرف بزند، يا تكيه بدهد و غذا خودش بخورد. ولي حالا ديگر دستانش هم از كار افتاده است و به سختي حرف مي زند.
نگاه من به او، شايد او را بيشتر مي آزرد. شايد چندين سال است امير با هيچ غريبه اي برخورد نداشته. من از او مي گويم. از يك بي نصيب. از كسي كه آرزوهاي كوچك هم براي او محال و نشدني است از او مي گويم كه در حسرت كوچه سرگردان گوشه گوشه اين مريض خانه كوچك مانده است. نمي دانم چه بگويم. اين گوشه از زندگي را چگونه توصيف كنم. انگار كه هيچ فصلي به اين خانه نمي آيد. انگار كه همه آنچه كه خانه است اين جا مرده است. انگار كه هيچ انساني در اين اتاق نيست بغض كرده. بلند گريست. صداي مردانه اش آن قدر ناتوان بود كه من از اتاق بيرون آمدم و پشت در با گريه او من هم مي گريستم من آمدم. به خانه خودم و در انديشه آن روز، هنوز هم خاطر پريشان و ناراحتم.]]>
</TEXT>
</DOC>
<DOC>
<DOCID>HAM2-860120-099</DOCID>
<DOCNO>HAM2-860120-099</DOCNO>
<ORIGINALFILE>/1386/860120/world/_asib.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجره
اكسير ارتباطات انساني]]>
</TITLE>
<TEXT>
<![CDATA[الهه شير خدا
در عصر حاضر براي انديشمندان و افراد موفق، ارتباطات تنها يك واژه نيست. آنان از ارتباطات استنباط عميق تري دارند و در ميدان رقابت كار و زندگي از آن به عنوان يك سلاح قدرتمند، اما بي خطر استفاده مي كنند؛ زيرا بدون صدمه زدن و  آزردن ديگران با بهره گيري از ارتباط موثر ساده تر از ديگران كه به اين سلاح تجهيز نيستند، به خواسته هاي مشروع خود نائل مي شوند.
همه ما از كودكي شنيده ايم كار را بايد به دست كاردان سپرد، به طور يقين اين افراد كاردان اولين ويژگي شان ارتباطات قوي است، اما برخي از اشخاص دخالت هاي بيجا و سماجت هاي غيرموجه در يك امر را با ايجاد ارتباط موثر اشتباه مي گيرند كه اين طرز تلقي را بايد اصلاح كنند.
در سازمان ها نيز، مديران مجرب مي دانند براي بقاي سازمان خود نياز مبرمي به برقراري ارتباط دارند. قطعاً مديري كه نياز به ايجاد ارتباطات موثر سازماني را حس مي كند، در جنگ رقابت و بقا به ابزارهاي بيشتري مجهز است.
پي.استيفن رابينز، ارتباطات را اين گونه تعريف مي كند: انتقال مقصود و منظور يك عضو گروه به ديگري. حال اين سؤال مطرح مي شود: چگونه مي توان بدون ايجاد ابهام، اين منظور و مقصود سازماني را به طرف مقابل منتقل كرد؟
همواره در يك سازمان محدوديت ها و موانعي وجود دارد كه مي تواند در ايجاد ارتباط اختلال ايجاد كند. اين موانع به دو گروه خارجي و داخلي قابل تقسيم مي شوند. موانع خارجي عوامل فيزيكي هستند كه در محيط خارج سازمان مي توانند بر فرآيند ارتباطات تاثير منفي گذاشته و آن را مختل كنند و موانع داخلي مجموعه عوامل درون سازماني هستند كه مي توانند در جريان ارتباط تاثير ناخوشايندي داشته باشند.
تعصبات، اختلاف زبان و عقايد، همهمه و سر و صدا و ذهنيات كليشه اي را مي توان به عنوان برخي از موانع ارتباطات نام برد.
با توجه به محدوديت ها و موانعي كه در هر سازماني امكان وجودشان بسيار است، كسب مهارت هايي در ارتباطات ضروري به نظر مي رسد. بر همين اساس، راهكارهاي زير توصيه مي شود.
1 - مستمعي باشيد كه فعالانه گوش مي دهد: اغلب مردم تفاوتي بين شنيدن و گوش كردن قائل نمي شوند، در حالي كه گوش دادن فعال يكي از مهارت هاي ايجاد ارتباط موثر است و با شنيدن سطحي و بدون توجه بسيار تفاوت دارد.
براي اينكه بتوان يك مستمع فعال بود، بايد موارد زير را رعايت كرد:
* بايد در چشمان گوينده خيره شد و از توجه به محيط اطراف پرهيز كرد.
* با ژست مناسب و تاييد سر براي گوينده اين اطمينان را حاصل كرد كه با حوصله به سخنان وي متمركز هستيد و دقت و آمادگي لازم جهت شنيدن را داريد.
* از حركات زائد و اضافي و كارهاي حاشيه اي مانند تغيير مكان و صحبت با تلفن همراه اجتناب ورزيد.
* طرح پرسش هاي مرتبط به گوينده اين حس را القاء مي كند كه شما سعي در درك همه جانبه سخنان داريد.
*تفسير و تعبير سخن گوينده مفيد فايده خواهد بود.
* سعي نماييد حتي الامكان حرف هاي گوينده را قطع نكنيد و براي رفع ابهامات احتمالي پس از اتمام سخنان وي، سوالات خود را بپرسيد.
* از پرگويي پرهيز كنيد.
* بدون اينكه سوءتفاهمي صورت گيرد كه گوينده حس كند از شنيدن حرف هايش دلزده و يا بي نياز هستيد، به آرامي و احتياط نقش گوينده و شنونده را تغيير دهيد.
2- بازخورد نمودن نتايج به روش حرفه اي: هم نتايج مثبت و هم نتايج منفي قابل بازخورد هستند. از آنجايي كه نتايج مثبت بديهي و واضح به نظر مي رسند، هميشه ساده تر از نتايج منفي قابل قبول هستند و شنونده جز در پذيرش آن مقاومت نمي كند. اما در برابر شنيده هاي منفي مقاومت مي كند و به سادگي پذيراي نتايج منفي نيست، مگر آنكه با استدلال بسيار محكم عنوان شود.
موارد زير، نكته هايي هستند كه افراد مي توانند در ارتباطات جهت بازخورد نمودن موثر از آن بهره گيرند:
* تاكيد بايد بر رفتارهاي خاص باشد.
* نبايد شخص ويژه و عده محدودي را مد نظر قرار داد.
* بايد همواره به خاطر داشت كه در بازخورد نتايج هدف ركن اصلي است.
* نتايج بايد در زمان مناسب اعلام شوند.
* بايد نتيجه منفي را جايگزين رفتاري كرد كه گيرنده خبر مي تواند آن نوع رفتار را درك و كنترل كند.
كوتاه سخن اينكه مديران، كاركنان و سطوح مختلف سازمان با درك فرآيند ارتباط سازماني قادر مي شوند علاوه بر اينكه به نتايج مطلوبتري دست يابند و به شيوه ساده تري خواسته ها و ايده هاي خود را بيان كنند، تاثير بسزايي نيز بر اطرافيان خود گذاشته و به تقويت ساختار سازمان و تبادل اطلاعات بپردازند.]]>
</TEXT>
</DOC>
<DOC>
<DOCID>HAM2-860120-100</DOCID>
<DOCNO>HAM2-860120-100</DOCNO>
<ORIGINALFILE>/1386/860120/world/_cinew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با كامبيز ديرباز بازيگر اخراجي ها
اخراجي ها بخشي از واقعيت هاي جنگ را نشان مي دهد]]>
</TITLE>
<TEXT>
<IMAGE>/1386/860120/world/011523.jpg</IMAGE>
<![CDATA[
عكس: ساجده شريفي
نام كامبيز ديرباز با فيلم  دوئل به سر زبان ها افتاد. فيلم پرهزينه و پر سر و صدايي كه براي ديرباز يك سيمرغ بلورين هم به ارمغان آورد.
ديرباز بعد از دوئل در به نام پدر نقشي مكمل را بر عهده گرفت و اين روزها هم فيلم اخراجي ها را بر پرده دارد. خودش مي گويد سخت ترين كار برايش در اخراجي ها بازي كردن در نقش يك آدم واقعي بوده است.
ده نمكي حتي در نحوه لباس پوشيدن و گريم ديرباز هم كوشيده تا او نزديك به مجيد سوزوكي واقعي باشد.
ديرباز معتقد است نكته مهم درباره كاراكتر مجيد سوزوكي در اخراجي ها اين است كه او تحول پيدا نمي كند. او مي گويد: سوزوكي با آنچه در انتهاي فيلم مي بينيم كاملاً همخوان است. او يك بچه بامعرفت جنوب شهري است كه مرامش را تا آخر خط حفظ مي كند.
احسان ظلي پور
* سه سال پيش وقتي براي دوئل سيمرغ بهترين بازيگر را گرفتي، خيلي ها پيش بيني مي كردند كه مبدل به بازيگر پركاري شوي، اما اين اتفاق نيفتاد.
- دليلش اين بود كه دوئل فرصتي برايم ايجاد كرده بود كه نمي خواستم با بازي در هر كاري آن را هدر بدهم. به هر حال مي دانستم كه بعد از بازي در فيلمي مثل دوئل شرايط تغيير كرده، گرفتن سيمرغ هم مسئوليتم را سنگين تر كرده بود.
* ولي تو به عنوان يك بازيگر جوان در بين خيلي از نام هاي آشنا، سيمرغ گرفته بودي. دوئل هم فيلم پر سر و صدايي بود و مجموعه اين ها امكان ديده شدن تو را فراهم كرده بود.
- دوئل فيلم شاخصي شد ولي تقريباً هيچ كدام از آدم هايي كه در اين فيلم بازي كردند، بلافاصله در فيلم هاي ديگر حاضر نشدند. از سعيد راد گرفته تا پژمان بازغي و خانم نظريه. به نظرم همه متوجه بودند كه در چه كاري بازي كرده اند و نبايد بعد از آن سر از هر فيلمي در بياورند.
در مورد خودم، پيشنهادهايي داشتم كه به دلايلي ديدم بهتر است آنها را قبول نكنم.
* مثلاً چه دلايلي؟ 
- مهم ترينش فيلمنامه بود. متن هاي پيشنهادي ضعيف بودند و اصلاً جاي كار نداشتند.
*حجم نقش هاي پيشنهادي چه؟
- اصلاً برايم فرقي نمي كند. خيلي وقت ها يك نقش كوتاه اما موثر بيشتر از نقش  اول به چشم مي آيد. نقش يك يا مكمل.
* براي همين در به نام پدر هم نقش مكمل بازي كردي؟
- حاتمي كيا كارگرداني است كه هميشه دوست داشتم با او كار كنم. به نام پدر تجربه خوبي برايم بود. نقش هم با وجود مكمل بودن به نظرم در كليت فيلم مؤثر بود.
* ولي اگر همين نقش از سوي يك كارگردان نه چندان مطرح پيشنهاد مي شد، آن را بازي نمي كردي؟ درست است؟
- بعضي وقت ها نقش آن قدر جذاب  است كه حتي اگر يك كارگردان تازه كار هم آن را پيشنهاد بدهد، بازيگر آن را مي پذيرد.
* ولي قبول كن كه ميثم در به نام پدر چنين نقشي نبود!
- چرا اتفاقاً از اين نظر كه نقشي كاملاً متفاوت با يحيي در دوئل بود، برايم جذاب بود، اما مهم تر از آن كار كردن با يك فيلمساز برجسته و يك گروه كاملاً حرفه اي بود.
* در اين ميان البته در تب سرد هم يك نقش منفي جذاب را بازي كردي كه اتفاقاً خيلي  هم گل كرد. بعد از تب سرد احتمالاً بايد خيلي ها براي نقش هاي مشابه به سراغت آمده باشند.
- پيشنهادهايي بود ولي تقريباً تمامشان تكراري بودند.
* مي خواستي در نقش منفي كليشه نشوي؟
- منفي و مثبت بودن نقش اهميتي ندارد ولي گاهي اوقات با كاراكتري روبه رو مي شوي كه درست از روي نقشي كه قبلاً آن را بازي كرده اي، كپي شده است. برايم ملاك نبوده و نيست. مگر حجم نقش من در دوئل چقدر بود؟
* در جايي گفته اي كه گويا ده نمكي به واسطه بازي ات در تب سرد براي اخراجي ها انتخابت كرده.
- گفتم احساس مي كنم بازي من را در آن سريال پسنديده و به نظرش آمده كه براي نقش مجيد سوزوكي مناسبم ولي اينها دو نقش كاملاً متفاوت هستند و ربطي به هم ندارند.
* مستندهاي ده نمكي را ديده بودي؟
- بله به نظرم كارهاي متفاوتي بودند و حال و هوايشان با آن چيزي كه در اينجا به عنوان سينماي مستند شناخته شده فرق داشتند.
*به خصوص اين كه فيلم هاي پر سر و صدايي هم از كار درآمدند، چون سوژه هاي ملتهبي هم داشتند. اصلاً جار و جنجال ويژگي همه فعاليت هاي ده نمكي است. چه در روزهايي كه كار مطبوعاتي مي كرد و چه حالا كه به سينما رو آورده است.
- من شخصاً ده نمكي را از قبل نمي شناختم. فقط برخي از كارهايش را دنبال كرده بودم ولي از همان روز اولي كه پشت دوربين ايستاد به نظر كارگرداني كاملاً حرفه اي آمد. ده نمكي اين ويژگي را داشت كه از توانايي هاي گروهش بهترين بهره را بگيرد.
* نقشي كه در اخراجي ها بازي كرده اي گويا مابه ازاي واقعي داشته. ده نمكي در جلسه مطبوعاتي فيلم، عكس مجيد سوزوكي واقعي را از جيبش درآورد و به حاضران نشان داد.
- مجيد سوزوكي بچه محل آقاي ده نمكي بوده و ماجرايي نزديك به همين چيزي داشته كه در فيلم مي بينيد.
خب در يك جاهايي به خاطر سينمايي شدن كار، تغييراتي داده شده ولي كليت ماجرا همين بوده است. ده نمكي در طول كار خاطرات و نكته هاي زيادي در باره مجيد سوزوكي به من گفت كه به كارم آمد، امثال مجيد سوزوكي در جبهه ها داشته ايم ولي كارگردان هاي ما سراغ اين جور شخصيت ها نمي رفتند.
* چرا؟
- شايد فكر مي كردند كه نمي شود آدم هاي جنگ را اين جوري نشان داد.
* همين الان هم عده اي اعتقاد دارند كه اخراجي ها تصوير تحريف آميزي از جنگ ارائه داده است.
- سن و سال من به جبهه رفتن قد نمي داده ولي خيلي از فرماندهان جنگ هم كه فيلم را ديدند گفتند اخراجي ها بخشي از واقعيت هاي جنگ را به نمايش گذاشته است.
* سرصحنه گويا خيلي راحت بوده ايد؟
- خيلي. البته منظورم جو صميمانه اي است كه بر كار حاكم بود، والا اخراجي ها فيلم خيلي دشواري بود.
* وقتي با پيشنهاد بازي در اخراجي ها مواجه شدي مي دانستي كه قرار است اين همه بازيگر شاخص در آن بازي كنند؟
- نه، ولي مي دانستم كه فيلم قرار است با يك گروه كاملاً حرفه اي ساخته شود.
* كار انتخاب بازيگران فيلم را محمدرضا شريفي نيا انجام داده، ولي گويا تو از قبل انتخاب شده بودي.
- فكر مي كنم انتخاب من حاصل توافق جمعي ده نمكي، كاسه ساز و شريفي نيا بوده.
* براي اولين بار در فيلم سينمايي نقش اول را بازي كردي. آن هم در حالي كه اغلب بازيگران مكمل فيلم، هنرپيشه هاي شاخص و با سابقه اي بودند.
- باعث افتخار من بود. هميشه سعي كرده ام از پيشكسوت ها درس بياموزم. البته در اخراجي ها واقعاً نقش يك و دو معنايي نداشت. فضا آن قدر خوب بود كه همه نهايت تلاششان را مي كردند.
* عده اي معتقدند كه تو و علي اوسيوند از معدود كساني هستيد كه در اخراجي ها بازي كرده ايد و بقيه تيپ هاي موفق كارهاي قبلي شان را تكرار كرده اند.
- فكر مي كنم همه تلاششان را كردند كه خوب باشند. تمام بازيگران فيلم حرفه اي بودند و كارشان را خيلي خوب بلدند. آن قدر كه اصلاً نياز به دفاع من ندارند.
به نظرم استقبال فوق العاده مردم از فيلم، نشان از موفقيت كل گروه اخراجي ها دارد.
* كاراكتر مجيد سوزوكي را در يك جمله مي تواني تحليل كني؟
- آدمي كه با وجود لمپن بودن، پاك نهاد است و فطرت درستي دارد.
* از كارهاي ديگرت بگو؟
- در سريال عظيم در چشم باد كار مسعود جعفري جوزاني و سرگيجه كار محمد زرين دست بازي كرده ام.
* دو سال پيش در نمايش يك زن، يك مرد كار آزيتا حاجيان بازي كردي. ديگر كار تئاتر نمي كني؟
- فرصتش پيش نيامده وگرنه هيچ چيزي به اندازه بازي در يك نمايش خوب بازيگر را اغنا نمي كند.]]>
</TEXT>
</DOC>
<DOC>
<DOCID>HAM2-860120-101</DOCID>
<DOCNO>HAM2-860120-101</DOCNO>
<ORIGINALFILE>/1386/860120/world/_cinew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[عكاسي فيلم؛ تخصصي كه به آن اهميت داده نمي شود
دوربين فقط يك وسيله است]]>
</TITLE>
<TEXT>
<IMAGE>/1386/860120/world/011517.jpg</IMAGE>
<![CDATA[
مونا سيفي
عكاسي در سينماي ايران فراز و نشيب هاي فراواني را در طول اين سال ها طي كرده است. مهرشاد كارخاني از عكاسان باسابقه سينما كه امسال گناه من را به عنوان اولين فيلمش مقابل دوربين برده است، مي گويد: عكاسي در سينماي ايران به هيچ وجه، يك شاخه تخصصي نيست و هيچ  جايگاه ويژه اي ندارد.
او در توضيح اين نكته كه چرا عكاسي فيلم در ايران امري شخصي محسوب نمي شود، مي گويد: فكر مي كنم براي فهميدن دليل اين قضيه بايد به آن سال هايي برگرديم كه چيزي به اسم عكاسي فيلم تازه به ايران آمده بود. با نگاهي به دوره هاي عكاسي در ايران مي بينيم كه قبل از دهه پنجاه و اوايل اين دهه، عكاسي فيلم نه تنها به شكل امروزي آن مطرح نبوده، بلكه حتي فيلم مصنوعي هم انجام مي شده است. يعني عكس هاي فيلم در آن زمان، عكس فيلم نبوده، بلكه عكاس عكسي چيده شده و ساختگي از چند هنرپيشه فيلم مي گرفت و آن وقت چند عكس از هنرپيشه هاي فيلم، مي شد عكس فيلم و در ويترين سينماها قرار مي گرفت. حتي وقتي به عكس فيلم هاي خارجي كه آن موقع در سينماهاي ايران نمايش داده مي شد نگاه كنيم، مي بينيم كه از عكس هاي اورجينال فيلم هيچ خبري نيست در واقع، پخش كننده هاي فيلم، از روي نگاتيوهاي فيلم سينمايي عكس هايي را با كيفيت بسيار بد چاپ مي كردند و بعد، از همان عكس ها توي ويترين سينما هايشان استفاده مي كردند.
از سوي ديگر، عكاسان سينماي ايران هم، عكس هايشان را با دوربين 120(قطع متوسط)مي گرفتند، يعني اصلاً به اين موضوع توجه نمي كردند كه وقتي يك فيلم سينمايي با دوربين 35 ميليمتري گرفته مي شود، بايد با دوربين 35 هم آن را عكاسي كرده تا بتوان نماي فيلم را به خوبي در آن عكس نشان داد. حتي كادري كه با آن در سينما عكاسي مي كردند هم براي سينما كادر درستي نبود. اينها همگي ريزه كاري هاي عكاسي سينما است و بي توجهي به آنها نشان دهنده كوتاهي و كم كاري در عرصه عكاسي است. هرچند كه به عقيده من، از اوايل دهه پنجاه با ساخته شدن چند فيلم سينمايي شاخص، تغييراتي هم در عكاسي سينما به وجود آمد و عكاساني مثل امير نادري در آن زمان عكس هايي از فيلم ها گرفتند كه دقيقاً از جنس فيلم بود و حركت خاصي در آنها به چشم مي آمد.
عكاساني چون امير نادري در شرايطي به سينما آمدند و عكس هاي متفاوت گرفتند كه مقوله عكاسي در سينماي ايران اصلاً جدي نبود. بديهي است وقتي كه در فيلم هاي فارسي كادربندي و زاويه دوربين و اساساً ساختار فني اهميتي نداشت؛ با عكاسي هم به پيروي از خود فيلم ها، ساده انگارانه برخورد شود.
به همين خاطر است كه در اغلب محصولات سينماي فارسي، عكس ها نيز همان مسير مألوف را طي مي كردند.
در چنين شرايطي با شكل گيري موج نوي سينماي ايران، عكاسي هم مثل تيتراژ، طراحي صحنه، تدوين، فيلمبرداري و... كمي جدي گرفته شد. جالب اين كه نسل تازه عكاسان سينماي ايران اغلب به فيلمسازي روي آوردند. چهره هايي مثل امير نادري و كيومرث درم بخش، كه بعدها كارگردان شدند، با عكس هايشان نشان دادند كه عكس فيلم هم مي تواند اثري هنرمندانه باشد.
پس از پيروزي انقلاب اسلامي، سينما تحولات گسترده اي را تجربه كرد و به تبع آن عكاسي فيلم هم. با پيروزي انقلاب نسل تازه اي از عكاسان خوش ذوق و تحصيل  كرده را به سينما آورد ولي اتفاق اصلي زماني افتاد كه دوربين هاي عكاسي ديجيتال به بازار آمدند. ابزاري كه البته هنوز هم برخي عكاسان آن را خيلي نمي پسندند. كارخاني در اين باره مي گويد: عكاسي ديجيتال يك صنعت پيشرفته است، اما به عقيده من، حضور ديجيتال در عكاسي سينما اصلاً اتفاق خوبي نيست. وقتي عكسي با نگاتيو گرفته مي شود، آن عكس خيلي به حس سينما نزديك است، ساختار عدسي، آلياژ لنز، همه و همه شباهت زيادي با سينما دارد؛ در حالي كه كيفيت عكس هاي ديجيتالي، خيلي تخت و بي روح است و اصلاً با ذات سينما همخواني ندارد. البته عكاسي ديجيتالي كار عكاسي را خيلي راحت تر كرده است. عكاس، عكسش را كه مي گيرد، اگر ايرادي داشته باشد، همان لحظه آن را تصحيح مي كند. خب، يك سري ويژگي هايي دارد كه به سريع تر شدن كار در لحظه اي كه عكاس سر صحنه فيلم، عكاسي مي كند، كمك خواهد كرد. فكر مي كنم از آنجايي كه عكاسي فيلم، تخصص مهمي نيست و به آن توجه نمي شود، در سينما هم مي شود با ديجيتال عكاسي كرد؛ اصلاً با خيلي دوربين هاي ديگر هم عكس گرفت.
عكاس فيلم هايي چون ضيافت، هور در آتش و اشك سرما با انتقاد از شرايط حاكم بر عكاسي فيلم در سينماي ايران مي گويد: معمولاً تهيه كننده هاي سينماي ايران آن قدر كه به فيلمبردار يا طراح صحنه و تخصص هاي ديگر توجه مي كنند، به عكاسي توجهي ندارند. نمي دانم چه رسمي است كه چندين هفته به دنبال يك متخصص گريم و يا حتي منشي صحنه هستند، اما وقتي كه كار كليد خورد، تازه به فكر قرارداد بستن با يك عكاس مي افتند. در حالي  كه اگر دقت كنيم، مي بينيم كه عكاسي اولين سفر فيلم است. حالا اين جمله، يك جمله كليشه اي هم هست، اما حقيقتي است كه اولين وسيله اي كه پيش از نمايش فيلم به بيننده اطلاعاتي درباره فيلم مي دهد، عكس است. در واقع اين عكس است كه پيش از هر چيزي به مخاطبان مي گويد كه فيلم با چه تم و مايه اي ساخته شده و چه حس و حالي دارد. من مي خواهم بگويم كه يكي از مؤثرترين و مهم ترين بخش هاي سينما به لحاظ تبليغ يك فيلم، عكس است. اما متأسفانه اين قضيه خيلي سرسري گرفته مي شود. الآن در سينماي ما عكس هست، اما كيفيت اين عكس ها آن گونه كه بايد و شايد نيست. شما از عكس ديجيتال حرف مي زنيد، اما همين عكس ديجيتال هزار و يك جور مشكل را گريبانگير سينما كرده است. در واقع سهولت كار با اين دوربين ها باعث شده است كه خيلي  ها به صرف داشتن دوربين، وارد عرصه عكاسي سينما بشوند و با تهيه كننده فيلم قرارداد مي بندند، اما از آنجايي كه تجربه و مهارت كافي در زمينه عكاسي فيلم ندارند، عكس هايشان داراي كيفيت مطلوب نيست. حقيقت اين است كه دوربين، تنها يك وسيله است، اما اين كه عكاس بتواند از اين وسيله به خوبي استفاده كند و نتيجه مطلوب را ببرد، مهم است.
شايد به نظر برسد كه مشكل اصلي عكاس ها هستند ولي بايد به اين مسئله توجه داشت كه مناسبات حاكم بر سينماي ايران اين معضلات را براي عكاسان به وجود آورده است. در چند سال اخير كيفيت  فيلم هاي سينمايي هم افت كرده است و خب طبيعي است كه عكاس براي عكاسي فيلم ضعيف، شور و شوق چنداني نداشته باشد؛ ضمن اين كه مديريت سينماي كشور هم از جايگاه عكاسان در سينما حمايت نمي كند.]]>
</TEXT>
</DOC>
<DOC>
<DOCID>HAM2-860120-102</DOCID>
<DOCNO>HAM2-860120-102</DOCNO>
<ORIGINALFILE>/1386/860120/world/_cinew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[يادداشتدر باب حرفه اي بودن در سينماي ايران
وقتي تعاريف وارونه مي شوند]]>
</TITLE>
<TEXT>
<![CDATA[سعيد مروتي
اين روزها هر كارگرداني كه فيلمش مورد انتقاد واقع مي شود، وقتي پاسخ منطقي براي ايرادهايي كه به فيلم گرفته شده، ندارد، مي گويد: من براي مردم فيلم مي سازم نه منتقدان.
واضح است كه سينما با نفس تماشاگر معنا مي يابد و فيلم بدون مخاطب اسمش هر چه باشد قطعاً سينما نيست اما آيا مي توان هر سهل انگاري و پيش پاافتادگي را به صرف اقبال عمومي توجيه كرد؟ آيا مي شود پشت پسندي
عامه پنهان شد و سنگر گرفت و به پشت گرمي گيشه، تمام خطاها و كاستي ها را وارونه جلوه داد و از آنها به عنوان نقاط قوت ياد كرد؟
سال ها پيش منتقدي كه پس از سال ها نقدنويسي به فيلمسازي روي آورده بود و اتفاقاً اثري پيش پاافتاد ه اي هم ساخته بود؛ ساخت فيلمي مبتذل را اقتضاء حرفه اي بودن در سينماي ايران دانست. به اين معنا كه در اين سينما اگر مي خواهي به عنوان يك حرفه اي كه شناخت و تصور درستي هم از گيشه دارد شناخته شوي، چاره اي جز پذيرش و رعايت نكاتي كه به فتح گيشه منجر مي شود نداري و خيلي از اين موارد خواه ناخواه باعث مي شود انگ فيلمفارسي به فيلمت بخورد.
سي وپنج سال پيش زنده ياد جلال مقدم حرفه اي بودن در سينماي فارسي را اين چنين تعريف مي كرد: كارگردان حرفه اي در اين سينما كسي است كه بتواند با سرعت زياد و بودجه كم فيلمي را سرهم بندي كند كه گيشه داشته باشد... در اين سينما فقط چنين كارگرداني حرفه اي خوانده مي شود، نه كسي كه بازيگرش را درست هدايت مي كند، دوربينش را جاي درستي قرار مي دهد و ميزانسن دادن بلد است.
و حالا كه چند سالي است همه از زنده شدن مجدد مناسبات فيلمفارسي در سينماي ايران مي گويند، مي شود نشانه هايي از اين تعريف را در سينماي موسوم به بدنه مشاهده كرد.
سينمايي كه بيش از70 درصد توليدات سالانه را در برمي گيرد ولي به شهادت آمار اغلب محصولاتش حتي موفق به بازگرداندن سرمايه شان هم نمي شوند و تازه بخش قابل توجه فيلم هايي هم كه در گيشه به توفيق نسبي مي رسند، از حرفه اي بودن تنها استفاده از بازيگر سرشناس و شاخص را دارند.
شايد كمي بدبينانه به نظر برسد ولي حرفي كه جلال مقدم در سي و چند سال پيش زده، هنوز هم در سينماي ايران مصداق دارد.
بخشي از سينمايي كه حالا حرفه اي ناميده مي شود چاه ويلي است كه با استعدادترين كارگردانان را هم در خود مي بلعد و آنها را به سادگي مبدل به كار چرخانان سينماي محقر بدنه مي كند.
به همين خاطر است كه بسياري از فيلم ها، صرفاً به نيت سوءاستفاده از علاقه عموم مردم به يك ژانر(كه اين روزها ژانر كمدي است)يا موضوع مقابل دوربين مي روند. اين همان سينمايي است كه در آن فيلمساز تحصيلكرده اش كه در دانشكده درس سينما مي دهد، هنري جز ساخت فيلمفارسي از خود نشان نمي دهد. سينمايي كه در آن مي شود در كمتر از سه هفته يك كمدي بنجل و پيش  پاافتاده را توليد كرد و با آن گيشه را هم فتح كرد. چرا كه تماشاگر خسته و دلزده اين سال ها، به خنديدن بيش از هر چيز ديگر اهميت مي دهد.
در چنين آشفته بازاري فيلمساز حرفه اي كسي است كه بتواند يك فيلمنامه بنجل و بي كيفيت را با حفظ و تقويت همين ويژگي ها خيلي زود سرهم بندي كرده و روانه اكران كند.
مي شود با تكرار مفاهيم و مؤلفه هايي كه سال ها پيش و در زمانه اي متفاوت مورد توجه مخاطب قرار گرفته بود، دوباره گيشه را فتح كرد اما چنين رويكردي در دراز مدت چيزي جز خسران براي سينما به ارمغان نخواهد آورد.
سينمايي كه هدفش جلب اعتناي مخاطب است بايد جذاب، خوش ساخت و حرفه اي باشد. همچنان كه بسياري از توليدات پر مخاطب سينما از اين ويژگي ها برخوردار بوده اند. فيلم هايي كه سازندگانشان به شعور تماشاگر احترام گذاشته و براي جلب توجه مخاطب به هر تمهيدي متوسل نشده بودند. نتيجه هم آثاري استاندارد و خوش پرداخت بود كه در عين برخورداري از گيشه اي پررونق به ارتقاء سطح سليقه تماشاگر هم مي انديشيدند يا دست كم ذوق مخاطب را تنزل نمي بخشيدند.
سينماي ايران براي اعتلاء، چاره اي جز حركت در اين مسير را ندارد و گرنه فتح گيشه از جاده فيلمفارسي؛ در نهايت به همان بن بستي ختم خواهد شد كه سينماي فارسي در ميانه هاي دهه پنجاه دچارش شد.]]>
</TEXT>
</DOC>
<DOC>
<DOCID>HAM2-860120-103</DOCID>
<DOCNO>HAM2-860120-103</DOCNO>
<ORIGINALFILE>/1386/860120/world/_cinew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهنگاهي به خون بازي
تلخي گزنده]]>
</TITLE>
<TEXT>
<IMAGE>/1386/860120/world/011520.jpg</IMAGE>
<![CDATA[
محدثه واعظي  پور
در اين سال ها فيلم هاي زيادي با موضوع اعتياد ساخته شده، اما در بين آنها كمتر مي توان به نمونه اي برخورد كه تصويري واقعي از بحران اعتياد در جامعه امروز ارائه بدهد و علت گرايش جوان ها به مواد مخدر را با توجه به واقعيت هاي موجود مطرح كند. خون بازي ساخته رخشان بني اعتماد و محسن عبدالوهاب، تصويري تلخ و تكان دهنده از شيوع اعتياد بين جوان ها نشانمان مي دهد. فيلم روي رابطه سارا(باران كوثري)و مادرش(بيتا فرهي)تمركز مي كند و از طريق اين رابطه و نزديك شدن به شخصيت سارا، ترسيم موقعيت روحي و شرايط خانوادگي و اجتماعي اش تلاش مي كند اين پديده اجتماعي را از وجوه مختلف بررسي كند. بني اعتماد در قالب فيلمسازي با گرايش اجتماعي، از دل داستان خودويرانگري سارا، از شيوع اعتياد در جامعه انتقاد مي كند و اين مسئله را محصول شرايط خانوادگي و اجتماعي مي داند. بني اعتماد اگرچه با سارا همدلي مي كند، اما برخلاف بسياري از فيلمسازاني كه همدلي شان با كاراكتر معتاد فيلم به نوعي ترويج اعتياد است، اعتياد را در نهايت زشتي نشان مي دهد.
در فيلم هايي كه به موضوع اعتياد پرداخته اند، به مواجهه معتاد با اين پديده و تلاش نافرجامش براي رهايي كمتر پرداخته شده است. اما بني اعتماد توانسته دست و پا زدن سارا براي رهايي را به شكلي تأثيرگذار نشان بدهد و با شخصيت پردازي هوشمندانه از يك معتاد، وسوسه او براي مصرف مواد مخدر و ناتواني اش در مواجهه با اعتياد را نشان بدهد.
فيلم، يك ويژگي قابل توجه ديگر هم دارد. ارتباط سارا و مادرش، بعد انساني ويژه اي به فيلم داده است. انفعال مادر در برابر اعمال جنون آميز سارا، تصوير يك قرباني از او مي سازد. زني كه گذشته و زندگي مشتركش را از دست داده و تمام تلاشش بازگرداندن سارا به زندگي سالم و عاشقانه است؛ تلاشي كه گاه بيهوده و بي حاصل به نظر مي رسد. شايد به نظر خيلي ها، خون بازي انتخاب مناسبي براي اكران نوروزي نباشد، اما ديدن فيلم تازه بني اعتماد با وجود تلخي گزنده اي كه دارد، تجربه لذت بخشي است. او توانسته در قالب قصه اي يك خطي، به مسائل و مشكلاتي اشاره كند كه پيش از اين، كمتر كسي به سراغشان رفته است. خون بازي فيلمي خوش ساخت و تأثيرگذار از فيلمسازي است كه نشان داده چقدر خوب، جامعه و بحران هايش را مي شناسد.]]>
</TEXT>
</DOC>
<DOC>
<DOCID>HAM2-860120-104</DOCID>
<DOCNO>HAM2-860120-104</DOCNO>
<ORIGINALFILE>/1386/860120/world/_idea.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تحقق دينداري در گرو چيست؟
جامعه ديني و آسيب هايش]]>
</TITLE>
<TEXT>
<IMAGE>/1386/860120/world/011535.jpg</IMAGE>
<![CDATA[
شناخت آسيب ها و مغالطه هاي دين پژوهي به توده مردم و نسل جوان مدد مي رساند تا به آساني در دام جريان هاي دين پژوهي منحرف و آسيب پذير نيفتند
آسيب شناسي در باب ماهيت ديني به معناي معرفت ديني و درك انديشمندان ديني از دين نيز از اهميت خاصي برخوردار است
آدميان در طول تاريخ حيات اجتماعي شان از انواع انحراف ها و آسيب هاي اجتماعي رنج برده اند و همواره در جستجوي عوامل رهايي از آن بحران ها بوده اند. مطالعه جامعه شناختي آسيب هاي اجتماعي در چند دهه اخير بيش از گذشته در محافل دانشگاهي مورد توجه قرار گرفته است. عوارض ناهنجاري هاي اجتماعي كمتر از بيماري هاي جسماني نيست. به همين دليل شناسايي آنها و انگيزه هاي به وجود آمدن آنها و نيز راه هاي پيشگيري از آنها لازم است. انقلاب اسلامي ايران به عنوان مهمترين پديده اجتماعي معاصر نيز از آسيب هاي اجتماعي و بحران هاي فرهنگي، سياسي، اقتصادي و ديني در امان نيست و پيگيري، پيشگيري و درمان آنها بدون شناسايي ميسر نخواهد بود. مقاله حاضر تنها به پاره اي از آسيب هاي مربوط به معارف ديني، كه در جامعه رواج يافته است و منشاء انحراف هاي اجتماعي شده است، اشاره مي كند و ساير آسيب هاي ديني و اجتماعي را از قلمرو بحث خود خارج مي سازد.
دكتر عبدالحسين خسروپناه
1. مفهوم آسيب شناسي اجتماعي
آسيب شناسي اجتماعي مفهوم جديدي است كه از علوم زيستي به عاريه گرفته شده و مبتني بر تشابهي است كه دانشمندان بين بيماري هاي عضوي و انحرافات اجتماعي قائل مي شوند. در واقع با شكل گيري و رشد جامعه شناسي در قرن نوزدهم، بهره گيري از علوم مختلف براي بيان فرآيندهاي اجتماعي معمول شد و در نتيجه بسياري از اصطلاحات رايج در علوم ديگر چون زيست شناسي، علوم پزشكي و زمين شناسي در جامعه شناسي نيز به كار گرفته شد كه از آن جمله كلمه آسيب شناسي pathology را مي توان نام برد. اين واژه از ريشه يوناني path=patho به معني رنج، محنت، احساسات و غضب و logy به معناي دانش و شناخت تركيب يافته است، بنابراين pathology به معناي ناخوشي شناسي، مرض شناسي، علم تشخيص امراض، مطالعه عوارض و علائم غير عادي به كار مي رود.
آسيب شناسي در اصطلاح علوم طبيعي عبارت است از شناخت ريشه بي نظمي ها در ارگانيسم انساني، بنابراين در مشابهت كالبد انساني با كالبد جامعه، اصطلاح آسيب شناسي اجتماعي social pathology براي مطالعه و ريشه يابي بي نظمي هاي اجتماعي و انحرافات اجتماعي به كار مي رود.
مقاصد و وظايف آسيب شناسي اجتماعي عبارتند از:
الف)مطالعه و شناخت آسيب هاي اجتماعي و دلايل پيدايي آنها.
ب)پيشگيري از وقوع جرم و انحراف در جامعه به منظور بهسازي محيط زيست جسمي و خانوادگي.
ج)درمان كجروي اجتماعي با به كارگيري روش هاي علمي و استفاده از شيوه هاي مناسب براي قطع ريشه ها و انگيزه هاي اين كجروي ها.
د)تداوم درمان براي پيشگيري و جلوگيري از بازگشت مجدد انحرافات اجتماعي.
رفتار انحرافي، رفتاري است كه به طريقي با انتظارهاي رفتاري مشترك يك گروه خاص سازگاري ندارد و ديگر اعضاي جامعه آن را ناپسند يا نادرست مي دانند. در واقع، هر جامعه از اعضاي خود انتظار دارد از ارزش ها و هنجارها تبعيت كنند، اما همواره عده اي پيدا مي شوند كه پاره اي از اين ارزش ها و هنجارها را رعايت نمي كنند. شايان ذكر است كه انحراف هاي اجتماعي به انحراف هاي فردي و گروهي، آگاهانه و ناآگاهانه، طبيعي و سازنده قابل تقسيم اند.
2. مفهوم آسيب شناسي ديني
با توضيح و تبيين آسيب شناسي اجتماعي روشن مي شود كه آسيب شناسي ديني درصدد مطالعه و شناخت و پيشگيري و جلوگيري از بازگشت مجدد بحران هايي است كه با انتظارهاي ديني، جامعه ديني ايران و ماهيت اسلام سازگاري ندارد. توضيح مطلب آن كه آسيب ها و بحران ها و، به تبع، پيشگيري و درمان آنها به دو شاخه تعلق دارد: نخست به ماهيت دين و
آن گاه به وجود دين. ماهيت دين عبارت است از ما جاء به النبي يعني آنچه از سوي پيامبر و پيشوايان ديني به ما رسيده است؛ همان حقايق، معارف و احكامي كه به صورت نص ظاهر شده اند. اما وجود خارجي دين عبارت است از ديني كه در جامعه جريان پيدا مي كند و نهادهاي اجتماعي و روابط ميان دينداران را پديد مي آورد. موافقان و مخالفان و مذاهب مختلف را تحقق مي بخشد. البته اين حقايق و امور خارجي اگرچه منسوب به دين اند، ولي تنها زاييده ماهيت دين نيستند و ده ها عامل فرهنگي، اجتماعي و رواني نيز بر آنها تأثير مي گذارند.
ماهيت دين اسلام، به لحاظ اعجاز قرآني، از انحراف و اعوجاج مصون است، اما در بخش روايات به دروغ پردازان و راويان جعال و كذاب مبتلا مي شود. به همين دليل آسيب شناسي روايات، خصوصاً مأثوراتي كه در اختيار عامه مردم قرار دارند، ضروري است.
آسيب شناسي در باب ماهيت ديني به معناي معرفت ديني و درك انديشمندان ديني از دين نيز از اهميت خاصي برخوردار است. تاريخ معرفت ديني گواه حضور انديشه هاي باطل و خرافي و غيرمطابق با متون ديني و تفسير به رأي در ميان معارف ديني است كه بايد به اصلاح و حذف آنها پرداخت و در بازفهمي و كسب معارف صحيح ديني تلاش مجدد كرد. گاه ماهيت و معرفت به دين از آسيب هاي ديني در امان است، ولي جامعه ديني از حقيقت دين و نهادهاي ديني و روابط اجتماعي متدينان از معارف اصيل ديني فاصله گرفته اند و به نام دين به سوءاستفاده ها و تصميم گيري هاي نادرست، مشروعيت مي بخشند و در يك كلام، جامعه، مصداق كلام سرور شهيدان مي شود كه فرمود: الناس عبيد الدنيا و الدين لعق علي السنتهم يدورونه ما درت به معايشهم فاذا محصوا بالبلاء قل الديانون؛ انسان ها بندگان دنيايند و دين، آويز زبان آنان است و تا وقتي كه معيشت شان از راه دين بگذرد با آن بازي مي كنند، ولي همين كه امتحان هاي دشوار پيش آيد دينداران، اندك مي شوند. وقتي سخن از آسيب هاي جامعه ديني و وجود خارجي دين مي رود، تنها جامعه عوام مدنظر گرفته نمي شود، بلكه جوامع و نهادهاي خواص از جمله نظاميان، دانش پژوهان، دانشگاهيان، روحانيون و حاكمان نيز مورد نظر است.
3. آسيب شناسي معرفت ديني
انديشمندان و متفكران اسلامي معاصر از جمله سيد جمال الدين اسد آبادي، اقبال لاهوري، شريعتي، آيت الله مطهري، علامه طباطبايي و همچنين بسياري از محققان پيشين از جمله علامه حلي، خواجه نصير طوسي، ابن سينا، فارابي، غزالي و... در اين مسير گام برداشته و از انحرافات فكر ديني جلوگيري كرده و به دفاع از انديشه اصيل ديني پرداخته اند. براي نمونه مرحوم مطهري اعتقاد غلط نسبت به مفاهيمي همچون معاد، شفاعت، تقيه، انتظار فرج، صبر، سيستم اخلاقي اسلام، حكومت اسلامي، اقتصاد اسلامي، قوانين جزايي اسلام، حقوق زن در اسلام، قوانين بين المللي اسلام را منشأ انحطاط مسلمين معرفي مي كرد و آسيب شناسي در اين قلمرو را ضروري مي دانست.
سيد جمال الدين اسدآبادي نيز در مقالات جماليه و عروه الوثقي مهمترين پرسش خود را در علت يابي انحطاط مسلمين جستجو مي كرد و برطرف كردن معارف غلط و ذليلانه در حوزه دين و ذلت و ضعف مسلمين را پاسخ آن مي دانست و به همين دليل كليد حل معضلات مسلمين را حضور علماي جليل و سلاطين مقتدر معرفي مي كرد.
جامعه اسلامي ايران پس از سپري كردن 25 سال از عمر مباركش، گرفتار دو آسيب مهم در معرفت ديني شده است: نخست سكولاريزم و نفي حضور اجتماعي دين و به حاشيه راندن آن از صحنه فعاليت هاي اجتماعي؛ و دوم انديشه جامعيت دين و حضور تمام عيار آن در همه صحنه هاي فردي و اجتماعي و به حاشيه راندن علوم تجربي و انديشه هاي عقلي.
توضيح مطلب آن است كه متفكران ايراني در باب قلمرو و انتظار بشر از دين به دو دسته اساسي منشعب مي شوند: نخست، دسته اي كه پاسخ هر پرسشي را از درون دين جستجو مي كند و بهره اي از واقعيت براي دو ابزار ديگر شناخت يعني حس و تجربه قايل نمي شود، اين رويكرد در دوران قاجاريه و قبل از آن طرفداران فراواني داشت و متفكراني همچون غزالي بر اين عقيده اصرار داشتند. دسته دوم، نقطه مقابل رويكرد نخست بوده و به حذف دين از زندگي اجتماعي و لاغر كردن آن تأكيد مي ورزيدند. بسياري از قلم به دستان دوران قاجاريه با ورود تمدن غرب به جامعه ايران خصوصاً پس از شكست ايران در جنگ با روس، ميزبان اين فرآيند فكري يعني سكولاريزم شدند. اين گروه با ديدن پيشرفت و تمدن مغرب زمين شيفته بي چون و چراي غرب شدند و بدون توجه به بنيادهاي فكري و نظري اين فرآيند، دينداري و حضور اجتماعي دين را عامل عقب ماندگي مسلمين قلمداد كردند. از اين رو با اعزام دانشجويان به اروپا، محصول ناميموني چون روشنفكري سكولار با دايگي انگليس و فرانسه در سرزمين ايران پديد آمد.
ميرزا آقا خان، احمد روحي، افضل الملك، آخوندزاده، فروغي و صادق هدايت، دشتي، نمونه هايي از اين طيف گسترده اند. اين جريان با پيروزي انقلاب اسلامي كم رنگ و تا حدودي ناپديد شد. پس از جنگ تحميلي و خصوصاً در اين دهه اخير اين فكر ناميمون با رنگ و لعاب ديني پا به عرصه انديشه ديني نهاد و در اين زمان اندك، تا حدودي كامياب نيز بود و بخش وسيعي از نسل جوان را به خود جلب كرد. به نظر نگارنده اين تفكر كه از آن به سكولاريزم اسلامي و ديني نام مي برند و تأييدات درون ديني نيز بر آن نهاده مي شود، مهمترين آسيب در جامعه اسلامي ايران است. احياگران ديني از سيد جمال الدين و شيخ محمد عبده و رشيد رضا گرفته تا شريعتي، مطهري و در رأس همه امام خميني(ره)حذف دين از صحنه اجتماع و آميختگي تفكر خالص و ناخالص يا سره از ناسره در انديشه ديني را عامل عقب ماندگي مسلمين معرفي مي كردند و به همين دليل ايدئولوژيك كردن دين و حضور آن در صحنه اجتماع توسط مرحوم شريعتي و مطهري مطرح شد و انديشه ولايت مطلقه فقيه و دولت فقهي و حكومت ديني توسط حضرت امام(ره)بسط و گسترش پيدا كرد. نگارنده در نگاشته اسلام جامع نگر و انقلاب اسلامي ايران، اين انديشه را عامل اصلي پيروزي انقلاب اسلامي معرفي كرده است و نمونه هاي تاريخي از حوادث ايران مبني بر انديشه اجتماعي اسلام براي اثبات مدعا ذكر كرده است.
نكته قابل توجه اينكه نبايد از طيف ديگر يعني اسلام شناسان بي درد غفلت كرد؛ متديناني كه با بي توجهي به مقتضيات و نيازهاي زمان در انديشه سنتي خود فرو رفته و نه درد عقب ماندگي مسلمين را احساس مي كنند و نه به درمان اين عويصه مي پردازند.
4. آسيب شناسي دين پژوهي معاصر
تبيين آسيب شناسي طبيعي و اجتماعي، آسيب شناسي ديني و دين پژوهي تا حدودي را روشن مي سازد. آسيب شناسي ديني در صدد كشف و تحليل كجروي هاي معرفتي و رفتارهاي ديني و معرفي
راه كارهاي درمان آنها است.
آسيب ها و بحران هاي ديني و به تبع، پيشگيري و درمان آنها به دو شاخه تعلق دارد: نخست به ماهيت و چيستي دين و دوم به وجود و تحقق دينداري.
ماهيت و چيستي دين، عبارت است از حقايق و معارف و احكامي كه از ناحيه پيشوايان و منابع دين يعني قرآن و سنت و عقل قطعي اظهار مي شود. اين ساحت از دين، به دليل اعجاز قرآني و عصمت نبوي و ولوي و بديهيات عقلي، از انحراف و آسيب مصون است. هر چند دروغ پردازان و راويان كاذبي، گفته هاي غير واقع را به پيشوايان دين نسبت داده، و سنت را با واسطه، دچار آسيب ساخته اند، اما علم رجال، ابزار مهمي براي آسيب شناسي و آسيب زدايي آن كج روي است و نيز فرآيند استدلال و به كارگيري عقل قطعي و استناد نظريات به بديهيات ممكن است اسير مغالطات منطقي شود كه رعايت شرايط برهان و قواعد صوري منطق، چاره ساز اين آسيب است؛ بنابراين، وقتي از آسيب شناسي ديني در حوزه ماهيت دين سخن به ميان مي آيد، مقصود، آسيب شناسي معرفت ديني و درك انديشه وران از متون و منابع ديني است. تاريخ معرفت ديني، گواه بر حضور انديشه هاي باطل و خرافي و غيرمطابق با متون ديني است كه در فرهنگ اسلامي از آن، به تفسير به رأي ياد مي شود.
وجود و تحقق دين و دينداري نيز از آسيب ها و كجروي ها مصون نيست و الزاماً اين آسيب ها، زاييده ماهيت يا معرفت ديني نيستند و مي توان در كشف علل آنها به عوامل فرهنگي، اقتصادي، تربيتي، رواني و اجتماعي اشاره كرد. گاه جامعه ديني و رفتار دينداران و نهادهاي ديني، از معارف اصيل اسلام فاصله مي گيرند و به نام دين، انحراف هاي اجتماعي و فردي را مشروعيت مي بخشند.
شناخت آسيب ها و مغالطه هاي دين پژوهي نه تنها به توده مردم و نسل جوان مدد مي رساند تا به آساني در دام جريان هاي دين پژوهي منحرف و آسيب پذير نيفتند؛ بلكه به دين پژوهان و دانشجويان فلسفه و الاهيات نيز كمك فراواني مي كند تا تجربه دين پژوهانِ گرفتار مغالطه را تكرار نكنند و با احتياط در اين عرصه گام بردارند و عجولانه دستاوردهاي دين پژوهان مغرب زمين و مسيحيت را بر اسلام تطبيق نكنند.
تأكيد آيات قرآن و روايات پيشوايان دين مبني بر جلوگيري از آميزش حق و باطل و شبهه افكني، ضرورت مسئله را تقويت مي كند.
خداوند متعالي مي فرمايد: وَلاَ تَلبِسُوا الحَق بِالبَاطِلِ، ونيز مي فرمايد: لِمَ تَلبِسُونَ الحَق بِالبَاطِلِ.
امير مومنان در نهج البلاغه خطبه 50 مي فرمايد: فلو ان الباطل خلص من مزاج الحق لم يخف علي المرتادين و لو ان الحق خلص من لبس الباطل انقطعت عنه السن المعاندين و لكن يؤخذ من هذا ضغث و من هذا ضغث فيمزجان فهنالك يستولي الشيطان علي اوليائه.
لازمه پرهيز از شبهات و انحرافات ديني، شناخت حق و باطل و جلوگيري از آميختگي آنها است.
وقتي سخن از دين پژوهي معاصر به ميان مي آيد، به جريان ها و شخصيت هايي ناظر است كه در حوزه مطالعات ديني و گرايش هاي گوناگون دين پژوهي(تفسير، كلام، فلسفه دين، روانشناسي دين، جامعه شناسي دين، مردم شناسي دين، هنر و ادبيات ديني و...)سخن گفته، و تا حدودي بر معرفت ديني جامعه تأثير گذاشته اند. خواه به معناي تخصصي و فني آن، دين پژوه يا مفسر دين معرفي شوند يا خير.
آسيب شناسي دين پژوهي در جايگاه رشته و شاخه معرفتي از دين پژوهي طراوت و تازگي خاصي دارد؛ به همين دليل، در باب شناسايي مسائل و پرسش هاي آن بايد از رشته هاي آسيب شناسي طبيعي و اجتماعي مدد گرفت. صاحب نظران علوم اجتماعي در تعريف كجروي از مفاهيمي چون نظم اجتماعي، وجدان جمعي، همنوايي مبتني بر تشابه و تفاوت بهره مي گيرند و رابطه تنگاتنگي بين اين مفاهيم با كج روي ترسيم مي كنند.
در آسيب شناسي دين پژوهي نيز بايد مفاهيمي مانند معرفت ديني مضبوط، دين جامع نگر، تفسير به رأي و غيره را به ميدان آورد. آسيب شناسي اجتماعي به مثابه دانش نو، مطالعه آسيب ها و بحران ها و ناهنجاري هاي اجتماعي و كشف علل و عوامل پيدايي آنها و پيشگيري از وقوع جرم و انحراف در جامعه را به عهده دارد. اين رسالت به منظور بهسازي محيط زندگي اجتماعي و خانوادگي و درمان انواع
كجروي هاي اجتماعي با به كارگيري روش هاي علمي و تداوم درمان براي پيشگيري و جلوگيري از بازگشت دوباره انحرافات اجتماعي انجام مي پذيرد.
آسيب شناسي دين پژوهي نيز در جايگاه شاخه جديد دين پژوهي، مطالعه آسيب ها و ناهنجاري هاي معرفتي در عرصه دين و كشف علل و عوامل ظهور و پيشگيري از فعليت آنها در مطالعات ديني دين پژوهان را عهده دار است و اين رسالت نيز براي كشف انواع مغالطات و كج فهمي ها و انحرافات ديني در عرصه انديشه و رفتار فردي و جمعي انجام مي پذيرد.]]>
</TEXT>
</DOC>
<DOC>
<DOCID>HAM2-860120-105</DOCID>
<DOCNO>HAM2-860120-105</DOCNO>
<ORIGINALFILE>/1386/860120/world/_idea.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهدرباره فلسفه ستيزي در اسلام
جدال عقل و ذوق]]>
</TITLE>
<TEXT>
<![CDATA[گروه انديشه- در روزگاران پيشين، فلسفه يا حكمت، همه دانش هاي بشري را در بر مي گرفت و به دو قسمت حكمت نظري و حكمت عملي تقسيم مي  شد.
سير تفكرات الهي و مراحل سازمان يافته انديشه موجب شد فلسفه حجم عظيمي از فضاي تفكرات مسلمانان را به خود اختصاص دهد. و سير تكاملي اين انديشه ها، نزد مسلمانان، شكوفايي فرهنگ اسلامي را به بار آورد. طرح انديشه هاي فلسفي از جانب فيلسوفان مسلمان از سويي و رد آنها از طرف انديشمنداني ديگر باعث شده كه تاريخ انديشه فلسفي در تمدن اسلامي پر از حوادث گوناگون شود. در برهه اي از تمدن اسلامي، عده اي به خاطر حفظ مصالح شرعي به صورت رسمي و غيررسمي به مخالفت با نظريه هاي فيلسوفان پرداخته اند. مسلم است كه بينش اسلامي و ديني با بينش فلسفي متمايزند. فلاسفه مي  كوشند احساس و ماوراي حسي عالم را از طريق نظريات فكري و عقلي دريابند و حال اين كه دين مداران اصول خود را برپايه روايت و نقل پي ريخته اند. اين تضاد باعث به وجود آمدن فلسفه ستيزي بين برخي از انديشمندان اسلامي شد. مهم ترين دليل فلسفه ستيزي مسئله يوناني مآبي بود كه در برهه اي از زمان دامنگير برخي متفكران اسلامي بود. چنان كه ابويوسف يعقوب ابن اسحاق  الكندي(م 260)، ارسطو را معلم واقعي خود مي  دانست.
ستيز ميان فلاسفه و فلسفه ستيزان دامنگير فرهنگ يوناني شد و يوناني ستيزي نيز به وجود آمد و اين مسئله به جايي رسيد كه الكندي را با وجود اين كه مسلمان و عربي اصيل بود، يهودي خواندند.
با اين وجود مفاهيم عرفان نظري مستقيما ربطي به فلسفه يوناني نداشت زيرا از منبع وحي نبوي سيراب مي  گشت.
با توجه به بيان حكمت ذوقي يا شرح مابعدالطبيعه اي، مكتب تصوف بنيان نهاده شد. مكتب تصوف در واقع پيرو مفاهيم عرفان نظري هستند كه به دو حوزه تفكر فلسفي و تفكر قلبي تقسيم مي  شود. تفكر قلبي بر پايه انديشه و عقل و تفكر قلبي برپايه اشراقيات و مفاهيم ذوقي استوار است. قرن پنجم شاهد ظهور متفكراني بود كه با مخالفت هاي خود باعث ايست مقطعي در انديشه هاي فلسفي شدند. در اين عصر امام محمد غزالي با اثر خود تهافت الفلاسفه و شيخ شهاب الدين سهروردي به تأسي از غزالي با كتاب رشف النصائح الايمانيه في كشف الفصائح اليونانيه به جنگ با فلاسفه پرداختند.
هنگامي كه غزالي كتاب تهافت الفلاسفه را نوشت، ابن رشد، در دفاع از فلسفه تهافت التهافت را بر نقد آن نوشت. وقتي سهروردي رشف النصائح الايمانيه و كشف الفصائح اليونانيه را نوشت، ابن رشد به مقابله برآمد و كتاب كشف الاسرار الايمانيه و هتك الاستار الحطاميه را نوشت اما اين يكي نيز مانند تهافت  التهافت نتوانست از تاثير آن بكاهد.
سهروردي در كتاب ياد شده كوشيده است با ارائه نظريات اسلامي درباره روح و معاد بر گمراهاني- به اعتقاد خود- كه راه فلاسفه را رفته اند، راه رستگاري را بنماياند. با توجه به اين كه سهروردي در اين كتاب از غزالي تأثير جسته است اما مانند او نتوانست از اين مهم برآيد. او در اين كتاب از نظرات ارسطو و ابن سينا در فلسفه انتقاد مي  كند.
با پيدايش ابن عربي عصر جديدي در تصوف به وجود آمد. ابن عربي را بزرگ ترين شارح نظرات عرفان اسلامي مي  دانند زيرا عقايد صوفيه را به صورت دقيق و صريح تنظيم نموده و جنبه باطني اسلام را روشن ساخته است. او در دو كتاب مشهورش فتوحات مكيه و فصوص الحكم حالات عرفاني موجود در عرفان و تصوف را به بهترين وجهي شرح مي  دهد. بعد از او از بزرگ ترين متفكراني كه نظرات او را دنبال كردند، شيخ صدرالدين قونوي و شيخ فخرالدين عراقي بودند و شاه نعمت الله ولي نيز افكار او را در ايران رواج داد و طريقه نعمت اللهي را كه نخستين طريقه تصوف در شيعه است در ايران و هندوستان به وجود آورد. شاه نعمت الله ولي از انديشه هاي خواجه احمد غزالي- برادر امام محمد غزالي- شديدا تاثير پذيرفته بود.]]>
</TEXT>
</DOC>
<DOC>
<DOCID>HAM2-860120-106</DOCID>
<DOCNO>HAM2-860120-106</DOCNO>
<ORIGINALFILE>/1386/860120/world/_litew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[گفت وگو با گابريل گارسيا ماركز
شهرت را به سختي تحمل مي كنم]]>
</TITLE>
<TEXT>
<IMAGE>/1386/860120/world/011526.jpg</IMAGE>
<![CDATA[
گابريل گارسيا ماركز، نويسنده  و رمان نويس كلمبيايي در ششم مارس 2007، هشتاد ساله شد. او علاوه بر اينكه در سال 1982 برنده جايزه نوبل ادبي شد و همين امر نيز نشاندهنده  فعاليت حرفه اي او به عنوان يك نويسنده است، اما فعالي سياسي نيز هست.
ماركز با معرفي سبك رئاليسم جادويي به ادبيات بين المللي، نام خود را به عنوان يك نويسنده صاحب سبك در تاريخ ثبت كرده و در رديف نويسندگاني مانند خورخه لوييس بورگس و ماريو بارگاس روسا قرار گرفته است.هركسي  كه  گابريل  گارسيا ماركز را نشناسد و حتي كتاب هايش را نخوانده باشد، حداقل نام صد سال تنهايي را شنيده است. گابريل گارسيا ماركز، يكي از برندگان جايزه نوبل ادبي است. هر چند در اين گفت وگوي كوتاه، بخش اعظم عقايد و نظريات  ماركز به اطلاع مخاطبين  نمي رسد، بهانه چاپ اين گفت و گو زمزمه سفر ماركز به ايران بود كه منتفي شد.
ترجمه: كوروش ضيابري
* صد سال تنهايي شما به نظر مي رسد بايد با يك پيش زمينه اطلاعاتي خاص از تاريخ و سياست در كشورهاي آمريكايي مطالعه مي شد. اما احساس مي شود كه معرفي خوبي بر وضعيت آن موقع كشورهاي آمريكاي لاتين ارائه مي داده است. نظر شما چيست؟
- راستش را بخواهيد من خودم در زمان نوشتن اثر، زياد به اين مسئله توجه نمي كردم. اما در طول شكل دهي فضاي رمان و شخصيت هاي آن، تجربيات جالبي كسب كردم. براي مثال يكي از مسايلي كه باعث شد بتوانم از اواسط داستان به بعد، فضاي بهتري خلق كنم اين بود كه يك سوسياليست آمريكايي اهل آستين تگزاس براي ديدار و گفت و گو با من آمده بود چرا كه مرا فرد موفقي مي ديد و فكر مي كرد خودش نتوانسته در مكتب فكري سياسي اش موفق باشد. او از من پرسيد من چه مكتب فكري و متدهايي را دنبال مي كنم و من به او پاسخ دادم كه متد و مكتب انديشه خاصي ندارم. من فقط بسيار مطالعه مي كنم و بسيار مي نويسم. بسيار فكر مي كنم و چيزهايي را كه نوشتم نيز بارها بازنويسي مي كنم.
*به نظر مي رسد واقعيات در صد سال تنهايي به نوعي اغراق يا حتي تحريف شده هستند! نظر شما چيست؟
- البته اگر توجه كنيد، من با توجه به شرايط خاص و حمله هايي كه در آن زمان و در سال 1928 به آمريكاي لاتين انجام مي شد مي نوشتم. يعني سالي كه دوران كودكي ام را سپري مي كردم. تنها اغراق واقعيات داستان من، در مورد تعداد كشته شدگان بود كه البته به شرايط و اوضاع رمان نيز مي خورد و همخواني داشت! يعني من فقط به جاي صدها كشته شده، نوشتم هزاران كشته شده كه به نظر تفاوتي هم ندارند!! اما عجيب آنجاست كه يك خبرنگار كلمبيايي چند روز پس از انتشار رمان، از قول من در نشريه اش نوشت چندين هزار نفر در درگيري هاي سال 1928 كشته شدند! اما من بعدها به منتقدان پاسخ دادم: زياد نگران نباشيد، چون براي كشته شدن اين تعداد آدم وقت زيادي باقي مانده است!
*برخي از منتقدان شما معتقدند در تصاوير و ديدگاهي كه شما از آمريكاي لاتين ارائه داديد، يك تصور منفي گرايانه وجود دارد و شما به مردم اميدواري نمي داديد! نظر شما چيست؟
- بله. موافقم! چند سال پيش كه در كوبا بودم، براي نخستين بار اين حرف را از زبان يك منتقد شنيدم كه به صد سال تنهايي انتقاد داشت. او مي گفت من تمام مشكلات را بيان مي كنم، اما هيچ راه حلي پيشنهاد نمي دهم. من به آنها پاسخ دادم شغل رمان نويس ها، ارائه پيشنهاد براي چگونگي رفع معضلات اجتماعي نيست!!
*شما نويسنده لحظات سخت زندگي در كوچه پس كوچه هاي تنگ و تاريك و خوابيدن در زير پل هاي كثيف هستيد و به خوبي احساسات يك خيابان خواب را متوجه مي شويد. نظر شما در اين مورد چيست؟
-(لحظاتي سكوت مي كند)درست است. من در همين كوچه پس كوچه ها بزرگ شدم، هويتم را آنجا يافتم و حتي براي داستان هايم از همين فضاهاي پست و كثيف الهام گرفتم. اين سبك زندگي، به عقيده من بهترين نوعي است كه مي تواند در دنيا وجود داشته باشد و من هيچ وقت آن را فراموش نمي كنم.
*با شهرت چه كار مي كنيد؟! چه كار بايد انجام بدهيد تا ريشه هاي محبوبيت تان حفظ شود؟
- درست است. شهرت را به سختي مي شود تحمل كرد. اما نه به آن سختي كه شما فكر مي كنيد. من مي توانم به تنهايي به يك كافي شاپ در مركز شهر بروم و مهمترين اتفاقي كه آنجا مي تواند رخ دهد، اين است كه يك جواني بيايد و از من بخواهد عكسم را برايش امضا كنم و بيوگرافي ام را بنويسم. اين بهترين رفتاري است كه آنها مي توانند با يك نويسنده داشته باشند، حتي در بهترين هتل هاي بالاي شهر كه مردم از ديدن يك آمريكايي لاتيني بسيار خوشحال مي شوند هم وضعيت همين طور است. من هيچ وقت واقع بيني خودم را از دست نمي دهم چرا كه مي خواهم مانند خوانندگان و مخاطبان صد سال تنهايي، تجربه كسب كنم.
*كدام يك از كتاب هايتان را بيشتر از بقيه دوست داريد؟
- تا جايي كه من ديدم، براي بسياري از نويسندگان اينطور است كه آخرين كتابشان را بسيار دوست دارند. براي من هم همينطور است. اما مطمئناً هميشه بين مخاطبين و نويسندگان تفاوت هاي فكري زيادي وجود دارد و هر كسي به يك ديد كتاب ها را مي بيند. هيچ كس براي سرهنگ نمي نويسد را مثل صد سال تنهايي زياد دوست دارم.]]>
</TEXT>
</DOC>
<DOC>
<DOCID>HAM2-860120-107</DOCID>
<DOCNO>HAM2-860120-107</DOCNO>
<ORIGINALFILE>/1386/860120/world/_litew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[نگاهنگاهي به ديلماج
كلاژي از واقعيت]]>
</TITLE>
<TEXT>
<IMAGE>/1386/860120/world/011532.jpg</IMAGE>
<![CDATA[
 ديلماج تازه ترين اثر حميدرضا شاه آبادي حال و هوايي تاريخي دارد با شخصيت هايي نام آشنا كه در كتاب هاي تاريخي بسيار از آنها خوانده و شنيده ايم.
هرچند ديلماج يك رمان تاريخي نيست،  اما بستري كه داستان در آن روايت م شود بستري تاريخي است. داستان ديلماج به گونه اي تاريخ را روايت مي كند كه به نظر مي رسد خواننده در حال مطالعه كتابي تاريخي است، اما در حقيقت مستقيماً با ذهن و تخيل تاريخي نويسنده روبه رو است. امري كه اصالت تاريخ و قضاوت تاريخي را به همراه دارد.داستان ميرزا يوسف با عشق آغاز مي شود و عشق گمشده او در سراسر داستان جاري است. نويسنده با بهره گيري از بازنمايي تاريخي سعي بر واقعي جلوه دادن داستان دارد و اعتراف مي كند كه شخصيت ها و حوادثي آفريده است كه همه نام و رنگي از تاريخ و واقعي دارند اما هيچ يك واقعي نيستند.به هر تقدير برخي از خطوط اصلي تاريخي در كار رعايت شده اند. مثلاً حوادث دوران مشروطيت، تشكيل مجلس و... و همچنين پايه هاي وجودي برخي شخصيت ها كه بر پايه مستندات تاريخي است و تنها در برخي موارد اين آدم ها با كمي دستكاري تبديل شده اند به شخصيت ها داستاني. بنابراين نويسنده با به كارگيري اين موارد زياد هم از واقعيت دور نشده است. ماجراي خانه فروغي ها و بچه هايي كه در آن تحصيل مي كنند كاملاً واقعي است اما به شكلي داستاني بازنمايي شده است.]]>
</TEXT>
</DOC>
<DOC>
<DOCID>HAM2-860120-108</DOCID>
<DOCNO>HAM2-860120-108</DOCNO>
<ORIGINALFILE>/1386/860120/world/_litew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[دريچهنگاهي به خط تيره، آيلين نوشته ماه منير كهباسي
قصه جهان رو به ويراني آدم ها]]>
</TITLE>
<TEXT>
<IMAGE>/1386/860120/world/011529.jpg</IMAGE>
<![CDATA[
نيلوفر دهني
كتاب را باز مي كنيد و داستان خط تيره آيلين را آغاز مي كنيد. در همان چند سطر اول بي درنگ پي مي بريد موضوع آن همان كابوس هميشگي زنهاست: خيانت.
كتاب البته درونمايه ديگري هم دارد؛ روزمرگي آدم هاي روزمره شده كه نويسنده ضربه آن را همان اول وارد مي كند:
موضوعي كه به عنوان درونمايه كتاب انتخاب شده با مدام تكرار شدن هم تازگي اش را از دست نمي دهد مشروط بر اين كه نوع بيان، چيدمان واژگان و نحوه نگرش نسبت به آن در جهت آشنايي زدايي باشد؛ امري كه نويسنده كتاب در صورت رعايت برخي موارد در آن موفق تر مي شد. كتاب و نه رمان چون خط تيره، آيلين هم رمان هست و هم نيست. اين كتاب از جهاتي بيشتر به داستان بلند شباهت دارد تا رمان. از سويي هيچ كدام از شخصيت هاي اين كتاب مساله اي در برابر هستي ندارند؛ عنصري كه به عنوان يكي از وجوه مشخصه رمان همواره مطرح بوده است. مهربانو كه پرستاري از مادر و خواهر بيمارش را بر عهده دارد هر ماه با عده اي زن دور هم جمع مي شوند. فال قهوه مي گيرند و از هر دري سخن مي رانند. همسر مهربانو بهنام دكتر روانشناس است. آيلين زني است كه در ابتدا به عنوان بيمار به بهنام مراجعه كرده همان طور كه درمان فرانك خواهر مهربانو سبب آشنايي او با بهنام و ازدواجشان شده است. اما آيلين حالا هم كه هيچ مشكلي از نظر روحي ندارد باز هم جلسات را ادامه مي دهد و در عين حال ارتباط دوستانه خود با همسر بهنام را حفظ مي كند. مهربانو از حضور آيلين در زندگي خود و همسرش ناراضي است و به رابطه او و همسرش پي برده است. به نظر مي رسد داستان با آمدن فردين برادر مهربانو به ايران و ازدواج او با آيلين پايان يافته است و خيال خواننده هم راحت مي شود كه ديگر خطر خيانت خانواده مهربانو را تهديد نمي كند كه ناگهان نويسنده او را با ورود پرستاري كه بهنام براي مادر مهربانو استخدام كرده شوكه مي كند.
روزمرگي و سقوط انسانها آن چنان زندگي آدم هاي داستان را گرفته كه انگار هيچ راهي براي رهايي از آن وجود ندارد: هيچ وقت نشده كلاغ ها از ديوار پاك شوند. هميشه ابر خاكستري روي ديوار مي ماند.ساختار داستان به شكل در كنار هم قرار دادن تكه پاره هايي از خاطرات مهربانو است كه در كنار وقايع زمان حال قرار مي گيرند. داستان از زبان من راوي روايت مي شود. خاطرات با فعل گذشته به ياد آورده مي شود و حوادث زمان حال با فعل مضارع آورده شده اند.
نحوه ارائه داستان و انتخاب راوي به گونه اي است كه شايد اگر راوي سوم شخص هم بود هيچ اشكالي در آن پيش نمي آمد. شايد اگر من راوي تك گويي هاي دروني داشت يا بر روي وسوسه هاي ذهني، روحيات و افكار او بيشتر كار مي شد لزوم استفاده از اين نوع راوي مشخص مي شد. از سويي راوي با تك گويي هاي دروني مي توانست دليل يا خواستگاه ها و انگيزه كارهاي خود را براي خواننده مشخص كند. هرچند راوي در عين بي تفاوتي و خونسردي با تاكيد بر جزئياتي همچون چكه كردن شير آب حمام، نوشتن خريد روزانه، عوض كردن كهنه هاي مادر، پاك كردن جاي پاي نانسي گربه خانگي و سايه هايي كه در همه جاي داستان حضور دارند فضايي بسيار سياه را مي سازد. از سويي اضمحلال و به تباهي رفتن آدم هاي داستان به همراه نابودي خانه در تكامل با يكديگرند. در واقع اين روبه رو شدن خواننده با نشانه هاي متني از جمله خانه رو به تباهي و سايه ها به ملموس شدن اين فضاي رو به فنا كه هيچ راه نجاتي براي آن نيست كمك مي كند.]]>
</TEXT>
</DOC>
<DOC>
<DOCID>HAM2-860120-109</DOCID>
<DOCNO>HAM2-860120-109</DOCNO>
<ORIGINALFILE>/1386/860120/world/_musicw.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[گفت وگو با ريكارد دوچيلي رهبراركستر
موسيقي بخشي از زندگي است]]>
</TITLE>
<TEXT>
<IMAGE>/1386/860120/world/011514.jpg</IMAGE>
<![CDATA[
ريكاردو چيلي يكي از جوانترين رهبران اركستر دهه 70 و 80 ميلادي بود كه توانست به سرعت مسيرهاي رشد و شكوفايي را طي كند. اين هنرمند در كوتاه ترين زمان ممكن بسياري از قول و قرارهايي را كه وعده داده بود، تحقق بخشيد. بسياري از علاقه مندان به هنر موسيقي او را به دليل موفقيت هاي چشمگير در هدايت گروه نوازندگان معروف در سراسر دنيا و همچنين داشتن صدايي بسيار متوازن و رسا مي شناسند. ريكاردو در خانواده اي كه در عرصه موسيقي ايتاليا شهرت دارند، متولد شد. پدرش، لوسيانو چيلي نيز از كارگردانان هنري راديوي سراسري ايتاليا(rai)بود كه مسئوليت هاي اجرايي متعددي را در برگزاري اپراهاي معروف ايتاليا برعهده داشته است.
ريكاردو آموزش موسيقي را نزد پدر آغاز و در هنرستان هنرهاي زيبا در شهر ميلان ادامه تحصيل داد. او در سن نوزده سالگي به عنوان دستيار رهبر اركستر سمفوني، فعاليت در عرصه موسيقي را آغاز كرد و در سال 1974 اولين كار هنري خود را در شيكاگو اجرا كرد.
چيلي در دهه 70 ميلادي به عنوان رهبر اركستر مدعو در بسياري از اركستر سمفوني هايي كه در سراسر دنيا برگزار مي شد به هنرنمايي پرداخت و سرانجام در سال 1982 به عنوان رئيس رهبران اركستر سمفوني راديو برلين براي يك دوره 8 ساله منصوب شد. او در اين عرصه به سرعت پيشرفت كرد و به عنوان رهبر اصلي اركستر برلين غربي، رهبري نوزاندگان اين گروه را برعهده گرفت. در سال 1988 به عنوان رهبر اركستر سمفوني concertgebouw در آمستردام هلند پذيرفته شد، از آنجايي كه اين سمت يكي از مهمترين سمت هاي جهاني در عرصه موسيقي است، بنابراين مي توان گفت انتخاب ريكاردو در اين سمت در سن سي و پنج سالگي در شهرت جهاني او نقش بسزايي داشته است.
اگر چه ريكاردو معتقد است در اركستر سمفوني هاي بزرگ دنيا هميشه رسم بر اين بوده است كه افراد جوان را به عنوان رهبر اركستر انتخاب مي كنند او يادآوري مي كند كه سه رهبر پيشين اين اركستر سمفوني نيز در دهه چهارم زندگي خود به اين سمت منصوب شدند. زماني كه او به عنوان رهبر اركستر سمفوني سلطنتي concertgebouw منصوب شد، تصميم گرفت محدوده وسيع تري از اصوات موسيقي را به اين اركستر سمفوني اضافه كند و به اين ترتيب مجموعه هاي بي نظير از قطعات هنري را ارائه كرد. در سال 1999 ريكاردو رهبري اركستر سمفوني ديگري را كه متشكل از گروهي از نوازندگان حرفه اي جوان در محدوده سني 18 تا 25 سال بودند را برعهده گرفت.
ترجمه: فرانك فراهاني جم
* چگونه شما در سن 32 سالگي نظارت بر يك گروه قديمي پايبند به اصول سنتي در موسيقي يعني اركستر سمفوني concertgebouw را برعهده گرفتيد؟
- اين مسئوليت به صورت اتفاقي به من واگذار شد. چگونگي انتصاب فري به عنوان رهبر يك اركستر سمفوني بزرگ همواره به صورت يك معما در ذهن من مطرح بود. فكر مي كنم در صورت اطلاع از شرايطي كه منجر به حضور من در اركستر سمفوني آمستردام شد نمي توانستم حتي تصور رسيدن به چنين جايگاهي را نيز داشته باشم. شور و اشتياق و نيروي جواني و باورها و اعتقادات شخصي من به ارزش هنر موسيقي سبب ورود من به عرصه موسيقي شد و اين فرآيند به صورت طبيعي غيرمنتظره اتفاق افتاد. اعضاي اركستر سمفوني، رهبر اركستر را انتخاب مي كنند و هيأت مديره نيز بايد موافقت خود را با اين انتخاب اعلام نمايند. اما رأي نهايي از سوي اعضاي اركستر اعلام مي شود و هيچ چيزي را نمي توان به اجبار به آنها تحميل كرد. براي متقاعد كردن اعضاي اركستر نيز بايد دلايل مشخصي را ارائه كرد. ايجاد يك ارتباط ذهني مؤثر را نمي توان به عنوان تنها عامل مؤثر در موفقيت در نظر گرفت، بلكه براي كسب موفقيت در اين مسير لازم است ارتباط غيرارادي و احساسي همه گيري برقرار شود كه اين هدف در اولين كنسرت برگزار شده در آمستردام در سال 1985 تحقق يافت.
* در آغاز فعاليت هاي خود، رهبري چند اپراي مهيج و موفق را برعهده گرفتيد و اين سبب شد با كسب تجارب سودمند، امروزه به عنوان فردي كه از قابليت هاي شاخص برخوردار است شناخته شويد. آيا اين انتصاب در روند فعاليت هاي شما از آغاز تاكنون نقش مؤثري داشته است؟
-اصولاً  من در اين حرفه از روش ها و ترفندهاي خاصي استفاده مي كنم و ترجيح مي دهم پس از چند مرتبه اجرا و تمرين و ممارست، ضبط يك قطعه موسيقي را آغاز كنم.
با افزايش زمان تمرين گروه نوازندگان، مي توان شاخص هاي جديدي را در ويرايش قطعات نواخته شده در نظر گرفت. در خصوص نحوه ضبط و ويرايش قطعات موسيقي نواخته شد، مؤسسه نشر دكا هيچ گونه ضوابط و محدوديتي را براي رهبر اركستر در نظر نمي گيرد. گاهي مراكز انتشار موسيقي قطعاتي را به عنوان موسيقي فيلم پيشنهاد مي كنند و من از ميان اين قطعات برخي از آنها را انتخاب مي كنم.
* برخي از تماشاگران و منتقدان از اين كه شما ديگر در زمينه اپرا فعاليت نمي كنيد تعجب مي كنند. چه عاملي سبب شده است خود را از فعاليت در زمينه اپرا كنار بكشيد؟
- ترجيح دادم به عنوان يك رهبر اركستر موسيقي در آمستردام فعاليت در اين عرصه را ادامه دهم و از سال 1999 براي يك دوره زماني 5 ساله فعاليت در يك اركستر سمفوني متشكل از جوانان 18 تا 25 سال را عهده دار شدم. اين اركستر سمفوني يك اركستر تازه كار نيست بلكه يك اركستر حرفه اي از نوازندگان جوان است. در ايتاليا نسبت به سنتها و اصول موجود در برگزاري اركستر سمفوني  هاي بزرگ ديده نمي شود.
تجارب 10 ساله حاصل از فعاليت در اركستر سمفوني آمستردام توانايي ايجاد ويژگي هاي خاص هنري در رهبري اين گروه از نوازندگان جوان را در من ايجاد نموده است و علاوه بر اين در سال 2000 ميلادي نيز از طريق اختصاص هزينه هاي شخصي تالار جديدي براي اين گروه اركستر سمفوني احداث شد. دستيابي به هرگونه موفقيت در عرصه موسيقي نيازمند اختصاص زمان و توجه است. در نتيجه با توجه به اين وظايف، زمان كمتري را براي اختصاص دادن به برنامه هاي اپرا در اختيار دارم.
* آيا شما هميشه به آنچه از نظر مالي مدنظرتان بوده است، دست يافته ايد؟
- در عرصه موسيقي يك بازار تجاري وجود دارد و من نيز به يكي از گروههاي فعال در اين بازار تجاري متعلق هستم. در اين گروه ها تفاوتهاي محسوسي وجود دارد كه نمي تواند در روند كاري ما تأثيرگذار باشد. گفتني است هرگونه اختلال در مديريت روزانه كارهاي هنري كه ناشي از عدم ثبات و برنامه ريزي هاي بلندمدت است، مي تواند زمينه ساز مشكلات اساسي باشد.
* آيا تأثير جهاني برنامه هاي هاليوود مي تواند در ايجاد رقابت  ميان هنرمندان مؤثر باشد؟
- اگر چه اين موضوع سبب بروز تأثيرات منفي در جامعه هنرمندان نخواهد شد، اما نگراني در خصوص كيفيت آثار هنري موضوعي است كه ذهن بسياري از هنرمندان را به خود مشغول كرده است. هاليوود در جذب مخاطبان فيلم هاي سينمايي و برنامه هاي تلويزيوني بسيار تأثيرگذار است و اين روش، راهكار مناسبي براي استفاده از اين رسانه ها در پروژه هاي ارتقاء كيفي آثار هنري است. اگر چه گاهي ايجاد محدوديت در عرضه آثار هنري مي تواند از تأثيري منفي در وضعيت كيفي اين آثار برخوردار باشد.
مارس2007هmusic baraesand noble. com]]>
</TEXT>
</DOC>
<DOC>
<DOCID>HAM2-860120-110</DOCID>
<DOCNO>HAM2-860120-110</DOCNO>
<ORIGINALFILE>/1386/860120/world/_musicw.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[نگاه
شور زندگي و آرمان نوسازي]]>
</TITLE>
<TEXT>
<![CDATA[محمد رضا فياض
احمد عاشور پور، نغمه خوان خلاق(نغمه ساز و ترانه سرا و خواننده)و نخستين صداي گيلكي پخش شده از راديو تهران سال هاي 1320، به عنوان كهنسال ترين خواننده ايران در سن 90 سالگي، هنوز هم فعال و سالم و پرانرژي است و روي صحنه آواز، توانمند و پرقدرت مي خواند. از صداي زيباي او ده ها صفحه گرامافون و نوار كاست پر شده و بين دوستداران موسيقي،  دست به دست گشته است.
زماني كه عاشورپور جوان وارد صحنه موسيقي شد، با برخورداري از غريزه زبده هنري و نيروي پرشور زندگي،  خيلي زود جايگاه خود را به عنوان يكي از پرچمداران جريان نوسازي تثبيت كرد و در نحوه مواجهه با ساختارهاي صوتي، بومي، محلي و منطقه اي، جايگاه نخست را از آن خود نمود.
درست از همين روست كه موسيقي عاشورپور رنگين كماني از مواد موسيقايي گوناگون است. عاشورپور جوان، خواه به فراست هنري و خواه به يمن شم هنري و يا آميزه هر دو، صداي زندگي پيرامون خود را شنيد و آن را در ساختاري واحد جمع كرد.
عاشورپور از همين رو عاشقانه از زندگي مي گويد؛ عاشق كوه و دشت و دريا، عاشق روي زيبا، عاشق دوستي و صفا، عاشق لحظه ها و از آرمان  اقدام براي بهبود زندگي. براي نيل به اين منظور بايد صميمي و ساده و بي پيرايه سخن گفت: راحت و روان خواندن تا بيشترين همراهان را كنار خود ببيني. عاشورپور در اين مسير دشوار، در جامعه هفتاد سال پيش ايران به موفقيتي تحسين برانگيز دست يافته است.
اما اين توفيق به همان اندازه كه زاييده زيرساخت روحي و انديشگي اوست، معلول يك غريزه زبده و نيز تسلط فني او بر ابزارهاي موسيقايي موردنياز هم هست.
عاشورپور نه فقط نغمات محلي را درست مي شناسد و مي خواند، نه فقط با نحوه اداي سنتي كلام آشنا است، نه فقط دقيق و كوك مي خواند، بلكه علاوه بر همه اينها شايد از اولين نمونه خوانندگاني است كه با به كارگيري نوعي كيفيت دراماتيك و تئاترال در خوانندگي، به قدرت تأثيرگذاري نغمات مي افزايد.]]>
</TEXT>
</DOC>
<DOC>
<DOCID>HAM2-860120-111</DOCID>
<DOCNO>HAM2-860120-111</DOCNO>
<ORIGINALFILE>/1386/860120/world/_mycity.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مهمترين عامل بازدارنده در رشد و گسترش صنعت گردشگري
سايه سنگين شك]]>
</TITLE>
<TEXT>
<IMAGE>/1386/860120/world/011538.jpg</IMAGE>
<![CDATA[
آيا صنعت توريسم ايران مي تواند ثبات و پايداري را به دست آورد؟ با بررسي اين صنعت در زمانها و مكان هاي مختلف كه به رشد و پويايي رسيده و نيز تحليل همه جانبه  اوضاع اقتصادي، منابع محيطي و همچنين منابع فرهنگي و اجتماعي كشور در برنامه اي بلندمدت، شايد بتواند ما را در جهت رسيدن به يك قطب گردشگري پيش برد. شوك فرهنگي يكي از مهمترين موانع رسيدن به توسعه پايدار در صنعت گردشگري محسوب مي شود.
مجموعه واكنش هايي كه منابع فرهنگي را دستخوش تزلزل مي كنند شك فرهنگي ناميده مي شود.
رفتار ناشايست افراد جامعه را نسبت به توريست ها كه همگي به عنوان تازه وارد هستند، به گونه اي مي توان سامان داد كه باعث نشود هر دو جامعه  ميزبان و ميهمان، شوك فرهنگي را تجربه كنند. براي مثال، امكان دارد كه جهانگردان و افرادي كه به يك مكان وارد مي شوند نتوانند زبان، علامت ها، نمادها و نشان هاي فرهنگي محل بازديد را درك كنند و اين عامل خود به مسئله اي مهم تبديل شود كه ناخواسته از طريق تبليغات منفي باعث دفع توريست از آن منطقه شود.
چرا اين اتفاق مي افتد؟ گردشگران از ايجاد ارتباط با جامعه مبدأ ناتوان مي شوند و در نهايت تنها استيصال و سردرگمي را تجربه خواهند كرد. وجهه  ديگر نيز زماني خواهد بود كه جهانگردان به مقررات و اصول فرهنگي آن جامعه احترام نگذارند يا آن را نقض كنند.
در مواردي كه جهانگردان ناآگاهانه اين قوانين را نقض كنند، معمولاً جامعه ميزبان از آن چشم پوشي مي كند، ولي اين چشم پوشي بستگي به اين مسئله دارد كه جامعه ميزبان خود را تحقير شده نبيند. اين رفتار شوك فرهنگي است.
ما در كجاي جهانيم؟ آيا به راستي مي توان به بالا بودن جايگاه كشورمان در صنعت گردشگري به عنوان يك واقعيت توجه كنيم؟ يا اينكه مانند هميشه در روياهاي موهوم به سر بريم و ناآگاهانه بر برتر بودن جايگاه توريستي كشور تاكيد كنيم.
اين واقعيت انكارناپذير است كه كشورهايي مانند امارات و بحرين و... با وجود اينكه بسياري از ويژگي هاي اقليمي و طبيعي و فرهنگي كشور ما را ندارند، توانسته اند گوي سبقت را از ما بربايند و در جذب توريست به يكي از بزرگترين قطب هاي گردشگري تبديل شوند.
شايد تصور اينكه در سالهاي آينده بتوان با تدبير و سياست هاي جديد گام هاي تازه اي در صنعت گردشگري برداشت تا بتوان اين عرصه نپيموده را زودتر طي كرد و به جايي رسيد زياد دور از ذهن نباشد. به اين منظور ما ناگزيريم تا بسياري از موانع اين صنعت را بشناسيم و راهكار هايي براي توسعه اين صنعت پيش بيني كنيم.
از دير باز در تمامي فرهنگ ها و تمدن ها مسافران سرزمين هاي دور دست در برخورد با انسان هايي كه از فرهنگي ديگرند، با موانع متعدد روبه رو بودند. از يك سو زبان متفاوت يكي از مهمترين عوامل برقرار نشدن ارتباط مناسب بود و از طرفي نشناختن فرهنگ سرزمين مبدا موجب سوءتفاهم هاي نگران كننده بود. از اين رو لزوم توجه به اين مهم در جهان جديد و اقتضائات آن انكارناپذير است.
شايد هم اكنون نيز اين عامل همچنان به عنوان يكي از عوامل بازدارنده در رشد و گسترش صنعت گردشگري در بسياري از فرهنگ ها و سرزمين ها، نقش تعيين كننده  اي داشته باشد.
مريم السادات محمدي
زماني كه جهانگردان به تماشاي مراسم يا جشن هايي بروند كه از نظر جامعه ميزبان نبايد آن را انجام دهند، يا در جاهايي كه عكسبرداري ممنوع است اقدام به عكسبرداري كنند و بدين وسيله شوك فرهنگي يا همان گستاخي فرهنگي را به خرج دهند. حال اگر رفتارهاي جهانگردان، با اصول معنوي، اخلاقي و مذهبي يك جامعه منافات داشته باشد، موجب برخورد اعضاي آن جامعه با اين رفتارها خواهد شد. شيوه لباس پوشيدن يا رفتارهاي غير اخلاقي در جامعه اي همچون كشورمان كه چنين رفتارهايي را خلاف اصول اجتماعي و اخلاقي مي دانند، امكان دارد ضربه فرهنگي و شوك اجتماعي ايجاد كرده و جهانگردي پايدار را تهديد كند و از نظر فرهنگي- اجتماعي اصول اين صنعت را نقض كند.
چاره چيست
راه و روش هاي گوناگوني را بايد به اجرا درآوريم تا به توريستها، مسافران، متخصصان و دست اندركاران اين صنعت و در نهايت به متن جامعه كه ميزبان است، آسيب كمتري وارد شود و در نتيجه برخوردهاي فرهنگي را كاهش دهد:
- از طريق فيلم، كليپ هاي ماهواره اي، كتاب و منابع اينترنتي مي توان پيش از سفر با فرهنگ جديد توريست را آشنا كرد زيرا كه آنها بايد مانند يك حادثه جو برخورد كنند تا به اطلاعات لازم دست پيدا كنند.
-  هر برنامه اي كه هدفش كاهش اثرات منفي جهانگردي از نظر فرهنگي- اجتماعي باشد بايد به شكل هاي مختلف به اجرا درآيد. اين همان توضيح و تفسير در محل از برخوردهاي جامعه ميزبان است. دفترچه راهنما، نمايش فيلم و شيوه هاي ديگر را مي توان مورد توجه قرار داد. به طوري كه براي فرد اين طور تصور نشود كه تهران همه ايران است، و يك تهراني مشابه با يك ايراني خارج از تهران نيست.
- يكي ديگر از اين راهكارها بازاريابي اجتماعي است، به اين معني كه تبليغات جهانگردي در واقع همان رساندن صداي جامعه ميزبان به توريست هاست. در صورتي موفق خواهيم بود كه تصوير فرهنگ محلي خود را از طريق نماينده هاي جامعه به سراسر نقاط توريستي جهان بفرستيم تا راحت تر شناخته شويم.
- در برخي موارد، ساختمان ها و معابر عبوري طوري طراحي مي شوند كه موجب تقويت رفتارهاي نامناسب مي شود. زماني كه يك توريست مجبور مي شود در ساحل دريا، در مسجد، در كليسا، كه آثار فرهنگي و باستاني وجود دارد، جلوي چشم ديگران روي زمين بنشيند، پياده روي كند، يا غذا بخورد. اگر در اين مكان ها براي چنين كارهايي جاهاي خاصي در نظر گرفته نشود، احتمال دارد كه از نظر فرهنگي، موجب بي حرمتي به مكان توريستي و جامعه شود.
- در منطقه شمالي استراليا، كاروان هاي جهانگردي با اجراي يك برنامه ساده كه بر روي صحنه مي آيد، افراد را با ويژگي هاي فرهنگي، تفريحات و گردش هاي مناسب آشنا مي كنند. همچنين به افراد اجازه داده مي شود در جامعه مشاركت كنند و از نظر تهيه غذا و صيد و شكار به تفريح بپردازند. اين مسئله خود باعث مي شود كه يك توريست و يك ميزبان بتوانند با همديگر تماس فرهنگي برقرار كنند، نوعي از ارتباط كه در يك محدوده مشخص و معقول كه داراي سودآوري، فرصت هاي گوناگوني را به وجود آورد تا بتوانند به آن شكلي كه مايلند تماس فرهنگي برقرار كنند.
- حل يك مشكل. كنترل يا نظارت بر مسائل فرهنگي، خود مسئله اي است مهم كه اول بايد از خودمان شروع كنيم كه آيا متخصصان و دست اندركاران جهانگردي ما توانايي و مهارت براي ارزيابي و شناخت عواملي كه بيشترين اثرات را در مورد توزيع درآمدها، الگوي اشتغال و ميزان موفقيت گردش هاي فرهنگي ايجاد كند را دارند يا خير؟ و اينكه كدام معيار يا مبنا ميزان تغييرات در طول زمان را براي ما مشخص مي كند.
- در بسياري از موارد سازمان هاي دولتي دست به اقداماتي مي زنند تا توريست و جامعه ميزبان را از مسائل مطرح در جهانگردي آگاه سازند. البته اين راه حساسيت كمتري نسبت به ديگر انواع راهها دارد. به ويژه در جهانگردي برعكس ساير صنايع، به دوستي ها و صميميت هاي جامعه ميزبان بستگي دارد.
- مشاركت جامعه ميزبان در برنامه ريزي جهانگردي. اين مسئله به دليل اينكه افراد جامعه ميزبان توافق نظر كامل در فرايند برنامه ريزي و مديريت جهانگردي ندارند بايد راهكارهايي را ايجاد كرد تا بتوان به مسائل گوناگون مورد نظر دست پيدا كرد. در برخي از كشورهاي درحال توسعه، به ويژه در جامعه هاي مستقل هنوز اين مسئله پذيرفته نشده است. و بالعكس در كشورهاي توسعه يافته غربي آن را مسئله  اي محوري يا اصلي مي دانند و بر اين باورند كه براي برنامه ريزي هاي آينده اين صنعت بايد افراد جامعه را مشاركت داد. البته اين مشاركت دادن افراد در صنعت جهانگردي متفاوت است كه در برخي از موارد در امر مبادله اطلاعات و گاهي در امور مربوط به مذاكره و چانه زدن بر سر قيمت و گاهي هم در صحنه نظارت و اعتراض ها مشاهده مي شود. اين مشاركت به نتيجه هاي متفاوتي مي انجامد كه در برخي موارد به صورت دادن مشاوره به مقامات، گاهي تشكيل دادن شركت هاي خصوصي و گاهي هم به صورت كنترل كاملي است كه شهروند يك مكان بر اين صنعت اعمال مي كند.
- گروه هاي محلي و جامعه ميزبان بايد در مورد مذاكره و حل مسئله از مهارت هاي لازم برخوردار باشند. مثلاً گاهي ممكن است در مورد مسئله هايي كه وجود دارد اختلاف نظر ايجاد شود. حال بايد هر نوع بحث، مشاجره يا گفتگو را كه، از نظر اجتماعي و ساختاري، درباره مسئله هاي اصولي در جهانگردي پايدار به وجود مي آيد حل كنند و نه اين كه با پشت كردن به خطر، درصدد حل آن برآيند يا گزافه گويي در اين باره نمايند.]]>
</TEXT>
</DOC>
<DOC>
<DOCID>HAM2-860120-112</DOCID>
<DOCNO>HAM2-860120-112</DOCNO>
<ORIGINALFILE>/1386/860120/world/_mycity.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نمونه اي كوچك از تورهاي گردشگري كه در كشور برگزار مي شود
تور سالمندان]]>
</TITLE>
<TEXT>
<IMAGE>/1386/860120/world/011541.jpg</IMAGE>
<![CDATA[
رضا اخلاقي
هر ايراني پاك سرشت چون من سالمند 70 ساله، عمري در آرزوي ديدار بندرعباس كه به دست تواناي امامقلي خان، سردار صفوي طرد كننده استعمار و آزاد كننده جزيره قشم و پايگاه مستحكم آنها در قلعه پرتغالي ها را درتنگه هرمز،خليج هميشه فارس ايران داشتم!و دارند؟
در كسوت سالمندي با كارت منزلت در عضويت كانون سالمندان فرهنگسراي حافظيه شهرداري تهران با تسليم رضايت نامه وتحويل وجه درخواستي مشتاقانه، آماده عزيمت به اين سفر مسرت انگيز شديم.
ولي چگونه مسير طي شده است؟ و سفر چگونه آغاز شد؟ خود درسي تجربي براي توسعه گردشگري داخلي است و نيازمند برنامه ريزي و آموزشي است توام با تحقيق و بررسي، در كليه جوانب با  ريزه كاري هاي اصولي اين نوع سير  و  سفرها، مطمئناً راهي بس طولاني و پر خرج و حوصله را دارد تا برگزار شود.
همسفري مي گفت با 60000 تومان با ترن لوكس كوپه 6 نفري 3 شب و روز با هتل و غذا و ترانسپورت از اين گردشگري لذت برديم. ولي من بدشانس و همراهان با 110000 تومان و كلي مخارج جانبي، با تعداد 19 نفر سالمند جا مانده از گروه 38 نفري، در راه آهن تهران، با ايجاد دردسرهايي تا رسيدن به مقصد در بندرعباس، با مشكلات روحي و رواني و اعصاب خرد شده، ناموفق بوديم و همراه با همسفران معذب خود، با نا رسايي ها كنار آمده و زمان را گذرانديم و با خاطره تلخ و شيرين، ديداري از منطقه آزاد قشم را آنچه آرزو داشتيم به تصور ديدار از 42 مكان ديدني آن جزيره، جزء بازار و قلعه معروف پرتغالي ها و از مراكز فرهنگي، تفريحي و بازار خريد به اميد دريافت بن سفر بعدي، همراه با راهنما و امكانات بيشتر و بهتر جزيره را ترك كرديم!
لازم به گفتن نيست چه همگان مي دانند ! اما يكي از كمك تورليدرها به جمع ما گردشگران اظهار داشت من با 120000 تومان اين امكانات را با هواپيما به گردشگرانم ارايه مي دهم؟ در نظر بگيريد وضعيت تور و توجه به حال سالمندان در كجاي برنامه هاي رفاهي جاي دارد؟
باري در غفلت ما و حساسيت من در سفرهاي گردشگريم چه اغلب به انشاءالله و ماشاءالله گذشته است، نمي دانم تا در سفر بعدي اگر قسمت شد و مسئولين تورها توانستند مجهز به يك تور ليدر تحصيلكرده خوب و خوش برخورد و مودب نصيبم شود، با حداقل بهره از اصول گردشگري. با اطلاع از اينكه چه وظايف و خدماتي بايد در مقابل دريافت وجهي به گردشگر بدهد؟ آن موقع مي توان گفت چه دوره تور ديدن و مدرك آموزش لازم را اخذ كردن چقدر ارزش دارد و اين مسئله براي سازمان مربوطه بسيار لازم است.
تور ليدر زماني مي تواند مورد توجه فراوان گردشگران قرار گيرد كه از عهده كنترل و هدايت و رضامندي حداقل گردشگران مشتاق خود برآيد، تا به جذب مشتري بيشتر نايل شود و اين توسعه گردشگري است.
اين مسئوليت مهم فرهنگ سازي، بر عهده معاونت محترم آموزشي سازمان ميراث فرهنگي و گردشگري و صنايع دستي جمهوري اسلامي ايران است، كه بايد سامان داده شود تا در ايجاد اشتغال از تحصيلكردگان بيكار ضمن آزمون و انتخاب گزينش كرده و آموزش داده شود، پس از طي دوره هاي كوتاه مدت و بلندمدت براي گردشگران داخلي و خارجي از آنها استفاده كند و آنها را كه بيش از6000 آژانس در تهران و شهرستانها هستند، معرفي كند و حتماً توصيه كنند چه اين عزيزان دوره ديده، داراي ديپلم گردشگري شده اند، مزيت دارند تا در آن آژانس ها به صورت دائم يا دعوتي با گردشگران بوده و خدمات توصيفي به گردشگران ارائه دهند.
زيرا در حال حاضر صاحبان آژانس ها خود در دفاتر فقط در فكر كسب درآمد بيشتر هستند و پس از تبليغ و جمع آوري تعدادي گردشگر مشتاق خود را به راننده اي سپرده تا به محلي برده و در زماني سالم برگرداند، بدون توجه به كيفيت سفر و نظارت بر چگونگي برگزاري اين سفر و يا رضايتمندي گردشگران.
آيا اين آژانس توانسته وظيفه خطير خود را انجام دهد؟
نه !! بلكه اين مسئله خطايي نابخشودني در جامعه ايراني ماست كه متأسفانه در بين مسئولين و گردشگران مهجور مانده است. شايد نبود توجه بر اين نكته امروز بر صنعت گردشگري ما ضربه مي زند تا هر كس چه توانست توري راه اندازد، و به اين شيوه عمل كند، موجب عقب ماندگي صنعت گردشگري ما شده است. در صورتي كه جلوگيري از همين نوع كارها مي تواند از پيش آمدها جلوگيري كرده و سبب رونق توريستي و بالابردن آمار گردشگري در ايران شود.
شايد يكي از مهمترين راهكارهاي اساسي استفاده از آموزش براي تورليدرها براي هر كاروان توريستي است. چرا كه راهنماي مجرب قادر خواهد بود علاوه بر وظايف تور در حد توانايي خود چون يك راهنماي اقتصادي براي خريد خوب در آشفته بازار، از فروشگاه هاي مناسب براي خريد گردشگران با اجناس مرغوب رضايت گردشگران و بازاري را فراهم كند.
راهنما با آنچنان اطلاعات موثق براي خريد مي تواند زمان براي تفرج و تفريح بيشتر بدست آورد تا بصورت تمركزي و غير تمركزي نسبت به سن و علاقه فردي آن را در اختيار گردشگر قرار دهد.
توجه به خواسته هاي افراد با سلايق مختلف با بردباري راهنما و راضي كردن او با صبوري و متانت هر خواسته مهمانان را برآورده كرده، تا با كسب اين مزيت، گردشگران او را به دوستان معرفي و در انتخاب او در سفرهاي آتي بر شغل پر درآمد اين(راهنماي تور)با خلق و خوي خوب و حسن اخلاق و بيان شيرين و جالب كه از شرح وضعيت يك ميراث طبيعي وبا دانستن چگونگي وقايع جالب تاريخي آن مكان كه توريست به خاطر آن آمده اطلاعات بيشتر كسب مي كند.
نه اينكه به مانند تورليدر ما در سفر جزيره قشم راهنما شده بود، ما را به قلعه پرتغالي ها برده و با عجله كنار ساحل رسانده باشد، بدون توجه به آنچه كه مراد بوده و ما را كه گردشگران آن جزيره تاريخي هستيم راضي كند.
اگر تنها راننده ترانسپورتر هتل مختصر اطلاعاتي از تاريخ و محل جغرافي آن مكان نمي داشت چه كسي توانايي راهنماي تورهاي مختلف با علايق متفاوت گردشگران را خصوصاً سالمنداني چون ما را مي توانست راضي كند؟ مسئوليت ساماندهي اين تورها با چه كساني است؟!]]>
</TEXT>
</DOC>
<DOC>
<DOCID>HAM2-860120-113</DOCID>
<DOCNO>HAM2-860120-113</DOCNO>
<ORIGINALFILE>/1386/860120/world/_mycity.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گشت و گذار
سه هزار سال هنر پارسي در آمستردام]]>
</TITLE>
<TEXT>
<IMAGE>/1386/860120/world/011556.jpg</IMAGE>
<![CDATA[
عباس ثابتي راد
هرودوت يوناني با وجود دشمني اي كه با ايرانيان داشت و در تاريخ نگاري خود نيز اين دشمني را پنهان نكرده است، كلامي معروف درباره ايرانياني كه در پنج قرن پيش از ميلاد مي زيسته اند، دارد.
او كه اولين مورخ دنيا لقب گرفته هنگامي كه از پارسيان سخن مي گويد، مي نويسد: هيچ مردمي به اندازه ايرانيان توانايي ندارند تا با آداب و رسوم و حتي دستاوردهاي تمدني ديگر اقوام آشنا شوند و خيلي زود آن را از آن خود كنند.
شايد هنگامي به اين سخنان هرودوت توجه بيشتري كنيم كه در بررسي دستاوردهاي تمدني ايرانيان در طول قرن ها متوجه مي شويم كه ايرانيان باستان حتي هنگامي كه با يونانيان در ستيز بودند و به ويژه در زمان اسكندر كه دشمن قسم خورده ايرانيان بود دست از اين ويژگي و توانايي خود در جذب فرهنگ ديگر ملل برنداشتند.
مروري بر آثار به جا مانده از آن دوران به خوبي مي تواند دليلي بر اثبات اين مدعا باشد.
نبايد فراموش كرد كه اين ويژگي تنها منحصر به دوره اي خاص از تاريخ است، بلكه از آنجا كه ايرانيان پس از دوران باستان با توجه به تهاجم هاي گسترده اقوام مختلف، سعي در حفظ هويت خود كردند و در تمامي اين تهاجمات همواره مهاجمان را مجبور كردند تا ايراني رفتار كند و به زبان ايراني سخن بگويد و...
سه هزار سال هنر پارسي عنوان نمايشگاهي است از آثار به جا مانده از سه هزار سال هنر ايرانيان كه در موزه هرميتاژ آمستردام به نمايش گذاشته شده است؛ آثاري كه در آن مي توان نشانه هايي از هنر ايرانيان در جذب و هضم فرهنگ ملل مختلف را ديد.
اين نمايشگاه از 31 مارس تا 15 سپتامبر و به مدت شش ماه در شهر آمستردام و در نهاد وابسته به موزه هرميتاژ سنت پترزبورگ برگزار مي شود.
به گفته ميخائيل پيوترووسكي مدير موزه هرميتاژ سنت پترزبورگ اين نمايشگاه تنها بخشي بسيار كوچك از شكوه و تاريخ غني و ارزشمند ايران را به تصوير مي كشد.
از طرفي وينست بول مسئول موزه هرميتاژ آمستردام در هلند در اين باره مي گويد كه اين نمايشگاه سعي مي كند جنبه هاي مختلفي از تاريخ غني و پرتلاطم منطقه اي را كه امپراتوري ايران در آن حكومت كرده است را به اروپائيان نشان دهد.
او درباره ويژگي آثار به نمايش درآمده در اين نمايشگاه مي گويد: بسياري از آثار نمايش داده شده در اين نمايشگاه عموماً بيانگر فرهنگ بزرگ و بالاي ايرانيان است و نشان مي دهد كه اين كشور در طول تاريخ چگونه با ناملايمات روبه رو شده و تمامي تهاجمات را به نفع خود تغيير دادند. بسياري از آثار اين نمايشگاه به موضوعاتي اشاره دارند كه شايد امروزه براي مردم اروپا بسيار جالب باشد به نحوي كه ما در بسياري از اين آثار نشانه هايي از فرهنگ يونان باستان را هم مي توانيم ببينيم.
موزه هرميتاژ شهر آمستردام هلند در طول شش ماه نمايش اين آثار سعي دارد تا رويكردي متفاوت از آنچه ديگر كشورها در قبال تمدن ايران دارند را به مردم كشورشان معرفي كند؛ جلوه هايي از فرهنگ و هنر ايراني كه شايد كمتر كسي توانسته به جنبه ويژه آن توجه كند.]]>
</TEXT>
</DOC>
<DOC>
<DOCID>HAM2-860120-114</DOCID>
<DOCNO>HAM2-860120-114</DOCNO>
<ORIGINALFILE>/1386/860120/world/_mycity.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[خبر]]>
</TITLE>
<TEXT>
<IMAGE>/1386/860120/world/011553.jpg</IMAGE>
<![CDATA[
همكاري هاي گردشگري تركيه و تونس
آريا: تركيه و تونس براي ارتقاي سطح گردشگري به امضاي يادداشت تفاهم پرداختند.
آتيلاكوك وزير فرهنگ و گردشگري تركيه در ديدار با همتاي خود تيجاني حداد وزير گردشگري تونس جهت توسعه بخش گردشگري و گسترش همكاري هايي در اين زمينه پس از هشتمين ديدار مستمر به امضاي يادداشت تفاهم پرداختند.
در اين راستا كوك گفت: مقامات گردشگري تونس و تركيه بايد درباره راه هاي افزايش شمار گردشگران به گفت وگو بنشينند. همچنين نمايشگاه هاي بين المللي در هر دو كشور برپا شد تا رشد گردشگري به حداكثر ميزان خود برسد.
وي افزود: امروزه گرايش، تمايل و همچنين نياز جهانيان به گردشگري موجب شده تا سياست ها و برنامه هاي منظمي در اين راستا به مرحله اجرا درآيد.
كوك خاطرنشان كرد: توسعه گردشگري، آب درماني و افزايش شمار كنگره هاي گردشگري موجب رونق اقتصادي كشورها به ويژه تركيه مي شود.
حداد نيز ضمن ابراز خرسندي از گسترش روابط گردشگري ميان تركيه و تونس اعلام كرد: افزايش همكاري ها در اين بخش، موجب توسعه اقتصادي تونس و تركيه مي شود.
]]>
<IMAGE>/1386/860120/world/011550.jpg</IMAGE>
<![CDATA[
ساخت 142 هتل  ستاره دار استاندارد
ايسنا: مديرعامل شركت توسعه گردشگري ايران از آغاز مطالعه ساخت هتل هاي ستاره دار استاندارد در 142 نقطه  كشور خبر داد.
محمدي جهانگيري در تبريز با اعلام اين خبر افزود: عدم وجود هتل هاي ستاره دار استاندارد يكي از مشكلات زيرساختي صنعت گردشگري در كشور است كه آغاز مطالعه ساخت چنين هتل هايي در 142 نقطه  ايران در راستاي مرتفع كردن همين مشكل است.
وي با بيان اين كه بدون دارا بودن زيرساخت هاي استاندارد نمي توان از ظرفيت هاي شناسايي شده گردشگري استفاده كرد، افزود: عمليات اجرايي 68 مورد از هتل هاي ستاره دار استاندارد،  در حال انجام است.
مديرعامل شركت توسعه گردشگري ايران خاطرنشان كرد: احداث 200 مجتمع پذيرايي بين راهي و برنامه ريزي براي احداث 100 كمپينگ اقامتي با همكاري شهرداري ها، از جمله  ديگر برنامه هاي حمايتي اين شركت از صنعت گردشگري است.
جاده ابريشم راه توسعه گردشگري آسيا
آريا: وو ونگزو مدير بخش  طرح و توسعه و امور مالي سازمان گردشگري چين اعلام كرد در آينده اي نزديك طرح ها و برنامه هاي خود را براي توسعه راه ابريشم و منطقه مربوط به آن در راستاي توسعه جهاني به عنوان شاخه اي از گردشگري چين اجرا خواهند كرد.
بنا بر اطلاعات سازمان گردشگري چين، اين طرح ها براي تسهيل روابط و همكاري هاي گردشگري و تجاري ميان كشورهاي آسياي مركزي و غرب آسيا در نظر گرفته شده و انتظار مي رود تا ماه نوامبر اجرا شده و به پايان برسد.
اين جاده به ساخت 10 هزار كيلومتر از چين تا آسياي مركزي و مديترانه گسترده شده كه توسعه و ايجاد امكانات بيشتر در آن سبب افزايش روابط گردشگري و تجاري شرق و غرب خواهد شد.
]]>
<IMAGE>/1386/860120/world/011547.jpg</IMAGE>
<![CDATA[
كشف استخوان هاي 1700 ساله
آريا: هنگام فعاليت هاي ساختماني در زيرزمين خانه اي در ايالت آيداهو واقع در شمال غرب آمريكا، استخوان هاي انساني با قدمت 1700 سال پيش كشف شد.
يك كارگر ساختماني به هنگام عمليات حفاري به استخوان هاي جسد انساني برخورد كه قدمت آنها با تجزيه كربني مورد بررسي قرار گرفت.
سوسان ميلر يكي از ديرينه شناسان منطقه آيداهو گفت: اين استخوان ها متعلق به يك مرد هندو آمريكايي 40 ساله است.
وي افزود: درباره اين استخوان ها بايد با قبايلي كه در اين منطقه زندگي مي كنند به گفت وگو نشسته و درباره نگهداري آنها تصميم بگيريم.
البته گفته مي شود اين كارگر هنگام فعاليت به بخش هايي از استخوان لطمه وارد آورده است، از اين رو، جمجمه، شكسته شده و زمان بسياري لازم داشت تا قطعات در كنار يكديگر قرار گيرد.
ميلر با بررسي هاي بيشتر دندان ها و شكل جمجمه اين انسان، به قبيله وي پي برده است.بررسي هاي بيشتر در حال انجام است.
]]>
<IMAGE>/1386/860120/world/011544.jpg</IMAGE>
<![CDATA[
تعطيلي14 واحد پذيرايي در نوروز
ايسنا: دبير ستاد تسهيلات نوروزي گيلان اعلام كرد: ايام نوروز 571 مورد نظارت بر مراكز پذيرايي و اقامتي از سوي سازمان ميراث فرهنگي، صنايع دستي و گردشگري استان گيلان انجام شده است.
مهندس بيژن ذهاب اظهار داشت: در استان گيلان به طور كل 506 واحد اقامتي و پذيرايي شامل هتل، مجتمع تفريحي- توريستي، هتل آپارتمان، مهمان پذير و مراكز بين راهي وجود دارد كه از اين تعداد 232 واحد تحت نظارت سازمان فعاليت مي كنند كه برخي از آنها به دليل عدم تمديد پروانه، نواقص متعدد خدماتي و بهداشتي لغو مجوز شده اند و اين ميزان در سال 86 به 210 مورد مراكز تحت نظارت كاهش يافته است.
معاون گردشگري استان گيلان افزود: از اول تا 13 فروردين ماه كارشناسان بخش نظارت سازمان در مجموع 507 بازديد انجام داده اند كه منجر به 45 تذكر، 3 اخطار، 3 تشويق و 14 مورد تعطيل موقت براي واحدها شده است.]]>
</TEXT>
</DOC>
<DOC>
<DOCID>HAM2-860120-115</DOCID>
<DOCNO>HAM2-860120-115</DOCNO>
<ORIGINALFILE>/1386/860120/world/_sciew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[خشكي دهان، چرا و به چه علت؟
وقتي لبها به دندانها مي چسبند]]>
</TITLE>
<TEXT>
<IMAGE>/1386/860120/world/011568.jpg</IMAGE>
<![CDATA[
بدن انسان به طور طبيعي واجد مكانيسمهايي است كه فرد هرگز متوجه حضور و عملكردشان نمي شود. از ميان هزاران نمونه مي توان به پلك زدن، تنگ و گشاد شدن مردمك، تنفس، بروز احساس دفع و... اشاره كرد. وقتي يكي از اين مكانيسمها مختل شود تازه آن موقع فرد متوجه نقش مهم آنها در سلامت و عملكرد طبيعي بدن مي شود.
حتماً پيش آمده كه وقتي دچار گلودرد شده و قورت دادن عادي آب دهان برايتان به عذابي اليم تبديل مي شود تازه آن وقت متوجه مي شويد كه همين كار ساده و طبيعي كه هيچ وقت هم به آن توجه نمي كنيم، چقدر مي تواند مهم باشد.
يكي از اين موارد نقش بزاق در گوارش و تكلم و سلامت بافتهاي دهان و دندان است كه فقدان يا كمبود آن عوارض جدي به دنبال دارد كه از آنها با عنوان كلي خشكي دهان يا زروستومي(xerostomia)ياد مي شود.
دكتر عليرضا آشوري
قبل از بحث درباره خشكي دهان بد نيست قدري درباره عملكرد بزاق صحبت كنيم. بزاق در حفره دهان از سه جفت غده بزاقي اصلي بناگوشي، زيرزباني و تحت فكي و هزاران غده بزاقي فرعي ترشح مي شود. در افراد بالغ1- 5/1 ليتر بزاق در شبانه روز توليد مي شود كه مقدار بسيار اندكي از آن مربوط به زمان خواب است. بزاق جدا از نرم كردن غذا براي بلع و هضم آسان وظايف حفاظتي مهمي را برعهده دارد. بزاق باكتري ها را از حفره دهان شسته و پاك مي كند و در عين حال با توجه به آنزيمها و پادتن هاي موجود در تركيب خود مستقيماً باكتري ها را از بين مي برد. تركيبات موجود در بزاق پوسيدگي هاي مراحل اوليه را مجدداً معدني مي كنند و باعث سهولت تكلم مي شوند. بنابراين بزاق نقشي حياتي در سلامت دندانها، پيشگيري از پوسيدگي دندانها و بيماريهاي لثه برعهده دارد.
بنا بر دلايل متعددي ممكن است شخص دچار كاهش مقدار بزاق و خشكي دهان شود. يك دليل ناشايع مشكلات تكاملي و مادرزادي غدد بزاقي است. اما به عنوان علل شايع اين مشكل بايد از انواع بيماريهاي سيستميك نظيرآنمي، ديابت، ايدز، سندرم شوگرن، آرتريت روماتوييد، لوپوس و... نام برد.
در عين حال هر وضعيتي كه باعث افزايش دفع آب بدن شود مثل اسهال و استفراغ مي تواند به ايجاد خشكي دهان منتهي شود. در عين حال اضطراب و استرس بر طبق عملكرد فيزيولوژيك بدن باعث خشكي دهان مي شوند. دليل شايع بعدي داروهاي متعددي است كه مي توانند به چنين شرايطي منجر شوند.طبعاً داروها براي درمان مصرف مي شوند و شايد تفكيك اين قضيه كه خشكي دهان در اثر بيماري ايجاد شده يا حاصل عوارض جانبي داروها است دشوار باشد. نتايج يك تحقيق نشان مي دهد كه بيش از 1500 نوع داروي مختلف مي توانند باعث خشكي دهان شوند. مشهورترين اين داروها عبارتند از: آنتي هيستامين ها مثل ديفن هيدرامين و كلرفنيرامين، ضد احتقانها مثل سودوافدرين، داروهاي ضد افسردگي نظير آمي تريپتيلين و ايمي پرامين، مشتقات فنوتيازين كه در درمان بيماريهاي رواني به كار مي روند، انواع و اقسام داروهاي ضد فشار خون و ادرار آور، داروهاي ضد پاركينسون، مهاركننده هاي پاراسمپاتيك مثل آتروپين و داروهاي ضد سرطان.
يكي ديگر از علل بروز خشكي دهان راديوتراپي سروگردن براي معالجه سرطانهاي بدخيم و كشنده اين نواحي است.
جدا از تمامي موارد فوق سيگار كشيدن نيز از عوامل شايع كاهش ميزان بزاق و خشكي دهان است. بسياري افزايش سن را دليلي براي بروز خشكي دهان مي دانند اما تحقيقات نشان مي دهد كه اين دو مقوله ارتباط مستقيمي با هم ندارند. ولي در عين حال بايد گفت بسياري از بيماريها و مشكلاتي كه در بالا شرحشان رفت در سنين بالا شيوع بيشتري دارند. به همين دليل در افراد مسن خشكي دهان بيشتر ديده مي شوند اما فرايند پيري به خودي خود باعث خشكي دهان نمي شود.
وقتي بزاق نباشد...
متأسفانه خشكي دهان بيماري شايعي است و اين بيماران كه اغلب مشكلات جسمي متعددي دارند بايد با مشكل مضاعفي مثل خشكي دهان هم دست وپنجه نرم كنند. در اين بيماران بزاق به وضوح كم است و بزاق باقيمانده هم كف آلود و غليظ به نظر مي رسد. در اين بيماران زبان صاف و قرمز و فاقد پرز است. مخاط دهان به شدت خشك بوده به حدي كه ممكن است دستكش دندانپزشك به سطوح مخاطي چسبيده و موقع كنده شدن باعث بروز زخم شود. گاهي به دليل خشكي مخاط جويدن و بلعيدن و صحبت كردن به سختي صورت مي گيرد و بيمار از چسبيدن غذا به دهانش و يا چسبيدن لبها به دندانهايش شكايت دارد.
در بيماران با مشكل خشكي دهان به دليل كاهش فعاليت ضد ميكروبي و پاك كنندگي بزاق كانديدياز دهاني(برفك)شايع است. اين بيماران دچار مشكلاتي در درك طعم و و مزه غذاها هستند و اغلب از دهانشان بوي بدي استشمام مي شود.
در عين حال بروز پوسيدگي هاي گسترده و به سرعت پيشرونده در بيماران مبتلا به خشكي دهان بسيار شايع است و اگر درمانهاي دندانپزشكي پيشگيري و رعايت فوق العاده دقيق بهداشت دهان به درستي صورت نگيرد پوسيدگي هاي مذكور به سرعت دندانهاي بيمار را از بين مي برد و مي تواند باعث بروز عفونتهاي خطرناكي در ناحيه سر و گردن شود و مشكلي جدي را بر مشكلات بيمار بيفزايد.
اميدواريهايي نه چندان بزرگ
درمان خشكي دهان متأسفانه كار دشوار و بعضاً ناموفقي است اما به هر حال چندين و چند روش درماني دست كم براي كاهش مشكل بيماران وجود دارد. نخستين روش مصرف مداوم آب است. آب بهترين جايگزين براي بزاق محسوب مي شود. بيمار هر زمان كه احساس خشكي دهان كند مي تواند آب بنوشد. اما مشكل اينجاست كه فرد بايد هميشه يك بطري پر آب همراه داشته باشد.
يكي ديگر از راهها مصرف خوراكي هاي محرك بزاق قبل از صرف غذاست. اما شايعترين راه مصرف داروهاي محرك بزاق(سيالوگوگ)است. رايج ترين اين داروها پيلوكارپين و سويملين است.اين داروها بر طبق تجويز پزشك يا دندانپزشك توسط بيمار در فواصل زماني مشخص مصرف شده و باعث افزايش ترشح بزاق مي شوند. در عين حال بايد اقدامات بهداشتي و درماني قاطعي براي حل مشكل پوسيدگي در بيماران صورت گيرد. اگر بيمار به دليل ابتلا به سرطان سر و گردن قرار است تحت راديوتراپي قرار گيرد يا بزودي بايد مصرف داروهايي با عارضه خشكي دهان را آغاز كند بايد هرچه سريعتر نسبت به ترميم دندانهاي پوسيده اقدام كند. استفاده از ژل فلورايد نيز توصيه شده است.در عين حال بيمار بايد بهداشت دهان خود را در حد عالي رعايت كند تا از بروز پوسيدگي هاي جديد جلوگيري شود.]]>
</TEXT>
</DOC>
<DOC>
<DOCID>HAM2-860120-116</DOCID>
<DOCNO>HAM2-860120-116</DOCNO>
<ORIGINALFILE>/1386/860120/world/_sciew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[به بهانه آغاز هفته سلامت
سلامت، يك هفته در اولويت]]>
</TITLE>
<TEXT>
<![CDATA[مريم غفاري
سلامت به تعريف سازمان بهداشت جهاني عبارت است از رفاه كامل جسمي، رواني و اجتماعي افراد كه با توجه به ابعاد گسترده اين تعريف، اهميت اين موهبت الهي هرچه بيشتر نمايان مي گردد.
ارتقاي سلامت به مفهوم توانمندسازي مردم در شناخت عوامل تاثيرگذار بر سلامت فردي، اجتماعي و تصميم گيري صحيح در انتخاب رفتارهاي بهداشتي بوده و در نتيجه رعايت شيوه زندگي سالم را متذكر مي گردد.
عوامل موثر بر سلامتي به سه گروه عمده تقسيم مي شوند: الف)عوامل و شرايط محيطي، اجتماعي و اقتصادي جامعه ب)خدمات بهداشتي  درماني و كيفيت ارائه آنها ج)شيوه زندگي و رفتارهاي بهداشتي. با توجه به اين امر كه سلامت محور عدالت و توسعه جوامع در تمامي ابعاد اجتماعي، اقتصادي سياسي و انساني به شمار مي رود و نقش مستقيم دولتها در تأمين و ارتقاء سلامت به وضوح مشهود است، ارايه صحيح و كامل خدمات بهداشتي و درماني با كيفيت مطلوب توسط دولت، به تمامي اقشار جامعه از جمله اقدامات مؤثري است كه مي تواند در ارتقاي سلامت جامعه نقش به سزايي داشته باشد. به عبارت ديگر بهبود و سامان دادن عوامل اقتصادي  اجتماعي، سياسي و فرهنگي موجود در كشور و فعاليتهاي سازمانهاي دولتي و غيردولتي مي تواند زمينه ساز تأمين و ارتقاي سلامت محسوب گردد. لذا لازم است تلاشي منسجم و هماهنگ براي جلب مشاركت مؤثر سازمانها به منظور طراحي، اجرا و ارزشيابي برنامه هاي ارتقاء سلامت آغاز گردد و از سوي ديگر براي تحقق ارتقاي سلامت فرد در جامعه نيازمند ايجاد قدرت مديريت و تصميم گيري صحيح در تمامي افراد جامعه هستيم. به عبارتي تا زماني كه مردم نتوانند عوامل موثر بر سلامت خود را شناسايي و كنترل نمايند  تأمين و ارتقاي سلامت به مفهوم كلي آن دست نيافتني خواهد بود. بنابراين مشاركت مردم در اين امر  از جمله مسايل اساسي است كه همگام با اقدامات دولت بايد تشويق و ترويج گردد.
در اين ميان نقش شيوه زندگي آحاد مختلف جامعه و مسايلي همچون فرهنگ  ، سنت ها،  باورها،  نگرش ها، ارزشها و نوع درك مردم از مفهوم بهداشت كه بطور مستقيم و يا غيرمستقيم در سلامتي كامل جامعه مؤثر است نبايد فراموش شوند. علاوه بر اين ارتقاي سلامت در كنار ارايه خدمات بهداشتي درماني مناسب و موثر  ، نيازمند تأمين امنيت، مسكن  ، آموزش  غذا، محيط مناسب و عدالت اجتماعي نيز مي باشد.
مبارزه با بيماريهاي واگير از جمله ايدز و هپاتيت كه سلامت ميليون ها انسان را به مخاطره انداخته، جلوگيري از آسيب هاي اجتماعي  حوادث و سوانح، تصادفات جاده اي، اعتياد، سلامت بهداشت روان، امنيت غذا و تغذيه  عدم مصرف خودسرانه دارو و خود درماني، آموزش در خصوص مسايل بهداشتي و درماني،  ورزش و تحرك و... همه و همه نياز به عزمي ملي و گامهايي توانمند دارد كه مردم هر دو را بطور كامل داشته و همسو با سياست هاي ملي بهداشت و سلامت در جهت نيل به اهداف عالي تكامل بشري، تلاش خواهيم نمود.
سلامت اولويت پانزدهم كشور
ساختار غلط نظام بهداشت و درمان در ايران، باعث قرارگيري امر مهم و اساسي سلامت در اولويت پانزدهم كشور شده است اين در حالي است كه در كشورهاي توسعه يافته جايگاه سلامت افراد جامعه به لحاظ برخورداري از دو وجه امكانات و برنامه ريزي، اين امر را در رتبه هاي اول تا پنجم قرار داده و حتي در ساير كشورهاي در حال توسعه و مشابه ايران، سلامت، جايگاه بهتر و مناسب تري نسبت به كشور ما دارد. ساختار اشتباه نظام سلامت در كشور ما در عين حال موجب تحميل هزينه هاي سنگين درماني به آحاد مردم مي شود، زيرا مردم به رغم پرداخت انواع حق بيمه هاي درماني، بيش از 50 درصد هزينه هاي درمان را بايد از جيب بپردازند. از سويي هزينه هاي هنگفت عمل جراحي، سالانه هزاران ايراني را به زير خط فقر سوق مي دهد
آمارهاي نظام سلامت ايران از هيچ قاعده منطقي پيروي نمي كند و عددها فقط به ضرر مردم و به ويژه بيماران كم درآمد است. آخرين آمار از اين دست، تفاوت فاحش هزار برابري درآمد بين پزشكان كشور است كه حكايت از درآمد چند صد ميليوني برخي پزشكان دارد.
به گفته وزير بهداشت، بيشترين و كمترين درآمد ماهانه پزشكان در كشور هزار برابر تفاوت دارد و در بين پزشكان متخصص نيز با تفاوت 400 برابري در درآمد ماهانه مواجهيم كه بايد اين تفاوت فاحش را تعديل كنيم.
به گفته وزير بهداشت، كمترين درآمد يك پزشك در كشور حدود 200هزار تومان و بيشترين درآمد يك پزشك حدود 200ميليون تومان در ماه است و اين تفاوت چشمگير نشانه بي عدالتي در سيستم سلامت و پرداخت بيش از حد مردم از جيب براي حفظ سلامت است. در بحث ايجاد عدالت در سلامت با دو راهكار مواجه هستيم يكي به كساني كه وضع خرابتري دارند و جزو دهك هاي پايين جامعه هستند بيشتر كمك كنيم يا اينكه عدالت در سلامت را در مجموع با مكانيزم هايي در كل كشور برقرار كنيم.
براساس گفته هاي وي، براي رفع بي عدالتي در سلامت توجه به 4فاكتور لازم است كه عبارتند از توزيع مناسب منابع، دسترسي عادلانه مردم به خدمات، افزايش بهره مندي مردم از خدمات سلامت و تنظيم قيمتها، در اين مسير بايد استفاده از توانمندي مردم هم مد نظر باشد.
سلامت مردم مهمترين دغدغه
وزير بهداشت مي گويد، مهمترين گام براي حل مسائل سلامت اين است كه تامين سلامت مردم اولويت روز جامعه شود و براي كساني كه تصميم گيران جامعه هستند تامين سلامت مردم و عدالت در سلامت دغدغه شود زيرا تا نتوانيم حمايت همه ارگانها را جلب كنيم و با توضيح عالمانه موضوع، انگيزه لازم را براي حمايت جمعي براي سلامت ايجاد نكنيم در اين زمينه موفق نمي شويم.
روزهاي هفته سلامت
روابط عمومي وزارت بهداشت عناوين و محورهاي اساسي روزهاي هفته سلامت امسال را بدين شرح اعلام كرده است:
روز شنبه 18/1/86(سلامت، ايمني غذا)محورهاي اساسي اين روز شامل: توجه به نقش عوامل خطر ساز غذايي بر بيماري هاي غير واگير از جمله نقش روغن، قند، نوشابه و غيره در ابتلا به اين بيماري ها
يكشنبه 19/1/86(سلامت، مشاركت هاي عمومي و همكاري هاي بين بخشي)محور اساسي اين روز: توجه به نقش و جايگاه نهادها و سازمان هاي دست اندركار و موثر در امر سلامت از طريق گراميداشت و تقدير از نقش افراد و سازمان هاي دوستدار و حامي سلامت در مراسم روز جهاني بهداشت
دوشنبه 20/1/86(سلامت و رسانه ها)محورهاي اساسي اين روز نشست با اصحاب رسانه ها و هماهنگي جهت بازديد مديران رسانه اي و خبرنگاران از طرح ها و پروژه هاي افتتاح شده در دولت نهم
سه شنبه 21/1/86(سلامت، شهر و روستاي سالم)محور اساسي اين روز توجه به نقش و جايگاه نهاد و سازمان هاي دست اندر كار و موثر در امر سلامت خصوصاً نقش منتخبين پزشك و پيراپزشك در شوراهاي اسلامي شهر و روستا در تحقق اين مهم و توجه به مقوله سلامت به عنوان يكي از وظايف شوراها
چهارشنبه 22/1/86(سلامت و جايگاه فناوري هاي نوين)محور اساسي اين روز توجه به سرمايه گذاري بر روي داروهاي استراتژيك و داروهاي با ارزش افزوده بالا كه از طريق نانوتكنولوژي، زيست فناوري و ريزفناوري توليد مي  شود. تبيين جايگاه اين تكنولوژي و اهميت بومي كردن آن
پنج شنبه 23/1/86(سلامت  ، حمايت هاي قانوني، چالش ها و فرصت ها)محور اساسي اين روز برگزاري نشست تخصصي با صاحب نظران و متخصصين امور جهت بررسي و ارايه راهكارهاي لازم به منظور اصلاح قوانين مرتبط با سلامت
جمعه 24/1/85(سلامت و خانواده سالم)محورهاي اساسي اين روز برگزاري نشست هاي تخصصي با حضور كارشناسان و صاحب نظران به منظور بررسي چالش هاي موجود در مسايل سلامت خانواده، برگزاري مراسم جشن براي كاركنان و خانواده هاي ايشان و تقدير از كاركنان يا خانواده هاي نمونه كاركنان.
وزارت بهداشت درمان و آموزش پزشكي از برنامه ويژه نيروي مقاومت بسيج در هفته سلامت خبر داد.
اعزام تيم هاي پزشكي به مناطق محروم استان ها در يكي از روزهاي هفته سلامت و راه اندازي پايگاههاي اطلاع رساني ثابت و سيار از برنامه هاي نيروي مقاومت بسيج در هفته سلامت است.]]>
</TEXT>
</DOC>
<DOC>
<DOCID>HAM2-860120-117</DOCID>
<DOCNO>HAM2-860120-117</DOCNO>
<ORIGINALFILE>/1386/860120/world/_sciew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
پيام مشمئزكننده براي سيگاري ها]]>
</TITLE>
<TEXT>
<IMAGE>/1386/860120/world/011565.jpg</IMAGE>
<![CDATA[
سميه شرافتي
در سالهاي اخير اگر چه در رسانه ها تبليغات زيادي عليه مصرف سيگار پخش شده ولي به تازگي سنگاپور زمان پخش يك پيام تلويزيوني مبارزه با سيگار را به دليل نگراني هاي عموم در رابطه با نامناسب بودن آن براي كودكان تغيير داده است. پس از آنكه آمارها نشان دادند كه اين پيامها در كودكان منجر به ترس و آشفتگي مي شود، كميته آگهي هاي تبليغاتي سلامت سنگاپور(اچ.پي.بي)اعلام كرد اين پيام تنها پس از ساعت 8 شب كه تعداد بينندگان خردسال كمتر از ساير اوقات است پخش خواهد شد.
رئيس اين كميته در اين رابطه اظهار داشت: اچ پي بي اين آگهي تبليغاتي را بازبيني كرده تا كمترين خطري متوجه كودكان نشود. وي مي افزايد: اين آگهي همچنين مابين برنامه هاي خانوادگي نيز پخش نخواهد شد. اين پيام تلويزيوني كه براي اولين بار سه شنبه گذشته در تلويزيون سنگاپور پخش شد با نماي نزديك دهان يك زن مبتلا به سرطان دهان آغاز مي شود. روي لبهاي اين زن زخمهاي دلخراشي ديده مي شود و دندانهاي فاسد و پوسيده او كاملا نمايان است. اين زن در اين آگهي تبليغاتي مي گويد: سيگار كشيدن سبب ابتلا به سرطان دهان مي شود. وي در ادامه مي گويد: ترك سيگار سخت است ولي ترك نكردن آن به مراتب سخت تر است. اين پيام بخشي از برنامه هاي تبليغاتي عليه سيگار در رسانه هاي سنگاپور است. جالب است بدانيد روي بسته هاي سيگار در سنگاپور در حال حاضر عكس هاي افراد مبتلا به بيماري هاي ناشي از سيگار همه  جا ديده مي شود. در واقع بسياري از كشورها، كارخانه هاي توليدكننده سيگار را مجبور مي كنند كه روي پاكت هاي سيگار هشدارهاي لازم را درباره اثرات مخرب و در اصل مرگبار آن به مصرف كننده اخطار دهند.
به تعويق انداختن زمان پخش اين پيام تبليغاتي در حالي بود كه در نخستين روز دسامبر سال 2007 كارخانه هاي سيگار و تنباكو سازي كه براي بلژيك محصولات دخاني مي سازند موظف شدند عكس هاي ترسناكي از مشكلات سيگار را روي پاكت هاي خود چاپ كنند.بر اساس اين دستورالعمل تمامي سازندگان سيگار تا نخستين روز دسامبر 2007 زمان داشتند كه پاكت هاي خود را با عكسهاي شوك آور از اثرات زيانبار تنباكو چاپ نمايند.
وزير تندرستي بلژيك گفت كه اين عكسها باعث مي شوند تا مردم كمتر سيگار بكشند و ديد بهتري نسبت به زيانهاي سيگار داشته باشند. اما آيا واقعا چنين اتفاقي خواهد افتاد؟
مسلما همانگونه كه انتظار مي رود كارخانه هاي توليد كننده سيگار و بخصوص رسانه ها به علت داشتن مخاطبان بسيار، نقش تعيين كننده اي در كاهش مصرف محصولات دخانيات داشته باشند،ولي نبايد ناديده گرفت كه تبليغاتي كه به سوء مصرف اين مواد اشاره دارند مسلما بايد به گونه اي باشند كه مخاطبان را به سوي خود جذب كنند.
هر چند آثار سوء مصرف سيگار را نمي توان ناديده گرفت ولي به نظر مي رسد پخش تصاوير دلخراش و دردناك براي نشان دادن اين آثار منفي شايد تنها سبب امتناع مخاطبان از ديدن اين تصاوير شود.]]>
</TEXT>
</DOC>
<DOC>
<DOCID>HAM2-860120-118</DOCID>
<DOCNO>HAM2-860120-118</DOCNO>
<ORIGINALFILE>/1386/860120/world/_sciew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
بيماري ارتفاع]]>
</TITLE>
<TEXT>
<![CDATA[همشهري آنلاين: بيماري ارتفاع يا در اصطلاح علمي ارم ريه در ارتفاع زياد(hape)ناشي از كاهش ميزان اكسيژن هوا در ارتفاعات بالاتر است.اين عارضه اغلب افرادي را كه در ارتفاعات پايين زندگي مي كنند و به ارتفاعات 2500 متر و بالاتر سفر مي كنند، گرفتار مي كند.
تحقيقاتي كه در اين زمينه انجام شده به مدت 7 سال و در اورژانس يكي از بيمارستان هاي آمريكا مورد بررسي قرار گرفته است.
از كل 11420 نفري كه به اورژانس بيمارستان مورد نظر مراجعه كرده بودند 52 نفر شامل 44 مرد و 8 زن با سن متوسط 37 سال به علت سندرم hape بستري شدند. تمامي اين بيماران افراد سالمي بودند كه براي ورزش اسكي در يكي از پيست هاي اسكي مجاور بيمارستان در ارتفاع 1500 متر اسكي كرده بودند.
علايم باليني و راديولوژيك ارم ريه در تمام اين 52 نفر مشهود بود. تمامي اين بيماران در مدت بستري متوسط 4 روز و درمان با اكسيژن، استراحت و محدوديت مايعات با حال عمومي خوب از بيمارستان مرخص شدند.
برخلاف بيماران مبتلا به برونشيت مزمن بيماران آسمي در ارتفاع بالا مشكل كمتري داشتند. محققين به همه افراد سالمي كه قصد ورزش و فعاليت بدني در ارتفاع بالا را دارند توصيه مي كنند صرف نظر از وضعيت سلامت عمومي خود اصل تطابق بدن با ارتفاع را رعايت كنند و در صورت احساس خطر، اكسيژن همراه داشته باشند. شايع ترين علائم بيماري ارتفاع سرگيجه، سياهي رفتن چشم ها، سردرد، ضعف، بيخوابي و دل آشوبه است.
افرادي كه دچار علائم شديد مي شوند بايد به فوريت به ارتفاع پايين تر نقل مكان كنند.براي پيشگيري از اين عارضه بايد در هنگام كوهنوردي به تدريج به ارتفاعات بالاتر صعود كرد و به بدن امكان داد تا در طول چند روز با ميزان كم اكسيژن تطبيق پيدا كند.]]>
</TEXT>
</DOC>
<DOC>
<DOCID>HAM2-860120-119</DOCID>
<DOCNO>HAM2-860120-119</DOCNO>
<ORIGINALFILE>/1386/860120/world/_sciew.htm</ORIGINALFILE>
<ISSUE>دوشنبه 20 فروردين 1386</ISSUE>
<DATE calender="Western">2007-04-09</DATE>
<DATE calender="Persian">1386/01/20</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
317]]>
</TITLE>
<TEXT>
<IMAGE>/1386/860120/world/011571.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>

<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860126-001</DOCID>
<DOCNO>HAM2-860126-001</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آيا بلاي جان سينما راه چاره اي دارد؟
كمك 2 ميليارد ريالي ارشاد براي حل معضل قاچاق فيلم]]>
</TITLE>
<TEXT>
<![CDATA[گروه ادب و هنر- پس از آن كه موضوع قاچاق فيلم هاي در حال اكران سينماي ايران، به يكي از چالش انگيزترين مسايل فرهنگي بدل شد، حالا مدير كل اداره نظارت و ارزش يابي معاونت سينمايي وزارت ارشاد پذيرفته است كه اين مسئله به طور كامل حل نخواهد شد.
محمود اربابي البته راه كارهاي اين اداره را نيز براي پيشگيري از بلاي جديدي كه به جان تهيه كنندگان افتاده است، شرح داده است: كوتاه كردن مدت اكران فيلم ها و افزايش تعداد سالن ها، البته معاون سينمايي نيز براي كمك به حل مشكل، سركيسه را به شدت شل كرده و 2 ميليارد ريال به اين اداره اختصاص داده است.
سرچشمه كجاست؟
در طول برگزاري جشنواره فيلم فجر امسال، يك بار هنگام اكران يكي از فيلم ها، مردي دوربين فيلم برداري كوچكي را به سوي پرده گرفت و تمام فيلم را ضبط كرد. سپس دوربين را در كيفش گذاشت و با خونسردي كامل، رفت. در تمام زمان يك ساعت و نيمه فيلم، هيچ كس هيچ توجهي به او نكرد. همان طور كه وقتي با دوربين فيلمبرداري داخل شده بود، كسي توجه نكرده بود. اين يكي از سرچشمه هاي اصلي قاچاق فيلم در تمام دنياست و براي پيشگيري از آن، كافي است چراغ قوه هاي راهنماي كاركنان سينما، دوربين فيلم برداري را تشخيص دهند. همين.اما اين تمام ماجرا نيست. حتي به عكس؛ در ايران عمده فيلم هايي كه كنار خيابان و عموماً در ورودي ايستگاه هاي مترو فروخته مي شوند، چنان كيفيتي دارند كه معلوم است از نسخه اصلي فيلم كپي شده اند. اين نسخه اصلي كجاست؟
اربابي مي گويد: وقتي نسخه اي از فيلم به شكل دي وي دي در يك سالن 200 نفره نمايش داده مي شود يا فيلم در استوديويي صداگذاري و جايي ديگر تله سينما مي شود، به شكل طبيعي ممكن است در معرض سرقت قرار بگيرد. بنابراين ما بايد راه هاي دسترسي به اين منابع را با تمهيدات و شيوه هايي به لحاظ قانوني دنبال كنيم تا اين شرايط محدودتر و سخت تر شود.
اما مدير كل اداره نظارت، اشاره نكرده است كه چرا اين سرقت طبيعي است. تماشاگران فيلم، 200 يا 2000 نفر، چه گونه مي توانند سي دي را سرقت كنند و كاركنان استوديوها كه مشغول انجام مراحل فني كارند، چه طور مي توانند نسخه كامل و آماده نمايش فيلم را بردارند؟
اربابي مي گويد: به نظر من آن قدر حجم خسارت بالاست كه اشكالي ندارد در هر سينما يك گاوصندوق وجود داشته باشد و صاحبان و نمايندگان فيلم، آن را كنترل كنند. همچنين شوراي صنفي در قراردادهايي كه با سينماها منعقد مي كند، شرايطي را قرار دهد تا مسئوليت  صاحب سينما و كساني كه به فيلم دسترسي دارند و صاحبان استوديوها و صاحبان فيلم ها مشخص باشد كه در صورت بروز مشكل بتوان با مسئولش برخورد لازم انجام شود. اين راه  كارها، طبيعي ترين اقدامات ممكن است، اما به نظر مي رسد تاكنون فرايند انجام كار به گونه اي بوده است كه سرقت، طبيعي تر به چشم مي آمده. سرقت يك نسخه از هر فيلم، مشابه سرقت چندين يا حتي چندصد ميليون تومان وجه نقد است. يا سرقت قطعه اي الماس از گاوصندوق بانك. چرا كه در چرخه اقتصادي كپي هاي غيرمجاز همان يك نسخه، به طور متوسط روزي پنج ميليون تومان سود را به جيب قاچاق چيان روانه مي كند.علي ابوحمزه، رئيس انجمن صنفي ويديو- رسانه مي گويد: در حالي كه ما در خوش بينانه ترين حالت، تنها پنج هزار نسخه از فيلم هاي ايراني را تكثير و توزيع مي كنيم، در يك فاصله زماني كوتاه، بيش از 100 هزار نسخه از فيلم هاي مان در سراسر كشور به فروش مي رسد. به نظر مي رسد، پيش از تمام اقدامات مورد نظر اداره نظارت نظير كم كردن مدت اكران و زيادكردن تعداد سينماها، لازم است همه مسئولان درگير ماجرا، از وزارت كشور تا وزارت فرهنگ و از نيروي انتظامي تا مؤسسه رسانه هاي تصويري، با يك محاسبه سرانگشتي دريابند كه يك سي دي اصل فيلم در حال اكران، ارزشي معادل الماسي هموزن خود دارد و تك تك كپي هاي غيرمجاز آن بر سنگفرش پياده روهاي كشور، قطعه هاي ريزي از اين الماس درشتند كه به يغما مي روند. بگذاريد حالا دوباره به شيوه هاي مرسوم براي محافظت از اين شيء قيمتي بينديشيم...]]>
</TEXT>
</DOC>
<DOC>
<DOCID>HAM2-860126-002</DOCID>
<DOCNO>HAM2-860126-002</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فرهنگ و هنر در آسمان هنر]]>
</TITLE>
<TEXT>
<![CDATA[گروه ادب و هنر برنامه راديويي آسمان هنر كه با همكاري فرهنگستان هنر و راديو فرهنگ تهيه مي شود در سال 86 روزهاي زوج و بعد از بخش خبري ساعت 17 از راديو فرهنگ موج اف.ام 7/106 پخش خواهد شد.
اين برنامه در مدت زمان نيم ساعته اي كه دارد به موضوعات مختلف هنري و فرهنگي مي پردازد و حضور كارشناسان نام آشنا به غناي آن افزوده است.]]>
</TEXT>
</DOC>
<DOC>
<DOCID>HAM2-860126-003</DOCID>
<DOCNO>HAM2-860126-003</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[همايش بزرگداشت عطار برگزار شد]]>
</TITLE>
<TEXT>
<![CDATA[گروه ادب و هنر- همايش يكروزه از عطار تا مولانا ديروز همزمان با روز ملي عطار در فرهنگسراي سيمرغ نيشابور برگزار شد.
در اين همايش كه به بزرگداشت فريدالدين عطار نيشابوري اختصاص داشت، پيام وزير فرهنگ و ارشاد اسلامي قرائت شد. محمدحسين صفارهرندي در بخشي از پيام خود نوشته است: بدون شك بزرگداشت نام و ياد بزرگ مردي چون عطار كه خود گنجينه اي سرشار و گران  بها از آموزه ها و معارف انسان ساز اسلامي است، در واقع پاسداشت وحدت و هويت ملي و اسلامي ماست و از اين جهت به ويژه در سالي كه نام اتحاد ملي و انسجام اسلامي را بر خود دارد، بيش از پيش توجه به اين امر ضروري مي نمايد.
در اين همايش، مسئولان استاني و جمعي از پژوهشگران و متفكران ادبيات و عرفان نكات مختلفي را از جايگاه اين شاعر و عارف ايراني بيان كردند.
گلباران مقبره عطار در نيشابور از ديگر برنامه هاي همايش بزرگداشت عطار بود. همچنين قرار است امروز، آرامگاه پدر وي نيز گلباران شود.]]>
</TEXT>
</DOC>
<DOC>
<DOCID>HAM2-860126-004</DOCID>
<DOCNO>HAM2-860126-004</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فقط 36 نمايش تا آخر سال]]>
</TITLE>
<TEXT>
<IMAGE>/1386/860126/news/019371.jpg</IMAGE>
<![CDATA[
گروه ادب و هنر در سال 86 حداكثر 36 اثر در تئاتر شهر به روي صحنه مي رود.
پس از تعيين شوراي انتخاب آثار در تئاتر شهر، سخنگوي اين شورا تعداد آثار نمايشي 86 اين مجموعه را 36 اثر و با حداقل 30 شب اجرا در صورت توفيق نسبي در جذب مخاطب اعلام كرد.
ايوب آقاخاني علاوه بر سقف زماني از هويت معين تالارهاي مجموعه تئاتر شهر خبر داد و اين  كه هر گروه نمايشي مي تواند براساس هويت تالار، اثر خود را اجرا كند. البته او تعيين اين هويت را به بعد موكول كرد اما براساس اين تقسيم بندي بايد گروه ها به استناد معيارهاي تعيين كننده اي، هويت حرفه اي شان مشخص شود و سپس بر اين اساس در نوبت تالارهاي تئاتر شهر قرار گيرند.
برخي از اين معيارها، سابقه گروه، استمرار فعاليت هاي آن، داشتن مدارج و تخصص هاي ويژه و كامل بودن گروه، توليد يا ترجمه آثار نمايشي اعلام شده است.
وي همچنين درباره افراد خاص و صاحب نام كه مستقل از گروه هاي نمايشي در طول ساليان متمادي موجوديت حرفه اي خود را ثابت كرده اند، گفت: اين افراد بايد اعضاي ثابت گروه خود را سامان بخشي كنند تا شوراي انتخاب آثار، پيشنهاد اجرايي اين افراد را نيز مانند گروه هاي نمايشي بررسي كند.
نكته حائز اهميت ديگر آن است كه هر گروه نمايشي مي تواند فقط يك نمايشنامه جهت اجرا به شورا پيشنهاد دهد و گروه هاي مازاد مي توانند آثار خود را در ساير تالارهاي تهران به روي صحنه ببرند.]]>
</TEXT>
</DOC>
<DOC>
<DOCID>HAM2-860126-005</DOCID>
<DOCNO>HAM2-860126-005</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پايان جشنواره موسيقي مقامي غرب كشور]]>
</TITLE>
<TEXT>
<![CDATA[ايسنا:  جشنواره  موسيقي مقامي غرب كشور با عنوان آواهاي باستاني با محوريت هوره به پايان رسيد. دبير اجرايي اين جشنواره ضمن ارائه گزارشي از عملكرد اين جشنواره گفت: در مرحله نخست 280 تكنواز و تكخوان در جشنواره شركت كردند كه از بين آنها 80 هنرمند انتخاب شدند و از بين 39 گروه شركت كننده 24 گروه به جشنواره راه يافتند. در ادامه اين مراسم از 16 تن از اساتيد موسيقي مقامي غرب كشورتجليل شد. همچنين در اين مراسم برگزيدگان جشنواره موسيقي مقامي غرب كشور در 10 بخش معرفي شدند.]]>
</TEXT>
</DOC>
<DOC>
<DOCID>HAM2-860126-006</DOCID>
<DOCNO>HAM2-860126-006</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بم امروز، در قالب 50 قطعه عكس]]>
</TITLE>
<TEXT>
<![CDATA[گروه ادب و هنر 6 عكاس خبري، وضعيت امروز بم را در قالب نمايشگاهي به تصوير خواهند كشيد.حسن سربخشيان با اعلام اين خبر گفت: در سفري كه به زودي به شهر بم خواهيم داشت به همراه اميد صالحي، حسين سلمان زاده، حسين فاطمي، محسن شاه مردي و صادقي از بخش هاي مختلف شهر بم عكاسي خواهيم كرد. سربخشيان زمان برپايي اين نمايشگاه را خرداد ماه اعلام كرد و گفت: در اين نمايشگاه 50 قطعه عكس رنگي در قطع 50 در 70 به نمايش گذاشته مي شود.]]>
</TEXT>
</DOC>
<DOC>
<DOCID>HAM2-860126-007</DOCID>
<DOCNO>HAM2-860126-007</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بزرگداشت چهلمين روز درگذشت رسول ملاقلي پور]]>
</TITLE>
<TEXT>
<IMAGE>/1386/860126/news/019368.jpg</IMAGE>
<![CDATA[
ايسنا: مراسم چهلمين روز درگذشت رسول ملاقلي پور در مسجدجامع شهرك قدس برگزار شد. در اين مراسم كه از سوي خانواده ملاقلي پور با حضور معاون امور سينمايي وزير فرهنگ و ارشاد اسلامي، محسن رضايي دبير مجمع تشخيص مصلحت نظام -، احمد توكلي نماينده مردم تهران در مجلس شوراي اسلامي - و جمعي از هنرمندان و علاقه مندان به اين هنرمند فقيد برگزار شد، حجت الاسلام بهداروند در سخناني با بيان اين كه هنر و هنرمند در طول تاريخ ماندگارند و از ذهن ما بيرون نمي روند، ملاقلي پور را هنرمندي مردمي خواند. ابراهيم حاتمي كيا، جمشيد هاشم پور، محمد آفريده، مهدي اربابي، مرتضي سرهنگي، منوچهر محمدي، محسن علي اكبري، حبيب الله كاسه ساز و مهدي كريمي از ديگر حاضران اين مراسم بودند.]]>
</TEXT>
</DOC>
<DOC>
<DOCID>HAM2-860126-008</DOCID>
<DOCNO>HAM2-860126-008</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<IMAGE>/1386/860126/news/019359.jpg</IMAGE>
<![CDATA[
چاپ پنجم روزهاي آخر: كتاب روزهاي آخر كه در برگيرنده خاطرات احمد دهقان از آخرين روزهاي جنگ و قبول قطعنامه 598 است،  به چاپ پنجم رسيد. به گزارش فارس، دهقان در اين كتاب به مرور خاطرات تلخ و شيرين خود از عمليات بيت المقدس و غدير مي پردازد كه ورق هاي پاياني كتاب دفاع هشت ساله ايرانيان بودند.
]]>
<IMAGE>/1386/860126/news/019362.jpg</IMAGE>
<![CDATA[
مستند آهنگساز: جلال ذوالفنون و كنسرت سال گذشته او در كهريزك در قالب فيلم مستندي با عنوان در اين خانه بگرديد به زودي منتشر مي شود.اين نوازنده سه تار به فارس گفت:سال گذشته به همراه گروهم از كهريزك ديدن و با اعضاي آنجا گفت و شنودهايي را انجام داديم و همان روز براي اين عزيزان كنسرتي را برگزار كرديم. ابراهيم فروزش كارگردان خوب كشورمان از اين برنامه فيلمي را تهيه كرده اند.
]]>
<IMAGE>/1386/860126/news/019365.jpg</IMAGE>
<![CDATA[
تله فيلم منتقد: ايرج كريمي اين روزها تصويربرداري فيلم سينمايي روابط را بر اساس قصه اي اجتماعي و جنايي پشت سر مي گذارد. اين فيلم داستان زندگي دكتر روانپزشكي را بيان مي كند كه آرزو دارد در عرصه داستان نويسي فعاليت كند. در روابط كه به صورت ويدئويي و به شيوه تله فيلم ضبط مي شود، محمدرضا فروتن، شاهرخ فروتنيان، نگين صدق گويا، بهاره افشاري، احمد مهرانفر و شبنم مقدمي بازي مي كنند.
]]>
<IMAGE>/1386/860126/news/019356.jpg</IMAGE>
<![CDATA[
دكتر نون در تالار وحدت يا تئاتر شهر: هادي مرزبان، تمرينات نمايش دكتر نون را از اواسط ارديبهشت ماه آغاز مي كند. در اين نمايش بازيگراني همچون جمشيد مشايخي، فرزانه كابلي، امين زندگاني، علي رامز، شهرام عبدلي و... بازي مي كنند. اين كارگردان تئاتر ترجيح مي دهد دكترنون در تالار اصلي تئاتر شهر به روي سن برود، اما اگر اين امكان وجود نداشته باشد در تالار وحدت نمايش را اجرا مي كند.]]>
</TEXT>
</DOC>
<DOC>
<DOCID>HAM2-860126-009</DOCID>
<DOCNO>HAM2-860126-009</DOCNO>
<ORIGINALFILE>/1386/860126/news/_adabh.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[با حمايت شهرداري تهران گشايش مي يابد
خانهموزهاستاد شهيد مطهري]]>
</TITLE>
<TEXT>
<![CDATA[گروه ادب و هنر - خانه  شخصي شهيد مطهري به خانه ـ موزه  شهيد مطهري تبديل شده و به زودي گشايش مي يابد.
سيدمحسن هاشمي ـ مدير هنرهاي تجسمي و امور موزه هاي سازمان فرهنگي هنري شهرداري تهران ـ با اعلام اين خبر افزود: پس از در اختيار گذاشتن رسمي اين مكان ازسوي شركت توسعه  فضاهاي فرهنگي شهرداري تهران، خانه  شخصي شهيد مطهري به خانه ـ موزه تبديل مي شود. وي ادامه داد: در اين موزه، كتاب ها، آثار و لوازم شخصي شهيد مطهري در معرض بازديد علاقه مندان قرار مي گيرد.هاشمي گفت: برگزاري هم انديشي و بررسي مجموعه مقالات شهيد مطهري از ديگر برنامه هاي اين خانه ـ موزه است.]]>
</TEXT>
</DOC>
<DOC>
<DOCID>HAM2-860126-010</DOCID>
<DOCNO>HAM2-860126-010</DOCNO>
<ORIGINALFILE>/1386/860126/news/_akhar.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: همشهري‎/ مسعود خامسي پور]]>
</TITLE>
<TEXT>
<IMAGE>/1386/860126/news/019389.jpg</IMAGE>
<![CDATA[
در حالي كه هنوز هم در برخي از نقاط ايران مردم از وسايل گرمايشي استفاده مي كنند، اما در بيشتر نقاط كشور درختان شكوفه داده اند و فضاي كاملا بهاري بر طبيعت حكمفرما شده است.]]>
</TEXT>
</DOC>
<DOC>
<DOCID>HAM2-860126-011</DOCID>
<DOCNO>HAM2-860126-011</DOCNO>
<ORIGINALFILE>/1386/860126/news/_akhar.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860126/news/019404.jpg</IMAGE>
<![CDATA[
سوءتفاهم در مدار كد 8
همزمان با انتشار اخبار خوبي با مضمون احتمال كاهش تعرفه سيم كارت هاي اعتباري دولتي و تاليا و هديه 1000دقيقه اي مكالمه رايگان ايرانسل به مشتركاني كه در فاصله 25 فروردين ماه تا 31 ارديبهشت ماه 1386 به اين شبكه مي پيوندند، دارندگان سيم كارت هاي دولتي كد 8 مورد سوءتفاهم قرار گرفتند.
طي چند روز گذشته بالغ بر 2300 مشترك اپراتور اول كه پيش از سال جديد با پرداخت 150هزار تومان اقدام به ثبت نام سيم كارت كرده بودند به علت بدهي و اشتباه در محاسبه قبوض تلفن، دچار قطعي خطوط تلفن خود شده اند.
براساس ثبت نام دوره گذشته شركت ارتباطات سيار و لحاظ موارد تشويقي براي جذب مشتركان بيشتر، قرار بود متقاضيان سيم كارت تلفن همراه، وجه 288هزار توماني سيم كارت خود را در دو بخش 150 و 138هزار توماني قبل از ثبت نام و دو ماه بعد از تحويل سيم كارت بپردازند.شنيده ها حاكي از آن است كه اين مشتركان كه به صورت خودكار 138هزار تومان به شركت ارتباطات سيار بدهكار شده بودند به دليل مشكل در نرم افزار صورتحساب اين شركت در بدو مكالمات خود بدهكار محسوب شده و ارتباطات آن ها قطع شده است، چرا كه براساس سيستم صورتحساب دولتي، به طور اتوماتيك سيم كارت مشتركاني را كه بدهي بيش از 30هزار تومان داشته باشند را قطع مي كند.]]>
</TEXT>
</DOC>
<DOC>
<DOCID>HAM2-860126-012</DOCID>
<DOCNO>HAM2-860126-012</DOCNO>
<ORIGINALFILE>/1386/860126/news/_akhar.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تگرگ 150گرمي]]>
</TITLE>
<TEXT>
<![CDATA[بارش تگرگ و وزش طوفان شديد ديروز زندگي مردم شهرستان آبدانان در استان ايلام را مختل و آنان را وحشت زده كرد. شدت بارش تگرگ همراه با طوفان كه به مدت نيم ساعت در ساعات اوليه روز ادامه داشت به حدي بود كه باعث وحشت مردم شده و قطع برق و مسدود شدن معابر عمومي و خيابان هاي شهر آبدانان را به همراه داشت. بارش تگرگ دانه درشت به وزن تقريبي??? گرم باعث شكسته شدن شاخه هاي بسياري از درختان و تخريب فضاهاي عمومي اين شهر شد. بزرگي دانه هاي تگرگ به حدي بود كه شيشه در و پنجره هاي برخي منازل و آيينه و شيشه تعدادي از وسايل نقليه شكسته شد.
برچسب فارسي
با افزايش ميزان مواد خوراكي غير بهداشتي در تبريز، معاونت غذا و داروي دانشگاه علوم پزشكي اين شهر توصيه كرد: مردم از مصرف مواد خوراكي خارجي بدون برچسب به زبان فارسي خودداري كنند، زيرا هر ماده غذايي كه در خارج از كشور توليد مي شود بايد با انجام آزمايشات مختلف بهداشتي به تاييد وزارت بهداشت برسد تا پس از آن بر روي آن برچسب فارسي به معني تاييد زده شود. همچنين از مردم خواسته شده بامشاهده هرگونه تخلف، عرضه و توزيع مواد خوراكي بدون تاييديه با معاونت غذا و داروي دانشگاه علوم پزشكي تبريز تماس بگيرند. در مورد دارو نيز شماره تلفن??????? از ساعت 7 تا?? آماده اطلاع رساني درخصوص وضعيت كمبودهاي دارويي در اين استان است.]]>
</TEXT>
</DOC>
<DOC>
<DOCID>HAM2-860126-013</DOCID>
<DOCNO>HAM2-860126-013</DOCNO>
<ORIGINALFILE>/1386/860126/news/_akhar.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[پليس غير رسمي 
كوچه هاي تنگ و باريك و تقاطع هايي كه حق تقدم در آن مشخص نيست، برخي خيابان هاي تهران را صاحب ماموران غير رسمي كرده  است كه با لباس شخصي براي خودرو ها تعيين تكليف كرده و از اين راه نه چندان غير مفيد، كسب در آمد مي كنند. در غيبت چراغ قرمز ها بي انصافي است اگر به طور كامل منكر نقش اين تازه  وارد هاي خيابان هاي پايتخت شويم كه هر  از چند گاهي نيز با اعتراض رانندگان روبرو مي شوند. چنانچه بپذيريم كه تعارفات معمول ايراني ها براي راه يافتن به حيطه رانندگي، همچنان با تابلوي ورود ممنوع روبروست،مي پذيريم كه در صورت نياز به اين افراد بايد به ساماندهي آنان دقيقا مانند ماموران پاركبان پرداخت تا از ايجاد درگيري بين اين ماموران غير رسمي و خودجوش با رانندگان جلوگيري شود.
مشاوره حقوقي
همزمان با موفقيت طرح رايگان مشاوره حقوقي در ايستگاه هاي مترو كه روز به روز به تعداد متقاضيان آن اضافه مي شود، معاون آموزشي جهاد دانشگاهي واحد تربيت معلم كرج، از آغاز برگزاري دوره تخصصي آموزش هاي حقوقي در زمينه فرهنگ شهروندي در غرب استان تهران در اين واحد دانشگاهي خبر داد. اين دوره ها با همكاري مركز پاسخگويي??? قوه قضاييه در 2سطح عام براي شهروندان و سطح تخصصي و پيشرفته ويژه دانشجويان وكارشناسان به دوشيوه حضوري و الكترونيكي برگزار مي شود. آشنايي با مهارتهاي حقوقي خانواده(كاربردي)، مهارتهاي اسناد تجاري(چك، برات وسفته)، كارگاه تابعيت، تخلفات دفاتر اسناد رسمي، شوراهاي حل اختلاف، دعاوي كلاهبرداري، خيانت در امانت، سرقت، وصيت، ارث، تخلفات و تصادفهاي رانندگي از جمله موضوعات اين دوره ها است. علاقمندان مي توانند براي شركت دراين كلاس ها به مراكز آموزشي جهاد دانشگاهي واحدهاي تربيت معلم كرج و تهران مراجعه كنند.
انقراض تير آهن هاي تقلبي
به نظر مي رسد نسل تيرآهن هاي غيراستاندارد، منقرض شده و طي چند روز گذشته گزارشي مبني بر تداوم عرضه اين كالاي غيراستاندارد به موسسه استاندارد نرسيده است. رئيس موسسه استاندارد در خصوص وضعيت تيرآهن هاي غيراستاندارد در بازار و محموله هايي از اين نوع تيرآهن ها كه سال قبل در بنادر ايران توقيف شده بودند، اظهار داشت: كالاهايي كه به مبادي ورودي كشور مي رسند، توسط موسسه استاندارد كنترل شده و محصولاتي كه ملزم به دارا بودن استانداردهاي اجباري هستند و چنين استانداردهايي را ندارند مرجوع مي شوند.
شهر سبز تر
زندگي ماشيني و دوري از گياهان، جاي خالي سبزي طبيعت را براي شهرنشينان پررنگ تر كرده و اين روز ها شاهد توجه بيشتر به گل و گياه هان آپارتماني هستيم. به منظور تشويق و آموزش شهروندان در ايجاد و نگهداري فضاي سبز، كلينيك گل و گياه شهرداري منطقه 11 براي ترم بهار هنرجو مي ژپذيرد. رئيس اداره فضاي سبز شهرداري منطقه 11 گفت: اين كلا ژس ژها شامل نگهداري گل ژهاي آپارتماني، گل ژهاي فصلي و پيازي، درخت و درختچه ژهاي زينتي، سبزي كاري و... است كه عموم علاقه ژمندان مي ژتوانند به صورت رايگان در اين كلاس ژها شركت كنند. آموزش عملي سبزي كاري در بوستان پارك رازي انجام خواهد شد. همچنين در اين مركز مشاوره رايگان گياهان پزشكي، روش ژهاي غير شيميايي مبارزه با آفات و بيماري ژهاي گياهي توسط كارشناس فضاي سبز انجام مي ژشود. علاقه ژمندان مي ژتوانند به منظور كسب اطلاعات بيشتر باشماره تلفن 55383830 تماس گرفته و يا به آدرس خيابان كارگر جنوبي، خيابان ژيان پناه، بوستان مهر، كلينيك گل و گياه شهرداري منطقه 11 مراجعه كنند.
]]>
<IMAGE>/1386/860126/news/019386.jpg</IMAGE>
<![CDATA[
در انتظار مرغ ارزان
در چند روز گذشته زنبيل ها يا همان سبد  هاي خانوار در حالي به گردش در بازار گوشت مشغول بود كه قيمت هاي مرغ علاوه بر گراني اخير، چندان هم مشخص نبود. زيرا قيمت اين ماده غذايي اين روز ها به هيچ وجه ثابت و فراگير نيست. با اينكه رييس اتحاديه مرغداران قيمت 2هزارتوماني براي هركيلو مرغ را معقول و واقعي دانسته بود مديرعامل شركت پشتيباني اموردام با اشاره به ذخيره سازي و توزيع به موقع مرغ از سوي شركت پشتيباني اموردام، گفت: با اين توزيع به موقع هم اكنون هر كيلو مرغ با قيمت 1750 تا 1950 تومان در سطح شهر تهران به فروش مي رسد. اگرچه قيمت مرغ در سطح شهر جداي از معقول يا نامعقول بودن آن با اظهارات رييس اتحاديه انطباق بيشتري دارد اما شايد براي تثبيت و يا واقعي شدن قيمت 1700توماني بايد چند روزي بيشتر منتظر بود.
رستورانهاي بين راهي
كمتر مسافري است كه از كيفيت رستوران هاي بين راهي رضايت كامل داشته باشد. در همين رابطه رئيس انجمن صنفي واحدهاي پذيرايي و خدماتي بين راهي استان تهران گفت: حدود?? واحد صنفي پذيرايي و خدماتي غيرمجاز در جاده كرج چالوس فعاليت دارند. به گفته وي واحدهاي صنفي غيرمجاز نه تنها از نظر بهداشتي، موازين لازم را رعايت نمي كنند، بلكه مشكلاتي براي ديگر اصناف منطقه بوجود آورده اند. اين واحدهاي غيرمجاز ماليات و بيمه پرداخت نمي كنند و از سوي ديگر به نرخ هاي مصوب توجهي ندارند. همچنين تعداد زيادي از دكه ها و باغهاي خانوادگي در اين مسير از برق غيرمجاز استفاده مي كنند كه اين امر نيز به نوبه خود با مشكلاتي همراه است. البته مشكل واحدهاي صنفي غيرمجاز مختص جاده كرج چالوس نيست و در ديگر مسيرهاي بين راهي استان تهران نيز كم و بيش وجود دارد
مشكل روزهاي باراني
با راه اندازي زيرگذر تقاطع آزادگان - جاده مخصوص كرج، يك آب انبار طبيعي نيز همزيستي غير مسالمت آميزي را در كنار آن آغاز كرده كه با باريدن باران سطح زير پل را فراگرفته و ترافيك  سنگيني كه هيچ راه بازگشتي ندارد پشت آن تشكيل مي شود. در حالي كه با احداث اين گذر، يكي از گره هاي ترافيكي منطقه گشوده شده اما اين رواني ترافيكي تنها در روزهاي بدون باران مشاهده مي شود.
اسكي در تابستان
مسابقات كشوري  اسكي  تابستاني  مرداد امسال  در شهرستان  كوهرنگ  از توابع استان  چهارمحال  وبختياري  برگزار مي  شود. ارتفاع  برف  در پيست اسكي اين منطقه  در مردادماه  بيش  از 10 متر اعلام  شده و در زمره  يخچالهاي  دائمي  ارتفاعات  زردكوه  محسوب  مي  شود.
شماره ملي
در حاليكه هنوز برخي از شهروندان شهرهاي بزرگ از شماره ملي خود مطلع نيستند و يا كارت ملي دريافت نكرده اند، رييس اداره ثبت احوال شهرستان كاشان ديروز اعلام كرد، صد درصد جمعيت??? هزار نفري اين شهرستان از شماره ملي برخوردار شده اند. وي همچنين خبر دارد، تاكنون براي?? درصد جمعيت اين شهرستان كارت ملي صادرشده است. به هر حال قرار است از نيمه دوم سال، بانك ها نيز به افرادي كه فاقد شماره و كارت ملي هستند خدمات بانكي ارائه نكنند.]]>
</TEXT>
</DOC>
<DOC>
<DOCID>HAM2-860126-014</DOCID>
<DOCNO>HAM2-860126-014</DOCNO>
<ORIGINALFILE>/1386/860126/news/_akhar.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[نمايش شعبده باز
كانون فيلم فرهنگسراي هنر در سال جاري با نمايش، نقد و تحليل فيلم سينمايي شعبده باز آغاز به كار مي كند. شعبده باز با نويسندگي و كارگرداني فيل برگر، بازيگراني چون جسيكابيل، ادوار نورتن و پل جياماتي امروز ساعت 16 در سالن آمفي تئاتر فرهنگسرا پس از نمايش نقد و در جلسه اي با حضور كارشناسان بررسي خواهد شد. در پايان برنامه جلسه پرسش و پاسخ برگزار مي شود. اين فيلم با زبان اصلي و زيرنويس فارسي در فرهنگسرا به نمايش درمي آيد. علاقه مندان مي توانند به نشاني خيابان شريعتي، خيابان جلفا، خيابان ارسباران مراجعه كنند.
نرم افزار نمايه
كتابخانه قائم نخستين نرم افزار تحقيقاتي را با عنوان نمايه راه اندازي كرد. اين كتابخانه با توجه به نياز علاقه مندان به تحقيقات و پژوهشهاي گسترده در طول مدت تحصيل و تدريس اقدام به راه اندازي نخستين نرم افزار تحقيقاتي نمايه كرده است. اين سيستم مي تواند ظرف مدت زمان كوتاه و بدون هزينه مطالب را جستجو و اطلاعات مفيد را در اختيار مخاطبان خود از مقطع ابتدايي تا دكترا قرار دهد. علاقه مندان براي استفاده از اين سيستم مي  توانند همه روزه از ساعت 8 تا 16 به كتابخانه قائم واقع در ميدان معلم مراجعه كنند.
اهداي كتاب
يك خانواده تهراني به منظور ترويج فرهنگ اهداي كتاب، بيش از 1300 جلد كتاب به كتابخانه شهيد فهميده فرهنگسراي بهمن اهداء كرد. اين كتاب ها شامل كتب ادبي، ديني، فلسفي، فرهنگ لغت و مرجع است. در همين حال كتابخانه شهيد فهميده از علاقه مندان دعوت كرده است تا در صورت تمايل مجموعه  هاي شخصي خود را به اين كتابخانه اهداء كنند تا در معرض استفاده عموم قرار گيرد. كتابخانه شهيد فهميده در ميدان راه آهن، ميدان بهمن، فرهنگسراي بهمن واقع است.
كارگاه سبد غذايي
خانه فرهنگ قلم اقدام به برگزاري كارگاه سبد غذايي مناسب كرده است. اين كارگاه ويژه مادران است و به منظور آشناسازي خانواده هاي منطقه با چگونگي تنظيم سبد غذايي موردنيازشان برگزار مي شود. اين كارگاه در روز چهارشنبه 29 فروردين ماه از ساعت 10 تا 12 در سالن اجتماعات اين خانه فرهنگ برگزار مي شود. شركت در اين برنامه رايگان بوده و علاقه مندان مي توانند به نشاني: اتوبان بعثت، باغ آذري، خيابان شهيد زارعي، خانه فرهنگ قلم مراجعه كنند و يا با شماره تلفن 55314333 تماس بگيرند.]]>
</TEXT>
</DOC>
<DOC>
<DOCID>HAM2-860126-015</DOCID>
<DOCNO>HAM2-860126-015</DOCNO>
<ORIGINALFILE>/1386/860126/news/_akhar.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[اثر شهيد آويني
كدام يك از گزينه هاي زير، ساخته سيد شهيدان اهل قلم، شهيد مرتضي آويني است؟
a)ايثارگرانb)سرداران عشق
c)مستند دفاع مقدسd)روايت فتح
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 59
]]>
<IMAGE>/1386/860126/news/019410.jpg</IMAGE>
</TEXT>
</DOC>
<DOC>
<DOCID>HAM2-860126-016</DOCID>
<DOCNO>HAM2-860126-016</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تابلوي معاملات ارزي تا مهر ماه ايجاد مي شود
با راه اندازي تابلوي معاملات ارزي در جزيره كيش، سرمايه سرمايه گذاران حاشيه خليج فارس جذب بازار سهام ايران مي شود]]>
</TITLE>
<TEXT>
<![CDATA[گروه بورس- مدير تالار بورس كيش از فراهم شدن زمينه هاي ايجاد تابلوي ارزي در كيش تا مهرماه سال جاري خبر داد.
حسين اله دادي مديرتالار بورس كيش با اعلام اين خبر افزود: اگر مراحل كار به شكل كنوني پيش برود مي توانيم تابلوي معاملات ارزي را مهرماه سال جاري در كيش راه اندازي كنيم.
وي افزود: كيش جزء مناطق آزاد كشور محسوب مي شود و مهم ترين نكته براي ايجاد تابلوي ارزي، وجود بازار آزاد است كه اين امكان در كيش وجود دارد.
الله داد تصريح كرد: البته ايجاد تابلوي معاملات ارزي به مطالعات بيشتري نياز دارد و اين كار هم اكنون در حال انجام است.
وي درباره دلايل كسب رتبه دوم بورس كيش در انجام معاملات گفت: منطقه آزاد كيش داراي مزايايي است كه سرمايه گذاران را براي انجام معاملات در اينجا ترغيب مي كند.
وي افزود: كارگزاران فعال در كيش به دليل ويژگي هاي مناطق آزاد از معافيت هاي مالياتي برخوردارند. در واقع تمامي شركت هايي كه در اين منطقه ثبت مي شوند حداقل تا 10 سال از معافيت مالياتي برخوردارند اين موضوع باعث مي شود تا گروهي از سرمايه گذاران معاملات خود را در كيش انجام دهند، همين موضوع منجر به رونق معاملات در بورس كيش شده است.
به گفته مدير تالار بورس كيش با راه اندازي تابلوي معاملات ارزي در اين جزيره مي توان سرمايه سرمايه گذاران كشورهاي حاشيه خليج فارس را جذب كرد.
وي در پاسخ به اين پرسش كه آيا با راه اندازي تابلوي معاملات ارزي كارگزاران بين المللي هم مي توانند در تالار ارزي فعال شوند يا خير گفت: هم اكنون صحبت هايي در اين خصوص وجود دارد اما اين موضوع به سياست گذاري هاي خاصي باز مي گردد كه از طرف سازمان بورس دنبال خواهد شد.]]>
</TEXT>
</DOC>
<DOC>
<DOCID>HAM2-860126-017</DOCID>
<DOCNO>HAM2-860126-017</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازار سهام، صاحب خانه شد
شركت بورس در آفريقا]]>
</TITLE>
<TEXT>
<IMAGE>/1386/860126/news/019293.jpg</IMAGE>
<![CDATA[
گروه بورس- مدير عامل شركت بورس اوراق بهادار از خريد ساختمان جديد تالار مبادلات سهام ظرف روزهاي آينده خبر داد.
علي رحماني مدير عامل شركت بورس با اعلام اين خبر افزود: پس از بررسي گزينه هاي متعدد براي استقرار شركت بورس در نهايت ساختماني متعلق به شركت توسعه معادن روي واقع در خيابان آفريقا، براي استقرار فعاليت هاي شركت بورس انتخاب شد.
وي با بيان اين كه تصميم نهايي براي اسكان شركت بورس در اين ساختمان گرفته شده است تصريح كرد: مقدمات كار فراهم شده و ظرف روزهاي آينده توافق نهايي در زمينه قيمت اين ساختمان و نقل مكان به آنجا انجام خواهد شد.
رحماني درپاسخ به اين پرسش كه زمان برگزاري مجمع شركت بورس اوراق بهادار كي خواهد بود گفت: پس از استقرار در ساختمان جديد در اين خصوص تصميم گيري خواهد شد اما برنامه ما اين است تا مجمع شركت در خرداد ماه برگزار شود.
مديرعامل شركت بورس اوراق بهادار درباره آخرين فعاليت هاي انجام شده شركت بورس گفت: شركت بورس تمامي بخش هاي معاملات را از سازمان بورس تحويل گرفته و تنها بخش راه اندازي امور ارزها باقي مانده كه با تحويل گرفتن اين بخش نيز مي توان گفت تمامي فعاليت هاي مربوط به شركت بورس واگذار شده است.
براساس قانون جديد بازار اوراق بهادار همه فعاليت هاي اجرايي مانند انجام معاملات بورس اوراق بهادار به شركت بورس واگذار شده و سازمان بورس در اين زمينه نقش نظارتي ايفا خواهد كرد. به اين ترتيب با آغاز فعاليت شركت بورس در ساختمان جديد طي روزهاي آينده فعاليت بورس تهران وارد فاز جديدي مي شود.
عرضه سيمان دشتستان
علي رحماني گفت: برنامه هاي شركت بورس اوراق بهادار براي امسال به صورت مكتوب تهيه شده كه پس از تاييد در جلسه هيأت مديره به صورت عمومي اعلام مي شود.
مديرعامل شركت بورس در گفت وگويي ديگر با ايسنا، درباره آخرين اخبار مربوط به تشكيل شركت هاي تأمين سرمايه افزود: در هفته گذشته اساسنامه آن تهيه و براي مؤسسات ارسال شده است، همچنين اين شركت با سرمايه 100ميليارد تومان فعاليت خود را شروع مي كند.
وي در ادامه توسعه صندوق هاي سرمايه گذاري و شركت هاي تأمين سرمايه را به عنوان راهكارهاي مؤثر در كاهش ريسك توصيف كرد و گفت: البته اين صندوق ها نيازمند كار بيشتري هستند كه در اولويت برنامه هاي امسال سازمان بورس قرار دارند.
رحماني در ادامه از عرضه سهام سيمان دشتستان در نيمه اول ارديبهشت ماه خبر داد و افزود: اين شركت جزو شركت هاي خارج از صدر اصل 44 قانون اساسي بوده كه پس از درج آماده عرضه خواهد شد.
مديرعامل شركت بورس به تعيين تكليف تابلوي غيررسمي در اوايل ارديبهشت ماه اشاره كرد و افزود: در سال گذشته از 89 شركت كه در تابلوي غير رسمي درج شده بود برروي 62 شركت هيچ معامله اي انجام نشد، اما در عين حال از هفته اول ارديبهشت ماه اين شركت ها تعيين تكليف خواهند شد.]]>
</TEXT>
</DOC>
<DOC>
<DOCID>HAM2-860126-018</DOCID>
<DOCNO>HAM2-860126-018</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[گشايش هجدهمين تالار بورس در تهران]]>
</TITLE>
<TEXT>
<![CDATA[گروه بورس - هجدهمين تالار اختصاصي كارگزاران بورس در تهران ديروز گشايش يافت.
به گزارش اطلاع رساني بورس  اين تالار متعلق به شركت كارگزاري نهايت نگر است كه در خيابان شيخ بهايي،  بين همت و ملاصدرا،  نبش كوچه مفتاح، پلاك يك واقع شده است.
در مراسم گشايش اين تالار علي رحماني مديرعامل شركت بورس اوراق بهادار تهران و برخي از مديران سازمان بورس و اوراق بهادار حضور داشتند. فرهاد عبداله زاده مديرعامل شركت كارگزاري
نهايت نگر گفت: اين تالار با هدف فراهم كردن بستر مناسب براي مشاركت مردم و ارائه خدمات در بازار سرمايه ايجاد شده است.]]>
</TEXT>
</DOC>
<DOC>
<DOCID>HAM2-860126-019</DOCID>
<DOCNO>HAM2-860126-019</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تا 2 هفته ديگرلايحه اصل 44 به مجلس مي رود]]>
</TITLE>
<TEXT>
<![CDATA[مهر: لايحه اجرايي سياست هاي اصل 44 قانون اساسي مراحل نهايي خود را در دولت مي گذراند، و پيش بيني مي شود لايحه مذكور تا دو هفته ديگر براي اخذ رأي توسط دولت به صحن علني مجلس آورده شود.
سيد كاظم دلخوش عضو كميسيون ويژه بررسي الزامات اجراي سياست هاي كلي اصل 44 قانون اساسي در مجلس با اشاره به جلسه روز چهارشنبه هفته گذشته گفت: اين جلسه با حضور اعضاي كميسيون، نمايندگان دولت از جمله سازمان مديريت و برنامه ريزي كشور، مركز پژوهش هاي مجلس و نمايندگاني از دولت برگزار شد.
او خاطرنشان كرد: قرار است لايحه قانوني اصل 44 پس از گذراندن آخرين اصلاحات و ويرايش ها در دولت، مركز پژوهش هاي مجلس و كميسيون ويژه براي اخذ رأي به صحن علني مجلس تقديم شود.]]>
</TEXT>
</DOC>
<DOC>
<DOCID>HAM2-860126-020</DOCID>
<DOCNO>HAM2-860126-020</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام بانك ها، پايان خرداد براي فروش آماده مي شود]]>
</TITLE>
<TEXT>
<IMAGE>/1386/860126/news/019290.jpg</IMAGE>
<![CDATA[
گروه بورس  در شرايطي كه اجراي برنامه خصوصي سازي در سال 86 هنوز وارد فاز اجرايي نشده، مسئولان سازمان خصوصي سازي برنامه هاي خود را در گفت وگوهاي متعدد اعلام مي كنند.
در تازه ترين اظهار نظر، معاون سازمان خصوصي سازي درباره فروش سهام بانك ها گفت: عمده ترين مانع در واگذاري سهام مؤسسات بانكي تعيين تكليف ضمانت  نامه هايي است كه توسط دولت تضمين شده و به اصلاح ساختار  مالي و تبديل شدن به شركت سهامي عام نياز دارد كه اميدواريم اين اصلاحات تا پايان خردادماه انجام شود.
اسماعيل غلامي در گفت وگو با ايسنا، از طي شدن روال آماده سازي سهام بانك ها براي واگذاري خبر داد و افزود: كارها در كميته تشكيل شده در وزارت اقتصاد در حال انجام است و تصميماتي در جلسه ها اتخاذ مي شود، اما مقرر شده در خصوص وضعيت اساسنامه با معاونت حقوقي بانك مركزي صحبت و راه حل اجرايي تغيير اساسنامه بانك  ها بررسي شود. طبق قانون برنامه چهارم تغيير اساسنامه توسط هيأت دولت انجام مي شود؛ بنابراين بايد ديد آيا نياز به قانون وجود دارد يا خير؟ پس از اين كه بر روي اساسنامه نظرات سازمان بورس و بانك مركزي اعمال شد، مجمعي تشكيل و اولين مصوبه مشخص خواهد كرد كه سهام بانك ها به صورت شركت سهامي عام شود، ظاهراً تا پايان خرداد ماه اين اصلاح ساختار انجام خواهد شد.
عرضه هاي جديد
وي از تصويب واگذاري هفت نيروگاه خبر داد و افزود: عرضه سهام اين شركت ها پس از تبديل به شركت سهامي عام از طريق بورس و سهام عدالت خواهد بود. او درباره عرضه سهام مپنا گفت: در اين هفته جلسه اي تشكيل و توافق اوليه براي عرضه سهام مپنا در بورس صورت خواهد گرفت، در اين جلسه ميزان سود در سه سال آينده سهام مپنا هم بررسي خواهد شد. غلامي تاكيد كرد: براي خصوصي سازي به معني واقعي بايد ورود سرمايه گذاران خارجي را تقويت كرد، در غير اين صورت موفقيت حاصل نخواهد شد. وي در ادامه به افزايش ارزش بازارسرمايه با عرضه سهام فولاد مباركه و مس اشاره كرد و گفت: اين سهم يك هشتم ارزش بازار سرمايه را افزايش داد، بنابراين بايد نسبت به تقويت بازار سرمايه تلاش بيشتري انجام داد. به گفته او سازمان خصوصي سازي در آماده سازي سهام جلوتر است، بنابراين بورس نيز بايد در اين زمينه تقويت شود.
قيمت گذاري
اسماعيل غلامي با انتقاد از گفته برخي افراد مبني بر اين كه در بحث قيمت گذاري سهام شركت ها، قيمت برخي از دارايي ها بيش از قيمت فروش سهام ها بوده است، گفت: در بحث ارزيابي سهام شركت ها براي واگذاري، بايد به اين نكته كه سهام شركت ها به فروش مي رود نه دارايي ها، توجه كرد.او در گفت وگويي ديگر با مهر گفت: در ارزيابي سهام شركت ها بايد به اين نكته كه سهام شركت ها فروخته مي شود نه دارايي هاي آنها توجه كرد. معمولاً بالاترين ارزش سهام يك شركت از طريق روش محاسبه خالص ارزش دارايي ها به دست مي آيد به عبارت ديگر محاسبه ارزش و سهام شركت ها براساس روش ارزش خالص دارايي ها صورت مي گيرد و اين روش شامل دارايي ها، منهاي بدهي هاي جاري و بلندمدت شركت ها است.]]>
</TEXT>
</DOC>
<DOC>
<DOCID>HAM2-860126-021</DOCID>
<DOCNO>HAM2-860126-021</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 4 شركت به تالارهاي معاملات]]>
</TITLE>
<TEXT>
<IMAGE>/1386/860126/news/019287.jpg</IMAGE>
<![CDATA[
گروه بورس- در معاملات روز گذشته بورس تهران نام 4 شركت براي انجام دوباره معاملات روي تابلوي بورس نمايش داده شد.
ديروز نماد معاملاتي شركت نفت پارس بعد از افزايش سرمايه و اعلام پيش بيني و سود و شركت هاي سيمان فارس، صنايع خاك چيني ايران و سيمان بجنورد پس از اعلام پيش بيني درآمد هر سهم سال جاري باز شد. براساس اين گزارش، در معاملات ديروز بار ديگر سهامداران براي خريد سهام شركت مس صف بستند و در مجموع 71 هزار ميليون ريال براي خريد سهام مس واريز كردند.
صف هاي خريد شركت ملي صنايع مس ديروز با هزار و 677 تقاضا به 5/16 ميليون سهم رسيد. صف هاي خريد زامياد نيز ديروز با 183 تقاضا به 5/1 ميليون سهم رسيد.
ديروز همچنين سهامداران براي خريد سهام بانك ها صف بستند به طوري كه صف هاي خريد بانك كارآفرين و بانك اقتصاد نوين در مجموع با 300 تقاضا به 3ميليون سهم رسيد.
كابل البرز، سايپا آذين، داروسازي جابرين حيان و آلومتك نيز از جمله شركت هاي پراقبال بازار بودند كه سهامداران براي خريد سهام آنها صف بستند. در معاملات ديروز عمليات بازارگرداني روي سهام شركت هاي سايپا و سرمايه گذاري غدير ادامه يافت.
ديروز در نهايت 25 ميليون سهم به ارزش 65 هزار ميليون ريال توسط سهامداران خريداري شد.]]>
</TEXT>
</DOC>
<DOC>
<DOCID>HAM2-860126-022</DOCID>
<DOCNO>HAM2-860126-022</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد شاخص با موتور بانك ها]]>
</TITLE>
<TEXT>
<IMAGE>/1386/860126/news/019296.jpg</IMAGE>
<![CDATA[
گروه بورس- شاخص كل بورس تهران در معاملات ديروز تحت تأثير بازگشايي نماد شركت سيمان بجنورد كاهش يافت.
ديروز شاخص كل بورس تهران با 7/6 واحد كاهش به9هزار و 775 رسيد. شاخص هاي بازده بازار و صنعت نيز هر كدام به ترتيب با 21 و 5/10 واحد كاهش روبه رو شدند. اما شاخص واسطه گري هاي مالي 138پله صعود كرد.
در معاملات روز گذشته، شركت سيمان بجنورد بيشترين سهم را در سقوط شاخص داشت به طوري كه كاهش ارزش سهام اين شركت زمينه هاي كاهش شاخص را تا سقف 6 واحد فراهم كرد. نماد اين شركت ديروز پس از اعلام پيش بيني درآمد باز شد. پس از سيمان بجنورد شركت هاي چادرملو، فولاد مباركه اصفهان و ايران خودرو ديزل از جمله شركت هايي بودند كه منجر به سقوط شاخص شدند. عملكرد اين سه شركت در مجموع 5/6واحد شاخص بورس را پايين كشيد. اما در معاملات روز گذشته بانك هاي كارآفرين و پارسيان از عملكرد مطلوبي برخوردار بودند و در نهايت توانستند شاخص بورس را 6 واحد افزايش دهند. سرمايه گذاري ملي ايران نيز پس از اين دو شركت در جايگاه بعدي جاي گرفت و شاخص بورس را يك واحد افزايش داد.]]>
</TEXT>
</DOC>
<DOC>
<DOCID>HAM2-860126-023</DOCID>
<DOCNO>HAM2-860126-023</DOCNO>
<ORIGINALFILE>/1386/860126/news/_bourse.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ايجاد بانك اطلاعاتي شركت هاي سهامي]]>
</TITLE>
<TEXT>
<![CDATA[گروه بورس- معاون نظارت بر بورس ها و ناشران سازمان بورس و اوراق بهادار،  برنامه هاي اين حوزه را براي سال جاري اعلام كرد.
به گزارش پايگاه اطلاع رساني بورس،  سيد علي حسيني اهداف اصلي اين برنامه ها را حمايت از حقوق سرمايه گذاران، شفاف سازي بازار و معاملات منصفانه و كارا توصيف كرد.
عضو هيأت مديره سازمان بورس و اوراق بهادار گفت: در بخش نظارت بر بورس ها، نظارت بر رعايت قوانين و مقررات در بورس ها و توسعه سيستم هاي خودتنظيم گر محورهاي اصلي فعاليت اين بخش را تشكيل مي دهد.
وي تصريح كرد: براي رسيدن به اين اهداف 7 مرحله پيش بيني شده است كه عبارتند از استقرار كامل بورس اوراق بهادار، ثبت و تشكيل شركت بورس كالاي ايران، تطبيق ساختار شركت سپرده گذاري مركزي و تسويه وجوه با قانون بازار اوراق بهادار، ساماندهي بازار خارج از بورس، ايجاد بستر مناسب براي نظارت مكانيزه بر بورس هاي كالا، مشاركت در توسعه مقررات موجود در حوزه فعاليت بورس ها از جمله مقررات مربوط به پذيرش اوراق بهادار و كالا در بورس ها، دستورالعمل  اجرايي جرايم مرتبط با دستكاري بازار، جرائم مرتبط با معاملات مبتني بر اطلاعات نهاني، نحوه گزارش دهي دارندگان اطلاعات نهاني و نظارت بر حسن اجراي مقررات مربوط به اين حوزه.
بازار اوليه
معاون نظارت بر بورس ها و ناشران در مورد مهمترين فعاليت هاي بازار اوليه در سال جاري گفت: بررسي درخواست هاي مربوط به انتشار سهام، اوراق مشاركت، تشكيل بانك اطلاعاتي جامع شركت هاي سهام، به روز كردن اساسنامه شركت هاي سهامي عام ثبت شده نزد سازمان و نظارت بر اجراي صحيح دستورالعمل ثبت و عرضه عمومي اوراق بهادار از مهمترين محورهاي فعاليت بازار اوليه در سال 1386 خواهد بود.]]>
</TEXT>
</DOC>
<DOC>
<DOCID>HAM2-860126-024</DOCID>
<DOCNO>HAM2-860126-024</DOCNO>
<ORIGINALFILE>/1386/860126/news/_diet.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[هشدار نسبت به بازگشت روغن هاي حيواني
عكس: گلناز بهشتيصدف كوه كن]]>
</TITLE>
<TEXT>
<IMAGE>/1386/860126/news/019314.jpg</IMAGE>
<![CDATA[
مصرف روغن حيواني و كره سنتي براي سلامت قلب و عروق مفيد است اين تيتر خبري بود كه يكي از خبرگزاري هاي مشهور و پرسابقه منتشر كرده است. خبري كه تعجب بسياري از صاحب نظران در حوزه تغذيه و بهداشت را برانگيخته است. در چند سال اخير، همه سعي متوليان امر بهداشت و بهبود تغذيه جامعه بر جايگزيني روغن هاي جامد و حيواني با روغن هاي مايع و نيمه مايع بوده است و حالا از قول دكتر محمدرضا سعيدي، فوق تخصص قلب و عروق گفته شده است كه: مصرف روغن حيواني كه به روش سنتي تهيه مي شود، به ويژه روغن حيواني كرمانشاهي براي سلامت قلب خيلي خوب است و در تحقيقات انجام شده توسط محققان دانشگاه علوم پزشكي كرمانشاه به اثبات رسيده كه مصرف روغن حيواني سنتي براي سلامت قلب مفيد است و بايد از مصرف روغن هاي نباتي جامد و يا حيواني صنعتي خودداري كرد.
اين در حالي است كه كارشناسان صنايع غذايي معتقدند كه روغن حيواني و ساير روغن هاي جامد، شكل فيزيكي خود را به دليل بالاتر بودن درصد اسيدهاي چرب اشباع نسبت به انواع غير اشباع دارند و بنابراين روغن حيواني كه به هر حال جامد محسوب مي شود، به هر شكلي كه تهيه شود، حاوي اسيدهاي چرب اشباع است كه باعث افزايش خطر گرفتگي عروق، بيماري هاي قلبي و سكته مي شود.
بدن ما روغن حيواني نمي خواهد
دكتر كيمياگر، متخصص تغذيه در اين رابطه به همشهري مي گويد: روغن هاي جامد و حيواني مدت هاست كه جايي در برنامه هاي غذايي سالم ندارند و با روغن هاي مايع و گياهي جايگزين شده اند. البته خواه ناخواه به طور معمول مقدار كمي چربي حيواني مثل چربي موجود در شير، پنير، ماست، گوشت و... به شكل اتوماتيك در رژيم هاي غذايي متداول روزانه افراد وجود دارد و كساني كه صحبت از فايده استفاده از روغن حيواني مي كنند، بايد بدانند كه همين چربي هاي پنهاني كه ياد كرديم هم براي بدن ما زياد است و بدن ما حتي به يك قاشق روغن جامد و حيواني هم نياز ندارد.
دكتر صفوي، مدير دفتر بهبود تغذيه وزارت بهداشت نيز ضمن رد اين ادعا تاكيد مي كند: ترديدي نيست كه روغن هاي حيواني به دليل چربي اشباعي كه دارند، براي سلامت مضر هستند و اگر كسي به فكر بهبود بخشيدن به وضع تغذيه خود و خانواده اش است بهتر است از روغن هايي نظير روغن هاي كلزا، هسته انگور، ذرت، آفتابگردان و سويا استفاده كند، نه روغن حيواني.
در چند سال گذشته تلاش هاي زيادي براي تغيير فرهنگ مصرف روغن هاي غذايي و نيز افزايش كيفيت آنها از سوي مسئولان صورت گرفته و طبق گزارش هاي رسمي، شاخص استاندارد وجود اسيد چرب ترانس در روغن هاي جامد از 20 درصد به 10درصد رسيده است. دكتر صفوي هم در اين زمينه مي گويد: اين روزها برخي از كارخانه هاي روغن در كشور خودمان روغن هاي نيمه جامد با درصد اسيد چرب ترانس پايين توليد مي كنند و ما به عنوان متوليان بهبود تغذيه در ايران ادعا داريم كه اين عدد بايد به 2درصد برسد؛ چنانچه در هفته سلامت هم ما انواعي از روغن را كه به شكل نيمه جامد بوده و اسيد چرب ترانس ندارند را به مردم معرفي كرديم.
او در خصوص اين روغن هاي جديد مي گويد: شكل ظاهري اين روغن ها نبايد توهم وجود اسيد چرب ترانس را به وجود بياورد، بلكه اين روغن ها با دارابودن اسيد چرب ترانس زير 2درصد خيلي هم خوب هستند و براي سرخ كردن و يا شيريني پزي گزينه مناسبي به شمار مي آيند.
مرگ خاموش در كمين است
اين موضوع كه روغن هاي جامد به خصوص انواع هيدروژنه عامل ابتلا به بسياري از بيماري هاي قلب و عروق است، مدت هاست كه طي تحقيقات مختلف دانشمندان علم تغذيه به اثبات رسيده است.
دكتر كيمياگر معتقد است: جامد كردن روغن ها به روش صنعتي به دليل سهولت حمل و نقل و فراوري به وجود آمد و در ضمن ذائقه مردم هم به اين روغن ها تمايل داشت، اما امروزه كه مشكلات حمل و نقل برطرف شده و اثبات شده كه روغن هاي هيدروژنه با بالابودن ميزان اسيدهاي چرب ترانس احتمال ابتلا به بيماري هاي قلب و عروق را بالا مي برند، پس بايد از سبد غذايي خانواده ها حذف شوند.
دكتر صفوي هم از بيماري هاي قلب و عروق با عنوان مرگ خاموش ياد مي كند و اين گفته را تاكيدي دوباره بر لزوم جايگريني روغن ها بر مي شمرد.
اين در حالي است كه چندي پيش، دكتر ناهيد خادمي كارشناس مسئول بيماري هاي غيرواگير دانشگاه علوم پزشكي كرمانشاه با اعلام اينكه 3/91درصد از جمعيت استان كرمانشاه براي پخت و پز از روغن نباتي جامد مصرف مي كنند، از افزايش آمار بيماري هاي قلب و عروق در اين استان ابراز نگراني كرده بود.]]>
</TEXT>
</DOC>
<DOC>
<DOCID>HAM2-860126-025</DOCID>
<DOCNO>HAM2-860126-025</DOCNO>
<ORIGINALFILE>/1386/860126/news/_diet.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[نسل مردان منقرض مي شود؟!]]>
</TITLE>
<TEXT>
<![CDATA[گروه سلامت- دانشمندان موفق شدند از نمونه هاي مغز استخوان انسان اسپرم هاي نابالغ(سلولهاي جنسي نر)تهيه كنند.
به گزارش رويترز محققان دانشگاههاي گوتينگن و مونستر و دانشكده پزشكي  هانوور در آلمان، سلول هاي بنيادي افراد بزرگسال  از نمونه هاي مغز استخوان اين افراد جدا كردند، در محيط مناسب كشت دادند تا به اسپرم تبديل شود. سلول هاي بنيادي سلول هايي هستند كه توانايي تبديل شدن به بسياري از انواع بافت هاي بدن را دارند. بافت هايي مانند عضله، استخوان، خون و ساير بافت ها. هرچه اين سلول ها در مرحله ابتدايي تري باشند و كمتر مراحل بلوغ را طي كرده باشند، شانس آنها براي تبديل شدن به نتيجه دلخواه بيشتر خواهد شد.
اگر محققان بتوانند اين اسپرم ها را تا تبديل شدن به اسپرم هاي بالغ رشد دهند، در نهايت مي توانند عملكردي مشابه اسپرم هاي طبيعي داشته باشند. محققان مي گويند اين امكان احتمالاً ظرف 5 سال آينده فراهم خواهد شد. به اين ترتيب مي توان اميدوار بود برخي ناباروري با استفاده از اين اسپرم هاي مصنوعي درمان شوند، به اين صورت كه از مغز استخوان مرد نابارور تعدادي سلول بنيادي گرفته مي  شود و به همين روش كشت داده مي شود تا به سلول هاي جنسي با كارآيي لازم تبديل شوند. اين اسپرم ها بايد با استفاده از روش لقاح در لوله آزمايشگاه(يا همان ivf)با تخمك لقاح پيدا كند و در نهايت تخم جنين را به وجود آورد.
اگرچه كاربرد اين فناوري، درمان ناباروري اعلام شده اما براي عده اي اين باور هم به وجود آمده كه با اين روش جديد ممكن است به جايگاه مردان در توليد مثل خدشه وارد شود.پيش از اين محققان در دانشگاه هاي ديگر توانسته بودند سلول هاي جنسي نر و ماده موش را به همين روش توليد كنند. آنها توانسته بودند يك نوزاد موش را به اين ترتيب به دنيا بياورند. اما تاكنون چنين تجربه اي در مورد انسان محقق نشده بود و اين را مي توان پيشرفت مهمي در فناوري زيستي به حساب آورد.
بايد ديد استفاده از اين اسپرم ها با مشكلات اخلاقي و اجتماعي مواجه خواهد شد يا نه. مثلاً دولت انگليس اخيراً قانوني ارائه كرده كه بر اساس آن استفاده از اسپرم ها يا سلولهاي تخم كه به طور مصنوعي توليد شده اند براي كمك به توليد مثل ممنوع است. از همين رو متخصصان هشدار داده اند كه يافته هاي حاصل از مطالعات محققان آلماني بايد فعلاً با احتياط تفسير و تعبير شود.]]>
</TEXT>
</DOC>
<DOC>
<DOCID>HAM2-860126-026</DOCID>
<DOCNO>HAM2-860126-026</DOCNO>
<ORIGINALFILE>/1386/860126/news/_diet.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران
محروميت از طبابت 22 پزشك درطي 16 سال]]>
</TITLE>
<TEXT>
<![CDATA[در 16 سال گذشته فقط 22 پزشك متخلف براي هميشه از طبابت محروم شده اند و 30 درصد از شكايات پزشكي قبل از تشكيل پرونده حل و فصل مي شود. دكتر نيك نژاد، معاون انتظامي سازمان نظام پزشكي كشور با بيان اين مطلب به ايسنا گفت: سال گذشته از 980 شكايت پزشكي مطرح شده در دادسراي انتظامي تهران، 330 مورد قبل از تشكيل پرونده حل و فصل شد.
وي افزود: در بيشتر موارد 30 درصد از شكايات پزشكي قبل از تشكيل پرونده حل و فصل مي شود. حال آن كه در مورد 30 درصد ديگر قرار منع تعقيب و40 درصد ديگر قرار پيگيري صادر مي شود.
از طب سنتي
درست استفاده نمي شود
معاون آموزشي و امور دانشجويي وزارت بهداشت، درمان و آموزش پزشكي اعلام كرد: با نگرش جديد وزارت بهداشت قصد داريم از افراد ذي ژصلاح در طب سنتي كشور استفاده كنيم و طب سنتي را دوباره زنده كنيم. دكتر محمدعلي محققي به ايلنا، گفت: در عرصه توليد علوم پزشكي، استفاده از ميراث طب سنتي و اسلامي مطرح شده است، ولي متاسفانه با وجود طب سنتي قوي كه در ايران وجود دارد از اين طب استفاده درستي نمي ژشود و تاكنون نتوانسته ژايم از افراد صلاحيت ژدار در عرصه طب سنتي استفاده كنيم.
فرهنگ تغذيه اي ايران ديابت زاست
در حال حاضر 4 ميليون نفر از جمعيت كشور ديابت دارند كه متاسفانه 70 درصد از اين بيماران از بيماري خود آگاهي ندارند. دكتر شكور اميدي، مديرعامل انجمن حمايت از بيماران ديابتي كشور به ايسنا افزود: فرهنگ تغذيه اي ديابت زاست و استرس و عدم تحرك از مهمترين عوامل شيوع روزافزون ديابت در كشور محسوب مي شوند كه تغيير اين شيوه زندگي و همچنين غربال گري و پلاك دار شدن همه بيماران ديابتي در كشور از خطر تشديد عوارض و مرگ زودرس در اين بيماران مي كاهد.]]>
</TEXT>
</DOC>
<DOC>
<DOCID>HAM2-860126-027</DOCID>
<DOCNO>HAM2-860126-027</DOCNO>
<ORIGINALFILE>/1386/860126/news/_diet.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[اختلالات قاعدگي و عفونت 
دو بيماري شايع زنان
آمارها نشان مي دهد: اختلالات قاعدگي و عفونت هاي رحمي، علت 50 درصد مراجعات به كلينيك هاي سرپايي زنان و زايمان در كشور است.
ايسنا گزارش داد دكتر محمد دلاوريان، متخصص زنان و زايمان، اين آمار را ارائه داده و گفته است: به اين ترتيب مي توان گفت اين اختلالات در ميان زنان نسبتاً شايع است.
بيشترين علت بروز اختلالات قاعدگي در دختران جوان و زنان، به اعتقاد ايشان ناراحتي هاي روحي، افسردگي، اضطراب و دلشوره است، ضمن اين كه عدم رعايت بهداشت دستگاه تناسلي هم يكي از عوامل مهم بروز عفونت رحمي است.
دكتر دلاوريان مي گويد عدم مراجعه و يا مراجعه دير هنگام براي درمان باعث پيشرفت و مزمن شدن اختلالات قاعدگي و عفونت مي شود: به اين ترتيب، درمان مشكل شده و احتمال بروز نازايي و بدخيمي هاي رحمي نيز وجود خواهد داشت.
وي با اشاره به اين كه عامل وراثت در بروز اختلال قاعدگي تأثيرگذار، اما در بروز عفونت رحمي بي تأثير است، اظهار داشت: البته معاينات ساليانه، پرهيز از مصرف غذاهاي پرچرب و پيشگيري از بروز چاقي و انجام ورزش هاي مناسب در پيشگيري از بروز اختلالات فوق مؤثر است.
شيرمادر وزن رامتعادل مي كند
محققان مي گويند بچه هايي كه در دوران شيرخواري از شير مادرشان استفاده كرده اند، در دوران كودكي كمتر اضافه وزن پيدا خواهند كرد.
به گزارش رويترز، مطالعات دانشمندان هلندي بر روي بيش از 16 هزار كودك از بدو تولد تا 7 سالگي نشان داده است آنها كه به مدت حداقل 16 هفته شير مادرشان را خورده اند، كمتر از ساير همسن و سال هايشان كه وزن موقع تولد و شرايط بدني مشابهي داشته اند، اما شير خشك مي خورده اند، دچار چاقي شده اند. چاق نشدن، كه خود مي تواند از بسياري از بيماري ها پيشگيري كند، تنها يكي از فايده هاي مصرف شير مادر هم براي مادر و هم براي كودك است. اين مطالعه در نشريه اپيدميولوژي آمريكا چاپ شده است.
زنان هم در معرض خطربيماري هاي قلبي اند
يك مطالعه جديد نشان مي دهد زنان در سنين 30 تا 60 سالگي، بيش از مردان عوامل خطري را دارند كه آنها را مستعد بيماري هاي قلبي مي كند. عواملي همچون فشار خون بالا و كلسترول بد بيش از حد. اين مطالعه را محققان كلينيك كليولند آمريكا انجام داده اند و در نشريه كالج قلب آمريكا چاپ كرده اند.
البته همان طور كه مطالعات قبلي نشان داده بود، احتمال ابتلاي زنان، به بيماري هاي قلبي و انسداد عروق تغذيه كننده قلب، تا پيش از يائسگي، از مردان كمتر است.
با اين حال بهتر است زنان هم با مراقبت بيشتر از خود، اين عوامل را كمتر كنند، چرا كه اين خطر بعد از سن يائسگي، كه ديگر اثر محافظتي هورمون هاي زنانه وجود ندارد، به اندازه مردان است. البته اين مطالعه نشان داده است بهبود زنان بعد از حمله قلبي، به اندازه مردان است.]]>
</TEXT>
</DOC>
<DOC>
<DOCID>HAM2-860126-028</DOCID>
<DOCNO>HAM2-860126-028</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خدمات خاص معلولان تحت پوشش بيمه نيست]]>
</TITLE>
<TEXT>
<![CDATA[ايلنا: معاون درمان و توانبخشي دانشگاه علوم بهزيستي و توانبخشي اعلام كرد: معلولان مانند افراد عادي از خدمات بيمه بهره مي ژگيرند.
محمدمهدي شجري گفت: متاسفانه معلولان مانند ساير افراد عادي جامعه خدمات بيمه ژاي مي ژگيرند و هيچ امكانات خاصي به آنان تعلق نمي ژگيرد. وي افزود: معلولان خدمات خاصي نيز نياز دارند كه اين خدمات تحت پوشش بيمه نيست. به گفته شجري، سازمان بهزيستي پيگير اين موضوع است؛ اما هنوز اين خدمات تحت پوشش بيمه قرار نگرفته است. معاون درمان و توانبخشي دانشگاه علوم بهزيستي و توانبخشي تصريح كرد: خدمات فعلي معلولان كه توسط بيمه ارائه مي شود، كافي نيست. وي يادآور شد: تمام معلولان به پوشش بيمه ژاي نياز دارند؛ اما هنوز برخي از آنان از اين خدمات محروم هستند.]]>
</TEXT>
</DOC>
<DOC>
<DOCID>HAM2-860126-029</DOCID>
<DOCNO>HAM2-860126-029</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اتباع خارجي ساكن تهران عوارض پرداخت مي كنند]]>
</TITLE>
<TEXT>
<![CDATA[ايلنا: مديركل امور اتباع و مهاجرين خارجي وزارت كشور گفت: بر اساس مصوبه شوراي شهر تهران، اتباع مجاز ساكن پايتخت از امسال به شهرداري عوارض پرداخت خواهند كرد.
احمد حسيني گفت: شوراهاي شهر مي ژتوانند براي اتباع مجاز ساكن شهر خود عوارضي را وضع كرده و اين عوارض را از طريق قانونگذار دريافت كنند.
وي افزود: عوارض تعيين شده براي اتباع به ازاي خدمات شهري است كه به آنان ارائه مي شود و ميزان عوارض هر شهر با شهر ديگر متفاوت خواهد بود.
حسيني خاطرنشان كرد: رقم عوارض بستگي به ميزان خدمات ارائه شده در آن شهر دارد و بر اين اساس ميزان عوارض در تهران با يك شهر كوچك متفاوت است. در سال ژهاي گذشته برخي شهرستان ژها نسبت به اخذ عوارض از اتباع خارجي اقدام كرده بودند و اين كار در سال جاري در تهران و برخي شهرهاي ديگر نيز عملياتي خواهد شد.]]>
</TEXT>
</DOC>
<DOC>
<DOCID>HAM2-860126-030</DOCID>
<DOCNO>HAM2-860126-030</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس كانون بازنشستگان و مستمري بگيران سازمان تامين اجتماعي:
دولت و مجلس در حق بازنشستگان تامين اجتماعي خلف وعده كردند]]>
</TITLE>
<TEXT>
<IMAGE>/1386/860126/news/019323.jpg</IMAGE>
<![CDATA[
مهر: رئيس كانون بازنشستگان و مستمري بگيران سازمان تامين اجتماعي با انتقاد از عدم افزايش حداقل حقوق بازنشستگان تامين اجتماعي گفت: دولت و مجلس در مورد افزايش حداقل حقوق بازنشستگان تامين اجتماعي همچون گذشته وعده هاي بسياري دادند اما به آن عمل نكردند.
علي اكبر خبازها گفت: با توجه به تاكيدات نمايندگان مجلس و به خصوص نايب رئيس مجلس در خصوص افزايش حداقل حقوق بازنشستگان تامين اجتماعي به 200 هزار تومان همچون بازنشستگان كشوري و لشكري انتظار مي رفت اين امر محقق شود اما متاسفانه خلف وعده كردند.
وي تصريح كرد: دولت حتي مصوبه و اعتبار افزايش حداقل حقوق بازنشستگان به 200 هزار تومان را كه براي دو ماه پاياني سال 85 به تصويب رسيد به سازمان تامين اجتماعي ابلاغ نكرده و مشخص نيست چرا دولت و نمايندگان مجلس در روزهاي پاياني سال 85 مبادرت به ايجاد اميد در ميان يك ميليون و 200 هزار بازنشسته كردند.
خبازها گفت: دولتمردان و مجلس نشينان بايد در برابر عدم افزايش حداقل حقوق بازنشستگان در سال 86 به 200 هزار تومان و عدم ابلاغ مصوبه افزايش مستمري 2 ماه پاياني سال گذشته به سازمان تامين اجتماعي پاسخگو باشند.
رئيس كانون بازنشستگان و مستمري بگيران سازمان تامين اجتماعي خاطرنشان كرد:80 درصد بازنشستگان تامين اجتماعي حداقل بگير و همچون بازنشستگان كشوري از لحاظ اقتصادي با مشكلات عديده اي مواجه هستند و نيازمند مساعدت دولت و مجلس هستند بنابراين عدالت ايجاب مي كند دولتمردان در مورد بازنشستگان فقط به وعده و وعيد و شعار اكتفا نكنند.]]>
</TEXT>
</DOC>
<DOC>
<DOCID>HAM2-860126-031</DOCID>
<DOCNO>HAM2-860126-031</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كارفرمايان امسال بيمه اجباري مي شوند]]>
</TITLE>
<TEXT>
<![CDATA[گروه اجتماعي - وزير رفاه و تامين اجتماعي گفت:  تمامي كارفرمايان تحت پوشش بيمه اجباري قرار مي گيرند.
عبدالرضا مصري با بيان اينكه در سال هاي گذشته كارفرمايان حق نداشتند در فهرست بيمه كارگا هشان قرار گيرند افزود: پيش از اين منع قانوني براي بيمه كارفرمايان در كشور وجود داشت اما با تمهيدات انجام شده از اين پس اين گروه از بيمه پردازان مي توانند در ليست بيمه جاي گيرند.
به گفته وزير رفاه و تامين اجتماعي تمامي موانع قانوني اين مشكل برداشته شده و سازمان تامين اجتماعي مكلف به ثبت نام كارفرمايان در فهرست بيمه است.
پيش از اين داوود مددي، مدير عامل سازمان تامين اجتماعي، در روزهاي پاياني سال گذشته گفته بود سعي خواهد شد كه صاحبان حرف و مشاغل آزاد تحت پوشش بيمه اجباري قرار گيرند. مددي با تاكيد بر اينكه برنامه ريزي هايي در اين زمينه شده است اعلام زمان شروع اجراي اين طرح را سال جاري اعلام كرد.
اين در حالي  است كه اكنون وزير رفاه مي گويد: براي اصلاح وضعيت بوجود آمده از اين پس كارگر و كارفرماي  يك كارگاه، مي توانند ليست اسامي خود را بدون هيچ منع قانوني براي تحت پوشش بيمه قرار گرفتن، به سازمان تأمين اجتماعي ارسال كنند.
وزير رفاه با اشاره به اينكه پيش از اين تخلفاتي در زمينه ثبت نام كارفرمايان به عنوان كارگر در ديگر كارگاه ها رايج شده بود و اين تخلف رو به رشد بود افزود: با از ميان رفتن اين محدوديت اميدواريم با كاهش چشمگيري در تخلفات بيمه روبرو شويم.
اما محمد علي مقنيان، مخبر كميسيون اجتماعي مجلس شوراي اسلامي، در اين باره گفت: بيمه اجباري كارفرمايان نيازمند تصويب قانون است.
وي در گفتگويي با خبرگزاري ايسنا با اشاره به اين كه هم اكنون كارفرمايان مي توانند در ليست اسامي بيمه شدگان كارگاه خود، نام خود را نيز درج كنند و تحت پوشش بيمه
خويش فرماي سازمان تامين اجتماعي قرار گيرند، افزود: رد كردن اسم كارفرما در ليست بيمه شدگان اختياري است.
وي تصريح كرد:  هم اكنون تسهيلات بيمه خويش فرماي سازمان تامين اجتماعي قابل توجه و همانند بيمه اجباري است، و مشمولان بيمه خويش فرما از تسهيلات مستمري بازنشستگي، از كارافتادگي و درمان برخوردار مي شوند.
مقنيان خاطرنشان كرد: كارگاه هايي كه داراي كمتر از 5 نفر كارگر هستند نيز از شمول قانون كار خارج شده اند اما در اين ميان نانوايي ها مستثني هستند.]]>
</TEXT>
</DOC>
<DOC>
<DOCID>HAM2-860126-032</DOCID>
<DOCNO>HAM2-860126-032</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مجلس با اولويت بررسي مي كند
افزايش مرخصي زايمان زنان شاغل]]>
</TITLE>
<TEXT>
<![CDATA[ايسنا: رئيس فراكسيون زنان مجلس شوراي اسلامي، طرح تسهيلات شغلي زنان شاغل را از مهم ترين اقدامات اين فراكسيون دانست و گفت: در 55 مورد اصلاحاتي در قانون برنامه چهارم داده ايم، كه اين موارد در دولت نيز مطرح مي شود.
فاطمه آليا در ارزيابي از عملكرد فراكسيون زنان مجلس شوراي اسلامي  در سال 85 گفت: پيگيري لايحه جامع حمايت از خانواده كه از سوي قوه قضائيه با مشاركت مجلس تدوين شد و تا حصول نتيجه در سال گذشته پيش رفت، از جمله اقدامات فراكسيون زنان بود كه خروجي آن را در سال 86 مشاهده خواهيم كرد. 55 مورد اصلاحاتي كه نسبت به قانون برنامه چهارم داشتيم بيشتر آن ها مربوط به ارائه تسهيلات شغلي براي زنان شاغل بود و بخشي ديگر از آن جنبه هاي زمينه سازي براي حفظ سلامت جسمي و روحي زنان، تربيت بدني، ورزش و آموزش عالي و... دارد.
نماينده مردم تهران در مجلس در اين باره تصريح كرد: اين مسئله تقديم دولت شده تا در قالب لايحه به مجلس فرستاده شود و يكي از مواردي كه درخواست اكثر زنان شاغل بود، افزايش مرخصي زايمان زنان است كه اين مسئله هم در دولت مطرح شد، اما چون بار مالي داشت بايد در قالب لايحه مي آمد.
اليا به همكاري خوب مجلس و دولت اشاره كرد و افزود: مواردي را كه در مجلس پيشنهاد كرديم، اگر اعتبار مالي آن ها مشخص شود، مي توانيم آن را در قالب طرح مطرح كنيم. در غير اين صورت در اختيار دولت مي گذاريم تا بار مالي آن را قبول و به صورت لايحه به مجلس بفرستد، يكي از اين موارد افزايش مرخصي زايمان زنان شاغل است كه دولت آن را به صورت لايحه به مجلس آورد و در ماه هاي آخر سال 85 در كميسيون اجتماعي به تصويب رسيد و براي آن كه در دستور عادي مجلس نماند، درخواست اولويت داديم.
وي گفت: سال گذشته قانون ديگري كه در مجلس به تصويب رسيد، بحث حمايت از حقوق و مسئوليت هاي زنان در عرصه داخلي و بين المللي بود كه قانون تسهيل ازدواج جوانان و قانون ساماندهي مد و لباس از آن جمله بود.]]>
</TEXT>
</DOC>
<DOC>
<DOCID>HAM2-860126-033</DOCID>
<DOCNO>HAM2-860126-033</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337]]>
</TITLE>
<TEXT>
<![CDATA[فضاي تنگ تاكسي ها
تاكسي هم تاكسي هاي قديم كه 5 نفر مسافر به علاوه راننده به راحتي روي صندلي هايش مي نشستند و چاق و لاغر در كنار هم راحت بودند. تاكسي هاي حالا، فقط رنگ و نشانه هاي ظاهري شان تاكسي است و فضاي داخلي آن كاربرد شخصي دارد. پيشنهاد مي كنم سازمان تاكسيراني، براي فضاي داخلي تاكسي ها، استانداردهايي در نظر بگيرد تا مسافران رديف عقب در عذاب نباشند و تا سفارش و توليد خودروتاكسي، در تاكسي هاي كنوني در حد امكان، تغييرات لازم براي راحتي مسافران رديف عقب انجام شود.
سيد ابوالفضل ميري تهراني- تهران
براي نجات زمين هاي كشاورزي ديم
@ دخالت سريع دولت براي جلوگيري از تغيير كاربري و قطعه قطعه شدن زمين هاي كشاورزي اميدواركننده و تحسين برانگيز است. اميدوارم اين تصميمات ميليون ها هكتار اراضي كشاورزي ديم در مناطقي مثل طالقان، دماوند و لواسانات و ديگر نقاط كشور را شامل بشود و از زمين خواراني كه به لطايف الحيل اين اراضي را به ثمن بخس از چنگ مردم درآورده و بلوكه كرده اند، خلع يد به عمل آيد.
عنايت بيگي نژاد- دماوند
فرسودگي در كيلومتر صفر!
خودروهايي با بيشتر از چهل سال عمر در نهايت صحت در شهرهاي اروپا، ژاپن و ديگر كشورهاي توليدكننده خودرو در رفت و آمدند. منظورم اين است كه تنها قديمي بودن يك خودرو دليل بر فرسودگي آن نيست. بعضي از خودروهاي جديد به اصطلاح
صفر كيلومتر، آن قدر عيب فني دارند كه همين حالا فرسوده محسوب مي شوند! 
سهراب كربلايي- كرج
عادت زيانبار همسايه ما
همسايه اي داريم كه آب تصفيه شده را بي رحمانه هدر مي دهد و شب و روز، در حال شستن در و ديوار خانه است. تا فرهنگ صرفه جويي آب در جامعه ما جا نيفتد، امثال همسايه ما فراوان خواهند بود.
خشنوديان- تهران
منشور حفظ پارك هاي ملي ايران
پارك هاي ملي ايران ثروت هاي ملي و متعلق به همه نسل ها هستند. سزاوار نيست به خاطر نبود هماهنگي ميان سازمان ها، شاهد دخل و تصرف هاي مخرب در اين پارك ها باشيم. منشور مراقبت از پارك هاي ملي بايد در بالاترين سطوح مملكتي تدوين و با حمايت قاطع دولت به اجرا درآيد.
فاطمه درگي- گرگان
ضايعات نان را باور كنيد
@ باور كنيد، روزانه هزاران كيلو نان به صورت دورريز در خانه هاي تهران هدر مي رود. چون متأسفانه، نظارت كافي و دقيق براي پخت و عرضه نان وجود ندارد. تا كي بايد شاهد اين همه خسارت باشيم؟
حسن- م- تهران
قدرداني از راديو
از كوشش هاي صداي جمهوري اسلامي ايران براي حفظ و ترويج موسيقي نواحي كه بهترين روش مبارزه با تهاجم فرهنگي و رواج موسيقي مبتذل و بي هويت است، قدرداني مي كنيم.
خسرو چاي كند- تبريز
اسناد براي همه
با شوق فراوان براي استفاده از اسناد و آرشيو مجاز موزه سينما به تهران آمدم تا يك كار تحقيقي را به انجام برسانم. متأسفانه با اينجانب همكاري لازم انجام نشد. گنجينه هاي اسناد مجازي كه براي عموم مردم قابل بهره برداري است، بايد در اختيار متقاضيان گذاشته شود.
ربيعي- كرمانشاه
نقش 50 درصدي
اين واقعيت بر كسي پوشيده نيست كه بيشتر از 50 درصد جابه جايي مسافران درون شهري تهران را خودروهاي شخصي انجام مي دهند. در تعيين بهاي جديد بنزين و سهميه بندي آن بايد براي جبران اين كمبود هم چاره انديشي شود تا مسافران سرگردان نشوند.
سليماني آزاد- تهران
مسئله غذا براي دانشجويان شهرستاني
دانشجويان كارشناسي ارشد دانشگاه پيام نور(مركز شهيد فلاحپور)، تنها روزهاي پنجشنبه و جمعه غذاي گرم دارند و باقي روزها، بايد به قول معروف براي تهيه غذا شال و كلاه كنند و هزينه هايي را هم متحمل شوند. كه براي دانشجويان شهرستاني، پرزحمت است.
صبوحي- تهران
يك پيشنهاد مفيد
بهترين راه براي توسعه مناطق محروم كشور، حمايت از جواناني است كه آماده اند، در اين مناطق به ايجاد كارگاه هاي كوچك و فعاليت اقتصادي بپردازند. متأسفانه، در حال حاضر، اين حمايت ها، آن طور كه بايد وجود ندارد.
مهرصادقي- بروجرد
انتظار دو ساله
از شهروندان مشتاقي هستم كه دوست دارم بدانم، جدول ميدان قيطريه كه دو سال آزگار در دست بازسازي است، سرانجام چه سيمايي پيدا خواهد كرد.
بهروز صفرقلي- تهران
كاهش تقاضا- گام اول براي مبارزه با اعتياد
7 سال اسير اعتياد بودم و سرانجام، فداكاري و محبت هاي بي پايان زني كه حالا همسر من است، باعث شد، داوطلبانه، عادت مضر اعتياد را كنار بگذارم. به همين دليل مي گويم بهتر است با كارهاي فرهنگي و كاهش تقاضا، معتادان تشويق به ترك اعتياد بشوند.
م- ن- ورامين
دامي به نام فروش وام
با خوش باوري، در دام يكي از فروشندگان وام مؤسسه... افتادم و حالا بابت اصل و فرع،؟؟؟؟ ميليون تومان به اين شبكه دلالي بدهكار شده ام. با توجه به اين واقعيت كه فروش وام در شبكه هاي دلالي، رباخواري مهلك و كاملاً به زيان اقتصاد مملكت است، پيشنهاد مي كنم بانك مركزي براي جلوگيري از اين پديده زبانبار و روبه رشد، چاره اي بينديشد و نحوه فعاليت مؤسسات اعتباري گوناگون را با دقت بيشتري زير نظارت داشته باشد.
محمدرضا مشكين- تهران]]>
</TEXT>
</DOC>
<DOC>
<DOCID>HAM2-860126-034</DOCID>
<DOCNO>HAM2-860126-034</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت]]>
</TITLE>
<TEXT>
<IMAGE>/1386/860126/news/019299.jpg</IMAGE>
<![CDATA[
تجهيز بيمارستان هاي آموزشي
با اولويت اورژانس
ايسنا: تربيت نيروي انساني مورد نياز اورژانس ها و تقويت نيروي انساني اداره كننده اورژانس ها به ويژه در بخش پرستاري، از برنامه هاي بسيار مهم وزارت بهداشت است.
دكتر محققي، معاون آموزشي و امور دانشجويي وزارت بهداشت با بيان اينكه بنا بر ضرورت و نياز مردم موضوع رسيدگي به بيمارستان هاي آموزشي كشور با اولويت اورژانس در دستور كار حوزه معاونت آموزشي وزارت بهداشت قرار دارد، تصريح كرد: اميد است امسال با تمهيداتي كه انجام شده امور مربوط به بيمارستان هاي آموزشي ارتقا يابد.
معاون آموزشي و امور دانشجويي وزارت بهداشت همچنين از توانمندسازي نيروي انساني جامعه پزشكي، تأسيس دوره هاي كارداني چند پيشه، ارتقاي علمي جامعه پزشكي و تشكيل كارگروه كارشناسي تدوين و بازنگري استانداردهاي اورژانس دانشگاهي در سال جديد خبر داد.
دكتر محمد علي محققي با بيان اينكه وزارت بهداشت براي ارتقاي ساير سطوح جامعه پزشكي برنامه ريزي كرده است، به ايسنا گفت: ارتقاي كارورزان، بهورزان و بهداران با تأسيس دوره كارداني چند پيشه از برنامه هاي ديگر وزارت بهداشت براي ارتقاي علمي جامعه پزشكي در سال 86 است.
به گفته دكتر محققي، تربيت و تقويت نيروي انساني مورد نياز اورژانس ها از مهمترين برنامه معاونت آموزشي است، ساماندهي، رسيدگي و ارتقاي اورژانس بيمارستان ها از برنامه هاي مهم وزارت بهداشت است.
دكتر محققي در خصوص ارتقاي انجمن هاي علمي نيز گفت: براي ايجاد انجمن هاي علمي جديد هيچگونه محدوديتي وجود ندارد و به تقاضاي ارسالي براساس مقررات و ضوابط رسيدگي و پاسخ داده مي شود.
به گفته وي، مسئولين وزارت بهداشت علاقه مند هستند كه كليه
دانش آموختگان علوم پزشكي در انجمن هاي علمي مرتبط با حرفه خود عضو شوند و در سال هاي آينده حتي يك دانش آموخته علوم پزشكي كه عضو انجمن هاي علمي نباشد وجود نداشته باشد.
كميسيون ماده 11 قانون تعزيرات جهت مبارزه با پديده زيرميزي فعال  مي شود
ايسنا: وزارت بهداشت بر اساس ماده 11 قانون تعزيرات با دريافت زيرميزي توسط برخي پزشكان برخورد مي كند.
دكتر كامران باقري لنكراني، وزير بهداشت و درمان با اشاره به اينكه متأسفانه پديده زيرميزي همچنان بين جامعه پزشكي كشور وجود دارد افزود: وزارت بهداشت طي 19 ماه گذشته پيگيري هاي لازم را براي فعال كردن كميسيون ماده 11 قانون تعزيرات كه طي سال هاي اخير فعاليت آن به شدت كاهش يافته بود انجام داد و تاكنون به موفقيت هاي نسبي نيز دست يافته ايم.
وزير بهداشت خاطرنشان كرد: در سال گذشته كميسيون ماده 11 قانون تعزيرات در 30 استان كشور تشكيل جلسه داد و برحسب بازرسي هاي انجام شده و شكايت هايي كه صورت مي گرفت رسيدگي به تخلفات نيز انجام شد. وي تاكيد كرد: اين وزارتخانه بنا ندارد كه در مواجهه با پديده زيرميزي در همه جا به صورت تنبيهي برخورد كند اما با قاطعيت اعلام مي كنيم كه نسبت به اين موضوع بي توجه نخواهيم بود.
وي تعيين منطقي تعرفه هاي درماني بخش دولتي را عاملي مهم در كاهش اين معضل جامعه پزشكي ذكر كرد و گفت: راه حذف ارقامي كه برخي پزشكان به عنوان زيرميزي دريافت مي كنند، تعرفه هاي منطقي و واقعي، تقويت بيمه هاي همگاني و ساماندهي فرايند رفاه اجتماعي است.
دكتر باقري لنكراني، وزير بهداشت و درمان با اشاره به اينكه تعيين تعرفه هاي پزشكي بخش دولتي در سال 86 منوط به مصوبه شوراي عالي بيمه و تصميم گيري هايي است كه در اين رابطه انجام خواهد شد، گفت: به نظر ميرسد تعرفه هاي پزشكي بخش دولتي در سال 86 چندان افزايش پيدا نكند.
وي افزود: خوشبختانه در سال 86 سرانه مجموعه صندوق هاي بيمه اي اعم از صندوق بيمه روستايي، نيروهاي مسلح و... افزايش يافته است بنابراين انتظار مي رود كه خدمت رساني به اقشار مختلف جامعه به خوبي انجام شود.]]>
</TEXT>
</DOC>
<DOC>
<DOCID>HAM2-860126-035</DOCID>
<DOCNO>HAM2-860126-035</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[براساس طرح آموزش فراگير
دانش آموزان استثنايي در مدارس عادي تحصيل مي كنند]]>
</TITLE>
<TEXT>
<IMAGE>/1386/860126/news/019305.jpg</IMAGE>
<![CDATA[
گروه اجتماعي- رئيس سازمان آموزش و پرورش استثنايي كشور از اجراي طرح تحصيل دانش آموزان استثنايي در مدارس عادي در 7 استان كشور از مهر  امسال خبر داد.
مجيد قدمي افزود: بر اساس طرح آموزش فراگير، دانش آموزان استثنايي خفيف و متوسط در گروه هاي نابينا، ناشنوا، معلولان جسمي و حركتي و ديرآموز مي توانند در مدارس عادي تحصيل كنند.
براي اجراي اين طرح در هر استان 4 مدرسه شامل يك مدرسه دخترانه و يك مدرسه پسرانه در شهر و يك مدرسه دخترانه و يك مدرسه پسرانه در روستا انتخاب شده است.
وي اضافه كرد: بر اساس طرح آموزش فراگير ، در هر كلاس درس حداكثر 3 دانش آموز استثنايي حضور خواهند داشت.
رئيس سازمان آموزش و پرورش استثنايي اظهار داشت: ميزان تراكم كلاس درس نيز به 25 دانش آموز تقليل مي يابد و سرانه دانش آموزي نيز در مدارسي كه اين طرح اجرا مي شود افزايش خواهد يافت.
وي، ادامه داد: معلم مدارس اجراي طرح آموزش فراگير نيز قبل از اجراي طرح آموزش كامل ديده و به آن ها سختي كار تعلق مي گيرد.
وي گفت: در هر مدرسه انجام طرح آموزش فراگير يك معلم مرجع نيز كه در حقيقت معلم استثنايي متخصص است، حضور خواهد داشت.]]>
</TEXT>
</DOC>
<DOC>
<DOCID>HAM2-860126-036</DOCID>
<DOCNO>HAM2-860126-036</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس جديد زندان اوينبه زودي معرفي مي شود]]>
</TITLE>
<TEXT>
<![CDATA[فارس: به زودي معاون قضائي اداره كل زندان هاي استان تهران به عنوان رئيس جديد زندان اوين معرفي خواهد شد.
يك مقام مسئول در سازمان زندان ها با تاييد اين خبر افزود: فرج الله صداقت كه هم اكنون معاونت قضائي اداره كل زندان هاي استان تهران را عهده دار است به سمت رئيس جديد زندان اوين انتخاب شده است كه پس از طي مراحل قانوني در هفته جاري معرفي خواهد شد.
فرج الله صداقت در كارنامه فعاليت هاي خود عنوان هاي رئيس زندان قزل حصار و قصر را عهده دار بوده است.
پس از فرار شهرام جزايري رئيس قوه قضائيه هياتي را مامور رسيدگي به فرار وي كرد كه پس از گزارش اين هيات، 3 نفر از مقامات قضايي از جمله رئيس زندان اوين با دستور رئيس قوه قضائيه از كار بر كنار شدند.]]>
</TEXT>
</DOC>
<DOC>
<DOCID>HAM2-860126-037</DOCID>
<DOCNO>HAM2-860126-037</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دوره هاي فراگير دانشگاه ها محدود مي شود]]>
</TITLE>
<TEXT>
<IMAGE>/1386/860126/news/019308.jpg</IMAGE>
<![CDATA[
گروه اجتماعي - دوره هاي فراگير در ساير دانشگاه هاي كشور محدود وفقط در دانشگاه پيام نور متمركز مي شود.
بر اساس تصميمات وزارت علوم تنها دانشگاه هايي كه پيش از اين اقدام به برگزاري دوره هاي فراگير كرده اند مي توانند به ادامه اين دوره بپردازند اما از ايجاد دوره جديد منع شده اند. اين در حالي است كه برخي دانشگاه ها اقدام به اطلاع رساني در زمينه جذب دانش پذير مي كنند كه خلاف تصميم وزارت علوم است.
به گزارش مهر دانشگاه علم و صنعت ايران بر خلاف مصوبات وزارت علوم، تحقيقات و فناوري اطلاعيه هايي در زمينه پذيرش دانشجوي فراگير صادر كرده است.
دانشگاه علم و صنعت چندي پيش بر روي پايگاه اينترنتي خود اقدام به اطلاع رساني در اين زمينه كرده بود. اين دانشگاه از گذشته در 3 رشته دانش پذير پذيرفته و اكنون نيز در حال ادامه اين دوره است، اطلاعيه جديد وزارت علوم در دوره جديد ايجاد دوره هاي فراگير را به دانشگاه پيام نور محدود كرده و يادآور شده است از اين پس ساير دانشگاه ها حق ايجاد اين دوره ها را ندارند.
همچنين مديركل دفتر گسترش آموزش عالي وزارت علوم در اين باره گفت: تنها دانشگاه پيام نور حق ايجاد دوره هاي فراگير را دارد.
رجبعلي برزويي افزود: برگزاري دوره هاي فراگير با توجه به بومي پذيري دانشگاه پيام نور به اين دانشگاه واگذار شده و اقدام ساير دانشگاه ها براي ايجاد دوره هاي فراگير از نظر وزارت علوم، تحقيقات و فناوري بدون مجوز و غيرقانوني است.
وي اظهار داشت: بدين ترتيب فعاليت هر دانشگاهي كه پس از اين ابلاغيه اقدام به برگزاري و پذيرش دانش پذير در دوره هاي فراگير كند از نظر وزارت علوم غيرقابل قبول است.
مديركل دفتر گسترش آموزش عالي با بيان اين كه در صورت تعطيلي دوره، عواقب آن به عهده داوطلب است، گفت: شكايت داوطلب شركت كننده در اين دوره ها نيز به دانشگاه برمي گردد. لذا داوطلبان شركت در اين دوره ها بايد با آگاهي بيشتري نسبت به ثبت نام در دوره هاي فراگير اقدام كنند.
آزمون  دوره هاي فراگير 2 شهريور
آزمون دوره هاي فراگير دانشگاه پيام نور در مقطع كارشناسي و كارشناسي ارشد 2شهريور برگزار مي شود.
اصغر ابوالحسني صبح ديروز در نشست رؤساي واحدهاي دانشگاه پيام نور با بيان اين مطلب افزود: امسال سال رشد كيفي دانشگاه پيام نور لقب گرفته است به همين خاطر برنامه ريزي هاي آموزشي، پژوهشي و دانشجويي گسترده اي در جهت افزايش كيفيت اين دانشگاه انجام شده است.
وي با تاكيد بر اين كه از اول مهر همه رشته محل هاي دانشگاه پيام نور، بايد داراي حداقل يك عضو هيات علمي باشند گفت: براي تقويت كيفي دانشگاه، دوره هاي تحصيلات تكميلي نيز بهبود مي يابند.
همچنين رجبعلي برزويي مديركل دفتر گسترش آموزش عالي با اشاره به فعاليت برخي موسسات آموزشي آزاد كه تضمين قبولي در دوره هاي فراگير را به داوطلبان مي دهند گفت: برخي موسسات آموزش هاي آزاد از وزارت علوم براي ايجاد كلاس هاي تقويتي دوره هاي فراگير مجوز دارند اما تضمين قبولي در دوره هاي فراگير غيرقانوني است و هيچ موسسه اي نمي تواند ادعا كند كه شعبه اي از دانشگاه پيام نور است و مي تواند راهي براي دستيابي قطعي به دوره دانشجويي اين دانشگاه باشد.]]>
</TEXT>
</DOC>
<DOC>
<DOCID>HAM2-860126-038</DOCID>
<DOCNO>HAM2-860126-038</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بررسي علل بلوغ زودرس دختران]]>
</TITLE>
<TEXT>
<![CDATA[ايسنا: مديركل دفتر سلامت و تندرستي آموزش و پرورش از اجراي آزمايشي بررسي شيوع بيماري كبد چرب بين دانش آموزان خبر داد.
حسن ضياءالديني گفت: يك هزار دانش آموز 7 تا 18 سال مقاطع مختلف تحصيلي شهر تهران امسال تحت پوشش اين طرح قرار مي گيرند.
وي با اشاره به اين كه به علت مصرف زياد چربي در كشور و براي جلوگيري و كنترل شيوع چاقي بين دانش آموزان، طرح بررسي شيوع بيماري كبد چرب بين دانش آموزان با همكاري وزارت بهداشت تدوين شد، اظهار كرد: بر اين اساس دانش آموزان بايد با در دست داشتن رضايتنامه ولي خود براي انجام سونوگرافي و آزمايش خون به مركز طبي كودكان مراجعه كنند.
ضياءالديني با تأكيد بر اين كه تمام خدمات ارائه شده در قالب اين طرح رايگان خواهد بود، به اجراي طرح نظام مراقبت دانش آموزان در سال جاري اشاره و تصريح كرد: بر اين اساس با هدف تقويت رفتارهاي سالم و پيشگيري از رفتارهاي آسيب رسان، با انتخاب 85 خوشه شامل 6 مدرسه ابتدايي، راهنمايي و دبيرستان در 31 استان كشور، 11 هزار دانش آموز 16 تا 18 سال تحت پوشش طرح مي روند.
ضياءالديني افزود: در اين طرح اطلاعات دانش آموزان در خصوص سوء مصرف مواد مخدر،  ايدز، خشونت، تغذيه سالم، فعاليتهاي بدني و سوانح و حوادث از طريق پر كردن پرسشنامه سنجيده مي شود.
وي تعيين زمان شروع و آهنگ بلوغ دختران در كشور را از ديگر طرحهاي اجرايي در سال جاري خواند و خاطرنشان كرد: با وجود اين كه سن بلوغ دختران در كشورهاي غربي بالا رفته؛ اما در ايران شاهد بلوغ زودرس دختران هستيم؛ بدين جهت مقرر شده است تا علل اين امر بررسي شود.
به گفته مديركل دفتر سلامت و تندرستي آموزش و پرورش 9 هزار دانش آموز دختر 21 استان كشور تحت پوشش اين طرح مي روند.]]>
</TEXT>
</DOC>
<DOC>
<DOCID>HAM2-860126-039</DOCID>
<DOCNO>HAM2-860126-039</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[راه اندازي 10 هزار خانه آموزشي در روستاها]]>
</TITLE>
<TEXT>
<![CDATA[مهر: 10 هزار روستاي محروم كشور در سال تحصيلي آينده به خانه هاي آموزشي مجهز خواهند شد.
رئيس موسسه آموزش از راه دور وزارت آموزش و پرورش با اعلام اين مطلب گفت: خانه هاي آموزشي، بخشي از فضاي مدارس خواهد بود و با هماهنگي سازمان نوسازي و توسعه، تجهيز مدارس قرار است اين خانه هاي آموزشي ضميمه مدارس شوند.
نورالدين ميرزايي افزود: ارسال بسته هاي نرم افزاري آموزشي براي مدارس دورافتاده كشور و امكان تحصيل در مقاطع تحصيلي بالاتر از هدف هاي عمده اين برنامه است.
به گفته وي براي ايجاد عدالت و فرصت هاي آموزش بيشتر تاكنون حدود 54 عنوان كتاب خودآموز براي دانش آموزان توليد شده و حدود 50 كتاب ديگر نيز در حال تدوين است.
وي افزود: براي جبران كمبود 20 هزار رايانه و ابزارهاي فني در مدارس مناطق محروم نيازمند حمايت معاونت پشتيباني و سازمان پژوهش و برنامه ريزي وزارت آموزش و پرورش هستيم.]]>
</TEXT>
</DOC>
<DOC>
<DOCID>HAM2-860126-040</DOCID>
<DOCNO>HAM2-860126-040</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در صورت تامين اعتبار80 درصد گلزار شهدا ساماندهي مي شود]]>
</TITLE>
<TEXT>
<![CDATA[ايلنا: مديركل گلزارها و يادمان هاي سازمان بنياد شهيد و امور ايثارگران گفت: در صورت تامين اعتبار در سال جاري، 80 درصد گلزار شهدا ساماندهي خواهد شد.
محمدرضا گروسي افزود: طي سال هاي قبل از 85 حدود 26 هزار گلزار شهدا ساماندهي شده و در سال 85 نيز 60 هزار مزار شهدا در 645 گلزار ساماندهي شده است.
وي ادامه داد: ساماندهي 55 هزار مزار شهيد نيز از سال گذشته در 390 گلزار شهدا آغاز شده است.
مديركل گلزارها و يادمان هاي سازمان بنياد شهيد و امور ايثارگران خاطرنشان كرد: ساماندهي هر مزار يك ميليون و 500 هزار تومان هزينه دربردارد كه با تامين اعتبار، بيش از نيمي از گلزار شهدا ساماندهي خواهد شد.]]>
</TEXT>
</DOC>
<DOC>
<DOCID>HAM2-860126-041</DOCID>
<DOCNO>HAM2-860126-041</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شوراي ملي سالمندان درنخستين جلسه سال جاري بررسي مي كند
تسهيلات جديد براي سالمندان در سال 86
ملي شدن كارت منزلت، تأمين سبد غذايي و مراقبت سالمندان در منزل ازجمله اين تسهيلات است]]>
</TITLE>
<TEXT>
<IMAGE>/1386/860126/news/019302.jpg</IMAGE>
<![CDATA[
ايسنا: مديركل دفتر توانبخشي سالمندان سازمان بهزيستي اعلام كرد: شوراي ملي سالمندان پس از گذشت يكسال در اول ارديبهشت به رياست وزير رفاه تشكيل جلسه مي دهد.
محمدرضا شهبازي افزود: مقرر شده است در ابتداي جلسه سياست هاي كلان شورا براي سال جاري توسط رئيس شورا تبيين شود.
وي تصريح كرد: 4 طرح در دستور كار اين شورا قرار دارد كه يكي از آنها تهيه بانك اطلاعات سالمندان است.
شهبازي از جمله ديگر طرح هاي مطرح در جلسه آتي شوراي ملي سالمندان را ملي كردن كارت منزلت براي سالمندان عنوان كرد و گفت: هم اكنون شهرداري تهران و سازمان بازنشستگي كشوري و برخي ديگر از دستگاه ها امتيازات خاصي را در قالب اين كار براي بازنشستگان خود پيش بيني كرده اند؛  ولي اين طرح به صورت ملي و يكپارچه نيست.
وي يادآور شد: بر اين اساس بسته خدماتي مشخصي براي ارائه در قالب كارت منزلت به سالمندان تهيه مي شود.
مدير كل دفتر توانبخشي سالمندان سازمان بهزيستي، تاكيد كرد: طرح كمك به تامين سبد غذايي سالمندان نيازمند تحت پوشش سازمان بهزيستي و كميته امداد امام خميني(ره)از ديگر طرح هايي است كه مقرر شده در جلسه آتي شوراي ملي سالمندان مطرح شود.
به گفته وي، يك ميليون و 200 هزار سالمند مشمول اين طرح خواهند شد كه بر اساس آن پيش بيني شده است بخشي از كالري مورد نياز سالمندان نيازمند يعني حدود 800 تا 1000 كالري تامين شود.
شهبازي همچنين با اشاره به طرح تامين نيازهاي مراقبتي سالمندان در منزل اظهار كرد: در اين طرح پيشنهاد شده است براي سالمنداني كه نياز به دريافت خدمات مراقبتي دارند اين خدمات در سه محور اصلي ارائه شود.
وي تصريح كرد: محور اول تامين نيروي مراقبتي مورد نياز است كه به صورت پاره وقت و تمام وقت به كار گرفته مي شود و در مرحله اول سعي مي شود از افراد نزديك به فرد سالمند و داوطلب از ميان اقوام وي استفاده شود.
مدير كل دفتر توانبخشي سالمندان سازمان بهزيستي افزود: بر اين اساس ابتدا فرد داوطلب آموزش هاي لازم را در خصوص نحوه مراقبت از سالمند به خصوص سالمندان داراي مشكلات خاص مي بيند و همچنين بخشي از دستمزد اين افراد به عنوان مراقبين سالمندان در منزل توسط دولت تامين مي شود. در اين خصوص پيشنهاد شده است اين رقم 90 هزار تومان باشد.
به گفته شهبازي، در موارد خاص شامل سالمندان تحت پوشش نهادهاي حمايتي آن دستگاه موظف است علاوه بر اين كمك مابقي هزينه ها را نيز تامين كند.
مدير كل دفتر توانبخشي سالمندان سازمان بهزيستي، خاطرنشان كرد: محور ديگر اين طرح كمك به مناسب سازي محيط زندگي سالمندان است كه بر اين اساس حداقل هايي به لحاظ فضاي فيزيكي در محيط زندگي سالمند فراهم مي شود كه از آن جمله ايجاد رمپ هاي مناسب در سرويس هاي حمام و دستشويي است.
وي گفت: محور سوم اين طرح تامين وسايل كمك توانبخشي مورد نياز سالمندان است و در اين زمينه وسايل كمكي مورد نياز براي حفظ استقلال سالمند در اختيار وي قرار مي گيرد.
شهبازي اظهار كرد: تعداد سالمندان واجد شرايط تحت پوشش سازمان بهزيستي و سالمندان كم توان مالي و نيازمند مراقبت در حال حاضر حدود 30 هزار نفر برآورد مي شود كه حداقل 10 هزار نفر آنها سالمند نيازمند خدمات اورژانسي و پشت نوبت مراكز توانبخشي سازمان بهزيستي و مابقي نيز نيازمند خدمات پاره وقت هستند.
مدير كل دفتر توانبخشي سالمندان سازمان بهزيستي اظهار كرد: بر اساس جزء پنج بند الف ماده 192 قانون برنامه سوم كه در بند ط ماده 97 قانون برنامه چهارم تكرار شده است، ساماندهي سالمندان كشور بر عهده سازمان بهزيستي است و بهزيستي به عنوان يكي از اعضاي اصلي شوراي ملي سالمندان درصدد است به افزايش سطح رفاه و سلامت اين گروه از اقشار جامعه با كمك ساير اعضاي شورا اقدام كند.]]>
</TEXT>
</DOC>
<DOC>
<DOCID>HAM2-860126-042</DOCID>
<DOCNO>HAM2-860126-042</DOCNO>
<ORIGINALFILE>/1386/860126/news/_ejtem.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[براساس تصميم وزارت علوم
دوره هاي فراگير دانشگاه ها محدود مي شود]]>
</TITLE>
<TEXT>
<![CDATA[گروه اجتماعي وزارت علوم، تحقيقات و فناوري در جديدترين تصميم خود برگزاري دوره هاي فراگير از سوي دانشگاه هاي كشور به جز دانشگاه پيام نور را محدود كرد.
اخيرا برخي دانشگاه ها و مراكز آموزش عالي كشور اقدام به اطلاع رساني در زمينه جذب دانش پذير براي دوره هاي فراگير كرده اند.اما براساس ابلاغيه جديد وزارت علوم تنها دانشگاه پيام نور حق ايجاد دوره هاي فراگير را دارد و فعاليت اين قبيل دانشگاه ها غيرقانوني است.از سوي ديگر برخي دانشگاه هاي كشور پيش از اين مجوز برگزاري دوره هاي فراگير را داشته و در حال حاضر در چند رشته اقدام به برگزاري اين دوره ها مي كنند.وزارت علوم در ابلاغيه جديد خود اين گروه از دانشگاه ها را نيز از برگزاري دوره هاي جديد منع و دامنه فعاليت آنها را محدود كرده است.وزارت علوم از شهروندان خواسته است با آگاهي نسبت به ثبت نام در دوره هاي فراگير اقدام كنند.]]>
</TEXT>
</DOC>
<DOC>
<DOCID>HAM2-860126-043</DOCID>
<DOCNO>HAM2-860126-043</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اصل 44]]>
</TITLE>
<TEXT>
<![CDATA[همايش اجراي اصل 44 قانون اساسي در صنعت نفت
گروه اقتصادي- همايش اجراي سياست هاي اصل 44 قانون اساسي در صنعت نفت همزمان با برپايي دوازدهمين نمايشگاه بين المللي نفت، گاز و پتروشيمي  برگزار خواهد شد. وزارت نفت با اعلام اين خبر افزود: همايش اجراي سياست هاي اصل 44 قانون اساسي در صنعت نفت براي نخستين بار با حضور مسئولان كميته مركزي و كميته ويژه اجراي اصل 44 در چهار شركت اصلي زيرمجموعه وزارت نفت در حاشيه نمايشگاه دوازدهم برگزار مي شود.
در اين همايش نحوه اجراي اصل 44 قانون اساسي در صنعت نفت و شرايط احصاء شركت هاي قابل واگذاري به بخش خصوصي در قالب هم انديشي مورد بررسي مسئولان، كارشناسان شركت هاي سرمايه گذاري و فعالان بخش خصوصي قرار مي گيرد.
بررسي مسائل واگذار شده شركت هاي زيرمجموعه وزارت نفت از نظر نحوه تمهيدات مالي دوجانبه دولت و شركت ها پس از واگذاري به بخش خصوصي، مديريت تغيير و گذر از مديريت دولتي به خصوصي و مسائل فرهنگي و سازماني مديران و كاركنان شركت هاي دولتي پس از واگذاري به بخش خصوصي در همايش فوق مورد بحث و بررسي قرار خواهد گرفت.
وزارت نفت سال گذشته و پس از ابلاغ سياست هاي كلي اجراي اصل 44 قانون اساسي با تشكيل كميته هاي جداگانه اي در شركت هاي ملي نفت، گاز و پتروشيمي  و پالايش و پخش فرآورده هاي نفتي و همچنين تشكيل كميته مركزي اجراي اصل 44 قانون اساسي در وزارت نفت به بررسي شرايط شركت هاي قابل واگذاري به بخش خصوصي اقدام كرد.
براساس گزارش كميته اجراي اصل 44 قانون اساسي در صنعت نفت تاكنون 118 شركت تابعه وزارت نفت براي واگذاري به بخش خصوصي از نظر شاخص هاي مالي و ساختاري رتبه بندي و اولويت گذاري شده است. دوازدهمين نمايشگاه بين المللي نفت، گاز و پتروشيمي ايران از تاريخ 29 فروردين تا 2 ارديبهشت 1386 در محل دايمي نمايشگاه هاي بين المللي تهران برگزار مي شود.
اشكال اساسي خصوصي سازي  به روش كنوني
فارس: نايب رييس كميسيون صنايع و معادن گفت: راه نجات اقتصاد كشور اجراي سياست هاي كلي اصل 44 قانون اساسي و خصوصي سازي است اما يكي از اشكالات خصوصي سازي فعلي اين است كه دولت با داشتن 20 درصد سهام مدير آن را انتخاب مي كند، چون ساير سهامداران خرد هستند و توان اجماع براي انتخاب مدير خصوصي را ندارند.
سيد محمود ابطحي افزود: براي رونق اقتصادي كشور بايد بخش خصوصي به صورت فعال وارد صحنه  هاي اقتصادي و بهره برداري شود. نايب رييس كميسيون صنايع و معادن با توجه به اهميت تامين منابع مالي براي سرمايه گذاران بخش خصوصي گفت: اگر واسطه  هاي مالي داخلي نتوانند نقدينگي مورد نياز بخش خصوصي را فراهم كنند ناچار به منابع خارجي متوسل مي شوند.
نماينده مردم خميني شهر در مجلس شوراي اسلامي تصريح كرد: علت اين كه خصوصي سازي تاكنون موفق نبوده مقاومت مديران مياني در برابر واگذاري  ها است و به دليل منافع، برخي مديران اعتقادي به خصوصي سازي ندارند. ابطحي گفت: برخي صنايع برحسب ظاهر به صورت 100 درصد خصوصي شده ولي امروز جزء شركت هاي دولتي به حساب مي آيند.
وي گفت: با وجود اين كه در برخي شركت هاي شبه دولتي 80 درصد سهام در اختيار بخش خصوصي قرار گرفته اند، اما همچنان مديران دولتي در آنجا حضور دارند. ابطحي گفت: اين صنايع از طرفي چون خصوصي شده اند، دستگاه هاي نظارتي به صرف دولتي نبودن آن شركت نظارت نمي كند.
اين نماينده مجلس در مورد مثال از شركت هاي خصوصي شده با مديران دولتي، گفت: به عنوان نمونه مس گل گهر كه ظاهرا مي گويند، خصوصي شده ولي مدير آن را دولت انتخاب مي كند، در اين زمينه 80 درصد شركت هاي خصوصي شده به اين شكل است. نايب رئيس كميسيون صنايع و معادن گفت: شركت هاي دولتي ابتدا بايد سهامي عام شوند، تا وارد بورس شوند و سهام آن وارد بورس شود.
وي گفت: يكي از اشكالات خصوصي سازي اين است كه دولت با داشتن 20درصد سهام مدير آن را انتخاب مي كند، چون ساير سهامداران خرد هستند و توان اجماع براي انتخاب مدير خصوصي را ندارند.
ابطحي گفت: اگر در واگذاري سهام عدالت دقت نشود، شركت هاي سهامي كه واگذار شوند، ظاهرا خصوصي مي شوند، ولي مديران دولتي تا ابد در آنجا حكمفرمايي مي كنند.
وي گفت: بازار بورس سهام بايد همه ساز و كارهاي عرضه سهام در فضاي عادلانه را فراهم كند تا از رانت خواري جلوگيري شود، از دستيابي عده اي به اطلاعات ويژه و سوء استفاده ابزاري از اطلاعات نهاني بورس جلوگيري شود. نايب رييس كميسيون اصل 44 قانون اساسي، اجراي سياست هاي كلي را نيازمند قانون دانست و گفت: مركز پژوهش هاي مجلس هم طرحي براي قانوني شدن اجراي سياست هاي كلي اصل 44 تهيه كرده است كه به زودي در مجلس مطرح مي شود.
ابطحي در مورد ورود بخش خصوصي به فعاليت هاي جديد صدر اصل 44 گفت: اول بايد اطمينان بخشي خصوصي به سرمايه گذاري فراهم شود و دولت بخش خصوصي را سرگردان نكند. وي گفت: اگر دولت بخواهد براي محصول صنايع بزرگ خصوصي يا واگذار شده قيمت تعيين كند، ديگر رغبتي به حضور بخش خصوصي پيدا نمي شود. بنابراين دولت براي حمايت از مصرف كننده يا بايد يارانه به بخش خصوصي بپردازد يا اين كه محصول او را گران بخرد و ارزان به مردم بفروشد.]]>
</TEXT>
</DOC>
<DOC>
<DOCID>HAM2-860126-044</DOCID>
<DOCNO>HAM2-860126-044</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گزارش صندوق بين المللي پول از اقتصاد جهاني
نگراني از تضعيف اقتصاد آمريكا
حسين لطفي]]>
</TITLE>
<TEXT>
<IMAGE>/1386/860126/news/019281.jpg</IMAGE>
<IMAGE>/1386/860126/news/019332.jpg</IMAGE>
<![CDATA[
 صندوق بين المللي پول در گزارش جديد چشم انداز اقتصاد جهاني به بررسي وضعيت اقتصاد دنيا در سال 2006 پرداخته و چشم انداز آن در سال 2007 و سال 2008 را ترسيم كرده است. بر اساس گزارش صندوق بين المللي پول، رشد بالاي اقتصادي جهان كه در سال هاي 2005 و 2006 به سطح بي سابقه اي رسيد، در سال جاري و سال آينده ميلادي با شدت كمتري ادامه خواهد يافت.
بنابر اين گزارش، با پشت سر گذاشتن ريسك افزايش قيمت نفت و سازگاري اقتصاد جهاني با اين پديده در 3 سال اخير، اكنون مهمترين مخاطره اقتصاد دنيا تضعيف اقتصاد آمريكا و افزايش ناترازي هاي تجاري ميان قدرت هاي بزرگ اقتصادي است. البته بحران خزنده اقتصادي آمريكا تاكنون بر روند اقتصاد جهاني تأثير منفي نگذارده است، اما ادامه كاهش رشد بزرگترين اقتصاد جهان نگراني نسبت به كاهش آهنگ رشد جهاني را افزايش داده است.
بر خلاف آمريكا، در سال 2007 نيز همچون چند سال گذشته اقتصادهاي نوظهوري همچون چين و هند به رشد بالاي اقتصادي خود ادامه مي دهند و با سرعت فراواني در حال نزديك شدن به قدرت هاي سنتي و بازيگران اصلي عرصه اقتصاد جهاني هستند.
--
اقتصاد جهاني در سال 2006 با رشد خارق العاده 5.4 درصد مواجه شد. در آمريكا، رشد اقتصادي به علت سقوط بازار مسكن كند شد، اما قيمت نفت از اواسط ماه آگوست رو به كاهش گذارد تا مصرف در اين كشور به رشد فزاينده خود ادامه دهد. در منطقه اروپا، رشد اقتصادي به علت تقويت تقاضاي داخلي به بالاترين سطح 6 سال گذشته رسيد.
در ژاپن، در اواخر سال 2006 عملكرد اقتصادي بهبود يافت و در اقتصادهاي نوظهور و كشورهاي در حال توسعه نيز چين و هند سردمدار رشدهاي بالاي اقتصادي بودند.رشد بالاي اقتصادي و افزايش قيمت نفت در نيمه نخست سال 2006 نگراني ها نسبت به تورم را افزايش داد اما فشارهاي تورمي با كاهش قيمت نفت از ماه آگوست به تدريج تسهيل شد. بازارهاي مالي نيز به جز نوسانات ماه هاي فوريه و مارس 2007 به علت بحران در بازار رهن آمريكا، در بالاترين سطح دوران خود قرار دارند.
بازارهاي مالي
تضعيف پول واحد آمريكا در برابر ساير ارزهاي معتبر، از مهمترين مسائل روز دنيا در چند سال اخير بوده است. نرخ مؤثر واقعي دلار آمريكا از اواخر سال 2005 روند نزولي شتاباني گرفته است و همگام با آن كسري حساب جاري آمريكا روز به روز گسترده تر شده است.
اين در حالي است كه تراز حساب جاري منطقه اتحاديه اروپا در سطح متعادلي به سرمي برد و يورو نيز روند صعودي داشته است. ژاپن نيز همچنان با مازاد تراز تجاري بالايي مواجه است اما نرخ مؤثر واقعي ين به سطح پاييني كاهش يافته است.
در بازار نرخ ارز، دلار آمريكا خصوصاً در برابر پوند و يورو تضعيف شد. ارزش ين نيز به علت چشم انداز تأثير نرخ هاي پايين بهره بر خروج سرمايه، كاهش يافت. نرخ واقعي ارزش يوآن چين نيز تا حدي با كاهش مواجه شد. كسري حساب جاري آمريكا در سال 2006 به 6.5 درصد توليد ناخالص داخلي اين كشور افزايش يافت، هرچند كه كسري تراز غيرنفتي اين كشور نسبت به توليد ناخالص داخلي آن به علت رشد صادرات، با كاهش مواجه گرديد. ازديگر سو، مازادهاي تجاري در ژاپن، چين و كشورهاي توليدكننده خاورميانه اي با افزايش مواجه شد.
بانك هاي مركزي اقتصادهاي بزرگ دنيا در ماه هاي اخير با چالش هاي سياستي مختلفي مواجه شدند و فدرال رزرو آمريكا(بانك مركزي)به منظور كاستن از مخاطرات ركود اقتصادي و افزايش نگراني ها نسبت به رشد تورم، نرخ هاي بهره را از ماه ژوئن ثابت نگاه داشته است. بانك مركزي ژاپن از ماه جولاي 2006 سياست نرخ بهره صفر خود را كنار گذارد و به تدريج نرخ هاي بهره را افزايش داد. برخي اقتصادهاي نوظهور همچون چين، هند و تركيه نيز سياست هاي پولي خود را انقباضي تر ساختند.
اقتصادهاي توسعه يافته به تحكيم موقعيت مالي خود در سال 2006 ادامه دادند و كسري بودجه در آلمان، ژاپن و آمريكا در سال 2006 به شدت كاهش يافت و رشد درآمدهاي مالياتي، سال مالي خوبي را براي آنها فراهم آورد.
اقتصادهاي توسعه يافته
بانك هاي مركزي كشورهاي پيشرفته صنعتي با توجه به روندهاي مختلف مالي و فشارهاي متفاوت تورمي، براي مديريت سياست هاي پولي خود با چالش هاي متفاوتي مواجهند. در آمريكا، رويكرد بانك مركزي در تثبيت نرخ بهره در شرايط كنوني مؤثر به نظر مي رسد و مسير سياست هاي پولي آتي به روندهاي نرخ تورم و رشد اقتصادي بستگي دارد.
در منطقه اروپا، رشد بالفعل اقتصادي به ظرفيت بالقوه آن نزديك است و پيش بيني مي شود از ظرفيت بالقوه نيز فراتر رود و همچنين افزايش محتمل نرخ تورم، افزايش نرخ هاي بهره به 4 درصد در فصل تابستان بديهي به نظر مي رسد.
با وجود تنش هاي اخير در بازارهاي مالي، اقتصاد جهاني در سال هاي 2007 و 2008 نيز به رشد مطلوب خود ادامه خواهد داد اگرچه آهنگ آن از سال 2006 آهسته تر خواهد بود. بعلاوه، هم اكنون مخاطرات اقتصاد جهاني نسبت به اواسط سال 2006، كمتر به نظر مي رسد، چرا كه قيمت نفت كاهش يافته و وضعيت مطلوب بازارهاي مالي از اثرگذاري ركود مسكن آمريكا بر ديگر اقتصادها جلوگيري كرده است.
اقتصادهاي نوظهور
رشد بالاي بازارهاي نوظهور و اقتصادهاي در حال توسعه با رهبري چين و هند ادامه دارد. رشد اقتصادي چين در سال 2006 به 10.75 درصد رسيد كه عمدتاً به علت رشد سرمايه گذاري و صادرات بود هرچند كه اين رشد در نيمه دوم سال 2006 اندكي كاهش يافت. رشد خيره كننده 9.25 درصد هند در كل سال 2006 جالب توجه بود.
چشم انداز و مخاطرات
رشد اقتصاد جهاني در سال هاي 2007 و 2008 اندكي تسهيل شده و به 4.9 درصد خواهد رسيد كه حدود 0.5 واحد درصد كمتر از رشد سال 2006 است. در آمريكا، رشد اقتصادي از رقم 3.3 درصد سال 2006 به 2.2 درصد در سال جاري كاهش خواهد يافت، هرچند كه با كاسته شدن از شدت ركود در بخش مسكن اين كشور، رونق اقتصادي آن اندكي افزايش خواهد يافت. انتظار مي رود رشد اقتصادي منطقه يورو(اتحاديه اروپا)نيز در سال 2007 اندكي كاهش يابد كه نتيجه سياست هاي منقبض مالي و پولي خواهد بود. در ژاپن نيز انتظار حفظ همان سطح رشد سال 2006 مي رود.بازارهاي نوظهور و كشورهاي درحال توسعه به رشد قدرتمند خود در سال 2007 نيز ادامه خواهند داد؛ هرچند كه اين رشد اندكي از رشد سال 2006 كمتر خواهد بود. رشد اقتصادي چين در سال هاي 2007 و 2008 نيز قدرتمند پيش بيني مي شود در حالي كه رشد اقتصادي هندوستان نيز همچنان سريع خواهد بود. مخاطرات چشم انداز رشد اقتصادي دنيا نسبت به آنچه در سال گذشته پيش بيني مي شد، داراي مخاطره كمتري هستند. سؤال مهم در ارزيابي ريسك هاي اقتصادي دنيا اين است كه اقتصاد جهاني چگونه خواهد توانست از مهلكه تضعيف فراتر از انتظار اقتصاد آمريكا رهايي يابد. روند تضعيف اقتصاد آمريكا كه از اوايل سال 2006 سرعت گرفته است، تاكنون تأثير محدودي بر ديگر اقتصادها گذارده است. علت اين امر اين است كه كندي اقتصادي آمريكا عمدتاً به دليل ركود بخش مسكن آن بوده كه قاعدتاً رابطه اندكي با بخش هاي خارجي دارد و اين بيشتر يك بحران اقتصادي داخلي محسوب مي شود تا اينكه بر اثر يك روند جهاني ايجاد شده باشد. به هر حال هر چقدر كاهش رشد اقتصادي آمريكا شتاب بيشتري بگيرد، رشد اقتصادي دنيا آسيب بيشتري مي پذيرد.
از ديد بلندمدت،  توسعه هايي كه عملكرد بهره وري را در سال هاي اخير كاهش داده اند تأثير معكوس و واضحي بر رشد اقتصاد جهاني داشته اند. رشد بالاي بهره وري همواره با تركيبي از رشدهاي تكنولوژيك، بازتر شدن نظام تجاري جهاني، افزايش جريانات مالي بين كشورها، و چارچوب هاي سياستگذاري كلان اقتصادي و سيستم هاي مالي همراه بوده است. مهم آن است كه مؤلفه هاي فوق همچنان وجود دارند و روندهايي كه براي عملكرد مطلوب رشد اقتصادي دنيا مخاطره آميز هستند(همچون پير شدن جمعيت و گرم شدن زمين)به حد كافي مورد بررسي قرار گرفته اند.يك نگراني خاص آن است كه سياست هاي حمايت از توليد داخلي مي تواند سرمايه گذاري خارجي و مبادلات تجاري را كاهش دهد. اگر اين اتفاق رخ دهد، اين خطر وجود دارد كه برخي از مزاياي يكپارچگي اقتصاد جهاني از خود تأثير معكوس بگذارند.]]>
</TEXT>
</DOC>
<DOC>
<DOCID>HAM2-860126-045</DOCID>
<DOCNO>HAM2-860126-045</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي روز
افزايش 20 درصدي قيمت تيرآهن]]>
</TITLE>
<TEXT>
<![CDATA[روند افزايش قيمت آهن كه در روزهاي پاياني سال گذشته آغاز شده بود با شروع سال جديد، شدت گرفته است. اين در حالي است كه وزارتخانه هاي صنايع و معادن و بازرگاني در روزهاي پاياني سال گذشته خبر از تدوين برنامه اي براي تنظيم بازار و جلوگيري از نوسان قيمت و عرضه آهن در بازار داده بودند. با اين وجود، افزايش قيمت اين كالا در روزهاي اخير موجب شده است تا متوليان تنظيم بازار در نشست اضطراري روز گذشته خود راهكارهاي تنظيم بازار آهن را مورد بررسي قرار دهند. با محمد آزاد رئيس اتحاديه آهن فروشان پيرامون عوامل موثر در افزايش قيمت و نابساماني بازار آهن گفت وگو كرده ايم.
با وجود اقدامات انجام شده نابساماني كنوني قيمت آهن در بازار ناشي از چه عواملي است؟
افزايش قيمت تيرآهن كه از اسفند ماه سال گذشته آغاز شده، موجب گرديده تا قيمت اين محصول در بازار به ويژه در تيرآهن  نمره هاي 20 و 22 حدود 15 تا 20 درصد افزايش يابد كه اين ميزان افزايش، نامعقول است. همچنين در مورد ميلگرد نيز افزايش 10 تا 12 درصدي قيمت را شاهد هستيم كه اين ميزان افزايش با توجه به رشد 18 درصدي قيمت جهاني مواد اوليه اين كالا توجيه پذير است.با توجه به افزايش ساخت و ساز و روند رو به رشد اجراي پروژه هاي عمراني در كشور تقاضا براي آهن در بازار افزايش يافته و با كاهش عرضه، قيمت اين كالا در بازار افزايش يافته است. از سوي ديگر افزايش قيمت هاي جهاني مواد اوليه توليد نيز موجب افزايش قيمت داخلي اين محصول شده به نحوي كه قيمت مواد اوليه 80 تا 90 دلار در هر تن افزايش يافته است. با اين روند قيمت شمش آهن از 500 به 590 دلار رسيده است كه اين امر در افزايش قيمت تمام شده كالا موثر بوده است. با توجه به شروع فصل ساخت و ساز و افزايش تقاضا، اكنون با هجوم متقاضيان، قيمت اين كالا در بورس فلزات نيز از 720 به 780 تومان افزايش يافته كه اين افزايش 60 توماني ناشي از افزايش تقاضا و غيرقابل توجيه است. بايد توجه كرد كه ميزان توليد داخلي تيرآهن جوابگوي نيازهاي بازار نبوده و براي رفع اين معضل افزايش توليد داخل يا واردات اين كالا ضروري است.
با توجه به كمبود توليد داخل چرا براي جلوگيري از نوسان قيمت ها نسبت به واردات اين كالا اقدام نشده است؟
با توجه به افزايش تقاضاي آهن در بازار كشورهاي همجوار و از آنجا كه با نزديك شدن به روزهاي پاياني سال و شروع سال جديد تعرفه هاي واردات كالا در كشورمان تغيير مي كند، واردكنندگان از ثبت سفارش و اقدام به واردات خودداري مي كنند چرا كه بخش بازرگاني اطمينان كافي از تاثير تغيير تعرفه هاي گمركي بر قيمت اين كالا در بازار ندارد.
چرا اقدامات وزارتخانه هاي صنايع و معادن و بازرگاني قادر به تنظيم بازار آهن نبوده است؟
براي توفيق اينگونه طرح ها حضور مشترك وزارت بازرگاني، صنايع و معادن و بخش خصوصي ضروري است. معتقدم وزارت صنايع بايد با كمك اصناف طرح مشتركي را براي تنظيم بازار آهن ارائه دهد، اما با توجه به وضعيت كنوني واردات و تقاضاي موجود در بازار، معتقدم اگر از هم اكنون نيز براي واردت آهن اقدام شود، حد اقل تا 2 ماه آينده شاهد تاثير آن بر بازار خواهيم بود و با روند فعلي عرضه و تقاضا، قيمت ها همچنان روند صعودي خواهد داشت. از سوي ديگر دولت نبايد واردات كالاهاي ساخته شده را مورد توجه قرار دهد و بهتر است در واردات براي تامين نياز بازار آهن 80 درصد واردات شمش و 20 درصد كالاي ساخته شده صورت گيرد. همچنين از آنجا كه اكنون ظرفيت هاي بدون استفاده زيادي براي توليد داخلي آهن وجود دارد، دولت بايد براي بهره گيري از ظرفيت  هاي خالي توليد قراردادها را در جهت حضور فعال توليدكنندگان با واردات مواد اوليه، تدوين نمايد تا بتوان با افزايش توليد، بدون تاثيرپذيري از نوسان قيمت هاي جهاني نسبت به تنظيم بازار اين كالا اقدام كرد.]]>
</TEXT>
</DOC>
<DOC>
<DOCID>HAM2-860126-046</DOCID>
<DOCNO>HAM2-860126-046</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با حضور معاون اول رييس جمهوري
خط توليد خودرو گرند ويتارا در مشهد افتتاح شد]]>
</TITLE>
<TEXT>
<![CDATA[گروه اقتصادي - روز گذشته در مراسمي با حضور معاون اول رييس جمهوري در خراسان رضوي، خط توليد بدنه و نصب موتور خودرو گرندويتارا در كارخانه ايران خودرو بينالود و خط توليد خودروهاي دوگانه سوز پژو 405 افتتاح شد.
در اين مراسم پرويز داودي با بيان اين كه 13 درصد صنعت كشور به خودرو تعلق دارد، گفت: در كشور سالانه يك ميليون دستگاه خودرو توليد مي شود و نقش خودروسازي در صنعت ما در رسيدن به اهداف چشم انداز تعيين   كننده است. در اين راستا ايران خودرو به عنوان يكي از واحدهاي توليدي صنعتي كشور 50 درصد ارزش افزوده خودروها را به خود اختصاص داده است. وي، افزود: اين شركت سالانه 550 هزار دستگاه خودرو توليد مي  كند اين در حالي است كه مجموع صنايع برخي كشورها به اندازه همين يك واحد ايران خودرو در خراسان نيست، بنابراين دولت نگاه ويژه اي به اين صنعت دارد.
معاون اول رئيس جمهوري و هيات همراه در اين سفر همچنين از سيمان شرق و شهرك صنعتي كاويان بازديدكردند.]]>
</TEXT>
</DOC>
<DOC>
<DOCID>HAM2-860126-047</DOCID>
<DOCNO>HAM2-860126-047</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ايران، گزينه  كاهش وابستگي انرژي اروپا به روسيه]]>
</TITLE>
<TEXT>
<![CDATA[گروه اقتصادي- آندريس پيبالگز كميسيونر انرژي اتحاديه اروپا با تاكيد بر ضرورت عدم وابستگي اروپا به صادرات گاز روسيه بويژه شركت گاز پروم از كشورهاي ديگر منطقه از جمله ايران به عنوان گزينه هاي كاهش وابستگي انرژي اروپا به روسيه نام برد.
وي با ابراز نگراني از وابستگي كشورهاي اروپايي به شركت صادرات گاز روسي گازپروم كه بصورت انحصاري صادرات گاز اين كشور را در اختيار دارد تاكيد كرد:كشورهاي منطقه خزر از جمله تركمنستان، آذربايجان، قزاقستان، ايران و عراق بايد در تامين گاز خط لوله گاز تركيه يونان كه تابستان امسال راه اندازي مي شود مشاركت داشته باشند.]]>
</TEXT>
</DOC>
<DOC>
<DOCID>HAM2-860126-048</DOCID>
<DOCNO>HAM2-860126-048</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نحوه محاسبه حقوق كاركنان و بازنشستگان دولت در سال 86
حداقل حقوق كاركنان دولت، 150 هزار تومان پيشنهاد شد]]>
</TITLE>
<TEXT>
<IMAGE>/1386/860126/news/019401.jpg</IMAGE>
<![CDATA[
گروه اقتصادي- سازمان مديريت، وزارت اقتصاد و بانك مركزي در يك پيشنهاد مشترك، حداقل حقوق كارمندان دولت در سال 86 را 150 هزار تومان و بازنشستگان را 200 هزار تومان به هيأت دولت پيشنهاد دادند.
در صورت موافقت هيئت وزيران با بند اول اين پيشنهاد، ضريب جدول حقوق موضوع ماده 33 قانون استخدام كشوري از ابتداي امسال، 454 ريال تعيين مي شود.به گزارش فارس، بر اين اساس، حداقل حقوق كاركنان دولت از 135 هزار تومان با 11 درصد رشد به 150 هزار تومان افزايش مي يابد، اما حقوق آن دسته از كاركنان دولت كه مجموع حقوق و مزاياي آنان(شامل حقوق، تفاوت تطبيق، فوق العاده شغل و فوق العاده هاي موضوع ماده(6)قانون نظام هماهنگ پرداخت)معادل يا كمتر از 300 هزار تومان باشد مبلغي تحت عنوان فوق العاده تعديل ماهانه به ميزان 150 درصد حداقل حقوق مبناي جدول موضوع ماده(1)قانون نظام هماهنگ پرداخت حقوق كاركنان دولت افزايش مي يابد.
بر همين اساس، شاغليني كه حقوق آنها ماهانه بيش از 300 هزار تومان شود، به ازاي هر 30 هزار تومان افزايش، 10 درصد از فوق العاده تعديل ماهانه كاسته خواهد شد. حداكثر حقوق كاركنان دولت نيز معادل 7 برابر حداقل حقوق يعني يك ميليون و 50 هزار تومان پيشنهاد شده است. پيشنهادات فوق بايد به تصويب هيأت دولت برسد.]]>
</TEXT>
</DOC>
<DOC>
<DOCID>HAM2-860126-049</DOCID>
<DOCNO>HAM2-860126-049</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[درآمد نفتي كشور؛60 ميليارد دلار]]>
</TITLE>
<TEXT>
<![CDATA[فارس: در سال 85 درآمد كشور از محل فروش نفت خام و انواع فرآورده نفتي، به 60ميليارد دلار رسيد و نسبت به سال گذشته 15 ميليارد دلار افزايش يافت.
براساس گزارش بانك مركزي به نقل از شركت ملي نفت كل درآمد كشور از محل صادرات نفت خام در سال گذشته 15/51ميليارد دلار و فروش فرآورده هاي نفتي نيز حدود 7/8 ميليارد دلار نصيب خزانه كشور كرد. در صورت محاسبه در آمد هاي ناشي از سواپ نفت خام در سال گذشته درآمد هاي نفتي كشور به بيش از62 ميليارد دلار مي رسد.مجموع درآمد صادرات نفت خام و فرآورده هاي نفتي در سال 84 بيش از 45 ميليارد و 615 ميليون دلار بوده است.]]>
</TEXT>
</DOC>
<DOC>
<DOCID>HAM2-860126-050</DOCID>
<DOCNO>HAM2-860126-050</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سرمايه گذاري17.5ميليارد دلاري در كشتيراني و كشتي سازي]]>
</TITLE>
<TEXT>
<![CDATA[گروه اقتصادي- در پنج سال آينده 5/17ميليارد دلار در بخش كشتيراني و كشتي سازي كشور سرمايه گذاري مي شود.
محمد سوري مديرعامل شركت نفت كش ايران ديروز با اعلام اين خبر افزود: شركت ملي نفتكش ايران 55/7ميليارد دلار، شركت كشتيراني جمهوري اسلامي 5 ميليارد دلار وشركت هاي كشتيراني ديگر داخلي 53/3ميليارد دلار و شركت هاي فرا ساحل دريايي 5/1ميليارد دلار در اين بخش سرمايه گذاري مي كنند. در حال حاضر شركت ملي نفتكش ايران قرارداد ساخت 11 فروند كشتي را با شركت هاي داخلي به مبلغ مجموع 438 ميليون دلار امضا كرده است. از اين تعداد 3 فروند كشتي 63هزار تني در مجموع به مبلغ 171 ميليون دلار به شركت صدراي نكا، 3 فروند كشتي 105 هزار تني در مجموع 189 ميليون دلار به شركت صدراي بوشهر، 3 فروند كشتي لندينگ گرافت در مجموع به مبلغ 18 ميليون دلار به صدراي بوشهر و 2 فروند كشتي 35هزار تني در مجموع به مبلغ 60 ميليون دلار به شركت ايزوايكو بندرعباس سپرده شده كه درحال ساخت هستند.]]>
</TEXT>
</DOC>
<DOC>
<DOCID>HAM2-860126-051</DOCID>
<DOCNO>HAM2-860126-051</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[16.3ميليارد دلار؛ صادرات غيرنفتي در سال 85]]>
</TITLE>
<TEXT>
<IMAGE>/1386/860126/news/019398.jpg</IMAGE>
<![CDATA[
صادرات غيرنفتي كشور در سال 85 نسبت به سال 84 از لحاظ وزني 2/48 درصد و از لحاظ ارزش 2/47 درصد رشد كرد
مقايسه رشد وزني و دلاري صادرات غيرنفتي كشور در فاصله سال هاي 1378 تا 1385
گروه اقتصادي- صادرات غيرنفتي ايران در سال 85 با 2/47 درصد افزايش از لحاظ ارزش به رقم 16 ميليارد و 300 ميليون و 800 هزار دلار رسيد و از لحاظ وزني نيز با 2/48 درصد رشد به 33 ميليون و 129 هزار و 200 تن افزايش يافت.
به گزارش روابط عمومي گمرك ايران، بيشترين ميزان صادرات غيرنفتي كشور به لحاظ وزني و ارزش به كالاهاي صادراتي بخش پتروشيمي اختصاص يافت كه 2/42 درصد از وزن و 6/38 درصد از ارزش كل صادرات غيرنفتي را به خود اختصاص داد. پس از آن كالاهاي صادراتي بخش صنعت با 2/21 درصد از وزن و 2/32 درصد از ارزش، كالاهاي بخش كشاورزي با 5/4 درصد از وزن و 1/13 درصد از ارزش و كالاهاي معدني با 3/25 درصد از وزن و 4/5 درصد از ارزش و فرش و صنايع دستي با اختصاص 1/0 درصد از وزن و 3/3 درصد از ارزش كل صادرات غيرنفتي در رده هاي بعدي قرار گرفتند.
خريداران كالاهاي ايراني
بيشترين ميزان صادرات كشورمان در سال گذشته به كشور امارات متحده عربي صورت گرفت به طوري كه در 12 ماهه سال گذشته 2/5 ميليون تن كالا به ارزش 5/2 ميليارد دلار به امارات متحده عربي صادر شد و چين نيز با واردات 7/1 ميليارد دلار كالا از ايران دومين خريدار كالاهاي ايراني در سال گذشته بوده است. عراق، ژاپن، هند، سنگاپور، ايتاليا، افغانستان، آلمان و هلند نيز ديگر كشورهاي عمده خريدار كالاهاي ايراني در سال 85 بوده اند.
رشد واردات
بنابر اعلام گمرك، در سال گذشته 2/42 ميليون تن انواع كالا به ارزش تقريبي 4/41 ميليارد دلار وارد كشور شد كه به لحاظ وزني 2/23 درصد و از حيث ارزش 1/4 درصد افزايش يافت. سال گذشته امارات متحده عربي، آلمان، چين، سوئيس، فرانسه، جمهوري كره، ايتاليا، انگلستان، هند و هلند ده كشور عمده صادركننده كالا به ايران بودند. همچنين سال گذشته تعداد 30 هزار و 319 دستگاه خودرو به ارزش 525 ميليون و 794 هزار دلار وارد كشور شد كه نسبت به مدت مشابه سال قبل 2/99 درصد رشد داشت.]]>
</TEXT>
</DOC>
<DOC>
<DOCID>HAM2-860126-052</DOCID>
<DOCNO>HAM2-860126-052</DOCNO>
<ORIGINALFILE>/1386/860126/news/_eqtes.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تشكيل كميته 3 جانبه مشترك براي محاسبه قيمت تمام شده كالا و خدمات]]>
</TITLE>
<TEXT>
<![CDATA[مهر: محمود عسگري آزاد از تشكيل كميته مشترك سه جانبه بين سازمان مديريت و برنامه ريزي، سازمان حسابرسي و شركت هاي دولتي براي محاسبه قيمت تمام شده كالا و خدمات دستگاه هاي اجرايي در راستاي بودجه ريزي عملياتي خبرداد.
معاون اجتماعي سازمان مديريت و برنامه ريزي كشور با اشاره به كار مشترك سازمان مديريت، سازمان حسابرسي و شركت هاي مختلف دولتي براي محاسبه قيمت تمام شده كالا و خدمات در راستاي بودجه ريزي عملياتي، گفت: در حال حاضر كميته هاي تخصصي در سازمان مديريت و برنامه ريزي كشور در راستاي عملياتي شدن نظام بودجه ريزي كشور تشكيل شده است.محمود عسگري آزاد ادامه داد: يكي از كميته هاي تشكيل شده در سازمان كار محاسبه قيمت تمام شده كالا ها و خدمات را بر عهده دارد. وظيفه اصلي اين كميته بر عهده سازمان حسابرسي گذاشته شده كه با همكاري و هماهنگي سازمان مديريت بر روي اين روش كار مي كنند و اين روش در تعيين قيمت دقيق و واقعي خدمات بخصوص در شركت ها در راستاي عملياتي شدن بودجه تاثيرگذار است.وي با بيان اين كه سازمان مديريت در تنظيم لايحه بودجه، از سال گذشته، نظام بودجه ريزي عملياتي را پيش بيني كرده است، گفت: در لايحه بودجه، در ذيل بودجه هر دستگاه اجرايي چه در سطح ملي و چه استاني، اهداف كمي، قيمت تمام شده خدمات توليدي و هزينه هاي كل مشخص شده در صورتي كه در گذشته چنين نبود.]]>
</TEXT>
</DOC>
<DOC>
<DOCID>HAM2-860126-053</DOCID>
<DOCNO>HAM2-860126-053</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حكم مرگ براي روباه
پيرمرد فريبكار، با تهيه 100 ساعت فيلم از آزار شيطاني، زنان و دختران جوان را وادار به عضويت در باند سياه خود مي كرد]]>
</TITLE>
<TEXT>
<IMAGE>/1386/860126/news/019350.jpg</IMAGE>
<IMAGE caption="دكتر انصاري رييس دادگستري استان اصفهان با اشاره به اين خبر گفت: زنان جوان در صورتي كه با افرادي روبه رو شدند كه قصد تهديد آنها را داشتند به جاي پنهانكاري و فرو رفتن بيشتر در منجلاب موضوع را حتما به دستگاه هاي قضايي و انتظامي اطلاع دهند.وي همچنين از خانواده ها خواست نسبت به رفت و آمد فرزندانشان كنترل بيشتري داشته باشند و با آنها صميمي تر رفتار كنند تا آنها فريب افراد شياد را نخورند.">/1386/860126/news/019353.jpg</IMAGE>
<![CDATA[
گروه حوادث- پيرمرد روباه صفتي كه با تهيه 100 ساعت فيلم سياه از 37زن و دختر جوان آنها را وادار به عضويت در شبكه فساد خود مي كرد، از سوي قضات شعبه 16 دادگاه تجديد نظر به اعدام محكوم شد.اين مرد 65 ساله با جعل عنوان مامور بهزيستي و وكيل دادگستري وارد خانه ها شده و با شناسايي طعمه هاي خود آنها را اغفال مي كرد.
آغاز ماجرا
مدتي قبل زن جواني با مراجعه به پليس اصفهان مدعي شد مرد سالخورده اي به نام احمد او را فريب داده و پس از كشاندن به خانه اش مورد آزار قرار داده و از جريان رابطه شيطاني فيلمبرداري كرده است.
اين زن به كارآگاهان پليس گفت: دختر من معلول است، مدتي قبل پيرمرد روباه صفت به اين بهانه كه مأمور بهزيستي است و قصد كمك دارد، شروع به رفت و آمد به خانه ما كرد. او بعد از مدتي با من طرح دوستي ريخت و پس از آنكه به بهانه اي مرا به خانه اش كشاند مورد آزار و اذيت قرار داد. فرداي آن روز، مرد فريبكار يك سي دي براي من فرستاد كه با ديدن آن متوجه شدم، از صحنه هاي آزار و اذيت فيلمبرداري كرده است، او با اين سي دي شروع به تهديد من كرده و در حالي كه مقدار زيادي بدهكار بود قصد داشت مرا به جاي بدهي اش در اختيار طلبكاران خود قرار دهد.
با اعلام گزارش، ماموران خانه مرد فريبكار را تحت كنترل نامحسوس قرار دادند و هنگامي كه مشخص شد زنان و مردان مشكوكي به خانه  وي رفت و آمد دارند، با دستور حسين رضايي - بازپرس شعبه 9 دادسراي اصفهان ماموران در يك عمليات ضربتي مرد سالخورده را در آخرين ماههاي سال 85 به همراه 11 مرد و 4 زن در خانه اش دستگير كردند، اين در حالي بود كه در بازرسي از خانه اين مرد 100 ساعت فيلم از صحنه هاي آزار و اذيت زنان و دختران جوان كشف شده بود.
زنان و دختران طعمه روباه حيله گر
در بازجويي هاي قضايي از اين پيرمرد مشخص شد وي با شناسايي خانواده هايي كه فرزندان معلول داشتند با جعل عنوان مامور بهزيستي وارد زندگي آنها شده و پس از جلب اعتماد، در صورت پيدا كردن نقطه ضعفي از زنان خانواده، آنها را مجبور به تسليم در برابر خواسته شيطاني خود مي كند و سپس آنها را به يكي از طبقات خانه اش كه مجهز به دوربين مدار بسته بود كشانده و به طور مخفيانه از آنها فيلم تهيه مي كرد، ا و سپس آنها را تهديد مي كرد در صورتي كه به عضويت شبكه فساد او درنيايند فيلم را پخش خواهد كرد.
او همچنين با پرسه زدن در اطراف دبيرستانهاي دخترانه، از صحنه گفتگوي دختران و پسران جوان فيلمبرداري كرده و بوسيله آن به تهديد دختران جوان پرداخته و آنها را وادار به تسليم در برابر خواسته  هاي خود كرده و به عضويت شبكه اش مي كشاند.
در ادامه تحقيقات مشخص شد، پيرمرد روباه صفت براي اين كه طعمه هايش از او شكايت نكنند خود را مأمور اطلاعات، وكيل و يا مأمور پليس معرفي مي كرد.
اعدام براي جرم سياه
دكتر غلامرضا انصاري- رئيس كل دادگستري استان اصفهان- روز گذشته با اعلام خبر صدور حكم اعدام براي اين متهم گفت:5 قاضي شعبه دوم دادگاه كيفري اصفهان به رياست قاضي محمد رضا حبيبي و قضات دادگاه 16 تجديد نظر با بررسي اتهامات تجاوز به عنف و زناي محصنه متهم، وي را به اعدام محكوم كردند كه اين حكم با پيك براي تاييد به ديوان عالي كشور فرستاده شد.به گفته رييس دادگستري استان در همين حال شعبه 120 دادگاه عمومي اصفهان به ساير اتهامات متهم رسيدگي مي كند.]]>
</TEXT>
</DOC>
<DOC>
<DOCID>HAM2-860126-054</DOCID>
<DOCNO>HAM2-860126-054</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سرقت  هاي زنجيره اي به اميد ازدواج با خانم دكتر]]>
</TITLE>
<TEXT>
<![CDATA[گروه حوادث- جوان بيسواد كه تصميم گرفته بود با يك خانم دكتر ازدواج كند براي برآورده ساختن انتظارات او سرقت هاي زنجيره اي از خانه هاي افراد ثروتمند را آغاز كرد، اما اين سارق جوان و همدستش پس از سرقت هاي ميليوني از 4 خانه در شمال تهران، به دام پليس افتادند.
مدتي پيش زماني كه ماجراي سرقت از خانه اي در شمال تهران به پليس گزارش شد هيچ كس تصور نمي كرد سارقان از دوستان مرد مالباخته هستند كه در همان آپارتمان زندگي مي كنند. وقتي كارآگاهان پليس براي بررسي صحنه سرقت وارد آپارتمان شدند، در تحقيقات تخصصي دريافتند سارقان احتمالا افراد آشنايي هستند كه با داشتن كليد در ورودي وارد خانه شده و پس از سرقت 15 سكه بهار آزادي پا به فرار گذاشته اند.به اين ترتيب جست و جو براي يافتن سرنخي از سارقان آشنا آغاز شد، اما يك ماه بعد در حالي كه تحقيقات ادامه داشت ماجراي سرقت ديگري در همان منطقه به ماموران اطلاع داده شد.ماموران اداره 17 پليس آگاهي تهران وقتي براي دومين بار عازم اين منطقه شدند، در كمال ناباوري همان مالباخته اي را ديدند كه نخستين سرقت نيز از خانه او صورت گرفته بود. اين مرد پس از حضور ماموران در خانه اش به آنها گفت: يك ماه پيش پس از سرقتي كه از خانه ام صورت گرفت، آن آپارتمان را فروختم و تصميم گرفتم به محلي جديد نقل مكان كنم. اما هنوز مدت زيادي از خريد آپارتمان جديد و نقل مكان به اينجا نگذشته بود كه سارقان باز هم خانه مرا هدف قرار دادند و اين بار مقداري زيادي از اثاثيه  منزلم را به سرقت بردند.
ماموران در بررسي ها دريافتند اين سرقت نيز توسط همان سارقان آشنا صورت گرفته است و به اين ترتيب كارآگاهان پليس تمامي افراد آشنا با اين خانواده را زير نظر گرفتند.
مدتي بعد ماموران به 2 جوان كه از همسايه ها و دوستان سابق مرد صاحبخانه به شمار مي رفتند ظنين شده و در بررسي هاي بيشتر دريافتند كه آنها شبانه به خانه هاي مردم دستبرد مي زنند.با گزارش موضوع به قاضي علي رضا روستا طسوجي، بازپرس شعبه 8 دادسراي ناحيه يك، دستور بازداشت سارقان صادر شد و ماموران هر دوي آنها را دستگيركردند.
در جريان بازجويي از 2 متهم يكي از آنان به پليس گفت: مدتي پيش به دختر جواني علاقمند شدم و تصميم گرفتم هر طوري شده با او ازدواج كنم، اما وقتي متوجه شدم او پزشك است، از آنجا كه تحصيلات كمي داشتم احساس كردم تنها پول مي تواند اين مشكل را حل كند. به اين ترتيب تصميم به سرقت از خانه هاي مردم گرفتم تا بتوانم ماشين و خانه بخرم و پس از آن به خواستگاري دختر مورد علاقه ام بروم. به همين خاطر به سراغ دوستم رفتم و به همدستي او سرقت از خانه هاي شمال تهران را آغاز كرديم.]]>
</TEXT>
</DOC>
<DOC>
<DOCID>HAM2-860126-055</DOCID>
<DOCNO>HAM2-860126-055</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مصرف مشروبات دست ساز، مرگ 12 نفر را رقم زد]]>
</TITLE>
<TEXT>
<![CDATA[سايت پليس: در حالي كه مصرف مشروبات الكلي تقلبي در روزهاي اخير باعث مرگ 12 نفر و مسموميت شديد 104 نفر در قم شده است، پليس تاكنون 24 نفر را به اتهام ساخت و توزيع اين نوع مشروبات الكلي بازداشت كرده است.
بنا به اين گزارش نتايج به دست آمده در خصوص علت مرگ 12 نفر از شهروندان قمي كه در روزهاي اخير پس از مصرف مشروبات الكلي جان خود را از دست داده اند نشان مي دهد آنان به خاطر تقلبي و مسموم بودن اين نوع مشروبات الكلي جان باخته اند. اين در حالي است كه 104 نفر نيز به خاطر مسموميت شديد پس از مصرف مشروبات الكلي قلابي به بيمارستان انتقال يافته و تحت درمان قرار گرفته اند.
سايت رسمي نيروي انتظامي اعلام كرده است تاكنون 19 نفر در خصوص مرگ و مسموميت بستگانشان بر اثر مصرف اين نوع مشروبات قلابي از سازندگان و
توزيع كنندگان آنها اعلام شكايت كرده اند كه پليس در تحقيقات انجام شده موفق به دستگيري 24 نفر در اين رابطه شده است.
متانول، علت اصلي مرگ
يك پزشك متخصص اعصاب با اشاره به عوارض جبران ناپذير و مرگ آور استفاده از مشروبات الكلي دست ساز و مسموم گفت: مصرف مشروبات الكلي دست ساز به علت وجود متاليك يا متانول باعث مرگ مصرف كننده مي شود.
دكتر يزدان خواه افزود: برخي از مصرف كنندگان در كنار مشروبات الكلي، مواد مخدر و نيز تركيبات آمفتامين را نيز مصرف مي كنند و همين مواد درصد بروز عوارض را تشديد مي كند.
اين پزشك متخصص اعصاب در هشدار به مصرف كنندگان مشروبات الكلي غير استاندارد، خاطرنشان كرد برخي افراد با تهيه الكل سفيد از داروخانه ها كه 80 درصد اتانول دارد، با روش هاي خاصي آن را مصرف مي كنند و يا اين كه، مشروبات الكلي را به صورت دست ساز تهيه مي كنند در حالي كه به خاطر وجود متانول زياد در اين گونه مشروبات الكلي احتمال مرگ مصرف كنندگان زياد است.]]>
</TEXT>
</DOC>
<DOC>
<DOCID>HAM2-860126-056</DOCID>
<DOCNO>HAM2-860126-056</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اكس، جواني را كور كرد]]>
</TITLE>
<TEXT>
<![CDATA[ايسنا: جواني پس از مصرف قرص اكس با اين توهم كه چشمش به شدت مي خارد، چشم خود را كور كرد.
مسوولان پذيرش بيمارستان شفاي كرمان روز گذشته با جواني كه يكي از چشم هاي خود را كور كرده بود، مواجه شدند.
در بررسي ها مشخص شد: اين جوان پس از مصرف قرص توهم زا با توهم آنكه چشمش خارش دارد، با وارد كردن وسيله اي باعث كوري آن شده است.]]>
</TEXT>
</DOC>
<DOC>
<DOCID>HAM2-860126-057</DOCID>
<DOCNO>HAM2-860126-057</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اولين متهم بلوتوثيتبرئه شد]]>
</TITLE>
<TEXT>
<![CDATA[گروه حوادث- دختر جواني كه به اتهام فراهم كردن موجبات فساد از طريق بلوتوث، از سوي دادگاه بندر انزلي به حبس، شلاق و منع اقامت در گيلان محكوم شده بود با راي دادگاه تجديدنظر استان تبرئه شد.
به گفته وكيل مدافع متهم، با صدور اين راي از سوي قضات شعبه 11 دادگاه تجديد نظر، محكوميت 2 سال زندان و 2 سال منع اقامت در گيلان اين دختر 20 ساله لغو و تحمل 99 ضربه شلاق با توجه به اوضاع و احوال وي به جريمه با احتساب ايام بازداشت تبديل شد. مختار طهماسبي به ايسنا گفت: اين پرونده پس از اعتراض به حكم صادره از سوي دادگاه،به شعبه 11 دادگاه تجديد نظر ارسال شد كه قضات اين شعبه حكم صادره را لغو و دختر 20 ساله از زندان آزاد شد.
بنابراين گزارش عسل 20 ساله و نيما 27 ساله حدود 4 سال با همديگر دوست بودند و قرار بود با هم ازدواج كنند كه با اصرار فراوان نيما، دختر 20 ساله مجبور شد تعدادي از عكس هاي غير اخلاقي خود را از طريق بلوتوث وارد گوشي تلفن همراه نيما كرده و در اختيار او قرار دهد.
در پي انتشار اين عكس ها از طريق بلوتوث در بندرانزلي، اين دختر و پسر از سوي پليس دستگير شدند، اما عسل پس از محاكمه در دادگاه جزايي بندرانزلي به اتهام فراهم كردن موجبات فساد، به حبس، شلاق و منع اقامت در استان گيلان محكوم شد.]]>
</TEXT>
</DOC>
<DOC>
<DOCID>HAM2-860126-058</DOCID>
<DOCNO>HAM2-860126-058</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آدم ربا براي فرارتونل 9 متري حفر كرد]]>
</TITLE>
<TEXT>
<![CDATA[گروه حوادث- فرمانده نيروي انتظامي استان تهران روز گذشته از عمليات موفق پليس براي آزاد سازي يك كودك گروگان خبر داد، در اين گروگانگيري رباينده كودك 9 ساله با حفر تونلي 9 متري قصد داشت از چنگ ماموران بگريزد.
سردار رضا زارعي، روز گذشته در توضيح ماجراي اين گروگانگيري ها گفت: عصر بيستم اسفند  85، مرد 42 ساله اي سراسيمه به كلانتري حصارك كرج رفت و مأموران را در جريان ربوده شدن پسر 9 ساله اش به نام امير قرار داد.پدر كودك در ادامه درباره هويت آدم ربايان مدعي شد كه آنها احتمالا 2 مستاجر سابق آنها هستند. اما چون مادر كودك حاضر به ارتباط با آنها نبود، آنها كودك را ربوده اند.
با دستگيري يكي از دو برادر مشخص شد، برادر ديگر كودك را به روستايي در مريوان برده و به اين ترتيب ماموران با گرفتن نيابت قضايي به روستا رفته و دريافتند اين مرد با حفر تونلي 9 متري در زير زمين مخفيگاهش قصد دارد در صورتي كه ماموران قصد دستگيري وي را داشتند از  طريق تونل فرار كند.به اين ترتيب ماموران عصر روز پنج شنبه 23 فروردين با بستن مسير تونل، خانه را به محاصره درآوردند و در اين شرايط جوان گروگانگير كه
نمي دانست ماموران پليس از ماجراي تونل اطلاع دارند وارد تونل شد، اما هنگام خروج خود را در محاصره ماموران ديد و به اين ترتيب با خلع سلاح وي، كودك 9 ساله آزاد شد. در بازجويي اوليه از اين مرد وي به يك فقره سرقت مسلحانه در 15 فروردين در مريوان نيز اعتراف كرد.]]>
</TEXT>
</DOC>
<DOC>
<DOCID>HAM2-860126-059</DOCID>
<DOCNO>HAM2-860126-059</DOCNO>
<ORIGINALFILE>/1386/860126/news/_havad.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[23 اتوبوس دريايي در آتش سوخت]]>
</TITLE>
<TEXT>
<IMAGE>/1386/860126/news/019338.jpg</IMAGE>
<IMAGE>/1386/860126/news/019416.jpg</IMAGE>
<![CDATA[
گروه حوادث- با آتش سوزي در 23 اتوبوس دريايي در بندر شهيد حقاني بندرعباس، تحقيقات گسترده اي براي يافتن علت اين آتش سوزي آغاز شد.
بنا بر اين گزارش، ساعت 22 شب گذشته پس از آتش گرفتن يك قايق، آتش ظرف مدت كوتاهي به 23 فروند قايق مسافربري ديگر خطوط بندرعباس قشم سرايت كرد.
در حالي كه به دليل نبود راه مناسب براي عبور خودروهاي آتش نشاني، اطفاي آتش با تاخير همراه شد، تعدادي از قايق ها توسط آتش نشانان ايستگاه امداد و نجات دريايي سازمان آتش نشاني از مجاورت شعله هاي آتش دور شد.
خوشبختانه در جريان اين عمليات كه بيش از سه ساعت به طول انجاميد به كسي آسيب جاني نرسيد.
در همين حال دبير ستاد حوادث و سوانح غيرمترقبه استان هرمزگان اعلام كرد: علت وقوع آتش سوزي از سوي كارشناسان در دست بررسي است.
ياسر حزباوي افزود: خوشبختانه زمان وقوع حادثه،مسافري داخل قايق ها نبود، اما قيمت هريك از قايق هاي آتش گرفته نزديك به 6 ميليون تومان است.]]>
</TEXT>
</DOC>
<DOC>
<DOCID>HAM2-860126-060</DOCID>
<DOCNO>HAM2-860126-060</DOCNO>
<ORIGINALFILE>/1386/860126/news/_informatic.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[عرضه سيستم عامل جديد و وسوسه كاربران براي ارتقاي سيستم عامل
مسئله اين است؛ويستا يا xp
محمد كرباسي]]>
</TITLE>
<TEXT>
<IMAGE>/1386/860126/news/019320.jpg</IMAGE>
<![CDATA[
ويستا بعد از 5 سال حرف و حديث عرضه شد. مدتها بود كه اين سيستم عامل جديد شركت مايكروسافت كه اوايل پروژه لانگ هورن صدايش مي زدند فكر همه را به خودش مشغول كرده بود. حالا كه رايانه ديگر وارد زندگي هر كسي شده است معلوم است كه سيستم عامل از نان شب هم واجب تر مي شود. بر روي بيشتر از 95 درصد از 900 ميليون رايانه جهان سيستم عامل ويندوز نصب است و كاربران آنها روز و شب در اين محيط زندگي مي كنند. ويندوز براي خيلي ها جزيي از زندگي شان است. به خاطر همين آن قدر اين ويستا مهم مي شود كه حالا بعد از آمدنش هم هنوز بحث ها ادامه دارد. همان طور كه وقتي xp وارد بازار شد تا مدتها بحث داغ كاربران بود. كاربراني كه به زندگي شان با 98 و me عادت كرده بودند و از طرفي امكانات و ظاهر زيباتر xp حسابي وسوسه شان مي كرد. خيلي ها آن موقع ادعا مي كردند هيچ وقت رفيق قديمي شان را با اين ويندوز جديد يك لا قبا عوض نمي كنند. اما بالاخره مايكروسافت كار خودش را كرد و الان ديگر ويندوزهاي قبلي به ندرت ديده مي شوند.
ويستا وارد بازار شده است و در اين شرايط بهتر است هر كسي كه با رايانه سر و كار دارد كمي بيشتر از جزييات آن اطلاع داشته باشد. مايكروسافت براي عرضه ويستا 6 ميليارد دلار پول خرج كرده و طبيعي است كه بخواهد خيلي سريع كاربران به استفاده از آن تشويق شوند. اما بهتر است كمي منطقي باشيد و پايتان را در راه تاريك نگذاريد. شما هستيد كه بايد با توجه به نياز خودتان تصميم بگيريد بالاخره نسخه جديد به دردتان مي خورد و يا بايد صبر كنيد. بهترين كار اين است كه با نظرات موافقان و مخالفان محصول نورسيده مايكروسافت آشنا شويد.
موافقان ويستا كه همين امروز سيستم عامل شان را ارتقا داده اند دلايل خاص خودشان را دارند كه شما هم بايد بدانيد.
1 - ظاهر جديد و جلوه هاي گرافيكي
مهمترين خصوصيت ويستا كه باعث شده خيلي ها عاشقش شوند ظاهر گرافيكي جديد و سه بعدي آن است كه اصطلاحا aero(فضايي)ناميده مي شود. ابن ظاهر جديد كه بعد از نصب ويستا اولين چيزي است كه به چشم مي آيد باعث شده كه خيلي ها ويستا را زيباترين ويندوز عرضه شده تاكنون بشناسند.
براي آن دسته از كاربراني كه با بازي جديد سر و كار دارند، اين طراحي كاملا آشناست. در اين رابط گرافيكي جديد، كاربر قادر است براي هر برنامه در هر حال اجرا پنجره جداگانه اي با شكل و زاويه اي كاملا متفاوت داشته باشد.
علاوه بر اين براي كساني كه عادت دارند چندين برنامه را به صورت هم زمان اجرا كنند و هميشه چند صدتايي پنجره اينترنت اكسپلورر باز دارند ويژگي live thumbail بسيار جذاب خواهد بود.
در صورتي كه شما نشانگر موس را روي يك پنجره miimize شده يا thumbail آن ببريد بلافاصله يك pop up براي شما باز مي شود و شما را در جريان آخرين رخدادها به صورت كاملا زنده قرار مي دهد.
با اين ويژگي ها حتما مي توانيد حدس بزنيد كه اگر كارت گرافيكي درست و حسابي نداشته باشيد ظاهر ويستا تفاوت زيادي با xp نخواهد داشت. به خاطر همين مايكروسافت استفاده از كارت گرافيكي حداقل با 128 مگابايت حافظه و سازگاري با directx 9 را به كساني كه هوس نصب ويستا را دارند پيشنهاد كرده است.
2 - جستجوي راحت و سريع
امكانات جستجو در ويندوز xp واقعا نااميد كننده بود. در ويندوز ويستا ابزار جستجو به طور دائم فعال است و به ثبت آنچه كاربر در حال انجام آن است. مي پردازد. به محض تايپ كلمه مورد نظر براي جستجو، ويستا شروع به نمايش فهرستي از موارد پيدا شده مي كند. علاوه بر اين تاريخچه جستجوها قابل ذخيره است تا اگر بعدها نياز شد مورد استفاده قرار بگيرد.
3 - تقويت كننده داخلي
در ويستا براي افزايش كارايي سيستم و اجراي سريع تر برنامه ها ويژگي خاصي به نام readyboost طراحي شده است. با استفاده از اين ويژگي سيستم عامل برنامه هايي را كه كاربر بيشتر مورد استفاده قرار مي دهد به صورت پيش آماده در حافظه رم نگهداري مي كند تا در موقع نياز كاربر نرم افزار بسيار سريع تر اجرا شود. همان طور كه مي توانيد حدس بزنيد اين خاصيت نياز به حافظه رم زيادي خواهد داشت.
4 - امنيت بيشتر
امنيت ويندوز در ويستا به بالاترين حد خود رسيده است. فايروال ويندوز بسياري قوي تر شده است و نرم افزار widows defeder كاربران را در مقابل حملات spyware ها بسيار بهتر محافظت مي كند. اينترنت اكسپلورر 7 هم كه همراه ويستا نصب مي شود پيشرفت قابل ملاحظه اي نسبت به ويرايش هاي قبلي خودش داشته است. ie 7 به سيستم ati -phishig تجهيز شده و به هنگام ورود كاربر به سايت هاي جعلي يا به اشتراك گذاشتن اطلاعات محرمانه با اشخاص نامربوط، به او اخطار مي دهد.
به علاوه، در ويستا سعي شده از به روز رساني ويندوز كاربران تا حد امكان اطمينان حاصل شود، زيرا هكرها سيستم هاي به روز نشده را آسان تر مورد حمله قرار مي دهند.
5 - يك نوار ابزار كارآمد
بالاخره يك sidebar به داد كاربران ويندوز رسيد. كاربران رايانه هاي اپل از مدتها پيش از مزيت هاي اين ابزار سود مي بردند. اين sidebar اجازه مي دهد كه برنامه هاي كوچك و مفيدي مثل ساعت، تقويم، وضعيت آب و هوا، يادداشت ها، كنترل صندوق پستي، فهرست كارها و... هميشه در دسترس باشند. البته برنامه هاي بسيار ديگري هم وجود دارند كه مي تواند بعد از نصب ويندوز تهيه و به برنامه هاي پيش فرض اين sidebar اضافه شوند.
6 - پيشرفت نرم افزارهاي گرافيكي
بالاخره مايكروسافت در آخرين ويرايش ويندوز نرم افزار بهتري براي كار با فايل هاي تصويري عرضه كرده است. widows photo gallery علاوه بر نمايش فرمت هاي مختلف تصويري امكان ايجاد slideshow را هم دارد. اين نرم افزار علاوه بر اين كارهاي گرافيكي دم دستي و اوليه در مورد عكس هاي ديجيتال مانند حذف قرمزي چشم(red -eye)،تغيير سايز عكس و تنظيم نور و رنگ را دارا مي باشد. هر چند اين خصوصيات اكنون در بسياري از نرم افزارهاي مشاهده عكس وجود دارد ولي نسبت به وضعيت xp پيشرفت محسوب مي شود.
پيشرفت widows movie maker هم حسابي چشمگير است. import فايل هاي صوتي و تصويري به اين نرم افزار و هماهنگ كردن آنها با هم بسيار ساده تر شده است. وقتي هم كه كار كارگرداني تمام شد كاربر مي تواند دي وي دي فيلم را رايت كرده و بدون هيچ نرم افزار اضافي كار تمام مي شود.
7 - شبكه مثل آب خوردن
شبكه هاي رايانه اي ديگر براي اكثر كاربران شناخته شده و هر روز با آنها سر و كار دارند. ويستا در اين مورد هم پيشرفت محسوسي داشته است. اگر مي خواهيد هر رايانه در شبكه را به راحتي ببينيد و اطلاعات خاصي نظير ip آن را خيلي سريع بفهميد etwork map به راحتي اين كار را براي شما انجام مي دهد. كار با رايانه هاي موجود در شبكه هم بسيار براي كاربران مبتدي آسان تر شده است.
در ويستا كار با شبكه هاي بي سيم هم بسيار راحت تر شده است. ويستا خيلي راحت تر مي تواند شبكه هاي بي سيم جديد را پيدا كرده و آنها را ذخيره و ثبت كند. امنيت استفاده از شبكه هاي بي سيم هم افزايش يافته است.
8 - بهتر براي لپ تاپ ها
در ويندوز ويستا امكانات ويژه اي براي كساني كه سر و كارشان با لپتاپ است در نظر گرفته شده است. همه اين ابزار براي راحتي كاربر در يك جا و تحت عنوان widows mobility ceter جمع شده است. از اينجا شما مي توانيد به راحتي مودم بي سيم خود را خاموش يا روشن كنيد، تنظيمات باتري را تغيير دهيد و يا به يك نمايشگر ديگر وصل شويد. علاوه بر اين تنظيمات كنفرانس در ويندوز ويستا پيشرفت بزرگي به شمار مي رود. كساني كه در سخنراني ها هميشه لپتاپ همراهشان است حالا مي توانند تنظيمات ويژه خود مانند رزولوشن،پس زمينه،بلندي صدا و... را از قبل ذخيره نموده و در زمان شروع سخنراني فقط با يك كليك آن را فعال كنند.
9 - كمك به والدين
با اينكه بدون رايانه حالا ديگر كلي از كارهاي دنيا لنگ مي ماند اما هميشه همين رايانه مايه نگراني پدر و مادرها هم هست. در ويندوز ويستا ابزار نظارت و كنترل والدين هم پيشرفت كرده است. با ابزار paretal cotrol در ويندوز ويستا علاوه بر اينكه مي توانيد بفهميد بچه ها به چه سايت هايي سر كشيده اند و چه بازي هايي را اجرا كرده اند مي توانيد قوانين خود را هم وضع كنيد. شما مي توانيد در ويستا سايت هاي مجاز براي بچه ها را مشخص كرده و حتي ساعت كار آنها با رايانه را هم مشخص كنيد.
مخالفان: براي نصب ويستا عجله نكنيد!
بسياري از كارشناسان با وجود پيشرفت هايي كه در ويندوز ويستا به وجود آمده اعتقاد دارند فعلا بايد براي نصب آخرين نسخه ويندوز صبر كرد. به عقيده آنها ويستا مشكلاتي به همراه دارد كه آدم را مجبور مي كند با وجود ظاهر جالب و جديد آن فعلا در مقابل نصب آن مقاومت كند.
1 - ويستا آماده نيست
هنوز مدت زيادي از عرضه ويستا نمي گذرد. اما مايكروسافت در حال حاضر درصدد تهيه اولين سرويس پك ويندوز ويستا و نظرخواهي از كاربران براي موارد آن است. احتمالا اين سرويس پك همين امسال ارائه خواهد شد تا كمي سر و صداي كاربران ويندوز جديد كم شود. مي توان گفت اكثر شركت هاي سخت افزاري و
نرم افزاري هم هماهنگي لازم را براي توليد محصولاتي سازگار با ويستا ندارند. بسياري از شركت هاي سخت افزاري هنوز موفق نشده اند درايورهاي جديد محصولات خود را براي نصب در ويندوز ويستا آماده كنند.
ati يكي از پيشروها براي حمايت از ويستا است. بيشتر محصولات اين شركت با استفاده از نسخه بتاي نرم- افزار catalyst vista software driver براي نصب حمايت مي شوند. اما اين نرم افزار به همراه يك هشدار عرضه مي شود: ati نصب اين درايور را براي رايانه هاي با فعاليت هاي مهم و حساس پيشنهاد نمي كند.
بسياري از شركت هاي كوچكتر توليد كننده لوازم جانبي فعلا اصلا به فكر حمايت از ويستا نيستند و اين يعني اينكه شما بايد قيد بسياري از سخت افزارهايتان را پس از نصب ويستا بزنيد.
در مورد نرم افزارها هم وضع خوبي وجود ندارد. بسياري از نرم افزارهاي امنيتي بر روي ويستا به درستي كار نمي كنند. سيمانتك،مك آفي و پاندا اعلام كرده اند به زودي نسخه هاي جديد خود را براي ويستا عرضه مي كنند. كريس پيريلو(كارشناس رايانه)در وبلاگش درباره تجربه نصب ويستا مي نويسد: نرم افزارهاي رايانه شما با ويستا كار نمي كنند، اين يك نكته خيلي مهم است...بايد فرض كنيد كه اگر چيزي با ويندوز xp كار مي كند، به احتمال خيلي زياد با ويندوز ويستا به همين صورت كار نخواهد كرد.
در صورتي كه خيلي اهل بازي هاي رايانه اي هستيد ويستا با پشتيباني از direct x 10 براي شما جذاب خواهد بود. اما بايد قيد بازي هاي قديمي و
دوست داشتني خود را بزنيد و تا مدت زيادي منتظر بازي هاي جديد براي ويستا باشيد كه فعلا خبري از آنها نيست.
2 - براي ويستا بايد جيب هايتان را خالي كنيد
مايكروسافت حسابي در فكر اين است كه جلوي نسخه هاي كرك شده ويستا را بگيرد و به هر نحوي كه مي تواند آنها را از دور خارج كند. اين يك بخش از خرج است. فقط براي اينكه قيمت ها دستتان باشد كمي اين قيمت ها را به ريال تبديل كنيد.
مايكروسافت سه نسخه از ويستا را براي كاربران خانگي عرضه كرده است. home basic،home premium و ultimate. نسخه بيسيك
ارزان ترين گزينه است. با داشتن يك ويندوز xp اصل مي توانيد با 99 دلار صاحب ويستاي home basic شويد كه البته سريع پشيمان مي شويد. چون اين نسخه گرافيك فضايي و مدياسنتر ويستا را ندارد!
امكانات home premium معادل xp home است. اين نسخه كه براي افرادي كه تنها از برنامه هاي ساده و سبك استفاده مي كنند طراحي شده چيزي حدود 239 دلار آب مي خورد. اگر مي خواهيد تمام امكانات را داشته باشيد نسخه ultimate را بايد خريداري كنيد. زياد گران نيست. فقط 399 دلار!
3 - براي ويستا احتياج به يك سيستم جديد داريد
اين حرف را شوخي نگيريد. در صورتي كه مي خواهيد از امكانات ويستا استفاده كنيد بايد به فكر يك سيستم جديد و پيشرفته باشيد و اين يعني دوباره بايد جيب هايتان را خالي كنيد.
مايكروسافت اعلام كرده براي اجراي ويستا به رايانه اي با حداقل 512 مگابايت رم و 15 گيگابايت فضاي آزاد ديسك سخت احتياج داريد. اين حداقل ماجرا است و اصلا نبايد به آن فكر كنيد. در صورتي كه مي خواهيد ويستا نصب كنيد بهتر است به فكر رايانه اي با حداقل يك گيگابايت رم باشيد. هر چند پيشنهاد اكثر كارشناسان براي كار تقريبا راحت 2 گيگابايت است. اگر مي خواهيد حسابي راحت باشيد بهتر است 4 گيگابايت بخريد!
براي 1 گيگابايت رم ddr2 با باس 533 حداقل بايد 100 هزار تومان خرج كنيد.
كارت گرافيكي هم كه از نان شب براي ويستا واجب تر است. حداقل پيشنهاد براي ويستا يك كارت گرافيكي با 128 مگابايت حافظه است به شرطي كه direct x 9 و pixel shader 2.0 را پشتيباني كند. اين حداقل است. يعني بخور و نمير! كارت گرافيك هم كه حد و مرز ندارد. از 60 -70 هزار تومان مي شود شروع كرد. البته با اين قيمت نبايد انتظار معجزه داشته باشيد. اگر اهل بازي هستيد كه هر چقدر پول بدهيد آش مي خوريد. تا 500 -600 هزار تومان هم مي شود خرج كرد!
اگر درايو dvd هم نداريد كه بايد يكي تهيه كنيد. چون ويندوز ويستا بر روي dvd عرضه مي شود. درايو dvd ارزان ترين قسمت ماجراست با 20 تا 30 هزار تومان مي شود يكي از آنها را تهيه كرد. وضع هارد ديسك تان چطور است؟ ويستا فقط 15 گيگابايت فضا براي نصب شدن احتياج دارد. اگر يك هاردديسك 40 گيگابايتي داريد بايد قيدش را بزنيد. پيشنهاد براي نصب ويستا يك هاردديسك 250 گيگابايتي است كه تا چند وقتي بتوانيد راحت باشيد و ويندوز هم بتواند كار خودش را بكند. براي هاردديسك 250 گيگابايتي sata هم بايد حدود 80 هزار تومان پول داشته باشيد.
4 - xp منسوخ نيست
از سال 2001 كه xp عرضه شده تا كنون كلي از مشكلات آن برطرف شده است. دو سرويس پك توسط مايكروسافت براي آن عرضه شده و سرويس پك 3 آن هم در راه است.
مايكروسافت متعهد شده است تا حداقل 7 سال ديگر از xp پشتيباني كند. بعد از اين مدت xp تازه به يك سيستم عامل قدرتمند تبديل شده است. پس چرا شما بايد تاوان آزمايش ويستا را پس بدهيد و ضرر كنيد؟
پيش بيني اين است كه تا انتهاي سال 2007 تنها 3/12 درصد كاربران جهان بر روي رايانه هاي خود ويندوز ويستا را نصب مي كنند و 1/77 درصد آنها كار با xp را ترجيح مي دهند.
حالا وقت چرتكه انداختن است. بايد حساب و كتاب كنيد و ببينيد كدام به صرفه است، ويستا يا xp.]]>
</TEXT>
</DOC>
<DOC>
<DOCID>HAM2-860126-061</DOCID>
<DOCNO>HAM2-860126-061</DOCNO>
<ORIGINALFILE>/1386/860126/news/_informatic.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم
ساخت نخستين هواپيما با پيل سوختي]]>
</TITLE>
<TEXT>
<![CDATA[محققان هواپيماسازي بوئينگ در تلاش هستند تا هواپيماي آزمايشي سرنشين دار ساخته شده كه تنها با استفاده از يك پيل سوختي و باتري هاي سبك وزن حركت مي كند را آزمايش كنند.
پروژه ساخت اين هواپيماي مدرن اخيرا به پايان رسيده  و به زودي آزمايش هاي زميني و هوايي روي آن انجام خواهد شد. در اين هواپيماي مدرن از پيل سوختي با غشاي تبادلي پروتوني و سيستم باتري هيبريد ليتيومي براي تامين منبع قدرت و حركت موتور الكتريكي و پروانه آن استفاده شده است.
اين سلول سوختي تمام قدرت مورد نياز براي مراحل مختلف پرواز هواپيما در هوا را تامين مي كند و در زمان بلندشدن از زمين و نشستن روي آن كه هواپيماها بيشترين نيرو را نياز دارند، باتري هاي سبك وزن ليتيومي وارد عمل شده تا منبع نيروي اين هواپيما تكميل شود.
تلسكوپ جديد براي شناسايي
دو قلوي زمين
مهندسان ناسا در كاليفرنيا از استقرار يك تلسكوپ جديد خبر دادند كه احتمالا مي تواند از سياره دوقلوي شبيه به زمين تصوير تهيه كند.
چنين تلسكوپي كه مجهز به ماسك هاي ويژه و آيينه هاي خاصي است مي تواند تصويري از سياره دوقلوي زمين كه به لحاظ اندازه، مدار چرخش و ساير رفتارها سازگار با حيات باشد، براي دانشمندان تهيه كند.
تهيه تصاويري با كيفيت مطلوب از سياره اي كه به دور ستاره اي به غير از خورشيد مي چرخد به دليل تراكم نور بسيار خيره كننده از ستاره مولد اين سياره كار بسيار دشواري است.
كريستال هايي
با قابليت تغيير شكل
محققان ژاپني كريستال هاي ارگانيكي را كشف كرده اند كه هنگام قرارگرفتن در معرض نور ماوراء بنفش درخشان شده و در ادامه به هنگام تابيده شدن نور معمولي به شكل اوليه خود باز مي گردند. اين نوع كريستال ها كه در حقيقت كريستال هوشمند محسوب مي شوند، پيش از شكاف برداشتن مي توانند تا 100 بار بين دو شكل متفاوت در نوسان باشند. اين كريستال ها مي توانند به ماشين هاي فوق العاده كوچكي منتهي شوند كه با استفاده از نور همچون سيستم هاي مايكروالكترومكانيكي امروزي كار مي كنند.
علت شكست مدارگرد مريخ
ناسا، اعلام كرد كه خطاي انساني عامل شكست و ناكامي ماموريت فضاپيماي 154 ميليون دلاري ارزياب جهاني مريخ(mars global surveyor)بوده است. مهندسان ناسا در اواسط پاييز پارسال، تماس خود را با فضاپيما از دست دادند و برقراري مجدد ارتباط امكان پذير نشد.
تغييرات اشتباه در حافظه رايانه فضاپيما باعث گرم شدن بيش از اندازه باتري شده بود. اين فضاپيما با طول عمر 10 سال، هزاران تصوير از سياره مريخ به زمين ارسال كرد. از دست دادن اين فضاپيما نتيجه مجموعه اي از اتفاقات در ارتباط با يك خطاي رايانه اي و پنج ماه پيش از بروز نقص در باتري بوده است.
دولت الكترونيك در خراسان شمالي
مدير عامل شركت مخابرات خراسان شمالي از ايجاد شبكه دولت الكترونيك در تمام شهرهاي بزرگ و كوچك اين استان در سال 86 خبر داد.
وي با اعلام برنامه هاي پيش بيني شده در سال 86 اظهار كرد: رفع نياز روزافزون متقاضيان در زمينه هاي دولت الكترونيك، تجارت و بانكداري الكترونيكي و مسئله به روز شدن تلفن ثابت از اهداف اين شركت در سال جاري است.]]>
</TEXT>
</DOC>
<DOC>
<DOCID>HAM2-860126-062</DOCID>
<DOCNO>HAM2-860126-062</DOCNO>
<ORIGINALFILE>/1386/860126/news/_informatic.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
جهش در دنياي كاغذهاي الكترونيكيمثل همان كتاب هاي دوست داشتني]]>
</TITLE>
<TEXT>
<IMAGE>/1386/860126/news/019317.jpg</IMAGE>
<![CDATA[
شما هم حتما خيلي ها را مي شناسيد كه با وجود اينكه دستي در دنياي it دارند، اما هنوز نتوانسته اند خودشان را قانع كنند كه روزنامه ها و كتاب هاي كاغذي را كنار بگذارند. به نظر خيلي ها لذتي كه خواندن مطلب روي كاغذ دارد را روي هيچ مانيتوري نمي توان تجربه كرد. آنها دوست دارند روزنامه شان را راحت در اتوبوس و تاكسي از كيف شان در بياورند و ادامه مطلب شان را بخوانند بدون آنكه مجبور باشند دوباره جلوي مانيتور ميخكوب شوند.
هر چند كه خيلي وقت است بحث انتشارات الكترونيكي و يا به اصطلاح كاغذهاي الكترونيكي حسابي داغ است، اما بايد قبول كرد كتاب ها و روزنامه هاي الكترونيكي آن طور كه بايد مورد استقبال خواننده هاي حرفه اي قرار نگرفته است. يكي از مهم ترين دلايل كندي اين پيشرفت، عادت مردم به خواندن مطلب روي كاغذهاي معمولي است، اما شركت e ik(جوهر الكترونيك)چند سالي است كه سعي مي كند اين مشكل را حل كند. اين شركت كه دو دهه قبل به وسيله موسسه تكنولوژي ماساچوست تاسيس شده، در حال گسترش سخت افزاري است كه براي نمايش متن هاي ديجيتال مثل كاغذهاي مرسوم عمل مي كند. نمايشگر e ik بسيار سبك و قابل حمل است و خواننده مي تواند آن طور كه دوست دارد آن را تا كند. شركت سوني از سري قبلي اين نمايشگرها براي ساخت يكي از محصولات خود براي خواندن كتاب هاي الكترونيكي استفاده كرده بود.reader tablet سوني محصول قابل حملي بود كه نمايشگري سياه و سفيد داشت، اما با تكنولوژي e ik در آن ديگر خبري از نور پس زمينه نبود. علاوه بر اين محدوديت lcd را هم نداشت و خواننده مي توانست مانند كاغذهاي معمولي از هر زاويه اي كه مي خواهد به نمايشگر نگاه كند.به گفته راشل ويلكاكس مديرعامل e ik- كه درآمد شركتش طي سه سال اخير سالانه 200 تا 300 درصد رشد داشته است، محصول جديد اين شركت كه سال آينده به بازار عرضه مي شود ديگر محدوديت هاي قبلي را ندارد.
به گفته خانم ويلكاكس نمونه آزمايشي اين نمايشگر رنگي اكنون در حال آزمايش در پژوهشگاه اين شركت است. در اين نمونه مشكل نمايش فايل هاي ويدئويي هم حل شده است تا امكان نمايش تبليغات شركت ها در كنار صفحه هاي روزنامه ها وجود داشته باشد.
انقلاب در رسانه هاي الكترونيك
مسئولان بسياري از شركت هاي الكترونيكي اعتقاد دارند كه اين نمايشگر انقلاب بزرگي در دنياي انتشارات الكترونيكي به پا خواهد كرد. حتي شركت موتورولا قصد دارد از نمايشگر اين شركت به خاطر كم مصرف بودن در گوشي هاي تلفن همراه خود استفاده كند. به عقيده كارشناسان اين نمايشگر در صورت موفقيت مي تواند جايگزين بيلبوردهاي تبليغاتي هم شود چون به علت سبكي مي توان به راحتي آن را روي هر ديواري نصب كرد و سپس نمايشگر را تا و خيلي آسان جا به جا كرد.
به عقيده كارشناسان اين نمايشگر اكثر خواننده هاي روزنامه ها و كتاب هاي كاغذي را راضي خواهد كرد. آنها در موقع نگاه كردن به اين نمايشگر حسي مشابه خواندن مطلب روي كاغذهاي معمولي را خواهند داشت. علاوه بر اينكه مي توانند هزاران كتاب و روزنامه را در آن ذخيره كنند. كاربر مي تواند نمايشگر را به راحتي تا و در كيفش گذاشته و در مترو و يا اتوبوس مطالعه كند.
شايد اكنون تعداد كتاب هاي الكترونيكي نسبت به كتاب هاي چاپي زياد نباشد، اما محققان مطمئن هستند كه با استقبال از اين فناوري اين مشكل هم خيلي سريع حل خواهد شد و روزنامه ها و كتاب ها خيلي راحت تر در اينترنت در دسترس خواهند بود. علاوه بر اين بسياري فكر مي كنند به خاطر دلپذير بودن اين تجربه خيلي ها ترجيح مي دهند حتي وبلاگ هاي مورد علاقه شان را ذخيره كرده و براي مطالعه مثلا همراهشان به پارك ببرند.
دنيا در حال عوض شدن است. تا چند سال ديگر شايد ديگر خبري از چاپ روزنامه نباشد. جهش دارد اتفاق مي افتد. مثلا مي توانيد به اين جمله فكر كنيد: پسرم من بايد ساعت 7 اداره باشم. روزنامه منو دانلود كردي؟]]>
</TEXT>
</DOC>
<DOC>
<DOCID>HAM2-860126-063</DOCID>
<DOCNO>HAM2-860126-063</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تظاهرات عليه اردوغان در تركيه]]>
</TITLE>
<TEXT>
<IMAGE>/1386/860126/news/019374.jpg</IMAGE>
<![CDATA[
ايسنا: دست كم80 هزار تن از سكولارهاي تركيه با در دست داشتن پرچم هاي تركيه و سر دادن شعارهاي ضد مذهبي در آنكارا تظاهرات كرده و به نخست وزير اين كشور در خصوص شركت در رقابت انتخابات رياست جمهوري تركيه در ماه مه هشدار دادند.
سكولارهاي تركيه از اين امر نگرانند اگر رجب طيب اردوغان، نخست وزير تركيه يا شخصي نزديك به وي در انتخابات رياست جمهوري ماه آينده كشور پيروز شد، دولت قادر خواهد بود دستور كار اسلامي را بدون مخالفت به اجرا در آورد.
شبكه تلويزيوني tv شمار معترضان شركت كننده در اين تظاهرات را بيش از 150 هزار تن برشمرد.
تعداد بسياري از تظاهركنندگان از شهرهاي ديگر تركيه راهي آنكارا شده بودند.
پليس تركيه نيز 10 هزار افسر را در منطقه تظاهرات مستقر كرد و تدابير امنيتي را در اطراف اين مكان در نزديكي آرامگاه مصطفي كمال پاشا(آتاترك)، موسس رژيم سكولار در تركيه افزايش داد.
برخي از ساكنان پايتخت نيز با نصب پرچم هاي تركيه در بالكن هايشان از اين تظاهرات حمايت كردند.
دولت اردوغان در اختيار داشتن يك دستور كار اسلامي را رد كرده اما ترك هاي حامي سكولاريسم مي گويند اين دولت، تركيه را در مسير حكومتي مذهبي تر به آرامي  حركت مي دهد.]]>
</TEXT>
</DOC>
<DOC>
<DOCID>HAM2-860126-064</DOCID>
<DOCNO>HAM2-860126-064</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[دستگيري مخالفان پوتين در مركز مسكو
كاسپاروف و 2 تن ديگر از فعالان جوان مخالف كرملين به اتهام فراخواندن مردم براي شكستن ديوار امنيتي پليس و نيروهاي امنيتي در ميدان پوشكين دستگير شدند]]>
</TITLE>
<TEXT>
<IMAGE>/1386/860126/news/019377.jpg</IMAGE>
<![CDATA[
گروه بين الملل پليس روسيه روزگذشته در تظاهرات بزرگي كه از سوي گروه هاي اپوزيسيون حاكميت ولاديمير پوتين، رئيس جمهور روسيه در مركز مسكو، پايتخت ترتيب داده شده بود گري كاسپاروف، قهرمان پيشين شطرنج جهان و حدود يكصد تن ديگر از فعالان سياسي مخالف كرملين را بازداشت كرد.
به گزارش خبرگزاري فرانسه، كاسپاروف و دو تن ديگر از فعالان جوان مخالف كرملين به اتهام فراخواندن مردم براي شكستن ديوار امنيتي پليس و نيروهاي امنيتي در ميدان پوشكين دستگير شدند. اين قهرمان سابق شطرنج جهان حزب جبهه مدني متحد عليه كرملين را رهبري مي كند كه اين حزب بخشي از ائتلاف روسيه اي ديگر است. ديروز علاوه بر كاسپاروف دهها مخالف ديگر و از جمله چند روزنامه نگار كه براي ثبت واقعه كم نظير تظاهرات مخالفان در مسكو در ميدان پوشكين جمع شده بودند، دستگير شدند.
دو روز پيش بوريس برزفسكي، از اليگارش هاي روسي مغضوب كرملين كه اكنون در لندن در تبعيد به سر مي برد در گفت وگو با روزنامه گاردين گفته بود قصد رهبري انقلابي براي براندازي پوتين را دارد. او پوتين را به خاطر استقرار يك رژيم اقتدارگرا محكوم كرد و گفت رهبران روسيه تنها با زور از كار بركنار مي شوند. او مدتي بعد سخنانش را تصحيح كرد و گفت از تغيير بدون خون ريزي حمايت مي كند و طالب خشونت نيست.
بعد از اين سخنان، دولت روسيه خواستار استرداد برزفسكي شد تا به اتهام توطئه براي كودتاي او رسيدگي شود. ديروز پليس انگليس اعلام كرد كه اين اتهام برزفسكي را بررسي مي كند.
كاسپاروف سخنان برزفسكي را براي جنبش مخالفان در داخل روسيه خطرناك و بي نتيجه خواند. دادستان كل روسيه هم پرونده اي سنگين براي برزفسكي تشكيل داده است. برزفسكي در آن مصاحبه گفته بود كه به عوامل ناشناسي در داخل روسيه براي مخالفت با كرملين كمك مالي مي كند. اين مخالف تبعيدي روس ثروتي بالغ بر 4/1 ميليارد دلار دارد. مقامات آمريكايي هم ديروز اعلام كردند كه سخنان برزفسكي را مبني بر ضرورت استفاده از زور براي بركناري رهبران روسيه بررسي خواهند كرد.
برزفسكي از اولين اليگارش هايي بود كه مغضوب كرملين و شخص پوتين قرار گرفت. او در سال 2000 در پيروزي پوتين نقش مهمي داشت اما پوتين چند ماه بعد از پيروزي در انتخابات وقتي توانست به راحتي قدرت را تحت كنترل درآورد ديگر نيازي به حضور اليگارش ها نديد و بلكه آنها را مانعي بزرگ تصور كرد و به همين دليل به فكر پاكسازي آنها افتاد.
رهبران مخالف دولت در روسيه امروز( يكشنبه)هم مردم را به برپايي تظاهرات عليه كرملين در
سن پترزبورگ فراخواندند.]]>
</TEXT>
</DOC>
<DOC>
<DOCID>HAM2-860126-065</DOCID>
<DOCNO>HAM2-860126-065</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[گزارش
روسيه در رويارويي آمريكا و جهان اسلام مردد مانده است]]>
</TITLE>
<TEXT>
<![CDATA[ايرنا: روزنامه نزاويسيمايا گازتا مقاله اي به قلم آلكسي مالاشنكو اسلام شناس و كارشناس روس در مركز كارنگي مسكو در مورد موقعيت روسيه در جهان اسلام و تيره شدن روابط روسيه و آمريكا منتشركرد.
مالاشنكو بر اين عقيده است كه اختلاف بين تمدن ها وجود دارد هرچند سياستمداران به نحوي در صدد پنهان كردن آن هستند.
در اين مقاله آمده است: روسيه هنوز به اين تصميم نرسيده كه به نفع كدام تيم آمريكايي يا اسلامي وارد بازي شود و در موقعيت بينابيني بدون اراده تصميم گيري قرار گرفته است.
روسيه پايبندي خود به جهان اسلام را نشان داده، به طوري كه بعنوان ناظر وارد سازمان كنفرانس اسلامي شده، عليه سياست آمريكا در عراق عمل مي كند، موضع مستقل خود را در خاورميانه مشخص كرده، در مورد مسئله اتمي ايران فعال است و وارد گفتگو با حماس شد
نويسنده مقاله نوشت: روسيه در تماس با حماس و ايران به نتايجي مي رسد كه در حكم گذشت به نفع غرب بوده و نشان مي دهد كه قادر است در ميان اسلام گرايان به نفع خود عمل كند.
از مواضع ضد آمريكايي مسكو حتي مي توان استنباط كرد كه روسيه طرف بنيادگرايان و راديكالهاي اسلامي را گرفته است
مقاله مي افزايد: در اين حال سفير آمريكا در روسيه از اشتراك منافع با روسيه در مورد ايران، عراق، افغانستان و خاورميانه مي گويد كه حرفي بيهوده نيست.
با اين وجود مسلمانان، تعلق روسيه به جهان اسلام را باور نداشته و به ياد جنگ در افغانستان و چچن، اسلامي شدن مسكو را گامهايي تاكتيكي براي اجراي طرحهاي روسيه مي بينند.
مالاشنكو نوشت: مسكو ناچار است اين پايبندي خود را با اقدامات مشخص ثابت كند، سفر پوتين به عربستان سعودي و منطقه خاورميانه از اينگونه اقدامات است.
ناگفته نماند روابط بازرگاني روسيه در كشورهاي اسلامي موفق نيست و بازرگاني اسلامي نيز در روسيه پا نمي گيرد، اين در حاليست كه روابط سياسي و اقتصادي كشورهاي اسلامي با آمريكا، بر خلاف همه مشكلات ادامه دارد هرچند كه پس از عمليات تروريستي??سپتامبر????رويارويي تمدن ها با حضور آمريكا در خاورميانه، ماجراجويي در عراق و درگيري با ايران شدت گرفته است.
در خاتمه مقاله آمده است: در اين درگيري تمدنها، اسلام و آمريكا رو درروي يكديگر قرار گرفته و روسيه ميان آنها و بدون تصميم نهايي قرار دارد.]]>
</TEXT>
</DOC>
<DOC>
<DOCID>HAM2-860126-066</DOCID>
<DOCNO>HAM2-860126-066</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[60 شبه نظامي طالبان در افغانستان كشته شدند]]>
</TITLE>
<TEXT>
<![CDATA[گروه بين الملل در ادامه درگيري ميان نيروهاي ناتو و شبه نظاميان طالبان در جنوب افغانستان، منابع خبري ديروز از كشته شدن حدود 60 شبه نظامي طالبان توسط نيروهاي ناتو و افغان تحت پشتيباني جنگنده ها خبر دادند.
به گزارش خبرگزاري فرانسه نظاميان آمريكايي و افغان با پشتيباني جنگنده ها بيش از 35 شبه نظامي طالبان را در جريان يك نبرد پنج ساعته در استان به شدت ناآرام هلمند كشتند. در درگيري ديگري در اين منطقه 24 شبه نظامي ديگر هم كشته شدند.
اين درحاليست كه با كشته شدن يك سرباز ديگر ناتو در افغانستان شمار كشته شدگان ناتو در هفته گذشته در اين كشور به 12 تن رسيد.]]>
</TEXT>
</DOC>
<DOC>
<DOCID>HAM2-860126-067</DOCID>
<DOCNO>HAM2-860126-067</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پيشنهاد تأسيساتحاديه آسياي مركزي]]>
</TITLE>
<TEXT>
<![CDATA[واحد مركزي خبر: نورسلطان نظربايف رئيس جمهوري قزاقستان پيشنهاد كرد كشورهاي منطقه آسياي مركزي، اتحاديه آسياي مركزي تشكيل دهند.
به گزارش خبرگزاري آذرتاج جمهوري آذربايجان نورسلطان نظربايف در گفتگو با شبكه تلويزيوني دولتي قزاقستان پيشنهاد تشكيل اتحاديه آسياي مركزي توسط چهار دولت موجود در اين منطقه را مطرح كرده است.
نظربايف تاكيد كرد با توجه به وجود منابع غني انرژي و مواد غذايي در اين منطقه چهار كشور آسياي مركزي خواهند توانست نيازهاي 55 ميليون نفر جمعيت موجود در اين منطقه را به خوبي تامين كنند.
رئيس جمهوري قزاقستان با اشاره به سازمانهاي همگرايي در اروپا و جنوب شرق آسيا و كشورهاي عربي و آمريكاي لاتين افزود همگرايي چهار كشور آسياي مركزي هم از نظر اقتصادي و هم امنيتي و تحكيم ثبات براي اين كشورها به صرفه است و به همين علت قزاقستان تلاش خود را در اين زمينه ادامه خواهد داد.نورسلطان نظربايف افزود: قزاقستان در منطقه آسياي مركزي به كشوري پيشرو تبديل شده است و قدرتمندانه اصلاحات را در بخش اقتصادي و ساير زمينه پيش  مي برد و به توسعه كشورهاي همسايه نيز كمك مي كند.]]>
</TEXT>
</DOC>
<DOC>
<DOCID>HAM2-860126-068</DOCID>
<DOCNO>HAM2-860126-068</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اعتراض پارلمان عراق به تهديد تركيه عليه كردهاي عراق]]>
</TITLE>
<TEXT>
<![CDATA[گروه بين الملل - نمايندگان پارلمان عراق در جلسه  روز گذشته خود با صدور بيانيه اي تهديدهاي تركيه عليه منطقه  خودمختار كردستان عراق را نقض آشكار حاكميت عراق و دخالت در امور داخلي كشورشان دانستند.
به گزارش خبرگزاري عراق در بيانيه اعضاي پارلمان عراق تصريح شده پارلمان عراق اين تهديدها را نقض آشكار حاكميت كشور و ناديده گرفتن اصول و قوانين بين المللي مبني بر ضرورت عدم دخالت در امور داخلي كشورها مي داند. نمايندگان عراقي در اين بيانيه مخالفت خود را با اين گونه تهديدها اعلام كرده و از دولت تركيه خواسته اند ضمن پايبندي به حسن همجواري به حقوق كشور مسلمان و همسايه اش احترام بگذارد زيرا با توجه به منافع استراتژيك مشترك ميان دو كشور زبان تهديد به سود هيچ يك از طرفين نيست. محمود المشهداني، رئيس پارلمان عراق نيز در اين جلسه  كه ميان تدابير امينتي شديد برگزار شد از نمايندگان پارلمان خواست جهت نجات عراق از بحران حاكم وحدت خود را حفظ كنند.]]>
</TEXT>
</DOC>
<DOC>
<DOCID>HAM2-860126-069</DOCID>
<DOCNO>HAM2-860126-069</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بوش به دنبال استراق سمع مكالمات خارجي ها]]>
</TITLE>
<TEXT>
<![CDATA[گروه بين الملل- دولت جورج بوش، رئيس جمهور ايالات متحده از كنگره  اين كشور درخواست كرد مجوز استراق سمع خارجي هاي مقيم در آمريكا و رهگيري تماس هاي خارجي به آمريكا را صادر كند.
به گزارش خبرگزاري يونايتدپرس، كاخ سفيد پيشنهاد كرده در مورد افرادي كه هنوز شهروند آمريكا نيستند اما گمان مي رود اطلاعات خارجي مهم را دارا باشند و افرادي كه در فعاليت هاي مربوط به خريد يا توسعه سلاح هاي كشتار جمعي حضور دارند، تحقيقات گسترده اي صورت گيرد. در صورت تصويب اين پيشنهاد به دولت آمريكا اجازه داده مي شود اطلاعاتي را كه به صورت ناخواسته به دست آورده است و مربوط به موضوع استراق سمع نيست، اگر شامل اطلاعات خارجي مهم و مربوط به امور اطلاعاتي خارجي است، حفظ كند. در حال حاضر اين اطلاعات به جز مواردي كه شامل تهديد به مرگ يا آسيب جدي به شهروندان يا خارجي ها باشد از بين مي رود.]]>
</TEXT>
</DOC>
<DOC>
<DOCID>HAM2-860126-070</DOCID>
<DOCNO>HAM2-860126-070</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نقش قوانين بين المللي در جنگ لبنان]]>
</TITLE>
<TEXT>
<![CDATA[گروه بين الملل- كوماراسوامي، نماينده  ويژه  سازمان ملل در امور كودكان و درگيري هاي مسلحانه روز گذشته دراظهاراتي تاكيد كرد اقدامات اسراييل در جنگ تابستان سال گذشته با جنبش مقاومت حزب الله لبنان نقض قوانين بشردوستانه  بين المللي بود.
به گزارش شبكه خبري الجزيره، كوماراسوامي در پايان سفر سه روزه اش به لبنان به خبرنگاران در بيروت گفت: از تخريب بنت جبيل، روستايي در جنوب لبنان كه نظاميان اسراييلي در خلال اين جنگ آنرا به محاصره خودشان در آوردند، شوكه شدم.
وي با ابراز نگراني نسبت به اثرات حمله رژيم صهيونيستي بر كودكان لبناني افزود: زمانيكه با مقام هاي دولت اسراييل در سفر بعدي ام به خاورميانه ديدار كنم درباره عملكردشان در اين جنگ گفت وگو خواهم كرد. كوماراسوامي اقدام رژيم صهيونيستي در به كارگيري ميليون ها بمب خوشه  اي در خلال اين جنگ را محكوم كرد و استفاده  نامناسب از زور توسط ارتش اسراييل را به باد انتقاد گرفت.]]>
</TEXT>
</DOC>
<DOC>
<DOCID>HAM2-860126-071</DOCID>
<DOCNO>HAM2-860126-071</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عمليات انتحاري مقابل كنسولگري آمريكا در مغرب]]>
</TITLE>
<TEXT>
<![CDATA[گروه بين الملل - چند روز پس از حملات انتحاري در شهر كازابلانكا، پايتخت مغرب روز گذشته دو بمب گذار انتحاري خود را در برابر كنسولگري آمريكا در اين شهر منفجر كردند.
به گزارش خبرگزاري فرانسه، اين انفجارها به دنبال انفجارهاي سه شنبه گذشته در كازابلانكا روي داد كه طي آن سه بمب گذار انتحاري خود را منفجر كردند.اين انفجار زماني روي داد كه يكي از اين دو بمب گذار انتحاري از پليسي كه در برابر كنسولگري آمريكا مشغول نگهباني بود، خواست به وي اجازه دهد وارد ساختمان كنسولگري شود اما زماني كه پليس از وي پرسيد براي چه كاري مي خواهد آنجا برود، وي و ديگري خود را منفجر كردند.روز سه شنبه گذشته نيز فردي كه كمربند انفجاري به خود بسته بود؛ خود را در آپارتماني در كارابلانكا منفجر كرد. درپي اين انفجار، فرد ديگري خود را در يك كافي نت در كازابلانكا منفجر كرد كه چندين كشته و زخمي برجا گذاشت.]]>
</TEXT>
</DOC>
<DOC>
<DOCID>HAM2-860126-072</DOCID>
<DOCNO>HAM2-860126-072</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پيونگ يانگ:
تحول تازه اي درمورد دارايي هاي مسدود شده صورت نگرفته است]]>
</TITLE>
<TEXT>
<![CDATA[واحد مركزي خبر: كره شمالي شنبه اعلام كرد درخصوص استرداد دارايي هاي مسدود شده اين كشور در بانكي در ماكائو تحول تازه اي صورت نگرفته است.
به گزارش خبرگزاري فرانسه از پيونگ يانگ مهلت كره شمالي براي بستن تأسيسات هسته اي يونگ بيون امروز پايان يافت.آزاد شدن 25 ميليون دلار از دارايي هاي مسدود شده كره شمالي در بانكي در ماكائو پيش شرط پيونگ يانگ براي بستن تأسيسات هسته اي يونگ بيون بود.
كريستوفر هيل نماينده آمريكا در مذاكرات شش جانبه هسته اي كره شمالي، روز شنبه اعلام كرد چين گفته است باتوجه به اين كه اجراي توافقنامه فوريه از سوي پيونگ يانگ، چند روزي طول خواهد كشيد، بايد صبر پيشه كرد.
به گزارش خبرگزاري فرانسه از پكن، هيل پس از ديدار با همتاي چيني خود، به خبرنگاران گفت: چين از ما خواسته است تا چند روز ديگر صبر كنيم.]]>
</TEXT>
</DOC>
<DOC>
<DOCID>HAM2-860126-073</DOCID>
<DOCNO>HAM2-860126-073</DOCNO>
<ORIGINALFILE>/1386/860126/news/_kharj.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ژاپن نخستين سيستم دفاع ضد موشك هاي بالستيك خود را مستقر كرد]]>
</TITLE>
<TEXT>
<![CDATA[ايرنا: نيروي هوايي دفاع از خود ژاپن نخستين سيستم دفاع ضدموشك بالستيك، پاتريوت را در يك پايگاه هوايي اين نيرو(ايروما)در شمال توكيو در استان سايتاماي اين كشور مستقر كرد.
به گزارش روز شنبه تلويزيون سراسري ژاپن(ان.اچ.كي)اين سيستم دفاع موشكي كه از موشك هاي رهگيري پيشرفته پاتريوت -? در آن استفاده مي شود در پاسخ به تهديدات احتمالي موشك هاي بالستيك كره شمالي عليه اين كشور استقرار يافته اند.
موشك هاي پاتريوت علاوه بر آن كه قادر هستند هدف را تا دهها كيلومتر رهگيري كنند، مي توانند در كنار وسايل نقليه نيز به حركت در آيند.
سيستم دفاع ضدموشكي ژاپن در دو مرحله عمل مي كند كه در مرحله نخست رهگيري موشك هاي شليك شده به سوي اين كشور توسط رادار و در مرحله بعدي انهدام آنها در هوا توسط موشك هاي مستقر در پايگاه هاي زميني و دريايي است.
اين سيستم دفاع موشكي همچنين قرار است در سه منطقه ديگر در كيوشو، مركز ژاپن و غرب اين كشور تا پايان ماه مارس سال ميلادي????مستقر شوند.
به گزارش ان.اچ.كي، شينزو آبه نخست وزير ژاپن ضمن ديدار از اين سيستم موشكي در پايگاه نيروي هوايي دفاع از خود ژاپن و كسب اطلاعاتي درباره موشك اندازها، رادارهايي كه موشك هاي دشمن را رهگيري مي كنند و نيز مركز فرماندهي اين سيستم، گفت كه به اعتقاد وي اين سيستم موشكي، سيستمي بسيار قابل اعتماد است.]]>
</TEXT>
</DOC>
<DOC>
<DOCID>HAM2-860126-074</DOCID>
<DOCNO>HAM2-860126-074</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كارشناسان مي گويند
اصلاحيه جديد، عملاً شوراها را تعطيل مي كند]]>
</TITLE>
<TEXT>
<![CDATA[گروه شهري- اصلاحيه قانون شوراها در مجلس و ارجاع آن از سوي شوراي نگهبان كه به اعتقاد برخي، كاهش اختيارات و محدوديت شوراها و قائل شدن نقش نظارتي براي وزارت كشور را به همراه دارد، انتقاد و اعتراض شوراها ي اسلامي شهر و روستا و صاحب نظران اين حوزه را برانگيخته است.
با اين حال كاظم جلالي مخبر كميسيون امنيت ملي و سياست خارجي مجلس شوراي اسلامي در گفت و گو با همشهري اين موضوع را كه مجلس به دنبال محدود كردن شوراهاست، رد مي كند و مي گويد: رويكرد عمومي مجلس، تقويت نهاد شوراها است.
البته وي، هرگونه قضاوت در اين باره را به بررسي و اعلام نظر نهايي مجلس در باره اصلاحيه ارجاعي از سوي شوراي نگهبان موكول و در عين حال ابراز اميدواري كرد كه نگاه مجلس به شوراها در راستاي تحكيم و تقويت آنها باشد.
جلالي با بيان اينكه، ما بايد شوراها را تقويت كنيم و اختيارات آنها را در حدي قرار دهيم تا بتوانند وظايف خود را به خوبي انجام دهند گفت: شوراها را نبايد يك نهاد دست دوم به حساب بياوريم و طبعا شوراها تبلور مشاركت مردمي هستند و ما بايد سرنوشت امور مردم را به خود آنان بسپاريم و كارها را به خود شان واگذار كنيم. زيرا هرقدر شوراها تقويت شوند نهادهاي ديگر از جمله مجلس كه درگير كارها هستند، آزاد مي شوند و مي توانند به وظيفه اصلي شان بپردازند.
به گفته وي،  تقويت شوراهاي شهر و روستا، مي تواند نمايندگان مجلس را از بسياري جزيي نگري ها نجات دهد و عملا شوراها مي توانند در كنار مردم به بسياري از اموري كه وظيفه اصلي شان هست بپردازند. بايد تلاش كنيم اين نگاه در داخل مجلس تقويت شود و نهايتا قانوني كه در مجلس تصويب مي شود در راستاي تحكيم جايگاه شوراها باشد.
جلالي در پاسخ به اين سئوال كه چرا با اينكه به گفته برخي، اين نگاه تا حدودي در كميسون امنيت ملي وجود داشت ولي اصلاحيه قانون شوراها متفاوت از آنچه انتظار مي رفت تصويب شد گفت: متاسفانه برخي از دوستان قانون گذاري را به عملكرد نهادها منوط مي كنند و اين كار خوبي نيست. اينكه شورا هايي كه هنوز در ابتداي تشكيل و آغاز دور سوم قرار دارند، آيا همه موفق بوده اند بايد گفت، طبيعي است كه در اين باره ضعف هايي وجود داشته باشد. برخي، اين ضعف ناشي از جوان بودن شوراها را، به اساس شوراها تسري مي دهند و همين نگاه متاسفانه در برخي دوستان بود و حتي برخي نگاههاي تند هم وجود دارد كه اساسا قائلند كه اصلا شوراها براي چه تشكيل شده است و مثلا جز مزاحمت چيز ديگري ندارد. ولي با اين جود اين نگاه محدود است و چندان گسترده نيست.
مخبر كميسيون امنيت ملي گفت: به هر حال من قائل به اين هستم كه نبايد در اين رابطه به عملكردها نگاه كرد، زيرا شورا نهادي است كه در قانون اساسي با جايگاه بسيار وسيعي ديده شده است و امروز شاهد هستيم كه در دنيا همين نوع اداره امور،  چقدر موفقيت براي جوامع ديگر ايجاد كرده است. وي افزود: ما بايد شوراها را هم تحمل كنيم و اين يك تمرين است ، يعني به هر حال كاري نيست كه صرف يك يا دو دوره انتخابات انتظار داشته باشيم كه شوراها به لحاظ عملكردي به آن مطلوبي كه در ذهن ما هست برسند. بايد فرصت داد تا شوراها به جايگاه اصلي خودشان ارتقا يابند.
شوراها از جنس مجلس
از سوي ديگر، دكتر حسين ايماني جاجرمي عضو هيات علمي دانشكده علوم اجتماعي دانشگاه تهران با ابراز تاسف از محدوديت هاي اعمال شده در اصلاحيه قانون شوراها گفت: جاي بسي تاسف است، شوراها يي كه در قانون اساسي جايگاه مهمي دارند و به عنوان يك ركن در اداره كشور تعريف شده اين گونه تضعيف شوند. زيرا تضعيف و تحديد وظايف آنها به ضرر كشور خواهد بود. وي افزود: از آنجا كه شوراها ذيل قوه مجريه تعريف نشده اند، نمي توان آنها را سازماني دانست كه زير نظر قوه مجريه يا وزارت كشور فعاليت كنند. شوراها نهادهاي منتخب مردم هستند و قانون اساسي آنها را از جنس مجلس دانسته و ماهيت آنها، ماهيت تقنيني است. يعني از جنس دستگاههاي اجرايي نيست كه مثلا بتوان گفت، وظايف يك سازمان اجرايي را سازمان ديگري مي تواند نظارت بكند.
رئيس سابق مركز مطالعات برنامه ريزي شهري همچنين افزود: اين خلاف سياست هاي كلان كشور است كه به جاي تقويت شوراها و افزايش اختيارات آنها تصميماتي بگيريم كه قدرت و تاثير گذاري شوراها كمتر شود. اگر بپذيريم كه مردم بايد كشور را اداره كنند و در اداره امور سهيم باشند، شوراها بهترين بستر قانوني و حقوقي هستند.
ايماني جاجرمي گفت: مشكلات بخش توسعه و اداره امور كشور به حدي زياد است كه دولت به تنهايي نمي تواند اين مشكلات را حل كند. از اين رو تلاش براي كاهش اختيارات شوراها به منزله اين است كه ساختماني را كه قبلا ساخته ايم حالا داريم آجرهاي آن را بر مي داريم. بالاخره بايد بپذيريم كه شوراها از جايگاه بسيار مهمي برخوردارند و
مي توانند به اداره امور كشور كمك كنند.
به گفته وي، با اينكه نهاد شهرداري در شرايط موجود، تصميم گير خيلي موثر و نهايي در مديريت شهري نيست و دهها سازمان ريز و درشت دولتي در مديريت شهري دخالت دارند، ولي با اين حال از آن جا كه شوراها نماينده مردمند و خواست هاي مردم را نمايندگي مي كنند، اگر مقايسه اي با قبل بشود، پي خواهيم برد كه مثلا درنحوه تنظيم بودجه شهرداري ها نمره بسيار بالايي مي گيرند. بايد پرسيد، بحث هايي كه هم اكنون در باره تخصيص و توزيع منابع در شهرداري مي شود در كداميك از نهاد ها صورت مي گيرد؟
اين استاد دانشگاه گفت: الان در اين اصلاحيه به راحتي پذيرفته شده است كه دهياران را شوراها انتخاب نكنند و با اين كار عملا تمام قدرت شوراي روستايي گرفته مي شود و افراد ديگر كاري ندارند و بعد از مدتي همه مي گويند شورا را تعطيل كنيد. اين كارشناس مسايل شوراها افزود: جالب است بدانيم از زماني كه اصلاحات ارضي و نظام مديريت روستاها در كشور به هم خورد، تا قبل از تشكيل دهياري ها، در مديريت روستايي بحران داشتيم. به نظر مي رسد كه تجربه دهياري ها تجربه خوبي بود و يك سر و ساماني به مديريت روستايي داده بود، ولي الان با اين اصلاحيه قانون شوراها اگر قرار باشد وضعيت به دوره قبل برگردد، دوباره يك بحران براي مديريت روستايي درست مي شود.]]>
</TEXT>
</DOC>
<DOC>
<DOCID>HAM2-860126-075</DOCID>
<DOCNO>HAM2-860126-075</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گسترش حمل و نقل عمومي؛ اولويت امسال شهرداري در حوزه ترافيك
گره ترافيك تهران، 600 ميليون دلاري است]]>
</TITLE>
<TEXT>
<IMAGE>/1386/860126/news/019395.jpg</IMAGE>
<![CDATA[
گروه شهري- شهردار تهران حل مشكل ترافيك تهران را در گرو صرف هزينه 600 ميليون دلاري براي مترو اين شهر دانست.
در حالي كه مديرعامل مترو تهران هفته گذشته از اختصاص ديرهنگام كمك 50 ميليارد توماني دولت به مترو گلايه كرد، شهردار تهران به خبرگزاري فارس گفت كه در حال حاضر زيرساخت هاي مترو درست شده است و هر گاه 600 ميليون دلار براي خطوط مترو و تهيه واگن هزينه شود مي توان معضل ترافيك تهران را حل كرد.
قاليباف با بيان اينكه با تصميمات كوتاه مدت نمي توان مشكل ترافيك را حل كرد اضافه كرد: بايد زمان حركت قطارهاي مترو را از 4 دقيقه به 2 دقيقه و ظرفيت جابجايي مسافر آن را از يك ميليون و 300 هزار مسافر در روز به دو ميليون و 600 هزار مسافر در روز برسانيم.
شهردار تهران گفت: در تعجبم كه چگونه ساليانه 21 ميليارد دلار براي سوبسيد انرژي هزينه مي كنيم ولي 600 ميليون دلار براي حمل و نقل عمومي هزينه نمي كنيم.
گسترش حمل و نقل عمومي اولويت سال 86
از سوي ديگر مديرعامل سازمان حمل و نقل و ترافيك نيز از تلاش شهرداري براي افزايش اطمينان شهروندان به حمل و نقل عمومي با افزايش ناوگان حمل و نقل عمومي، گسترش پايانه ها و ايستگاه  هاي اتوبوس و تنظيم زمان بندي اتوبوسها در سال جديد خبر داد.
محمود صفارزاده با بيان اينكه مردم بايد بتوانند روي حمل و نقل همگاني حساب باز كنند و اين سيستم بايد قابل اعتماد باشد گفت: تجهيز سيستم حمل و نقل عمومي به تاكسي ها و خودروهاي ون جديد در كنار گسترش مترو و ايجاد دسترسي راحت به اين سيستم ها از برنامه هاي شهرداري تهران در سال جاري است.
خط جديد اتوبوس سريع السير
معاون حمل و نقل و ترافيك تهران نيز گفت كه خط اتوبوس سريع السير در مسير دپوي شرق تا آزادي به زودي به طور آزمايشي راه اندازي مي شود.
به گفته سيدجعفر تشكري هاشمي اين طرح با هدف افزايش راندمان فعاليت ناوگان اتوبوسراني و كاهش اتلاف وقت اتوبوس ها در ترافيك اجرا مي شود.]]>
</TEXT>
</DOC>
<DOC>
<DOCID>HAM2-860126-076</DOCID>
<DOCNO>HAM2-860126-076</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدگاه 3عضو منتخب شوراي شهر تهران:
مديريت شهري؛ نيازمند تثبيت]]>
</TITLE>
<TEXT>
<![CDATA[گروه شهري- با نزديك شدن آغاز فعاليت سومين دوره شوراهاي اسلامي شهر و روستا(نهم ارديبهشت)، بحث مربوط به تعيين مديران و چگونگي سپردن اداره امور شهري به آنان، بار ديگر پررنگ شده و شوراها را به ويژه در كلان شهرها به تكاپو واداشته است.
در اين بين، حمزه شكيب عضو فعلي و منتخب سومين دوره شوراي اسلامي شهر تهران با اشاره به مشكلات و پيچيدگي هاي اداره پايتخت و ضرورت آشنايي مديران به امور شهري مي گويد: از اين حيث، تعيين و انتخاب شهردار وظيفه اي مهم براي شوراي شهر به شمار مي رود. وي در گفت وگو با همشهري، مي افزايد : يكي از وظايف مهم شوراي شهر در ابتداي شروع به كار در هر دوره، تعيين شهردار و انتخاب تيم قوي براي اداره شهر به منظور اجراي برنامه ها و سياست هاي موجود و مصوبات شوراي شهر است.
شكيب مي گويد: آنچه شوراي سوم دنبال مي كند، اداره شهر به دست مديران قوي و تيم مديريتي است كه شهر را خوب بشناسد و با شورا تعامل قوي و سازنده داشته باشد و شهر را بر اساس مصوبات شوراي شهر، اجراي برنامه هاي مصوب و در تعامل با شورا اداره كند.
به اعتقاد وي، شهردار بايد آشنايي كامل به امور شهر داشته باشد و استعدادهاي شهر را به خوبي بشناسد و بتواند از ويژگي ها و ابزارها و نكات مثبت و برجسته موجود در شهر در جهت حل مشكلات و معضلات شهري اعم از امور عمراني، اجتماعي و فرهنگي استفاده كند.
به گفته وي،   شوراي سوم دنبال اين است كه شهر به دست يك تيم مديريتي با توان بالا سپرده شود كه شهر را به خوبي بشناسد و با شورا تعامل خوب داشته باشد و شهر را بر اساس مصوبات شورا و در تعامل با شورا اداره كند.
اتفاق نظر براي تثبيت
از سوي ديگر، معصومه آباد، منتخب سومين دوره شوراي شهر تهران نيز در اين باره گفت: جلساتي كه تاكنون اعضاي شوراي جديد داشته اند، بيشتر راجع به نحوه مديريت و اداره شهر و شاخص هاي مربوط به آن بوده است. اين عضو سومين دوره شوراي شهر تهران همچنين با اشاره به اهميت اتفاق نظر در رابطه با بحث تثبيت مديريت شهري گفت: طي يك سال و هفت ماهي كه آقاي قاليباف مديريت شهر تهران را عهده دار شده، فعاليت هايي را در حوزه هاي عمراني، اجتماعي و فرهنگي انجام داده كه رويكرد مثبتي را در اين باره در پي داشته است. از اين رو مايل هستيم جهت گيري در اين حوزه ادامه پيدا كند. وحدت و همگرايي در اين زمينه بيشتر شود.
آباد، در عين حال با بيان اين كه تاكنون روي فرد خاصي صحبت نشده و اين نظر شخصي من است با اين حال گفت: تعداد ديگري نيز با اين موضوع اتفاق نظر دارند كه مديريت شهري تثبيت شود. به بيان ديگر هنوز هيچ گزينه اي مطرح نشده است ضمن اين كه برخي اعضا روي تثبيت مديريت فعلي نظر دارند.
انتخاب شهردار با رويكرد فرهنگي اجتماعي
از سوي ديگر مرتضي طلايي منتخب شوراي شهر تهران نيز با اشاره به جلسه روز گذشته اعضاي شوراي شهر تهران گفت: معيار ما براي انتخاب شهردار تهران اين است كه قصد داريم شهرداري را برگزينيم كه رويكرد فرهنگي و اجتماعي اش به رويكرد خدماتي اش بچربد. وي كه در همايش سلامت بستر توسعه حضور يافته بود در ادامه گفت: شهر نياز به مديريت انسان محور دارد و نيازمند تغيير نگاه است و به نظر من اولويت مسئله انسانهاست نه سنگ و سيمان. طلايي اصلي ترين وظيفه شورا و مديريت شهري را پاسداشت حقوق شهروندان بيان كرد و گفت: براي اينكه به فرداي مورد انتظار كه حق شهروندان تهراني است برسيم بايد ساكنان شهر به شهروندان و جمعيت شهر به جامعه تبديل شود و تك تك شهروندان به حقوق و تكاليف خود آشنا شوند.]]>
</TEXT>
</DOC>
<DOC>
<DOCID>HAM2-860126-077</DOCID>
<DOCNO>HAM2-860126-077</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[توسعه شبكه بزرگراهي در جنوب شرق تهران]]>
</TITLE>
<TEXT>
<![CDATA[گروه شهري- تنها 37 درصد از اراضي واقع برسرراه احداث ادامه بزرگراه امام علي(ع)درمنطقه 15 تملك شده است وساير اراضي نيز با به كارگيري بخش خصوصي و ايجاد ظرفيت جايگزيني از طريق توافق هاي ريالي يا تهاتري ملكي انجام مي شود.
ضرورت ايجاد محيط شهري برخوردار از دسترسي هاي مطلوب براساس اهداف چشم انداز توسعه تهران، بزرگراه دولت آباد و اتصال آن به گردنه تنباكويي كه مدتي عمليات اجرايي آن معطل مانده بودبا برطرف كردن معارضات موجود در سال جاري به بهره برداري مي رسد. به گفته پورنبوي شهردارمنطقه 15 با اين اقدام ترافيك شرق به غرب و بالعكس از محدوده ميدان بسيج كاهش يافته به دنبال آن كاهش آلايندگي محيط، جلوگيري از استهلاك و افزايش سرعت در سفرهاي شهري و برون شهري در محدوده حريم تهران به وجود مي آيد.
پور نبوي با اشاره به عمليات اجرايي بزرگراه شرق گفت: اين بزرگراه كه از تهرانپارس، جاده دماوند و ضلع شرقي قصر فيروزه به گردنه تنباكويي وصل مي شود، موجب توزيع ترافيك شمال جنوب خواهد شد، كه در اين راستا مطالعات لازم صورت گرفته، هزينه رفع معارضين تامين و مسيل يابي روي زمين نيز انجام شده است. وي اظهاراميدواري كرد امسال عمليات اجرايي آن آغاز شود.
شهردار منطقه 15 همچنين از تكميل باند تند رو بزرگراه امام رضا(ع)خبرداد و افزود: با تكميل اين باند به عنوان تنها كريدور ارتباطي شرق تهران، شاهد عبور ايمن شهروندان و ترافيك روان در منطقه خواهيم بود. وي ازتوسعه شبكه حمل و نقل ريلي منطقه 15 سخن گفت و افزود: سال گذشته مقدمات انجام مطالعات اجرايي براي توسعه مترو در منطقه با حضور مدير عامل مترو صورت گرفت ومقرر شد تا در امتداد مسير بزرگراه بعثت از ايستگاه خزانه، مسيري به ميدان بسيج ايجاد شود. بنا براين گزارش، احمددنيا مالي معاون فني و عمراني شهرداري تهران نيزدربازديد خود از منطقه 15 گفت: اين منطقه را به دليل برخورداري از ويژگي هاي خاص جغرافيايي به عنوان يكي ازمحورهاي اساسي و مهم ورودي- خروجي شهربه شمارمي رود.]]>
</TEXT>
</DOC>
<DOC>
<DOCID>HAM2-860126-078</DOCID>
<DOCNO>HAM2-860126-078</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[توقف آبگيري سد سلمان فارسي، براي نجات شهر ساساني]]>
</TITLE>
<TEXT>
<![CDATA[ميراث خبر: آبگيري سد سلمان فارسي در استان فارس با پيگيري سازمان ميراث فرهنگي و گردشگري كشور كاملا متوقف شده و كاوش هاي باستان شناسي شهر 350 هكتاري ساساني در حوضچه آبگيري اين سد با تعامل وزارت نيرو و سازمان ميراث فرهنگي و گردشگري آغاز شد.
حسن فاضلي نشلي، رئيس پژوهشكده باستان شناسي كشور با اعلام اين خبر افزود: مسئولان سد سلمان فارسي اواخر اسفند گذشته اقدام به آبگيري سد كردند كه در پي آن شهري ساساني در حوضچه آبگيري اين سد غرق مي شد. اين درحالي بود كه مطالعه روي اين محوطه ساساني به تازگي آغاز شده و مسئولان سد مي بايست زمان كافي براي پژوهش در اختيار سازمان ميراث فرهنگي و گردشگري قرار مي دادند.
با پيگيري سازمان ميراث فرهنگي و گردشگري آبگيري سد سلمان فارسي كه به گفته مسئولان سد به منظور آزمايش ميزان آب بند بودن سد بوده است متوقف و به سرعت كاوش در شهر ساساني آغاز شد.
رئيس پژوهشكده باستان شناسي كشور يادآور شد بر اساس صحبت هاي انجام گرفته با سازمان آب منطقه اي استان فارس و وزارت نيرو، آن ها نيز با اين طرح موافقت كرده اند و قرار است همكاري لازم جهت كاوش در شهر ساساني را با باستان شناسان و پژوهشكده باستان شناسي داشته باشند و هزينه كاوش هاي پشت سد را نيز تقبل كنند. ساخت سد سلمان فارسي بيش از يك دهه به طول انجاميد و در اين مدت سازمان ميراث فرهنگي و گردشگري هيچ واكنشي نسبت به تاريخي بودن حوضچه آبگيري اين سد نداشته است.]]>
</TEXT>
</DOC>
<DOC>
<DOCID>HAM2-860126-079</DOCID>
<DOCNO>HAM2-860126-079</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اختصاص 40 ميليارد تومان يارانه براي توسعه گردشگري]]>
</TITLE>
<TEXT>
<![CDATA[فارس: رئيس سازمان ميراث فرهنگي، صنايع دستي و گردشگري از تخصيص 40 ميليارد تومان يارانه دولت براي توسعه گردشگري تا پايان فروردين امسال خبر داد.
اسفنديار رحيم مشايي گفت: دولت در سال گذشته 10 درصد از يارانه هاي زودبازده(600 ميليارد تومان)را به عنوان يارانه هاي بخش توسعه گردشگري تصويب كرد كه  هنوز پرداخت نشده است.
وي در ادامه افزود: تمام پرونده هاي توسعه گردشگري كه مشمول دريافت اين يارانه ها مي شوند آماده ارسال به بانك است و چون اين 10 درصد از يارانه ها حداكثر تا پايان فروردين مهلت هزينه شدن دارد به شدت در حال پيگيري هستم تا اين بودجه دريافت شود.
رئيس سازمان ميراث فرهنگي، صنايع دستي و گردشگري اظهار داشت: 10 درصد سهميه ما از يارانه ها حدود 60 ميليارد تومان بود كه از قرار معلوم 60 درصد آن را اختصاص داده اند و ما 40 ميليارد تومان يارانه دريافت خواهيم كرد.
رحيم  مشايي درباره ميزان يارانه هاي بخش گردشگري در بودجه سال 86 اين سازمان گفت: اين يارانه ها براي سال 86 هنوز تخصيص داده نشده است.
به گفته وي دولت، موظف كرده يارانه به صورتي صرف شود كه بين 4 درصد و 8درصد وام  6 درصدش را گردشگري پرداخت كند و قرار شده كه بين هزار تا 1500 ميليارد تومان هم وام  دهند كه در حال مذاكره با بانك ها هستند تا هماهنگي ها براي ارايه تسهيلات صورت گيرد.]]>
</TEXT>
</DOC>
<DOC>
<DOCID>HAM2-860126-080</DOCID>
<DOCNO>HAM2-860126-080</DOCNO>
<ORIGINALFILE>/1386/860126/news/_shari.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ساخت و ساز غيرمجاز در حريم بزرگترين بناي خشتي جهان
حلبي آباد در حاشيه ارگ بم]]>
</TITLE>
<TEXT>
<![CDATA[گروه شهري ساخت وسازهاي غيرمجاز در محوطه گسل بم سبب تخريب آثار باستاني موجود شده و حريم منظري اين منطقه را به شدت مخدوش كرده است.
به گزارش روابط عمومي ستاد بزرگداشت هفته بناها و محوطه هاي تاريخي، اسكندر مختاري مدير ميراث فرهنگي شهر بم با اعلام اين مطلب گفت: سازمان ميراث فرهنگي، صنايع دستي و گردشگري كشور با مشكل ساخت وسازهاي غيرمجاز در محوطه گسل بم مواجه شده است. او افزود: چندي است عده اي از حاشيه نشين هاي بم كه در جريان اسكان موقت در اين منطقه مستقر شده اند به ايجاد نوعي حلبي آباد و زورآباد در گسل بم اقدام كرده اند. اين درحالي است كه گسل محوطه باستاني بم، با توجه به اين كه محل بالا آمدن  و استحصال آب با استفاده از سيستم هاي كهن آبرساني در منطقه بوده، آثار متعدد و باارزشي از دوران پيش از اسلام را در خود جاي داده و هنوز مورد كاوش قرار نگرفته است.
مختاري تأكيد كرد كه فعاليت اين افراد علاوه بر تخريب آثار معماري موجود، منظر تاريخي بم را نيز مخدوش كرده و موجب انباشتن انواع ساختارهاي ناايستا و نامناسب شده است. به گفته او اين اقدامات به طور غيرمجاز و به رغم مخالفت شهرداري و ديگر دستگاه هاي مربوطه صورت گرفته و با وجود دستور رئيس جمهور محترم، استانداري كرمان و ديگر مسئولان منطقه هنوز اقدامي براي رفع اين پديده مخرب و ضدفرهنگي صورت نگرفته است.
مدير پايگاه ميراث فرهنگي و گردشگري بم علت اصلي بروز اين پديده را ناآگاهي دانست و گفت: مهم ترين اقدام براي حفاظت از آثار تاريخي ارتقاي سطح فرهنگ جامعه و توجه دادن مردم به حفاظت از ميراث گران بهاي فرهنگ كشور است. گفتني است ميراث فرهنگي بم تنها اثر از ميان هشت اثر جهاني ايران است كه با منظر فرهنگي و طبيعي خود در فهرست آثار جهاني ثبت شده و تجاوز به حريم بصري آن تخطي از كنوانسيون هاي بين المللي ناظر به حمايت از ميراث فرهنگي و طبيعي جهاني است.]]>
</TEXT>
</DOC>
<DOC>
<DOCID>HAM2-860126-081</DOCID>
<DOCNO>HAM2-860126-081</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[واشنگتن پست:
ديپلمات هاي ايراني فعلا آزاد نمي شوند]]>
</TITLE>
<TEXT>
<![CDATA[ايسنا: روزنامه  واشنگتن پست به نقل ازمقامات آمريكايي گزارش داد: دولت بوش پس از بحث هاي فشرده  داخلي تصميم گرفته است 5 ديپلمات ايراني را كه درعراق دستگيرشده اند همچنان دراختيارنگهدارد.
 اين روزنامه به نقل ازمقامات آمريكايي افزود: دريك نشست تيم سياست خارجي رئيس جمهور، دولت تصميم گرفت 5 ايراني دربازداشت باقي بمانند و تجديد نظر دوره اي كه هر 6 ماه يك بار براي ديگر 250 تن بازداشت شدگان خارجي به كارمي رود را درباره آنها انجام دهد. اين روزنامه به نقل از مقامات آمريكايي افزود: انتظار نمي رود تجديد نظر بعدي تا ماه ژوئيه(خردادماه)انجام گيرد.
اين تصميم درحالي اتخاذ شده است كه علي دباغ،سخنگوي دولت عراق درسفري به واشنگتن روابط بهترايران و آمريكا را خواستارشد وگفت: ما احساس مي كنيم كه روابط بهبود يافته و بهترميان آمريكا و ايران مي تواند دخالت ايران را كم كند. دباغ دركنفرانس خبري مشترك با دانا پرينو، سخنگوي كاخ سفيد گفت: اختلافات برسر اين پنج ايراني نشانگر شكاف درحال ظهوري درباره چگونگي برخورد با ايران است.
اين روزنامه به نقل ازمقامات آمريكايي افزود: كاندوليزا رايس، وزيرخارجه  آمريكا روزسه شنبه توصيه كرد كه اين افراد  آزاد شوند، زيرا ديگر مفيد نيستند، اما پس از بررسي گزينه ها، وي با اجماع همراه شد.
دفتر ديك چني، معاون رئيس جمهور آمريكا قاطع ترين درخواست را براي نگهداري آن ها مطرح كرده است.]]>
</TEXT>
</DOC>
<DOC>
<DOCID>HAM2-860126-082</DOCID>
<DOCNO>HAM2-860126-082</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لايحه تشكيلسازمان مديريت بحران امروز در مجلس]]>
</TITLE>
<TEXT>
<![CDATA[گروه سياسي- لايحه تشكيل سازمان مديريت بحران با رأي نمايندگان مجلس در جلسه چهارشنبه، خارج از دستور عادي امروز در دستور كار صحن علني قرار دارد.
به گزارش خبرنگار پارلماني همشهري اين هفته و در طي سه روز جلسه علني مجلس، هشت وزير از جمله منوچهر متكي و مصطفي پورمحمدي در خانه ملت براي پاسخگويي به سؤالات نمايندگان حاضر خواهند شد.
اين هفته همچنين نمايندگان استان كرمانشاه در تذكري به رئيس جمهوري خواستار تسريع در بازگشايي مرز خسروي و اجرايي شدن مصوبه هيأت وزيران در سفر به كرمانشاه درباره اين موضوع شدند.
بررسي طرح اصلاح ماده 79 قانون شهرداري اصلاحيه مصوب 1345، بررسي طرح اصلاح قانون تشكيل و توسعه بسيج دانش آموزي، طرح استاني شدن حوزه هاي انتخابيه مجلس در برخي استان هاي كشور و طرح تجميع انتخابات دوره هشتم با دوره دهم رياست جمهوري در دستور كار اين هفته كميسيون امنيت ملي و سياست خارجي قرار دارد.
بررسي گزارش عملكرد بودجه سال 85 كل كشور با حضور مسئولان وزارت دارايي، سازمان مديريت و بانك مركزي از دستور كارهاي مهم كميسيون برنامه و بودجه به شمار مي آيد.]]>
</TEXT>
</DOC>
<DOC>
<DOCID>HAM2-860126-083</DOCID>
<DOCNO>HAM2-860126-083</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[منابع خبري غرب:
فرصت مذاكره فراهم شده است
عكس ماهواره اي از تأسيسات نطنزبازنگري پيمان ان.پي.تي در وين]]>
</TITLE>
<TEXT>
<IMAGE>/1386/860126/news/019344.jpg</IMAGE>
<![CDATA[
فارس: نماينده دائم ايران در آژانس بين المللي انرژي اتمي گفت: اجلاس تداركاتي بازنگري پيمان ان. پي. تي 10 تا 21 ارديبهشت در وين برگزار خواهد شد. علي اصغر سلطانيه با اعلام اين خبر كه اين اجلاس به رياست ژاپن خواهد بود توضيح داد: كنفرانس بازنگري در پيمان ان. پي. تي هر 5 سال يكبار برگزار مي شود كه جلسه تداركاتي آن در فاصله پنج سال دو تا سه بار برگزار مي شود تا آمادگي لازم براي كنفرانس اصلي ايجاد شود.
--
گروه سياسي- با آن كه هنوز منابع رسمي خبري درباره زمان و مكان آغاز مذاكرات ميان ايران و كشورهاي 1+5 منتشر نكرده اند، اما رسانه هاي غربي در تحليل هايي از آماده بودن شرايط براي مذاكره سخن مي گويند. ديروز دو رسانه انگليسي در گزارش هاي  خود، تعامل با ايران را تنها راه حل دانسته اند. خبرگزاري رويترز و روزنامه گاردين درگزارش هاي خود تأكيد كردند كه سياست انزوا عليه ايران نتيجه عكس داشته و در آينده هم مذاكره تنها گزينه موجود است.
مذاكره از موضع قدرت
رويترز در خبري كه ايسنا آن را منتشر كرده است، گزارش داد: اعلام خبر دستيابي ايران به فناوري توليد سوخت هسته اي در مقياس صنعتي شك و ترديد بين المللي را برانگيخته، اما اين خبر مي تواند فرصتي براي مذاكره با غرب را در اختيار ايران قرار دهد. رويترز در ادامه، راه حل احمدي نژاد براي پايان دادن به بن بستي كه در راستاي دستگيري 15 نظامي انگليسي به وجود آمده بود را به عنوان يكي از زمينه هاي ديپلماسي ذكر كرده و مي نويسد: آنها مي توانند از خبر صنعتي شدن غني سازي اورانيوم استفاده كنند تا بگويند ما آنچه را كه مي خواستيم به دست آورديم، اكنون مي توانيم متوقف شده و از جايگاه قدرت وارد مذاكرات شويم.
نيازمند مذاكره با ايران
روزنامه انگليسي  گاردين نيز در مطلبي اعتراف مي كند كه ما نيازمند مذاكره با ايران هستيم و تقويت جنگ تبليغاتي از طريق فروش داستان 15 نظامي انگليسي كه توسط ايران آزاد شدند تنها اين امر را دشوار تر مي كند.
نتيجه عكس
اين روزنامه در ادامه نوشت: واكنش هاي جنگ طلبانه در برابر ايران نامناسب است و سياست منزوي كردن، محدود كردن و تغيير رژيم كه توسط آمريكا در قبال ايران اعمال شد نتيجه عكس به دنبال داشته است.
در همين  حال يك مقام وزارت خارجه  انگليس از مخالفت كشورش با اقدام نظامي احتمالي عليه ايران خبر داد. پيترجودراهام، رئيس اداره  خاورميانه و شمال آفريقا در وزارت خارجه  انگليس  تاكيد كرد كه كشورش با هرگونه اقدام نظامي احتمالي عليه تاسيسات هسته اي ايران مخالف است.
معاون وزير خارجه  آمريكا نيز با تاكيد بر اين كه ديپلماسي بايد براي حل مساله  هسته اي ايران زمان داشته باشد گفت كه درگيري با ايران مطلوب نيست. نيكلاس برنز كه با شبكه خبري بي.بي.سي صحبت مي كرد گفت: همچنان براي حل ديپلماتيك مساله هسته اي ايران زمان باقي است.]]>
</TEXT>
</DOC>
<DOC>
<DOCID>HAM2-860126-084</DOCID>
<DOCNO>HAM2-860126-084</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فرمانده كل ارتش:
كوچكترين تعرض راقاطعانه پاسخ خواهيم داد]]>
</TITLE>
<TEXT>
<IMAGE>/1386/860126/news/019347.jpg</IMAGE>
<![CDATA[
گروه سياسي- فرمانده كل ارتش جمهوري اسلامي ايران به مناسبت 29 فروردين سالروز ارتش جمهوري اسلامي ايران پيامي را منتشر كرد كه اين پيام ديروز در صبحگاه مشترك ارتش جمهوري اسلامي ايران قرائت شد.
در بخشي از پيام امير سرلشكر عطاءا... صالحي آمده است: ارتش جمهوري اسلامي ايران تمام تحولات نظامي در سطح منطقه را به دقت زير نظر داشته و همواره با كسب اطلاعات لازم از اهداف شوم دشمنان فرامنطقه اي، هوشياري و آمادگي لازم براي مقابله با هرگونه تهديد مستقيم و يا غيرمستقيم را داشته و كوچكترين تعرض به تماميت ارضي و منافع ميهن اسلامي را قاطعانه پاسخ خواهد داد. خرم طوسي جانشين رييس ستاد مشترك ارتش هم بر آمادگي كامل ارتش براي مقابله با هر تهديدي تاكيد كرد و گفت: به لطف الهي و به اميد آن روز كه هيچ تهديدي براي كشور ما وجود نداشته باشد و زمينه ي هيچ تجاوزي را شاهد نباشيم، بايد بگويم كه ارتش جمهوري اسلامي ايران پرقدرت و پا  در  ركاب است.]]>
</TEXT>
</DOC>
<DOC>
<DOCID>HAM2-860126-085</DOCID>
<DOCNO>HAM2-860126-085</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزارت كشور:
تجميع درانتخابات مجلس هشتم صورت نمي گيرد]]>
</TITLE>
<TEXT>
<![CDATA[گروه سياسي- مطرح شدن موضوع انتخابات، مسئولان وزارت كشور را هم براي اطلاع رساني انتخابات به تكاپو انداخته است؛ هرچند اين موضوع كمي زودهنگام به نظر مي رسد. از جمله مهمترين نكات مطرح شده منتفي شدن موضوع تجميع در انتخابات مجلس هشتم است. معاون سياسي وزارت كشور با اعلام اينكه دولت قصد دارد لايحه اي كوتاه براي اصلاح برخي مواد قانون انتخابات را به مجلس ارائه كند، گفت: پيش نويس اين لايحه در وزارت كشور تهيه شده و پس از تصويب دولت، به مجلس تقديم خواهد شد.
سيدمجتبي ثمره هاشمي با بيان اينكه طبق قانون فعلي، انتخابات مجلس هشتم بايد از اوايل ارديبهشت يا اواخر خرداد كليد مي خورد، افزود: آغاز انتخابات مجلس هشتم به چگونگي اين لايحه منوط خواهد بود.
معاون پارلماني وزير كشورهم درباره لايحه اصلاح قانون انتخابات گفت: به دليل در پيش داشتن انتخابات مجلس هشتم، لايحه  اصلاح قانون انتخابات مجلس را از لايحه  جامع انتخابات كشور جدا كرده و در نظر داريم تا در اسرع وقت براي تصويب به مجلس تقديم كنيم.
محمدحسن موسي پور اظهار داشت: لايحه  قانون جامع انتخابات كشور را وزارت كشور تنظيم كرده و به دولت فرستاده است و در حال حاضر نيز در كميسيون سياسي دفاعي دولت در حال بررسي است و مراحل نهايي را طي مي كند اما به دليل اين كه اين لايحه مواد زيادي دارد و طرح آن در صحن علني زمان مي برد، تصميم گرفتيم تكليف قانون انتخابات مجلس زودتر مشخص شود. وي بخشي از اين لايحه مربوط به شرايط كانديداها و بخش ديگر را مربوط به تبليغات و مجريان انتخابات عنوان كرد.
به گزارش ايسنا،موسي پور درباره  اجرايي شدن بحث تجميع انتخابات كه در لايحه قانون جامع انتخابات مطرح شده است گفت: در انتخابات مجلس هشتم بحث تجميع منتفي است و در انتخابات هاي بعدي تجميع صورت خواهد گرفت.]]>
</TEXT>
</DOC>
<DOC>
<DOCID>HAM2-860126-086</DOCID>
<DOCNO>HAM2-860126-086</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<IMAGE>/1386/860126/news/019341.jpg</IMAGE>
<![CDATA[
 سياست خارجي: سفير ونزوئلا در ايران از سفر هوگو چاوز رئيس جمهور اين كشور به ايران در ماه هاي آينده خبر داد. آرتورو آنيبال گايگوس سفير جمهوري بوليواري ونزوئلا در تهران پيش از ظهر ديروز در كنفرانس مطبوعاتي كه به مناسبت اتفاقات كودتاي 11 آوريل 2005 عليه دولت چاوز در محل اين سفارتخانه برگزار شده بود، با اعلام خبر سفر هوگو چاوز به ايران به زمان دقيق اين سفر اشاره اي نكرد.
سياست خارجي: تبعه  فرانسوي كه روز جمعه پس از دريافت مداركش ايران را ترك كرد اظهار كرد كه در طول مدت 10 هفته اي كه با وجود عدم تمايلش در ايران نگهداري شده با او بدرفتاري نشده است. به گزارش ايسنا، استفان دودوانيون بعد از ورود به فرودگاه پاريس پس از آن كه مقامات ايراني پاسپورتش را كه در 30 ژانويه در سفري به سيستان - بلوچستان ضبط شده بود، به او بازگرداندند از نظر سلامتي در وضعيت خوبي قرار داشت. وي به خبرنگاران گفت: من در زندان نبودم. دودوانيون افزود:  به لطف حمايت نزديكانم، خانواده ي ايراني ام و سفارت فرانسه اين اقامت تحت شرايطي عالي سپري شد، البته نه از نظر رواني و عصبي. وي گفت كه تحقيقاتش در خصوص روابط شيعه - سني باعث برانگيختن شك مقامات ايراني در سيستان و بلوچستان شده بود.
سياست خارجي: روزنامه آمريكايي شيكاگو تريبيون روز جمعه متن نامه اعتراض نمايندگي دائم ايران در سازمان ملل به مقاله توهين آميز آن روزنامه درباره دستگيري ملوانان انگليسي در آبهاي سرزميني كشورمان را منتشر كرد. به گزارش ايرنا در نامه نمايندگي كشورمان آمده است: متاسفانه آن روزنامه از واژه گروگان گيري در حالي براي اشاره به اين حادثه استفاده نموده كه حتي مقامات انگليسي كه بصورت غير رسمي ورود نيروهاي نظامي خود به آبهاي سرزميني ايران را تائيد كرده اند، از چنين واژه اي استفاده نكرده و به لحاظ حقوقي نيز امكان استفاده از آن را ندارند. نامه مذكور كه با عنوان معرفي نادرست ايران در اين روزنامه به چاپ رسيده است، اشاره دارد كه گزارش مذكور حاوي اشتباهات فاحش و غير قابل چشم پوشي است از جمله تاريخ دستگيري گروه قبلي ملوانان متجاوز انگليسي به آبهاي ايران به اشتباه بجاي 2004 سال 1994 ذكر شده است.]]>
</TEXT>
</DOC>
<DOC>
<DOCID>HAM2-860126-087</DOCID>
<DOCNO>HAM2-860126-087</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت
مرتضي تمدنمجلس و دولت در سال اتحاد ملي]]>
</TITLE>
<TEXT>
<![CDATA[بدون ترديد تحقق شعار و هدف مهمي كه مقام معظم رهبري براي سال 86 ترسيم فرمودند محدود به يك جنبه و موضوع خاص نمي گردد؛ فرمان معظم له فراگير، بسيط و دربرگيرنده كليه سطوح و اجزاء نظام اعم از مردم، قواي سه گانه و ساير اركان مستقر در درون حكومت است، اينك از اين زاويه روابط مجلس يا قوه مقننه با دولت را تحليل و بررسي خواهيم نمود. تأثيراتي را كه تعامل و همكاري اين دو قوه با حفظ حيطه اختيارات هركدام براي تحقق اتحاد ملي خواهد داشت، عبارتند از:
1 كنار گذاشتن اختلافات و نقاط تفرقه انگيزي كه بر روند كارآيي هر دو قوه اثر منفي دارد و نيروي آنها را به تحليل برده و قهراً موجب انشقاق و دودستگي در سطح جامعه و در نتيجه لطمه به اتحاد ملي مي گردد. متأسفانه عده اي كه نه صلاح دولت و نه موفقيت مجلس را در سر مي پرورانند، با طرح موضوعات حاشيه اي و جزئي با تشديد اختلافات بين دو قوه مذكور امكان خدمتگزاري و پرداختن به اولويت هاي مهم جامعه از جمله تورم، بيكاري، فساد اقتصادي و معضلات فرهنگي را از آنها سلب نموده و با طرفداري به ظاهر جانبدارانه هر دو قوه را در نزد افكار عمومي تخريب و تضعيف مي نمايند.
2 اگر بپذيريم ناكارآمدي حكومت و ترويج باور عمومي مبني بر اين كه اركان نظام از حل مشكلات و تأمين مطالبات شهروندان خود عاجز است موجب واگرايي، يأس، نااميدي، از بين رفتن تعصب ملي، ميل به بيگانه يا ناجي موهوم خارج از مرزها و در نتيجه حذف پشتوانه مردمي نظام خواهد گرديد آنگاه مي پذيريم درصورتي كه مجلس و دولت نتوانند براي حفظ منافع ملي، حل مشكلات اصلي و عبور دادن كشور از بن بست ها و مشكلات با يكديگر تعامل سازنده و منسجم داشته باشند اين خطر عينيت خواهد يافت و عملاً سلب اعتماد و يأس به آينده در يك ملت بزرگ ترين تهديد بر اتحاد ملي خواهد بود، اين شوخي سياسي كه بعضاً گفته مي شود، تريبون مجالس قانونگذاري، محل ايراد گرفتن دولت هاست، درصورتي كه تبديل به يك رويه و فرهنگ شود و دو قوه مؤثر را كه حكم تيغه هاي قيچي را دارند، در خيل موضوعات انحرافي، فرعي و سطحي غرق نمايد آنگاه بايد منتظر تبخير عرق ملي و وفاداري به كشور و حكومت باشيم.
طبعاً آنچه در اين ميان از قلم خواهد افتاد سعادت و بهروزي ملت و آسايش مردم خواهد بود.
3 همواره تجربه گرديده هرگاه بين قواي سه گانه تفرقه ايجاد گردد و در نزاع و ناهماهنگي با يكديگر قرار گيرند، مخالفان و دشمنان داخلي و خارجي جان تازه گرفته، تجديد سازمان نموده و فعاليت هاي خود را از قبيل ايجاد نزاع ها و تفرقه هاي قومي، ايجاد تنش و درگيري بين نيروهاي فعال سياسي، به وجود آوردن اختلافات موهوم مذهبي و ترويج شايعات را تشديد نموده و عملاً اركان اتحاد ملي را كم رنگ و بي اهميت خواهند نمود.
برعكس انسجام و روابط سازنده قواي سه گانه موجب اميد و نشاط در بين مردم و يأس و نااميدي در بين مخالفان خارجي و داخلي خواهد گرديد.
4 مجلس و دولت به عنوان مهندسان و طراحان نظام در بعد قانونگذاري و اجرا با آسيب شناسي نقاطي كه تهديدكننده اتحاد ملي مي باشد، خواهند توانست ضمن وضع قوانين مؤثر، روند نظارتي خود را تشديد و در عين حفظ اختيارات و مواضع اصولي خود، سياست هايي را به اجرا گذارند كه ضمانت كننده اتحاد ملي و انسجام اسلامي باشد.
نماينده مجلس]]>
</TEXT>
</DOC>
<DOC>
<DOCID>HAM2-860126-088</DOCID>
<DOCNO>HAM2-860126-088</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[33 شهيد در بمب گذاري كربلا]]>
</TITLE>
<TEXT>
<![CDATA[گروه سياسي- صبح ديروز بر اثر انفجار خودروي بمب گذاري شده در كربلا، سي و سه تن شهيد و يكصد و پنجاه و هفت تن ديگر زخمي شدند. برپايه آخرين گزارشها نام 5 زائر ايراني در ميان مجروحين اين حادثه ديده مي شود.
اداره كل اطلاعات و مطبوعات وزارت امور خارجه اسامي زخمي هاي ايراني حادثه ديروز را به شرح زير اعلا م كرد: محمد قاسمي،محمد شاهمرادي،اصغر خلفي و ناصرمحمديان از استان اصفهان و رجبعلي ربيعي از تهران.
زائران زخمي كه وزارت امور خارجه اسامي آنها را اعلام كرده است جزو زائراني نبودند كه سازمان حج و زيارت مسئول اعزام آنهاست.
سليم كاظم مدير بخش اطلاع رساني بهداري كربلا هم گفت: دونفر از ايراني هاي زخمي شده بنا به درخواست آنان به بيمارستان نجف منتقل شده اند و سه نفر ديگر در بيمارستان الحسين كربلا بستري شدند.
يك مقام آگاه در وزارت امور خارجه هم به فارس گفت: شهداي اين حادثه غيرايراني بوده اند اما احتمال اينكه در شناسايي هاي نهايي چند نفر از آنها ايراني تشخيص داده شوند،بعيد نيست. در برخي اخبار ديگر هم احتمال افزايش تعداد زخمي هاي ايراني داده شده است.
زائران غيرقانوني
حسين اكبري مسوول امور عتبات عاليات سازمان حج و زيارت ايران در گفتگو با ايسنا هم گفت: انتقال زائران ايراني مجروح از حادثه  انفجار كربلا با همكاري سفارت ايران در عراق پس از ارزيابي ميزان جراحت آن ها به كشور صورت مي گيرد.
اكبري  اظهار داشت: پس از اين حادثه با هلال احمر ايران در عراق تماس گرفته شد كه درمان و انتقال آن ها تا مرز ايران از طريق اين هلال احمر صورت مي گيرد، ولي به دليل سفر غير مجاز اين افراد در خاك كشورمان مشمول ديگر خدمات همچون بيمه نمي شوند، اين در حالي است كه اين خدمات براي زائراني كه از طريق سازمان حج و زيارت براي سفر به عتبات عاليات اقدام مي كنند، متفاوت است.
اكبري گفت: انتقال اين زائران صدمه ديده از انفجار امروز كربلا به خاك ايران در اسرع وقت صورت مي گيرد.
شرح حادثه
يك خودروي بمب گذاري شده كه توسط يك عامل انتحاري هدايت مي شد، در يك ايستگاه اتوبوس در100 متري منطقه ي بين الحرمين و مرقد حضرت امام حسين(ع)و ابوالفضل العباس(ع)منفجر شد اين عمليات انتحاري در ايستگاهي كه در مركز يك بازار شلوغ قرار داشت، صورت گرفت و همين امر منجر شده است كه تلفات اين انفجار بسيار بالا باشد. بنابر گزارش هاي رسيده خسارت هاي مالي اين عمليات انتحاري كمتر از تلفات جاني آن نيست.
خداورديان سركنسول جمهوري اسلامي ايران هم در كربلاي معلي محل انفجار در اين شهر را محلي دانست كه به طور معمول زوار ايراني كمتر در آنجا حضور مي يابند.
مواضع
سخنگوي وزارت امور خارجه انفجار در كربلا را كه موجب شهادت و مجروح شدن تعدادي از زوار و مردم بي گناه شد، اقدام جنايتكارانه و مغاير با ارزشهاي الهي و اسلامي دانست و به شدت آنرا محكوم كرد.
سيد محمد علي حسيني ضمن ابراز همدردي با ملت و دولت عراق تصريح كرد كه هدف قرار دادن زوار و مردم بي گناه و عادي در اماكن مقدسه كربلاي معلا يك اقدام مشكوك و زشت است كه عوامل مزدور و وابسته به دستگاه هاي تفرقه انداز بيگانه آنرا هدايت كرده تا اهداف پليد خويش را در ضربه زدن به وحدت و مقدسات اسلامي اجرا نمايند.
جامعه مدرسين حوزه علميه قم هم در اطلاعيه  اي تعرض جنايتكاران به حريم حرم سيد الشهداء و قتل عام زائران اباعبدالله حسين(ع)را محكوم كرد. جامعه مدرسين در اين اطلاعيه آورده است: تعرض جنايتكاران به حريم حرم سيدالشهداء و قتل عام زائران و مجاوران خيمه گاه سرور آزادگان بيش از پيش چهره كريه آنان را بر عالميان عيان و دست فرو رفته شان را در خون شيعيان نمايان ساخت.]]>
</TEXT>
</DOC>
<DOC>
<DOCID>HAM2-860126-089</DOCID>
<DOCNO>HAM2-860126-089</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[داستاني با عنوان تغيير ساعت رسمي كشور
عقربه هاي سرگردان
ياسر مرادي]]>
</TITLE>
<TEXT>
<IMAGE>/1386/860126/news/019326.jpg</IMAGE>
<IMAGE>/1386/860126/news/019329.jpg</IMAGE>
<![CDATA[
اصل پذيرفته شده
بررسي تغيير ساعت در فصل بهار و تابستان در ساير كشورها نشان مي دهد از 90سال پيش تاكنون، اين اقدام در تعداد زيادي از كشورها به منظور استفاده بهينه و صرفه جويي در مصرف برق با بهره گيري از نورخورشيد و طولاني بودن ساعات روزهاي فصل بهار و تابستان به مرحله اجرا درآمده و درحال حاضر در 77كشور جهان، تغيير ساعت در اين 2 فصل به عنوان يك اصل پذيرفته شده و قانونمند، نهادينه شده است.
در ايران نيز تغيير ساعت رسمي كشور در?ماهه نخست سال علاوه بر صرفه جويي در مصرف انرژي و كاهش مصرف سوخت نيروگاه ها،در ميزان خواب  و نشاط افراد، توليدناخالص داخلي، ميزان جرم، حوادث ترافيكي، فعاليت هاي ورزشي، سلامت عمومي جامعه، فعاليت هاي كشاورزي، وضعيت روحي وجسمي دانش آموزان و طول عمر افراد تأثير دارد.
--
روايت تغيير ساعت رسمي كشور، داستاني است مانند بسياري از داستان هاي ديگري كه در دولت نهم با آن مواجه شده ايم و آن اينكه دولت با استناد به ديدگاه كارشناسان خود، اين امر را كاملاً توجيه پذير مي داند، اما در عين حال كارشناسان ساير بخش هاي غيردولتي و بخشي از مردم، كارشناسي بودن اين تصميم را زير سؤال مي برند و خواستار تجديدنظر دولت در تصميمش هستند. مشابه اين داستان را در مورد كاهش نرخ سود بانكي، تغيير ساعت كار بانك ها، بسياري از انتصابات دولتي، تغيير ساختار سازمان مديريت، سياست هاي مالي و پولي... شاهد بوديم كه در برخي موارد نهايتاً تصميم دولت غلبه پيدا كرده و در مواردي مانند ساعت كار بانك ها هم بخش غيردولتي توانسته نظر خود را بر دولت غلبه دهد.
اما در ماجراي تغيير ساعت رسمي كشور دو طرف ماجرا كه اين بار هم دولت و مجلس بودند، سعي كردند با جلساتي مشترك قبل از بحراني شدن موضوع، اين ماجرا را فيصله دهند اما اين سياست هم چندان موفق نبود تا كشمكش ديگري را در اين زمينه شاهد باشيم كه بر خلاف بسياري ديگر از اينگونه موارد، صرفاً جايگاهي كارشناسي دارد و بايد ديد دولت كه تاكنون توانسته 25 روز از اين فرصت 6 ماهه را مطابق ميل خود پيش ببرد تا چه زماني در اين بازي برنده باقي خواهد ماند ضمن اينكه اگر مجلس موفق به تغيير ساعت نهايتاً تا اواخر ارديبهشت نشود شايد عملاً اين موضوع براي امسال منتفي شود.
--
داستان از آنجا آغاز شد كه دولت نهم در واپسين لحظات سال 84 اعلام كرد برخلاف رويه 13 سال گذشته، ساعت رسمي كشور در 6 ماهه نخست سال تغيير نخواهد كرد. اين امر ابتدا با استقبال عمومي مواجه شد چرا كه مردم و كارمندان به اين مي انديشيدند كه يك ساعت ديرتر به سر كار خواهند رفت اما از روز 14 فروردين با آغاز به كار مجدد رسانه ها و مطبوعات، كم كم فضا به سمت انتقادهاي تند و جدي عليه دولت پيش رفت.
با نزديك شدن به روزهاي پاياني سال 85 سازمان بازرسي كل كشور با استناد به گزارش كارشناسي، اعلام كرد، تغيير ساعت رسمي كشور در شش ماهه نخست سال???ميليارد ريال صرفه جويي در مصرف انرژي برق بدنبال دارد.
اين در حالي بود كه غلامحسين الهام سخنگوي دولت، اواخر سا ل تاكيد كرد گزارش هاي كارشناسي حاكي از درستي تصميم دولت نهم مبني بر تغيير نكردن ساعت رسمي كشور است.
وي گفت: در سال گذشته دولت تصميم گرفت ساعت رسمي كشور را تغيير ندهد و ما در پي اين تصميم شاهد كاهش مصرف بوديم و اين امر در گزارش هاي رسمي نيز اعلام شده است.
سخنگوي دولت گفت: تصميم براي تغيير ساعت در سال??يا??اتخاذ شد، ولي هيچ گزارش مستند و كارشناسي وجود ندارد كه مبناي آن تصميم چه بود و اين تصميم بر اساس چه استدلالي گرفته شده است.
مصطفي پورمحمدي، وزير كشور نيز درباره  تغيير ساعت رسمي كشور، گفت: براساس كار كارشناسي و نظرسنجي صورت گرفته??درصد مردم از تغيير نكردن ساعت راضي هستند و با يكسان بودن زمان در طول سال، موافق هستند.
وي با اشاره به انجام كار كارشناسي در خصوص تغيير ساعات رسمي يادآور شد: در صورتي كه براساس نتايج كار كارشناسي تغيير ساعت، تغيير فاحشي در ميزان مصرف انرژي ايجاد كند، دولت بايد اين كار را انجام دهد.
سازمان بازرسي چه مي گويد؟
اما سازمان بازرسي كل كشور با استناد به بررسي هاي كارشناسان اين سازمان، تاكيد داشت تغيير ساعت رسمي كشور در 6 ماهه اول سال، كاهش يك ساعت از زمان اوج مصرف انرژي برق به ميزان???ميليارد ريال و نيز معادل??? ميليون ليتر كاهش مصرف سوخت نيروگاه ها را درپي خواهد داشت.
براساس اين گزارش، با اجراي طرح تغيير ساعت رسمي كشور در سال86 ضمن اينكه، يك ساعت از مصرف برق در ساعات اوج مصرف در كشور جلوگيري مي شود، از هدررفتن يك ميليون و???هزار مگاوات ساعت برق به ارزش تقريبي???ميليارد ريال در سال جلوگيري خواهد شد.
نتيجه بررسي هاي كارشناسان و بازرسان سازمان بازرسي كل كشور درباره وضعيت مصرف انرژي در نتيجه تغيير نكردن ساعت رسمي كشور، نشان مي داد: با تغيير ساعت رسمي كشور شاهد صرفه جويي معادل?/?درصدي مصرف برق در كل كشور خواهيم بود. اين ميزان صرفه جويي با توجه به حدود???ميليون مگاوات ساعت انرژي مصرف شده در 6ماهه اول سال جاري، كاهش مصرف انرژي برق معادل?/?ميليون مگاوات ساعت به ارزش تقريبي???ميليارد ريال را در پي خواهد داشت.
سازمان بازرسي كل كشور تصريح مي كرد: باتوجه به اينكه شروع فعاليت ادارات دولتي، بخش هاي خدمات عمومي،تجاري، صنعتي و آموزشي از حدود ساعت? صبح آغاز مي شود، منحني بار به تدريج سير صعودي را طي مي كند و درساعت30‎/14به حداكثر مي رسد. با كاهش فعاليت اين بخش ها سيرنزولي مصرف تا ساعت??(حدود??دقيقه قبل از غروب آفتاب)به يك حداقل مي رسد.
مركز پژوهش هاگزارش مي دهد
اما بعد  از  آن، مركز پژوهش هاي مجلس شوراي اسلامي با انتشار گزارشي ضمن تشريح نظر كارشناسي خود در مورد موضوع تغيير ساعت رسمي كشور در فصل هاي بهار و تابستان اعلام كرد: تغيير ساعت رسمي كه در دنيا به عنوان يك اصل پذيرفته شده، داراي مزاياي فوق العاده اي است.
در اين گزارش كه توسط دفتر زيربنايي مركز پژوهش ها تهيه شده، آمده بود: تغيير ساعت رسمي كه در دنيا به عنوان يك اصل پذيرفته شده، مزاياي بسياري دارد به گونه اي كه حتي بعضي از كشورها به جاي يك ساعت، زمان رسمي خود را 2 تا 3 ساعت تغيير مي دهند و محاسبات نيز نشان مي دهد تغيير يك ساعت بهترين حالت ممكن براي ايران است و هيچ مشكلي نيز ايجاد نمي كند.
اين گزارش با تشريح مزاياي تغيير ساعت مي افزايد: تغيير ساعت باعث استراحت بيشتر مردم در فصول گرم بهار و تابستان مي شود ضمن اين كه از يك سو مردم كار روزانه را هر صبح زودتر و با گذراندن يك خواب كامل شروع مي كنند و از سوي ديگر با صرفه جويي در مصرف انرژي، ساعت كار نيروگاه ها به همان نسبت كم شده و طول عمر آنها اضافه مي شود.
مركز پژوهش ها با اشاره به تحقيقات و مطالعات انجام شده پيرامون تغيير ساعت در مناطق مختلف جهان، مي افزايد: در دنيا پيرامون اين تغيير ساعت يا به عبارت ديگر daylight savig مطالعات متنوعي انجام گرفته كه علاوه بر مسلم بودن صرفه جويي در مصرف انرژي، فوايدي نظير كاهش تصادف اتومبيل و آسايش بيشتر مردم را با توجه به ازدياد ساعت خواب(زود خوابيدن و زود بيدار شدن)به دنبال داشته است.
گزارش همچنين خاطر نشان مي كند كه تغيير ساعت در اغلب كشورهاي پيشرفته دنيا(به جز ژاپن)به عنوان يك رويه كاملاً منطقي نهادينه شده و همه ساله اعمال مي گردد و ميزان صرفه جويي انرژي از اين بابت نيز بين يك تا 5/3درصد متغير است كه در مورد ايران اين ميزان 6/2درصد برآورده شده است.
مركز پژوهش هاي مجلس در ادامه ضمن تشريح تاريخچه تغيير ساعت رسمي در ميان كشورهاي مختلف جهان، متذكر شد كه تغيير ساعت اولين بار اوائل قرن بيستم در انگلستان مطرح شد كه به دنبال آن در مجلس عوام اين كشور بحث داغي در اين زمينه بالا گرفت و يكي از نمايندگان مخالف تغيير ساعت در آن هنگام اظهار داشت كه مگر ما مسلمانيم كه بايستي ساعات كارمان را با آفتاب تنظيم كنيم؟
گزارش همچنين مي افزايد: اين براي مسلمانان باعث افتخار است كه تغيير ساعت كار آنها متناسب با تغييرات زمان طلوع آفتاب است، زيرا مسلمانان از ديرباز كار روزانه را بلافاصله بعد از نماز صبح آغاز مي كرده اند.
گزارش مركز پژوهش ها در ادامه ضمن تشريح اثرات مثبت ناشي از تغيير ساعت در كاهش مصرف انرژي در بخش هاي بازرگاني، تجاري و خانگي افزود: با توجه به دستورالعمل اداره اماكن و وزارت كشور مبني بر لزوم تعطيل شدن تمامي مغازه ها اعم از رستوران ها، اغذيه فروشي ها، ميوه فروشي ها، لوستر فروشي ها و امثال آنها قبل از ساعت 12 شب، ميزان برق مصرفي با جابجايي ساعت رسمي مقدار قابل توجهي كاهش پيدا مي كند. زيرا چنانچه ساعت رسمي جابجا نشود مدت زماني كه اين مجموعه هاي بازرگاني احتياج به روشنايي دارند از ساعت 30/19 تا 24 و تقريباً حدود چهارساعت و نيم خواهد بود در حالي كه با جابجايي ساعت رسمي اين مدت از 30/20 تا 24 به 5/3 ساعت كاهش پيدا مي كند و در نتيجه مصرف برق يك ساعت كاهش مي يابد كه در اين بخش معادل 556/8 ميليون كيلووات ساعت در روز خواهد بود.
البته دبير شوراي اطلاع رساني دولت با انتقاد از كساني كه اين تصميم دولت را غير كارشناسي مي خواندند، بزرگنمايي در مورد مضرات ناشي از تغيير نكردن ساعت را نيز كذب دانست و گفت: در مطالعه وزارت نيرو در سال 70 در مورد تغيير ساعت ادعا شده بود 524 ميليون دلار در سال در مصرف سوخت صرفه جويي صورت  گيرد. ولي مطالعه اي كه در سال 84 صورت گرفته نشان مي دهد در صورت تغيير نكردن ساعت، 20- 21 ميليون كيلووات مصرف برق و در صورت تغيير ساعت 19-20 ميليون كيلووات مصرف برق خواهيم داشت كه در مجموع حدود يك درصد در مصرف انرژي سرانه كشور صرفه جويي داشته لذا بحث صرفه جويي 300 ميليارد توماني كه به دليل تغيير نكردن ساعت رسمي كشور خسارت داريم، كاملاً كذب است.
نهايتاً گزارش مركز پژوهش ها و سازمان بازرسي منجر به اين شد كه نمايندگان مجلس و جمعي از اعضاي هيأت دولت در آخرين روزهاي سال در جلسه اي مشترك اين موضوع را به مذاكره بنشينند. در آن جلسه مقرر شد هيأتي مشترك از كارشناسان دولت و مركز پژوهش ها در اين خصوص بررسي هاي لازم را انجام داده و نظر آنها را طرفين بپذيرند. البته اين جلسه بيشتر براي جلوگيري از مطرح شدن طرح دو فوريتي 37 تن از نمايندگان براي تغيير رسمي تشكيل شده بود كه تا حدودي نيز به موفقيت انجاميد.
اما در سال جديد پس از آن كه نتيجه مذاكرات بين مركز پژوهش ها و دولت به نتيجه خاصي منتهي نشد و دولت عملاً به خواست مجلس پاسخ منفي داد، طرح 2 فوريتي نمايندگان در اين زمينه به راي گذاشته شد كه مجلس به يك فوريت آن براي تغيير ساعت رسمي كشور راي داد، تا زمينه براي بحث و بررسي همه جانبه فراهم شود.
روزهاي باقي مانده فرصتي است براي توجه به دقايق و ظرايف اين مهم تا دغدغه هاي عام و خاص مجال طرح بيابند.]]>
</TEXT>
</DOC>
<DOC>
<DOCID>HAM2-860126-090</DOCID>
<DOCNO>HAM2-860126-090</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خانه احزاب]]>
</TITLE>
<TEXT>
<![CDATA[همشهري: درخواست ايران براي برگزاري اجلاس احزاب آسيايي از سال 2008 به 2010 تغيير كرد. مهدي عليخاني رئيس كميته بين الملل خانه احزاب ايران در مورد علت به تعويق افتادن زمان ميزباني ايران براي اجلاس احزاب آسيايي به خبرنگار ما گفت:از آنجا كه شوراي مركزي سوم مطمئن نبود براي برگزاري چنين اجلاسي مورد حمايت سياسي قرار مي گيرد درخواست خود را تغيير داد و پاكستان ميزباني اجلاس 2008 را بر عهده گرفت.
ايرنا: سيدكمال سجادي سخنگوي جبهه پيروان خط امام و رهبري از تلاش اين جبهه براي تدوين استراتژي جديد براي حضور در انتخابات مجلس هشتم خبر داد. وي افزود: هماهنگي هايي صورت گرفته تا اين استراتژي كه هدف آن وحدت و اجماع بين همه اصولگرايان است، تدوين شود. سجادي خاطرنشان كرد: جبهه پيروان خط امام و رهبري بحثهايي را با14 تشكل عضو خود داشته و براي حضور در انتخابات مجلس هشتم فعال شده است.
ايسنا: سيدرضا اكرمي عضو شوراي مركزي جامعه  روحانيت مبارز گفت: جامعه روحانيت مبارز هنوز در مورد انتخابات مجلس هشتم وارد بحث و گفت وگو نشده و تصميمي در اين مورد نگرفته است.
وي گفت: البته جامعه روحانيت مبارز تصميم بر آن ندارد كه در اين مورد كانديدا معرفي كند و خود وارد عمل شود. جامعه روحانيت مبارز از اصل انتخابات حمايت و افراد معتقد به نظام را تشويق مي كند كه وظيفه لازم خود را در اين ارتباط انجام داده و در انتخابات شركت كنند.
اكرمي در ادامه همچنين با بيان اين كه جامعه روحانيت مبارز حزب نيست در پاسخ به اين سئوال كه برخي مي گويند در راستاي ايجاد تغييرات در جامعه روحانيت مبارز قرار است اين جامعه تبديل به حزب شود گفت: چنين امري صحت ندارد و جامعه روحانيت مبارز بيشتر يك تشكل صنفي است، تشكلي كه در امور سياسي تاثيرگذار است.
اكرمي در مورد رايزني آيت الله مهدوي كني دبيركل جامعه  روحانيت مبارز با برخي از نمايندگان گروه هاي اصولگرا جهت ايجاد وحدت در اين جريان در راستاي انتخابات مجلس هشتم گفت: من از اين خبر اطلاع دقيقي ندارم ولي طبيعي است كه در راستاي اين انتخابات رايزني ها انجام شود. حال مي خواهد اين رايزني ها توسط ريش سفيدها انجام شود يا غير ريش سفيدها.
لطف الله فروزنده سخنگوي جمعيت ايثارگران انقلاب اسلامي هم گفت: شوراي معتمدين اصولگرا مي تواند مكانيزم مناسبي جهت ايجاد وحدت در اين جريان براي انتخابات مجلس هشتم باشد.
وي همچنين در مورد اخبار منتشر شده در ارتباط ديدار با آيت الله مهدوي كني با نمايندگان گروه هاي اصولگرا جهت ايجاد وحدت و انسجام در اين جريان گفت: آيت الله مهدوي كني در اين راستا با ما ديداري نداشتند و شايد اين امر جزو برنامه هاي آتي شان باشد و ما از ديدار و گفت وگو با آيت الله مهدوي كني استقبال مي كنيم.
باشگاه خبرنگاران: ميرهادي رئيس شاخه روحانيون حزب اعتماد ملي، گفت: در اولين جلسه شوراي مركزي حزب اعتماد ملي حضور گسترده در سراسر كشور براي انتخابات مجلس هشتم جزء اولويت هاي اين حزب قرار گرفت.وي افزود: سياست گذاري حزب اعتماد ملي در انتخابات مجلس هشتم ارتباط با همه احزاب و گروهها است. رئيس شاخه روحانيون حزب اعتماد ملي خاطرنشان كرد: در حال حاضر حضور گسترده در انتخابات مجلس هشتم مكررا مورد تاكيد دبير كل و اعضاي شوراي مركزي حزب در سراسر كشور است كه با تدبير و برنامه مدون در انتخابات پيش رو فعالانه تر از انتخابات گذشته شركت كنيم.]]>
</TEXT>
</DOC>
<DOC>
<DOCID>HAM2-860126-091</DOCID>
<DOCNO>HAM2-860126-091</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[داستان واقعي راهبرد دولت بوش
مترجم: نيلوفر قديري]]>
</TITLE>
<TEXT>
<IMAGE>/1386/860126/news/019278.jpg</IMAGE>
<![CDATA[
سناتور جان مك كين هفته گذشته در سرمقاله اي با عنوان جنگي كه درباره اش نمي خوانيد به درستي درباره پيامدهاي شكست در عراق هشدار داد، اما اين بخش از نوشته او نادرست بود كه گفت: اين پيامدهاي خطرناك ما را ملزم مي كند به همين راهبرد شكست تكيه كنيم و پايبند بمانيم.
اگر پيشرفت هاي تاكتيكي به موفقيت راهبرد بزرگتر ما در عراق كمك نكند چه فايده اي دارد؟ گويا راهبرد دولت آمريكا هيچ دورنمايي براي موفقيت ندارد
--
واقعيت اين است كه اوضاع آن قدر در عراق رو به وخامت است كه ما بايد هرچه زودتر و همين حالا مسيرمان را در اين كشور تغيير دهيم. مك كين در آن يادداشت نوشت كه راهبرد رئيس جمهور در حال نتيجه دادن است اما اكثر آمريكايي ها اين را نمي دانند چون پوشش رسانه اي اخبار بد بسيار بيشتر از اخبار خوب است. البته با توجه به خطراتي كه هر روز پيش روي خبرنگاران عراقي وجود دارد، گزارش درباره همه اخباري كه در عراق روي مي دهد كار شجاعانه اي است. اما حقيقت اين است كه اخبار خوبي كه سناتور مك كين درباره آن مانور مي دهد چيزي به غير از اتحاد شيخ هاي سني استان انبار عليه القاعده، ايجاد پايگاه هاي مشترك امنيتي آمريكا و عراق در بغداد و تصميم مقتدي صدر براي بازگشت به صحنه نيست. مشكل ديگر اين است كه براي هر تحول مثبتي كه در عراق روي مي دهد يك اتفاق مشابه بد يا حتي بدتر وجود دارد كه ادعاي پيشرفت ما در عراق را زير سؤال مي برد. نمونه هايي براي اثبات اين حرف مي آورم:
خشونت ها عليه مردم عراق در بخشي از محله هاي بغداد كه نيروي نظامي مستقر در آنها افزايش يافته اندكي فروكش كرده است. اما در كمربند اطراف شهر اين خشونت ها به شدت افزايش يافته و از ماه فوريه تا مارس، شمار غيرنظاميان كشته شده 15 درصد افزايش يافته است. اين طبيعي است كه وقتي در يك منطقه پرتنش فشار را كم مي كنيم اين فشار در منطقه ديگر بيشتر مي شود.
درست است كه مقتدي صدر فعلاً در عراق ديده نشده است، اما صداي او و پيام هايش كه پيروان و نيروهايش را با پيام هاي ضد آمريكايي بسيج كرده و آنها را به مقابله با نيروهاي آمريكايي تشويق مي كند شنيده مي شود. كارشناسان اطلاعاتي بر اين عقيده هستند كه شبه نظاميان مقتدي صدر منتظر كامل شدن طرح افزايش نيرو بوده اند.
بستن بازار به روي رفت و آمد وسايل نقليه باعث كاهش شمار بمب هاي كار گذاشته شده در خودرو شده اما تروريست ها را به تغيير تاكتيك و استفاده از كمربند مواد منفجره انتحاري واداشته است. مسير فرودگاه بغداد به داخل شهر اگرچه امن تر شده اما آسمان بالاي سر اين مسير خطرناك شده و اكنون مناطق پرواز ممنوع حتي براي هلي كوپترها و هواپيماهاي خودي هم اعمال مي شود.
نااميد كننده ترين نمونه از وقايع تازه عراق در شهر تل عفر قابل مشاهده است. طراحان برنامه و راهبرد جديد رئيس جمهور در عراق اين شهر را يك نمونه مي نامند چون در سال 2005 افزايش ده هزار نفري نيروهاي آمريكايي و عراقي باعث آرام شدن اوضاع در اين شهر شد. بعد از آن ما تل عفر را ترك كرديم همان طور كه بعد از آرام شدن اوضاع در بغداد اين شهر را ترك خواهيم كرد. اين ماه شهر تل عفر صحنه شديدترين خشونت هاي قومي تاكنون بود. يك كاميون بزرگ حاوي مواد منفجره و بمب كه اجتماع شيعيان را هدف گرفته بود باعث شد كه شيعيان هم دست به اقدام تلافي جويانه بزنند. در اين درگيري ها صدها نفر كشته شدند. جمعيت تل عفر كه تا چند سال پيش 200 هزار نفر بود اكنون به 80 هزار نفر كاهش پيدا كرده است.
گزارش سناتور مك كين درباره پيشرفت هاي عراق يك اشكال بزرگتر دارد و آن خود گزينه اي است كه ما در عراق با آن روبه رو هستيم. اگر پيشرفت هاي تاكتيكي به موفقيت راهبرد بزرگتر ما در عراق كمك نكند چه فايده اي دارد. راهبرد دولت آمريكا هيچ دورنمايي براي موفقيت ندارد.
دولت اميدوار است كه افزايش نيرو باعث خريد وقت براي دولت نوري مالكي شود تا راه حل ميانجيگرانه و باثباتي را براي آرام كردن اوضاع عراق عملي كند. اما نه درون دولت اعتمادي وجود دارد و نه مردم به دولت اعتماد دارند. دورنمايي هم وجود ندارد كه نشان دهد دولت به اين زودي بتواند اين اعتماد را ايجاد كند. خلاصه آن كه نادرستي بخش اصلي و محور رويكرد رئيس جمهور مبني بر اين كه عراقي ها پشت سر دولت مركزي قدرتمند صف مي بندند و براي دفاع از منافع خود با دولت يكصدا مي شوند، اكنون به اثبات رسيده است. اگر راهبرد رئيس جمهور نتيجه ندهد چه خواهد شد؟ تاريخ نشان داده است كه در صورت شكست اين راهبرد تنها چهار راه براي كنار هم نگه داشتن كشوري كه به شدت درگير جنگ قومي است باقي مي ماند؛ اول اين كه بگذاريم يك طرف اين دعوا برنده شود كه با اين كار سالها خونريزي هولناك در انتظار است. راه دوم اين است كه اشغال را دائمي كنيم كه اين نه از نظر سياسي ممكن است و نه عملي است. راه سوم اين است كه بازگشت يك ديكتاتور را تضمين كنيم كه اين كار هم شوخي و كنايه اي بي رحمانه است. راه ديگر اين است كه به عراق كمك كنيم از اين مسير عبور كند و به نظام غيرمتمركز و فدرالي برسد كه در قانون اساسي پيش بيني شده است. به اين ترتيب است كه نيروهاي نظامي آمريكا مي توانند كشور عراق را ترك كنند. هيچ تضميني وجود ندارد كه اين راهبرد جواب بدهد. اما مسيري هم كه اكنون دولت در پيش گرفته به جايي نخواهد رسيد.
واشنگتن پست‎/ 12 آوريل]]>
</TEXT>
</DOC>
<DOC>
<DOCID>HAM2-860126-092</DOCID>
<DOCNO>HAM2-860126-092</DOCNO>
<ORIGINALFILE>/1386/860126/news/_siasi.htm</ORIGINALFILE>
<ISSUE>يكشنبه 26 فروردين 1386 - سال پانزدهم - شماره4242 - Apr 15, 2007</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گفت و گو
صلح؛ يك بار براي هميشه]]>
</TITLE>
<TEXT>
<![CDATA[اين روزها در ميان اعراب موضوع طرح صلح جديد با اسرائيل موضوع روز است. اين طرح براي اولين بار در رياض مطرح شد و اگر چه فعلاً در همان مرحله اوليه باقي مانده اما رايزني ها درباره آن در پايتخت هاي عربي جريان دارد. در اين باره نشريه آلماني اشپيگل سيزدهم آوريل با عمرو موسي، دبيركل اتحاديه عرب گفت وگويي انجام داده كه مي خوانيد.
رهبران عرب خواستار صلح با اسرائيل هستند اما با توجه به وجود بحران و رويارويي ميان آمريكا و انگليس با ايران منطقه وارد بحران تازه اي شده است.
بله، بحراني كه همه تلاش ها براي برقراري صلح در خاورميانه را خنثي مي كند و كل منطقه را با سردرگمي رو به رو مي كند. اين بسيار خطرناك است.
شما يا ديگر كشورهاي عربي مي توانيد نقشي ميانجي در اين بحران داشته باشيد؟
ما اعراب طرفدار منطق و گفت وگو هستيم. اين تنها راه براي حل مشكلات است. هر گزينه ديگري باعث دشوارتر شدن اوضاع تا آينده نامعلومي خواهد شد.
جورج بوش، رييس جمهور آمريكا لحن تندتري به كار مي برد.
همه در آمريكا مثل او فكر نمي كنند و راهش را دنبال نمي كنند.
نانسي پلوسي، رييس مجلس نمايندگان آمريكا اخيراً براي اعلام آمادگي براي صلح از سوريه ديدن كرده است. آيا اين گام درستي بود؟
البته كه درست بود. منزوي كردن يك كشور كه چنين اهميت سياسي براي منطقه دارد كار منطقي نيست. از آن گذشته، سوريه در چارچوب ابتكار صلحي قرار دارد كه پادشاه سعودي مطرح كرده است.
رهبران عرب پنج سال پيش درست همين طرح صلح را براي بيروت مطرح كردند. تازگي نشست رياض در چيست؟
ما پيشنهادي را مطرح كرده ايم كه شامل همه نكات براي برقراري صلح با اسرائيل است. اين طرح حمايت كشورهاي عضو اتحاديه عرب را دارد. اكنون تنها منتظر پاسخي از طرف اسرائيل هستيم.
ايهود المرت، نخست وزير اسرائيل، رهبران عرب را به اسرائيل دعوت كرده است.
اما او به دنبال حذف موضوعات حياتي و مهمي چون عقب نشيني به پشت مرزهاي 4 ژوئن 1967 و موضوع آوارگان فلسطيني است. پيشنهاد المرت صادقانه نيست. تنها دغدغه او اين است در كنار رهبران عرب ديده شود و به دنبال مسائل سياسي و سياست گذاري نيست.
از نظر شما اسرائيل چه بايد بكند تا آمادگي خود را براي صلح نشان دهد؟
بدون شك با ادامه ساخت ديوار حائل در خاك فلسطين و ايجاد شهرك هاي جديد اين آمادگي نشان داده نمي شود. اسرائيل همچنين بايد دولت وحدت ملي فلسطين را جدي بگيرد و با آن مذاكره كند.
حتي در شرايطي كه حماس، اسرائيل را به رسميت نمي شناسد؟
دولت وحدت ملي به محمود عباس قدرت داده تا با اسرائيل مذاكره كند. فكر مي كنم اين يعني به رسميت شناختن اسرائيل.
اعراب براي پيشبرد طرح صلح خود در مرحله بعدي چه تصميمي دارند؟
بهترين كار تشكيل يك كنفرانس بين المللي در چارچوب سازمان ملل است كه البته براي كار خود محدوديت زماني دارد. اين كنفرانس بايد دنيا را براي هميشه از شر نزاع ميان اعراب و اسرائيل خلاص كند.]]>
</TEXT>
</DOC>
<DOC>
<DOCID>HAM2-860126-093</DOCID>
<DOCNO>HAM2-860126-093</DOCNO>
<ORIGINALFILE>/1386/860126/world/_artw.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[سخت گيري مي كنيم
گفت وگو با علي اكبر قاضي نظام، مدير مركز هنرهاي نمايشي سازمان فرهنگي و هنري شهرداري تهران]]>
</TITLE>
<TEXT>
<IMAGE>/1386/860126/world/011784.jpg</IMAGE>
<![CDATA[
عكس:گلناز بهشتي
علي اكبر قاضي نظام دانش آموخته رشته فيلم سازي با گرايش فيلم نامه نويسي در دانشكده صدا و سيماست كه حاصل آن نگارش فيلمنامه هايي چون نياز، پرواز درناها، روزنه اي به سپيده، سريال مهماني خدا، كارآگاه لطفي و... بوده است. وي در عرصه مديريتي و اجرايي هنر نيز فعاليت داشته كه از آن جمله مي توان به حضور در شوراهاي مختلف بنياد سينمايي فارابي، معاونت گروه كودك در تلويزيون، داوري در جشنواره هاي مختلف و... اشاره كرد.او كه در سال هاي 1359 تا 1363 در عرصه تئاتر به خصوص در زمينه نگارش نمايشنامه  مشغول بوده است، از سال 1384 مديريت مركز هنرهاي نمايشي سازمان فرهنگي و هنري شهرداري تهران را بر عهده دارد. درباره برنامه هاي اين مركز و آنچه در طول مديريت قاضي نظام رخ داده با او گفت وگويي داشته ايم كه مي خوانيد:
آذر مهاجر
* مركز هنرهاي نمايشي سازمان فرهنگي و هنري شهرداري تهران چه اهدافي دارد و قصد دارد در زمينه نمايش چه فعاليت هايي انجام دهد؟
- اگر اهداف سازمان فرهنگي هنري شهرداري تهران را بدانيم، اهداف اين مركز هم مشخص مي شود. ما سعي داريم در راستاي برنامه هاي اين سازمان كه متولي ارائه خدمات فرهنگي و هنري به شهروندان تهراني است، با ايجاد امكانات رفاهي، تفريحي، فرهنگي و هنري در زمينه نمايش هم اوقات فراغت شهروندان را پر كنيم و هم استعدادهاي جوان را كشف كنيم و هم به ارتقاي سطح فرهنگ كمك كنيم.
* در زمينه تئاتر، مركز هنرهاي نمايشي وزارت فرهنگ و ارشاد اسلامي هم وظايفي بر عهده دارد. اين دو مركز در يك راستا فعاليت  مي كنند، مكمل هم هستند و يا هركدام كار خودشان را انجام مي دهند؟
- اين دو مجموعه هركدام اهداف مشخصي دارند و همان اهداف را دنبال مي كنند و البته هر جا كه نياز باشد، همكاري و مشاركت هم خواهيم داشت. كارهاي زيادي بوده كه با همكاري هر دو مركز انجام شده است. مثلاً كنگره بزرگداشت تئاتر، در برگزاري جشنواره هاي تئاتر فجر، برگزاري جشنواره آيين هاي عاشورايي در سال 1384 يا بزرگداشت روز تئاتر در سال 1385 و بسياري كارهاي مشاركتي ديگر.
* اين مشاركت فقط از طريق كمك مالي شما بوده يا مركز هنرهاي نمايشي سازمان، سهم ديگري هم در اين مشاركت داشته است؟
- ما از هيچ كمكي كه برايمان مقدور بوده دريغ نكرده ايم. هم كمك مالي، هم در اختيار قرار دادن سالن ها و هر نوع همكاري در برگزاري جشنواره ها. نه تنها در مورد مركز هنرهاي نمايشي وزارت ارشاد بلكه با حوزه هنري هم در زمينه برگزاري جشنواره تئاتر ماه، جشنواره تئاتر عروسكي دانشجويان و... همكاري كرده ايم.
* فعاليت هاي شما در حوزه تئاتر شامل چه مواردي مي شود و چه اولويت هايي را مد نظر داريد؟
- ما تعدادي سالن در فرهنگسرا و خانه هاي فرهنگ در اختيار داريم كه اجراي نمايش در اين سالن ها از جمله برنامه هاي كاري ماست. همزمان در برخي از اين مراكز فرهنگي كارگاه هاي آموزشي مرتبط با تئاتر براي كودكان و نوجوانان و بزرگسالان را داشته و داريم. سال گذشته چند نمونه از اين كارگاه ها برگزار شده از جمله كارگاه نمايشنامه نويسي آقاي چرمشير و با استقبالي كه شاهد بوديم امسال با دعوت از اساتيد مجرب تر كارگاه هاي بيشتري را برگزار خواهيم كرد. سال گذشته اولين جشنواره نمايشنامه نويسي كودكان و نوجوانان را برگزار كرديم كه ده نمايشنامه برگزيده براي اجرا در مراكز فرهنگي سازمان آماده مي شوند و رتبه هاي اول تا سوم اين جشنواره هم جوايز خوبي دريافت كردند. دومين دوره اين جشنواره را امسال هم برگزار خواهيم كرد. بيشتر فعاليت هاي ما بر اساس استقبال مخاطبان به كودكان و نوجوانان اختصاص دارد. بنابراين سعي كرده ايم در زمينه تئاتر كودكان و نوجوانان كارهاي خوبي ارائه كنيم تا سطح سليقه و سواد تئاتري آنها افزايش پيدا كند. آثار ارزشمندي از كارگردانان خوب حوزه تئاتر كودك از جمله آقاي خلج، بابك محمدي، خانم رئيسي، ميرزاحسني، جواد ذوالفقاري، مريم كاظمي، آقاي دادشكر و... در فرهنگسراهاي ما اجرا شده و امسال هم به همين ترتيب خواهد بود.سال گذشته پنجمين دوره جشنواره هاي تئاتر بانوان و كانون هاي نمايش را برگزار كرديم و امسال ششمين دوره آنها را برگزار خواهيم كرد. جشنواره تئاتر محله را در فرهنگسراهاي شمال، جنوب و شرق و غرب تهران برگزار كرديم كه گروه هاي تئاتر محله اي، گروه هاي تئاتر مناطق آموزش و پرورش و مساجد در آن شركت داشته اند. امسال هم اين جشنواره را خواهيم داشت. همچنين برنامه نمايش شش ماه اول سال 1386 در فرهنگسراها و خانه هاي فرهنگ ما مشخص شده و به زودي برنامه شش ماه دوم هم مشخص خواهد شد تا علاقه مندان بتوانند براي ديدن اين نمايش ها برنامه ريزي كنند. جشنواره نمايش نامه نويسي مشاهير اسلام را سال گذشته به مناسبت سال پيامبر اعظم(ص)برگزار كرديم كه تاريخ ارسال آثار تمديد شده و پس از خاتمه مهلت ارسال آثار، نمايشنامه هاي رسيده بررسي خواهند شد و جوايزي به برترين ها اهدا خواهيم كرد و برنامه هاي بسيار ديگر.
* بنابراين مي توان گفت شما در زمينه آموزش، برگزاري مسابقه و جشنواره و ارائه سالن هاي اجرا فعاليت داشته ايد. آيا در زمينه توليد نمايش هم كار كرده ايد؟
- تمام نمايشنامه هاي كودك و نوجوان جشنواره زير نظر و با كمك اين مركز در حال توليد هستند.
* يعني بيشتر توليدات شما نمايش هاي كودكان و نوجوانان است؟
- بله، چون بيشتر مخاطبين ما را كودكان و نوجوانان تشكيل مي دهند. البته قصد داريم براي بزرگسالان هم كار كنيم اما تا رسيدن به شرايط مطلوب نياز به زمان داريم. مدتي بود كه نمايش هايي براي بزرگسالان هم در مركز توليد مي شده اما واقعه  اي اتفاق افتاد و اين باعث شد اين دسته از مخاطبان خود را از دست بدهيم. اميدوارم با بسترسازي مناسب و با شرطي كردن مخاطبان بزرگسال بتوانيم هرچه زودتر شرايط را براي جلب مخاطب بزرگسال آماده كنيم.
* چرا لااقل در اين دو سالي كه شما مديريت اين مركز را بر عهده داشته ايد چنين اتفاقي نيفتاده است؟
- چون اين كار نياز به زمان دارد. بايد شرايط مهيا شود. با اجراي دو نمايش از كارگرداني مثل آقاي خلج، مخاطبان بزرگسال با فرهنگسراها و خانه هاي فرهنگي آشتي نخواهند كرد. همان طور كه گفتم بايد بستر و زمينه مناسب فراهم شود كه در صدد انجامش هستيم و ان شاءالله نتيجه خواهيم گرفت. همچنين مشكل ديگري كه داريم مربوط به سالن هاي نمايش و تجهيزات فني آنهاست. بيشتر سالن ها به دليل چند منظوره بودن كمتر براي اجراي نمايش مورد استفاده قرار گرفته اند. به جز يكي دو فرهنگسرا مانند بهمن و خاوران بقيه فرهنگسراهاي ما سالن مخصوص تئاتر ندارند و بايد سالن هاي چند منظوره رفع عيب شوند و مشكلات فني آنها برطرف شود. بسياري از سالن ها هم فرسوده هستند و نياز به تعمير و بازسازي دارند. اميدواريم در سال جديد بتوانيم اين كارها را انجام دهيم.
* روند توليد تئاتر در اين مركز به چه ترتيبي است؟
- ما براي همه گروه هاي تئاتري امكاناتي داريم كه بتوانند كار كنند. علاوه بر كمك هزينه و سالن هر خدمت ديگري بتوانيم ارائه مي كنيم تا هنرمندان به اجراي نمايش در مراكز فرهنگي ما مشتاق شوند.
* انتخاب نمايشنامه ها يا گروه ها، بر اساس سياست يا مميزي خاصي انجام نمي شود؟
- نه، هر تئاتري كه در چارچوب قوانين وزارت ارشاد و نظام قابليت اجرا داشته باشد مي تواند از خدمات ما براي اجرا بهره مند شود. ما از هيچ كمكي به تئاتر و تئاتري ها دريغ نمي كنيم.
* فكر نمي كنيد همين آغوش باز مركز شما به سوي گروه هاي تئاتري باعث شده، سطح آثار در مقايسه با توليدات مركز هنرهاي نمايشي وزارت ارشاد پايين تر باشد؟
- اصلاً اين طور نيست. لااقل از زماني كه من در اين سمت هستم همواره تلاش كرده ام آثار اساتيد و هنرمندان مجرب تئاتر را براي اجرا در نظر بگيريم. كارهايي از برخي از كارگردان هاي خوب را داشته ايم كه قبلاً پايشان به فرهنگسراها باز نشده بود.
*يعني انتخاب هاي شما بر اساس افراد و سوابق آنها صورت مي گيرد؟
- نه. ما به تئاترهاي خوب توجه داريم. تمام نمايش هاي خوب كه در ديگر مراكز مانند تالار هنر، تالار مولوي و... با استقبال مواجه شده اند به فرهنگسراهاي ما دعوت شده اند از جمله نمايش هايي مانند: ماجراي آقاي كفاش و خانم همسايه يا شش پنگوئن كوچولو يا... همين طور اساتيدي مانند دكتر دادشكر در زمينه توليد تئاتر با ما همكاري مي كنند؛ از خانم  پري صابري براي تدريس دعوت كرده ايم و...
*  انتخاب ها را شخصاً انجام مي دهيد؟
- اين مسئوليت را به آقاي گياهچي معاونت فرهنگي فرهنگسراي هنر سپرده ام كه جشنواره  نمايش هاي كودك و نوجوان را برگزار كرده بودند. ما داريم تلاش مي كنيم كه سطح آثار و همين طور توقع مردم بالا برود و به هر نمايشي اجازه اجرا نمي دهيم.
* يعني من نوعي به عنوان نويسنده يا كارگردان، اگر بخواهم از امكانات شما استفاده كنم، مشكلي نخواهم داشت؟
- نه اصلاً اين طور نيست. من سپرده ام در اين مورد حتماً سخت گيري كنند. وقتي من مديريت مركز را بر عهده گرفتم حتي مي خواستم برخي نمايش ها را تعطيل كنم. اما بعد از كارشناسان نمايش مركز خواستم در سال 1385 سخت  گيري بيشتري داشته باشند. البته هنوز هم ممكن است نمايش هايي براي يك روز يا يك هفته بخواهند اجرا داشته باشند به آنها امتياز مي دهيم ولي در مورد ديگر نمايش ها واقعاً سخت گيري خواهيم كرد. اين سخت گيري حتي در مورد نمايش هاي خياباني هم بوده. در مورد كارهاي كودك و نوجوان هم شوراي كودك و نوجوان مركز تصميم هاي كارشناسانه را مي گيرند. كساني كه قصد همكاري با ما را دارند چنانچه از نظر اين شورا تجربه كافي را داشته باشند پروانه اجرا را دريافت خواهند كرد و اگر شورا تشخيص بدهد بايد دوره هاي آموزشي ما را بگذرانند تا بتوانند مجوز اجرا بگيرند.
* برنامه خاصي براي سال جديد داريد؟
- اميدواريم بتوانيم با برنامه ريزي دقيق تر پيش برويم و تبليغات كافي داشته باشيم. سال گذشته تلاش كرديم واحد سيار نمايش را راه بيندازيم كه اميدوارم اين اتفاق در سال جاري رخ بدهد و اين واحد سيار در مدارس، پارك ها، فرهنگسراها، بيمارستان ها، كارگاه هاي آموزشي، آسايشگاه معلولين و... مردم را با تئاتر آشنا كنند و لحظات خوبي برايشان بسازند. براي رسيدن به اهدافمان هم نيازمند ياري و همكاري هنرمندان خوب تئاتر هستيم.]]>
</TEXT>
</DOC>
<DOC>
<DOCID>HAM2-860126-094</DOCID>
<DOCNO>HAM2-860126-094</DOCNO>
<ORIGINALFILE>/1386/860126/world/_artw.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه]]>
</TITLE>
<TEXT>
<![CDATA[مونا سيفي
با بودجه حدود صد ميليون
تالار سنگلج احيا مي شود
مدت ها بود كه وعده وعيدهايي درباره بهسازي وضعيت تالارهاي نمايش از اين طرف و آن طرف به گوش مي رسيد و اهالي تئاتر و دوستداران اين هنر، چشم به راه عملي شدن اين وعده ها بودند، تا اين كه سرانجام اواخر اسفند ماه سالي كه سپري شد، خبر شروع مرمت و بازسازي تالارهاي نمايش اعلام شد. اين همه انتظار براي بهبود اوضاع تالارهاي نمايش و خرسندي دوستداران هنر از اين اتفاق تا حدي بود كه تعطيلي يك ماه و نيمي سالن هاي تئاتر براي اين منظور به هيچ وجه ناراحت كننده به نظر نمي رسيد.
اتابك نادري، رئيس تالار سنگلج درباره اهميت بازسازي تالارهاي نمايش و از جمله بازسازي تالار سنگلج گفت: وضعيت تالارهاي نمايش در چند سال اخير، وضعيت نامطلوبي بود و اين امر، بي ترديد بر روي كيفيت اجراي نمايش ها و در نتيجه جذب مخاطبان به اين هنر تأثيرگذار بود. به هر حال مرمت و بهسازي اين تالارها نيازمند برنامه ريزي دقيق و منسجمي بود كه سرانجام به وقوع پيوست.
نادري، قدمت چهل ساله تالار سنگلج و جايگاه ويژه اين تالار را در ميان ديگر تالارهاي كشور مهمترين دليل براي توجه بيش از پيش به اين تالار مي داند و عنوان مي كند كه احياي تالار سنگلج، به نوعي احياي تاريخ تئاتر كشور محسوب مي شود: تالار سنگلج، پايگاه تئاتر ملي بوده و هست و آثار هنرمندان بزرگ تئاتر كشور در اين تالار اجرا شده است. به همين دليل به نظر مي رسد، بازسازي و مرمت اين تالار اقدامي بسيار بزرگ و ارزشمند محسوب مي شود.
23 اسفند ماه با پايان يافتن اجراي نمايش پندار زنده گفتار مرده مراحل بازسازي تالار سنگلج آغاز شد. اين بازسازي توسط دفتر طرح هاي عمراني وزارت فرهنگ و ارشاد اسلامي و با همكاري اداره كل هنرهاي نمايشي در دست گرفته شد و قرار بود در سه مرحله صورت بگيرد. مديريت تالار سنگلج در اين باره گفت: قرار بر اين بود كه در مرحله اول بازسازي تالار، صندلي هاي تالار تعويض شود و فضا براي تماشاي نمايش مناسب شود. اين موضوع در زمان مديريت قبلي(محمود فرهنگ)بسيار مورد توجه قرار گرفت و براي تامين بودجه مرمت و بازسازي تلاش هاي  بسياري شد، اما در نشستي كه با متصديان فني سالن داشتيم، تصميم گرفته شد كه اولويت بازسازي تالار سنگلج بر روي بهبود وضعيت نور و صداي سالن باشد.
مدير تالار سنگلج، از تجهيز سيستم نور و صداي اين تالار به سيستم ديجيتال و پيشرفته خبر داد و گفت: 24 خط نوري در اين تالار نصب خواهد شد و سيستم صوت هم ديجيتال مي شود. به اين ترتيب وضعيت نور و صداي سالن در حد استانداردي قرار مي گيرد و كيفيت اجرا در اين تالار نيز بهبود پيدا مي كند. اين مرحله از بازسازي، هفتاد ميليون هزينه در بر خواهد داشت. پيش از اين به دليل سيستم فرسوده نور خطر آتش سوزي در سالن بسيار بالا بود، اما تعويض اين سيستم، ايمني سالن را هم بالا خواهد برد.
زيرسازي و ترميم كف صحنه در مرحله دوم و تعويض در ورودي و سردر تالار در مرحله سوم از جمله اقداماتي است كه قرار است در طرح مرمت و بازسازي سنگلج انجام شود. نادري هزينه اين امر را مبلغي در حدود صد ميليون برآورد كرده است. وي مي گويد: در مرحله چهارم اين طرح، به وضعيت پشت صحنه و صندلي هاي سالن رسيدگي خواهيم كرد و در مجموع تلاشمان بر اين است كه اين سالن را به استانداردها نزديك كنيم.
هفته تئاتر كه نيمه دوم ارديبهشت ماه است، تالار سنگلج به همراه تالارهاي مجموعه تئاتر شهر با شكل و شمايلي نو دوباره شروع به كار خواهند كرد. نمايش رويه و آستري از حسن آستري اولين اجراي تالار سنگلج در سال جديد خواهد بود كه اين روزها نيز تمرينات جدي اين كار شروع شده است.
]]>
<IMAGE>/1386/860126/world/011787.jpg</IMAGE>
<![CDATA[
تئاتر ايران در عرصه بين المللي
گروه ادب و هنر- دكتر مجيد سرسنگي كه در روزهاي پاياني سال 85 همراه با گروه نمايش اديپ ـ كار مشترك ايران و فرانسه ـ به پاريس سفر كرده بود، به عنوان نماينده ايران در iti در مراسم روز جهاني تئاتر نيز حضور يافت.
سرسنگي در اين باره به سايت ايران تئاتر مي گويد: سفر اخير به فرانسه با برگزاري مراسم روز جهاني تئاتر يونسكو همزمان شد كه در مراسم ياد شده نيز شركت كردم و براي اولين بار گزارش مفصلي از فعاليت هاي تئاتري ايران را به صورت كاتالوگ و cd مولتي مديا در اختيار اعضاي كميته اجراي iti، هنرمندان و شخصيت هاي حاضر در مراسم گذاشتم. مي توان گفت براي اولين بار ايران به صورت هدفمند در اين جلسه حاضر بود.
وي تصريح كرد: بايد بيش از گذشته در مجامع بين المللي حضور داشته باشيم. متأسفانه پتانسيل بالا و فعاليت هاي فراوان تئاتري كشور در سطح بين المللي انعكاس ندارد اما قصد داريم در سال 86 چهره درست تئاتر ايران را در عرصه بين المللي معرفي كرده و زمينه حضور بيشتر تئاتر ايران را در مجامع بين المللي فراهم كنيم.
اين استاد دانشگاه ضمن اشاره به استقبال خوب تماشاگران ايراني و فرانسوي از اجراي نمايش اديپ در اديتريوم سن ژرمن پاريس، درباره دستاوردهاي اين سفر گفت: علاوه بر اجرا، اعضاي گروه براي آشنايي با شيوه آموزش و تدريس بازيگري در مدارس بزرگ تئاتر اين شهر، در چند كلاس حضور پيدا كرده و موقعيت مناسبي را در اين خصوص تجربه كردند.
وي ادامه داد: به شخصه با چند تئاتر معروف پاريس از جمله تئاتر سن ژرمن و تئاتر كلمبوس صحبت هايي انجام دادم تا در برنامه هاي سال آتي خود حداقل يك نوبت اجرا براي نمايش هاي ايراني بگنجانند كه اين توافق با در نظر گرفتن وقت اين تئاترها يك اتفاق مهم بود.
وي درباره مذاكره با شهرداري پاريس نيز توضيح داد: در اين سفر با شهرداري پاريس صحبت كرديم تا در سال آينده چند گروه دانشجويي را به فرانسه اعزام كنيم و نمايش ها به صورت رپرتوار اجرا شوند. شهرداري نيز پذيرفت كه بخشي از امكانات همچون اسكان و پشتيباني را براي گروه ها فراهم كند.
اين مدرس تئاتر با تأكيد بر گسترش ارتباط دانشگاه هاي ايران و فرانسه گفت: در اين سفر با چند تن از مديران مدارس بزرگ تئاتر فرانسه ديدار داشتم و درباره تبادل دانشجو بين دو كشور موافقت هاي اوليه به دست آمد. در اين زمينه تعداد محدودي از دانشجويان ايراني براي دوره هاي 6 ماهه تا يك ساله به فرانسه اعزام و به طور متقابل تعدادي از دانشجويان فرانسه براي آشنايي با تئاتر ايران دوره هايي را در كشور خواهند گذراند.
نمايش اديپ به كارگرداني فابريس نيكو كه با بازي بازيگران ايراني و فرانسوي توليد شده بود فروردين ماه 86 دو اجرا در اديتريوم سن ژرمن پاريس داشت. اين نمايش براي جشنواره فجر سال گذشته توليد شده بود كه با اقامت يك ماهه گروه فرانسوي در ايران براي اجرا آماده شد.]]>
</TEXT>
</DOC>
<DOC>
<DOCID>HAM2-860126-095</DOCID>
<DOCNO>HAM2-860126-095</DOCNO>
<ORIGINALFILE>/1386/860126/world/_asib.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاهي به وضعيت كودكان كار در جهان
بغض اليورهاي كوچك]]>
</TITLE>
<TEXT>
<IMAGE>/1386/860126/world/011823.jpg</IMAGE>
<![CDATA[
عكس:جمشيد بايرامي
اليورتويست، دختر كبريت فروش، جودي آبوت و... قهرمانان دوران كودكي بسياري از ما بوده  اند؛ قهرماناني كه سعي كرديم در كنار آن كه از آنها مي آموزيم، براي محروميت هاي آنها چاره كنيم...
بزرگتر كه شديم تلاش كرديم؛ اما گويا تلاشمان براي رفع محروميت هايشان چندان رضايت بخش و كافي نبود؛ چرا كه در كنار ما، در دنياي ما و در قرني كه زندگي مي كنيم250، ميليون اليور در سراسر جهان به زندگي فقيرانه شان خو گرفته و تلاش مي كنند زندگي و رنج هاي آنها را به دوش بكشند....
آنچه در پي مي آيد، گزارشي است از آخرين وضعيت كودكان كار در سراسر جهان كه توسط ديده بانان حقوق بشر(hrw)؛ سازمان بين المللي كار(ilv)و صندوق حمايت از كودكان سازمان ملل(unicef)تهيه و در نخستين روزهاي فوريه 2007 انتشار يافت.
براساس آخرين آمار سازمان بين المللي كار(ilo)كه در روزهاي آغازين فوريه 2007 اعلام شد؛ نزديك به 250ميليون كودك 5 تا 14 سال جزو كودكان كار بوده و اغلب آنها در كشورهاي پيشرفته در حال بيكاري اند. از اين تعداد 120ميليون نفر به صورت تمام وقت در اختيار كارفرمايان قرار داشته و به صورت قانوني- ظاهراً قانوني- و غيرقانوني اوامر آنها را اطاعت مي كنند.
ترجمه؛  مهتاب صفرزاده خسروشاهي
آمارها نشان مي دهد كشورهاي آسيايي با فراواني 61درصد بالاترين آمار كودكان كار را به خود اختصاص داده اند و در جايگاه بعدي كشورهاي آفريقايي با 32درصد و آمريكاي لاتين با 7درصد قرار دارند. بر همين اساس شاخص ترين زمينه كاري كودكان كار در مناطق روستايي، زمين هاي زراعي و در مناطق شهري، كارهاي خدماتي و پادويي انواع شركت هاي تجاري و اكثرا توليدي بزرگ و كوچك است؛ كه فراموش نكنيم گروهي كه در اين مراكز بيگاري مي كنند، خوش شانس تر از همسالان شان هستند، چرا كه توانسته اند از كمند گروه هاي تبهكار چون قاچاقچيان اسلحه، اعضاي بدن، مواد مخدر و فروش دخترها و پسرها به منظور انجام امور غيراخلاقي گريخته و در امان بمانند.
بررسي ها نشان مي دهد بسياري از كودكان كه به گروه كودكان كار نمي پيوندند، در خانواده به كار گرفته شده و از سن 4سالگي تا 17سالگي به عنوان بازوي فعال خانواده، انواع مسئوليت ها از نگهداري از خواهر و برادرهاي كوچك تر تا كار بر روي زمين زراعي را مي پذيرند. در برخي موارد درآمد اين كودكان بخش عمده اي از نيازهاي مالي خانواده را برطرف مي كند؛ به ويژه در خانواده هاي نيازمندي كه والد يا والدين به بيماري خاصي چون سرطان، ايدز، معلوليت و... دچار هستند.
اگر بتوان كار كودكان را به عنوان ضرورتي براي كمك به معيشت خانواده هاي نيازمندشان دانسته و به ديده اغماض به آن نگريست؛ اما آيا مي توان چشم بر روي تبعات منفي ناشي از كار كودكان چون ترك تحصيل و بيماري آنها بست؟
مرگ جسم و جان
گزارش هاي سازمان هايي چون سازمان بين المللي كار، ديده بانان حقوق بشر، ديده بانان حقوق كودكان و يونيسف نشان از شرايط بسيار نامطلوب كودكان كار در سراسر جهان دارد.
تحمل ساعت  ها كار طولاني در شرايط نامطلوب و غيرانساني، قرار داشتن در معرض انواع آسيب هاي جسمي و روحي؛ كار در زيرزمين هاي نمور و تاريك كه عامل اصلي بروز بيماري هايي چون رماتيسم مفصلي و قلبي و كم بينايي است؛ بيماري هاي ريوي به ويژه در باره كودكان كاري كه در كارخانه هاي آرد و سيمان و يا كارگاه هاي قاليبافي كار مي كنند؛ سوءتغذيه و اختلال در رشد جسمي و ذهني و تخريب رواني كودكان همه مصاديقي از ظلم عليه اين انسان هاي بي گناه و بي پناه است.
كافي است تنها به دو نمونه از اين رنج ها بنگريم:
كودكاني كه در كارخانه هاي ابريشم بافي هند كار مي كنند، مجبور هستند تا براي پاك كردن پيله هاي كرم ابريشم دستان كوچك خود را در آب داغ وارد كرده و بوي نامطلوب انواع مواد شيميايي به ويژه مواد شيميايي موجود در آب داغ را استنشاق كرده و باز هم به كار طاقت فرساي خود ادامه دهند. بالاترين آمار ابتلا به بيماري هاي ريوي و در نهايت سرطان ريه و دستگاه تنفسي، قطع انگشتان دست به دليل كار با دستگاه هاي ريسندگي و رماتيسم مفصلي و حساسيت پوستي به دليل تماس دايمي با آب متعلق به كودكاني است كه در كارخانه هاي ابريشم بافي هند كار مي كنند.
برخي ديگر از آمارها نشان از شرايط نامطلوب كودكاني دارد كه در مزارع نيشكر السالوادور مشغول به كار هستند. به طوري كه اين كودكان مجبورند چيزي حدود 9 ساعت در گرماي طاقت فرساي آفتاب به آتش زدن ساقه هاي نيشكر در فصل برداشت محصول بپردازند؛ كه آمار بالاي سوختگي دست و پا و حتي صورت اين كودكان و مرگ در اثر آلودگي زخم ها، نگراني بسياري از سازمان هاي مسئول را برانگيخته است؛ اما كارفرمايان بدون توجه به اين قبيل مسايل كماكان از كودكان كار براي آتش زدن مزارع نيشكر خود بهره كشي مي كنند.
ترك تحصيل، از دست دادن زندگي آرام مانند ساير كودكان، قرار گرفتن در معرض انواع تهاجم ها؛ سوءاستفاده جنسي، كاهش امنيت و سلامت روحي و جسمي، اجبار به كار طاقت فرسا به مدت طولاني، ترس و وحشت دايمي و... همگي بخش ديگري از رنج كودكان كار است.
آمار ديده بانان حقوق كودكان و حقوق بشر نشان مي دهد اين شرايط نابسامان تنها مختص كودكان كار در كشوري خاص نبوده و كودكان كار سراسر جهان در اين شرايط نامطلوب قرار دارند. براي بازگويي رنج كودكان كار همين بس كه بسياري از آنها در مقابل كار طاقت فرساي خود نه پولي دريافت مي كنند و نه وعده اي غذاي كامل؛ نهايت لطف كارفرمايان به آنها ارائه جايي براي خواب و لقمه ناني براي زنده ماندن و دست و پا زدن ميان مرگ و زندگي است.
مزارع و كودكان
از نزديك به 250 ميليون كودك كار در سراسر جهان، 170 ميليون نفر(معادل 70 درصد)از آنها در بخش كشاورزي بيگاري مي كنند؛ كه جدا از كار طاقت فرسا در معرض آلودگي با سموم زراعي، نقص عضو به دليل كار با وسايل و ماشين آلات كشاورزي، سوختگي، انواع جراحت ها و... قرار دارند.
گزارش  هاي اخير سازمان بين المللي كار، آمار فعاليت كودكان كار در زمين هاي زراعي و يا بخش هاي مرتبط با بخش كشاورزي چون كارخانه هاي نساجي، فرش  و گليم بافي، توليد الياف و... را ده برابر حضور كودكان در ساير بخش ها اعلام مي كند.
آمارهاي به دست آمده از گزارش هاي ديده بانان حقوق بشر در كشورهايي چون مصر، اكوادور، هند و ايالات متحده نشان مي دهد اين كارگران كوچك بيش از همسالان كارگر خود در ساير كشورها در معرض انواع آسيب ها قرار داشته و بالاترين آمار سوءاستفاده جنسي را نيز به خود اختصاص داده اند.
نگاهي به چند نمونه وضعيت كودكان كار فعال در بخش كشاورزي و بخش هاي مرتبط به آن بيشتر مشخص مي كند؛
بررسي هاي ديده بانان حقوق بشر درباره وضعيت كودكاني كه در كارخانه هاي نساجي و بافت انواع منسوجات فعاليت مي كنند، نشان داد هر سال رقمي برابر يك ميليون كودك تنها به انجام كارهاي بيهوده اي چون جدا كردن اجساد حشرات از غوزه هاي پنبه، پيله هاي كرم ابريشم و... مشغول هستند؛ كه اشتغال به اين امور از بارزترين نمونه هاي بيگاري كودكان است. مهم تر آن كه اغلب اين كودكان در مقابل كار بيهوده و طاقت فرساي خود فقط يك وعده غذا دريافت كرده و هيچ مزدي بابت اين بيگاري دريافت نمي كنند.
در اكوادور نيز وضعيت كودكان كار به همين منوال است. در اين كشور حدود 600هزار كودك در زمين هاي زراعي به كار مشغول هستند كه نيمي از آنها فقط به چيدن موز از درختان و بسته بندي آنها مشغول هستند. فراموش نكنيم آنها نيز دستمزدي دريافت نكرده و يا دستمزد آنها به يك وعده غذا و يا چند سكه محدود مي شود.
گزارش هاي ديده بانان حقوق بشر از آمريكا، حاكي از آن است كه بيش از يك ميليون و 300هزار كودك فقط در مشاغلي چون كار در زمين هاي زراعي، كاشت انواع گياهان، جمع آوري محصولات زراعي، كار در كارخانه هاي توليد مواد غذايي، نساجي، پاك كردن دانه هاي گياهي و... فعال هستند كه اين كودكان نيز در شرايط بسيار نامطلوبي به بيگاري مشغول هستند.
در هند نيز بسياري از كودكان به گروه هايي موسوم به گروه هاي كار كودكان وارد شده و به صورت گروهي به كار در مشاغل پست و زيان آور مجبور مي شوند. رقم دقيق اين كودكان به 15 ميليون نفر مي رسد كه نزديك به نيمي از آنها در مكان هاي نامعلوم مشغول به كار هستند و بيش از نيم ديگري از اين كودكان در نگهداري از زمين هاي زراعي، كاشت و جمع آوري محصولات زراعي و مشاغلي از اين دست در حال كار بوده و نسبت به گروه نخست شرايط قابل قبول تري دارند.
كودكان كار در شرايطي اين مشاغل بيهوده، سخت و طاقت فرسا را تحمل مي كنند كه براساس كنوانسيون بين المللي حقوق اجتماعي و سياسي كودكان(iccpr)، هر كودك بايد از حقوق خود برخوردار بوده و تحت حمايت خانواده، اجتماع و قوانين كشور خويش قرار بگيرد. اين قوانين به ويژه براي همه كودكان و نوجوانان زير 18 سال اجرا شده و كودكان و نوجوانان از حق قانوني خود براي برخورداري از تحصيل رايگان، آموزش مهارت هاي زندگي و اجتماعي، سلامت جسمي و روحي، حقوق اجتماعي، فرهنگي، سياسي و.... برخوردار شوند.
تشكل هاي كاري و كودكان
شايد بتوان تشكل هاي كاري حمايت كننده كودكان و نوجوانان را نور اميدي براي حمايت از آنها دانست. اغلب اين گروه ها كودكان و نوجواناني را تحت حمايت خود قرار مي دهند كه والدين آنها درآمد بسيار پاييني داشته(كمتر از 15دلار در روز)و ناتوان از پرداخت هزينه زندگي خود هستند. و يا در زمره خانواده هاي نيازمند و مقروض قرار دارند. در موارد نادري نيز كودكان و نوجوانان كار مي كنند تا بدهي هاي فراوان والدين و يا حتي والدين والدين شان را بازپرداخت كنند و بدهي آنها را با كمك اين گروه هاي حمايت كننده بپردازند؛ كه به اين ترتيب تمام دستمزد آنها بابت بدهي ها تصاحب مي شود.
اين گروه ها در سال 1956 ميلادي بر اساس كنوانسيون سازمان ملل(un)شكل گرفته و قوانيني براي آنها تدوين شد؛ اما هيچ يك از اين قوانين با وجودي كه هر سال مروري بر آنها شده و قوانين جديدي به آن افزوده مي شود، كارآيي لازم را نداشته و نمي توانند پاسخگوي نياز كودكان و نوجوانان باشند.
براساس آمار ميليون ها كودك كار، هر سال در سراسر جهان تحت پوشش اين مراكز قرار مي گيرند، اما ترديدي نيست كه مشكلات فراواني در نحوه اداره و روند كاري اين مراكز ديده مي شود.
گزارش هاي دريافتي از ديده بانان حقوق بشر در سال 2005 ميلادي از هند از شرايط نا بسامان اين تشكل ها حكايت دارد؛ به طوري كه بالاترين آمار آزار و اذيت جسمي، روحي و جنسي كودكان و نوجوانان متعلق به گروه هاي كار فعال در هند است. اين وضع در پاكستان، بنگلادش و كشورهاي فقيري از اين دست نيز به وضوح مشاهده مي شود.
بيكاري در خانه ناآشنا
در كنار كودكاني كه به عنوان كودكان كار توجه بسياري از مجامع بين المللي را به خود جلب كرده اند، برخي ديگر اگر چه شايد به ظاهر در گروه كودكان كار قرار نمي گيرند؛ اما خود گروه بزرگ اما بي سرپرست و فراموش شده اي را تشكيل مي دهند كه بي ترديد آنها نيز نيازمند يافتن پناهي مطمئن هستند.
در بسياري از كشورهاي جهان چون اندونزي، مالزي، هند، بنگلادش، فيليپين و بسياري از كشورهاي آفريقايي و... كودكاني هستند كه به كار در منزل خود و ديگران گماشته مي شوند كه اين گروه از ديد بسياري جزو كودكان كار طبقه بندي نمي شوند!
اين گروه كه بيشتر آنها را دختران تشكيل مي دهند به صورت گروهي يا به تنهايي به عنوان مستخدم در منازل مسكوني، هتل ها و... به كار گرفته مي شوند. اين عده نه تنها شانس تحصيل و فراگيري مهارت هاي اجتماعي - فردي را هيچ گاه نمي يابند، بلكه در معرض انواع سوءاستفاده ها اعم از مالي، جنسي، عاطفي- احساسي، اجتماعي و... قرار مي گيرند، كه در صورت اعتراض نه تنها شغل خود را از دست مي دهند، بلكه ورود آنها به كاري ديگر با مشكلات فراواني روبه رو است چرا كه كارفرماي قبلي آنها براي حفظ حيثيت خود انواع اتهامات را به آنها وارد مي كند؛ اتهامي كه هرگز مرتكب آن نشده اند و پس از آن بيكار و بي سرپناه در اجتماع رها شده و به جمع كودكان خياباني افزوده مي شوند.
آمار سازمان بين المللي كار نشان مي دهد هر چند اطلاع دقيقي از تعداد كودكان و نوجواناني كه به كار در منازل گماشته مي شوند دقيقا در دسترس نيست، اما بي ترديد بخش ديگري از كودكان كار را اين گروه بزرگ اما ناپيدا تشكيل مي دهند. از سوي ديگر مخفي ماندن آنها از ديد اجتماع باعث مي شود تا اين گروه متحمل بيشترين آسيب ها بشوند. شاخص ترين فعاليت اين گروه را مي توان به كار در منازل به عنوان آشپز، مستخدم و... و نگهداري از كودك و سالمند تقسيم بندي كرد.
اطلاعات و آمار ديده بانان حقوق بشر نشان مي دهد كشورهايي چون السالوادور در سال 2003 ميلادي، گواتمالا در سال 2000، اندونزي در سال 2005، مالزي و اندونزي در سال هاي 2005 و 2004 ميلادي و غرب آفريقا در سال 2002 بالاترين آمار سوءاستفاده از كودكان و نوجوانان كار را به خود اختصاص داده اند، كه در اين بين عمده ترين آمارها متعلق به كودكان و نوجواناني است كه در منازل متمول، هتل ها و رستوران ها و حتي خانه خود به كار گماشته شده اند.
در نگاهي اجمالي كودكان كاري كه به عنوان كارگر براي كار در منازل يا مراكز ديگر به بيگاري كشيده مي شوند، بالاترين آمار خشونت، سوء استفاده جنسي و سوء استفاده هاي مالي را به خود اختصاص داده اند. سازمان هاي جهاني از اين گروه به عنوان كارگران پنهان ياد مي كنند.
كودك سرباز
هر چند بيكاري كودكان و نوجوانان در مشاغل مختلف يكي از بارزترين نمونه هاي پايمال كردن حق كودكان و نوجوانان بوده و به هيچ ترتيب نمي توان اين حق كشي را توجيه كرد؛ اما وضعيت كودكان سرباز به مراتب وحشتناك تر و دردناك تر از كودكان كار است.
بررسي هاي ديده بانان حقوق بشر نشان مي دهد كودكان بسياري از نقاط مختلف جهان به عنوان سرباز به ميدان هاي نبرد فرستاده مي شوند كه نتيجه حضور اين كودكان در چنين مكان هاي خشونت باري چيزي جز ابتلا به انواع بيماري هاي روحي - رواني و مرگ زودهنگام نيست.
از شاخص ترين نمونه هاي حضور كودكان سرباز مي توان به حضور كودكان در جنگ جمهوري دموكراتيك كنگو، ليبريا، سودان، اوگاندا، لبنان، عراق، افغانستان و... اشاره كرد.
گر چه بسياري از اين كودكان بي گناه در جنگ جان باختند اما عده زيادي از آنها نيز در اثر ابتلا به بيماري هاي رواني، ايدز، بيماري هاي پوستي، سوءتغذيه و... به ظاهر زنده اند اما زندگي آنها با انتظار مرگ سپري مي شود.
قاچاق كودكان
گزارش هاي ديده بانان حقوق بشر نشان مي دهد بسياري از كودكاني كه به قصد كار و يافتن آينده اي روشن به گروه هاي قاچاق كودكان مي پيوندند، مدت ها در شرايط سخت و پرالتهاب زندگي مي كنند و با تحمل سفرهاي چند ماهه تا چند ساله، در جستجوي فردايي روشن هستند.
آمارهاي ديده بانان حقوق بشر نشان مي دهد هر سال بيش از يك ميليون كودك توسط گروه هاي قاچاق انسان مورد تهاجم قرار گرفته و از مكاني به مكان ديگر جابه جا مي شوند، اما در شرايط ابتلا به بيماري هاي ساده تا حاد و تجربه هاي وحشتناكي چون تجاوز جنسي بدون رسيدن به هدف خود در جامعه  رها مي شوند.
به طور مثال در توگو هر سال بين 700هزار تا يك ميليون كودك قاچاق مي شوند كه اين قاچاق دوطرفه و به صورت ورود كودكان و نوجوانان ديگر كشورها به اين كشور يا به عكس است. اين كودكان از نظر توان خواندن و نوشتن مهارت هاي ديگر در حداقل قرار داشته و پس از ورود به كشور هدف از حداقل امكانات برخوردار مي شوند، اين امكانات تنها در يافتن جايي براي خواب و حداكثر يك تا دو وعده غذايي محدود مي شود.
آمارها نشان مي دهد اين كودكان نخستين بار توسط كارفرماي خود مورد تهاجم روحي و جسمي قرار گرفته و پس از آن با انواع ناملايمات اعم از تجاوز جنسي، آزار و اذيت هاي روحي و جسمي، تنبيه بدني، عدم پرداخت حقوق(به فرض قول پرداخت حقوق ماهيانه)؛ نامناسب بودن محل اقامت از هر نظر؛ بيكاري و خستگي مفرط به دليل كار زياد و طاقت فرسا؛ ابتلا به انواع بيماري هاي روحي و جسمي و.... روبه رو مي شوند.
در نگاه پاياني؛ فراموش نكنيم كه تفاوتي ميان قاچاق و آزار و اذيت كودكان به هر شكل، از نظر جنسيت وجود نداشته و هر دو جنس به يك نسبت در معرض خطر قرار دارند. اما الگوي سوءاستفاده از دو جنس متفاوت است؛ به طوري كه پسرها بيشتر براي كار در زمين هاي زراعي و مراكز صنعتي و به طور كلي كارهاي سخت و طاقت فرسا انتخاب شده و دخترها براي كار در منازل، هتل ها و... ورود و فعاليت در گروه هايي كه اعمال خلاف عفت انجام مي دهند و يا به عنوان كارگر جزء در مراكز صنعتي انتخاب مي شوند. اما اين گروه ها براي قاچاق كودكان و اعضاي بدن آنها، قاچاق كردن كالا و موادمخدر و... از هر دو جنس به يك نسبت بهره مي برند.
با نگاهي به آنچه درباره وضعيت كودكان كار بيان شد، رسيدگي به وضعيت اين موجودات بي پناه نيازمند توجهي ويژه است؛ به ويژه آن كه نمي توان اين وضعيت نابسامان را محدود به منطقه، گروه جنس و يا رنگ و نژادي خاص دانست.]]>
</TEXT>
</DOC>
<DOC>
<DOCID>HAM2-860126-096</DOCID>
<DOCNO>HAM2-860126-096</DOCNO>
<ORIGINALFILE>/1386/860126/world/_asib.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجرهنشانه هاي كودكان با اعتماد به نفس كم
سرشكسته، كم توان، شلخته]]>
</TITLE>
<TEXT>
<![CDATA[من مهم و دوست داشتني نيستم. كارهايي كه ديگران انجام مي دهند از عهده من صديقه منوچهري خارج است. اگر كسي از من تقاضا كند، كاري بكنم، يا به طور كلي از انجامش عاجزم و يا كاري ناقص ارائه مي دهم. از جمله افرادي هستم كه ديگران دوست دارند سر به سرش بگذارند، آلت دستش كنند و يا ناديده اش بگيرند. خواسته هايم بي اهميت تلقي مي شود به همين دليل به روشني نمي دانم چه چيز را دوست دارم و آرزومند چه هستم. با تغيير و تحول ميانه اي ندارم. كمترين تغيير به دلهره ام مي افكند و مضطربم مي سازد. بر رويدادهايي كه در آينده برايم اتفاق خواهد افتاد كنترلي ندارم و در نتيجه نمي توانم سرنوشت خود را در دست بگيرم. كارها ممكن است بدتر شوند. اما هرگز بهتر نمي شوند.
سخن گفتن بچه درباره روياهايش و توسل او به دروغ براي توصيف چيزهايي كه برايش مهم است، نشانه آن است كه آرزو مي كند فرد ديگري بود و از مقام و موقعيت متفاوتي بهره مند مي شد. گاه او ماجراهايي را سر هم مي كند تا موقعيت زندگيش را بهتر و رويدادهايي را كه برايش اتفاق افتاده مهم تر جلوه دهد.
بچه اي كه دچار حقارت نفس است، خود را موجودي سرشكسته و حقير و بي فايده مي پندارد، خواسته ها و اميالش را واپس مي زند، انتظارات كمي از اطرافيانش دارد و به ندرت نظر ديگران را به سوي خود جلب مي كند، حتي ممكن است اظهار علاقه اطرافيان وي را پريشان و مضطرب كند و چه بسا تحسين تا حد گريستن، دچار گيجي و آشفتگي اش نمايد.
شماري از بچه ها در برابر كارهاي به ظاهر سخت كم طاقت اند. از اين رو بيشتر راهي را بر مي گزينند كه ايمن ترين راه باشد و حداقل ايستادگي براي گذر از آن كفايت كند. آنان هنگام رويارويي با موانع و چالش ها مضطرب مي شوند و به گريه مي افتند.
بيشتر والدين عادت دارند كه از فرزندانشان ادعاهاي مبالغه آميز بشنوند و چون بچه فاقد اعتماد به نفس نمي تواند اين خواسته والدين را برآورده سازد، ممكن است ادعا كند كه از خود نفرت دارد و آرزو كند كه اي كاش مي مرد.
دردسرها و دشواري ها در راه پرورش شخصيت كودك امري جاري و عادي است، اما بچه اي كه به قضاوتهايش اعتماد ندارد و تصور مي كند نمي تواند حتي نكته هاي صريح و روشن را درك كند و يا كارهاي ساده را به مرحله اجرا گذارد، پيوسته مايل است در مسير صاف و هموار گام بردارد و همه چيز روشن و شسته رفته باشد. او نگران از عواقب هر كار از پذيرفتن مسئوليت شانه خالي مي كند. براي مثال اگر از او بخواهيد براي گذاردن برادر كوچكش در تختخواب كمك كند و يا كتابي را به كتابخانه باز گرداند، تحت تأثير احساس بي كفايتي مي گويد: اگر برادرم گريه كند چه مي شود؟ و يا اگر سخنان كتابدار را درك نكنم چه پيش مي آيد؟ به هر حال به رغم اينكه به سادگي از عهده بسياري از كارها برمي  آيد، خود را در انجام آن عاجز و ناتوان مي يابد. احتمال شكست از جمله عواملي است كه بچه را از پيشرفت باز مي دارد. بسيارند بچه هاي بااستعدادي كه به خاطر همين احتمالات واهي و خيالي، گوشه نشيني اختيار مي كنند و از ترقي باز مي مانند. به عكس بچه اي كه نيروي اعتماد به نفس را به زير سلطه درآورده و از تواناييهاي خود آگاه است، به ندرت به عدم شايستگي و نابسندگي مي انديشد. بچه هايي كه ادعا مي كنند از خودشان متنفرند ممكن است به خود آسيب برسانند. به طور كلي بچه دست و پا چلفتي، مستعد حادثه است و به طور غيرارادي ممكن است به خود صدمه بزند.
بي اعتمادي بچه نسبت به قضاوتهايش و ترس به خاطر عواقب هر تصميم گيري، ناتواني هاي او را به وي گوشزد مي كند.
بچه اي كه خود را زبون و حقير و كمتر از ديگران احساس مي كند و هيچ روزنه روشني در برابر خود نمي بيند با نوميدي و افسردگي از آينده سخن مي گويد.]]>
</TEXT>
</DOC>
<DOC>
<DOCID>HAM2-860126-097</DOCID>
<DOCNO>HAM2-860126-097</DOCNO>
<ORIGINALFILE>/1386/860126/world/_cinew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[همه چيز درباره جشنواره كن 2007
ضيافت شصتم سينما
برادپيت، مت ديمون، جورج كلوني، در نمايي از سيزده يار اوشن]]>
</TITLE>
<TEXT>
<IMAGE>/1386/860126/world/011790.jpg</IMAGE>
<![CDATA[
سيزده يار اوشن براي اولين بار در كن به نمايش درخواهد آمد و نمايش فيلم به احتمال قوي با حضور بازيگران سرشناس اش چون برادپيت، مت ديمون، جورج كلوني، جوليا رابرتز، كاترين زتا جونز و آل پاچينو همراه خواهد شد
مهم ترين رخداد سينمايي سال، بعد از مراسم اسكار و بي شك معتبرترين فستيوال سينمايي دنيا، امسال شصتمين سال برگزاري اش را پشت سر خواهد گذاشت.
جشنواره كن با تمام انتقاداتي كه در اين سال ها به آن وارد بوده، هنوز بزرگترين ميعاد گاه سينماي هنري دنياست. رويكرد مديران كن مبني بر حضور ستاره هاي هاليوودي و فيلم هاي آمريكايي، براي برخي دوستداران قديمي كن خوشايند نبوده ولي گردانندگان اين فستيوال بارها اعلام كرده اند كه لحاظ جذابيت برايشان اهميت فوق العاده اي دارد. ژيل ژاكوب و همراهانش سال هاست در برزخ هنر و تجارت مي كوشند تا فستيوال كن هم اعتبار هنري كه مثلاً در دهه شصت ميلادي داشت حفظ كند و هم اين كه براي علاقه مندان عام تر سينما نيز با حضور ستاره هاي محبوب آمريكايي خالي از جذابيت نباشد.در كن امسال در كنار ستاره هاي هاليوودي، از تعدادي از فيلمسازان برجسته نيز به عنوان مهمان دعوت به عمل آمده است.
كن در شصتمين دوره اش با گردآوردن برندگان نخل طلا در سال هاي گذشته، نمايش آثار برگزيده حضور اسكورسيزي به عنوان مهمان ويژه و چند برنامه جنبي ديگر، مي خواهد به اعتبار هنري اش تأكيد كند.
جشنواره اي كه امسال رياست هيأت داوران بخش مسابقه اش را استفن فريزر كارگردان انگليسي بر عهده دارد.
سعيد مروتي
طبق معمول بخش مسابقه مهمترين قسمت جشنواره كن است.هنوز اسامي فيلم هاي حاضر در كن به طور رسمي اعلام نشده ولي بر اساس اخبار منتشر شده به نظر مي رسد كه امسال فيلم هاي كارگرداناني چون كاپولا،مور،ون سنت،امير كوشتوريستا،سودربرگ و... در شصتمين دوره كن به نمايش درآيد.
بازگشت كاپولا
فرانسيس فورد كاپولا كارگردان برجسته سينما و خالق آثار به ياد ماندني چون پدر خوانده ها و اينك آخرالزمان، از حاضران احتمالي كن امسال است. جواني بدون جواني   عنوان فيلم تازه فورد كاپولاست كه در حال طي كردن آخرين مراحل فني است.
فورد كاپولا در اواخر دهه هفتاد، با فيلم و اينك آخر الزمان نخل طلاي كن را از آن خود كرد. او گرچه سال هاست از دوره درخشان كاري اش فاصله گرفته، اما همچنان هر فيلمي از خالق پدر خوانده ، كنجكاوي زيادي براي علاقه مندان سينما ايجاد مي كند.
بازگشت كاپولا اگر البته اتفاق بيفتد، مي تواند يكي از فرازهاي مهم كن امسال را رقم بزند.
پيرمردهاي برادران كوئن
برادران كوئن با فيلم هاي خارق عادت و متفاوت خود هميشه مورد توجه مديران كن بوده اند. آنها امسال با فيلم مردهاي پير بدون كشور به كن خواهند آمد. جوئل واتيان كوئن قبلاً نشان داده اند كه تبحر خاصي در آنچه منتقدان بازيگوشي هاي فرعي خوانده اند، دارند و به همين خاطر اگر فيلم هايشان خيلي مورد توجه تماشاگر آمريكايي قرار نگيرد، در عوض فستيوالي چون كن از آن استقبال به عمل خواهد آورد. فيلم تازه كوئن ها كه نام عجيبي هم دارد، از جنجال برانگيز ترين آثار كن شصتم است.
فينچر و ماجراي يك قاتل زنجيره اي
ديويد فينچر كارگردان شاخص سينماي آمريكا، ديگر فيلمسازي است كه پس از سال ها به كن خواهد آمد. فينچر زودياك را كارگرداني كرده كه اثري تريلر است. مي گويند فيلم تازه فينچر كه پس از چند سال غيبت توسط او ساخته شده، فيلم عجيب و غريبي از كار درآمده است. زودياك درباره يك قاتل زنجيره اي است كه در دهه هفتاد، سانفرانسيسكو را با جنايت هايش به وحشت انداخت.
فينچر كه قبلاً با ساخت فيلمي چون هفت، استادي خود را در ساخت تريلرهاي پرتعليق، جذاب و در عين حال عميق و چندلايه به اثبات رسانده است جنايت هاي زودياك را خوب به خاطر دارد.سال هايي كه او كودك بود، اين قاتل زنجيره اي با جنايت هايش حسابي به شهرت رسيده و ترس و وحشت را در جان مردم انداخته بود.
در حالي كه خيلي ها منتظر يك هفت ديگر از فينچر هستند، عوامل سازنده فيلم اعتقاد دارند كه زودياك شباهتي به كارهاي قبلي فينچر ندارد و احتمالاً همه را غافلگير خواهد كرد.
مي گويند فينچر در زودياك سبك بصري كاملاً متفاوتي را به كار گرفته است.
وسواس هاي اين كارگردان در طول ساخت فيلم و شايعاتي مبني بر گرفتن بيش از70 برداشت در برخي پلان ها، توقعات را از زودياك بالا برده است.
مايكل مور و جنجال هاي سياسي
مايكل مور فيلمساز جنجالي سينماي آمريكا كه يك بار براي مستند جنجال برانگيزش برنده نخل طلا شده، از ديگر گزينه هاي حضور در كن امسال است. مور كه معمولاً در هر فيلم اش جنجال تازه اي را برپا مي كند، احتمالاً با فيلم تازه اش كه سيكو نام دارد در اين فستيوال حاضر خواهد شد.
حضور مور كه به خاطر فيلم ها و اظهاراتش عليه دولت بوش شهرتي جهاني يافته است، بار ديگر بار سياسي كن را افزايش خواهد داد.
شايد به همين خاطر است كه پيش بيني شده سيكو يكي از پربيننده ترين فيلم هاي امسال كن باشد.
پارانويد ون سنت
گاس ون سنت فيلمساز آمريكايي، امسال احتمالاً با پارك پارانويد در بخش مسابقه كن حاضر خواهد شد. ون سنت فيلمساز متعلق به جريان مستقل سينماي آمريكا، در سال 2003 با فيل نخل طلا را به خانه برده و از فيلمسازان مورد علاقه مديران كن به شمار مي آيد.
گفته مي شود پارك پارانويد فيلمي كاملاً ساختارشكن و متفاوت از كار درآمده و در صورت حضور در كن شانس بالايي براي موفقيت خواهد داشت.
ستاره باران سودربرگ
استيون سودربرگ كه بيست سال پيش توسط مديران كن كشف شد، موفق شد جايزه نخل طلا را به خاطر فيلم جنسيت، دروغ و نوارهاي ويدئو از آن خود كند. در سال هاي اخير مبدل به يكي از پركارترين كارگردانان هاليوود شده است. سودربرگ سوئدي امسال با فيلم سيزده يار اوشن به كن خواهد آمد كه سه گانه اين سينماگر را تكميل خواهد كرد. يازده مرد اوشن و دوازده مرد اوشن با حضور ستاره هاي هاليوودي جزو آثار محبوب و پرفروش اين سال ها بوده و سودربرگ قصد دارد با فيلم تازه اش اين روند را ادامه دهد؛ به خصوص اين كه در فيلم تازه آل پاچينو هم به جمع ياران اوشن اضافه شده است. سيزده يار اوشن براي اولين بار در كن به نمايش درخواهد آمد و نمايش فيلم به احتمال قوي با حضور بازيگران سرشناس اش چون برادپيت، مت ديمون، جورج كلوني، جوليا رابرتز، كاترين زتا جونز و آل پاچينو همراه خواهد شد.
مديران كن در سال هاي اخير نشان داده اند كه علاقه خاصي به حضور ستاره هاي هاليوودي در اين فستيوال دارند و امسال هم حساب خاصي روي فيلم سودربرگ و ستاره هايش باز كرده اند.
اولين فيلم انگليسي زبان كارواي
وونگ كارواي كارگردان هنگ كنگي امسال با my blueberry nigh به كن مي آيد. اين فيلم انگليسي زبان كارواي است كه با حضور بازيگراني چون جودلا و نورا جونز ساخته شده است. كارواي كه در حال و هواي عشق  اش تحسين كنندگان بسيار داشت، از فيلمسازان مورد توجه فرانسوي هاست. او سال گذشته رياست هيأت داوران بخش مسابقه را برعهده داشت؛ نكته اي كه اهميت بالاي اين فيلمساز هنگ كنگي را براي مسئولان كن نشان مي دهد. كارواي از فيلمسازاني است كه معمولاً بدون فيلمنامه و صرفاً بر اساس يك خط داستاني فيلم مي سازد و به همين خاطر كليت آثارش بر بداهه پردازي هاي خلاقانه استوار است.
نكته جالب توجه درباره my blueberry nigh فيلمبرداري داريوش خنجي، فيلمبردار برجسته ايراني است. گفته مي شود فيلم كارواي در مراسم افتتاحيه به نمايش درخواهد آمد. بايد ديد اين كارگردان صاحب سبك آسيايي، در كار با بازيگران هاليوودي به چه دستاوردهايي رسيده است.
ديگر بزرگان
هوهسيائو هيسن، امير كوشتوريستا، سوكورف، دني آركان، مايكل وينتر باتم و كوئنتين تارانتينو از ديگر فيلمسازان شاخصي هستند كه گفته مي شود با آثارشان در كن حضور خواهند يافت.
سينماي ايران روي نيمكت ذخيره ها
سينماي ايران كه در دهه نود كشف بزرگ كن بود، چند سالي است كه چندان توجه ژيل ژاكوب و رفقا را به خود جلب نمي كند؛ چنان كه سال گذشته هيچ فيلمي از سينماي ايران در كن پذيرفته نشد. امسال اما شنيده ها از پذيرفته  شدن چند فيلم ايراني در كن حكايت مي كند. فيلم هاي آن سه  ساخته تقي نعمتي و خاك سرد به كارگرداني رضا سبحاني از گزينه هاي حضور در بخش هاي جنبي كن هستند. البته اين فيلم ها گويا در ميان آثار ذخيره قرار دارند و در صورت نرسيدن گزينه هاي اصلي، شانس حضور در كن را مي يابند. درباره يكي دو مستند و انيميشن ايراني هم زمزمه  هايي مبني بر حضور در كن شنيده  شده ولي هنوز چيزي قطعي نشده است.
اما از ايراني هاي فعال در ديگر كشورها، مي توان به رامين بحراني اشاره كرد كه فيلم تازه اش با عنوان اوراق چي در كن به نمايش درخواهد آمد. رامين بحراني كه سال ها پيش فيلم بيگانگان   را در ايران ساخت و با آن در جشنواره هجدهم فجر نيز شركت كرد، در اوراق چي به بيان داستان زندگي يك خواهر و برادر پرداخته كه در محله اي فقير نشين زندگي مي كنند.
يكي دو فيلمساز متولد ايران هم كه نام هاي آشنايي ندارند، احتمالاً با آثارشان در بخش هاي جنبي كن حاضر خواهند شد. در كل اما به نظر مي رسد كه سينماي ايران بيشترين حضور را در بخش بازار فيلم داشته باشد تا بخش هاي اصلي اين فستيوال.
مرور آثار هيچكاك و پيالا
در جشنواره امسال، قرار است مروري بر آثار آلفرد هيچكاك و موريس پيالا برگزار شود. آلفرد هيچكاك به عنوان استاد تعليق و دلهره در سينما، يكي از بزرگان هنر هفتم است. سازنده فيلم هاي درخشاني چون سرگيجه، شمال از شمال غربي و رواني   كه البته حال و هواي آثارش تناسب چنداني با فستيوال كن نداشت؛ به خصوص كه در آن سال ها كن برعكس الآن بيشتر به توليدات اروپايي توجه نشان مي داد. با اين همه، اين نكته را نبايد فراموش كرد كه فرانسوي ها جزو اولين كساني بودند كه فيلم هاي هيچكاك را جدي گرفتند و آنها را جزو آثار برجسته سينما خواندند. در حالي كه در آمريكا هيچكاك به عنوان سازنده آثار تجاري و عامه پسند شناخته مي شد، اين منتقدان فرانسوي بودند كه با ديدي تازه و مرور مجدد فيلم هاي او، نكات زيادي را در دل آثارش كشف كردند و به واقع به هيچكاك نوعي حيثيت هنري و روشنفكرانه بخشيدند.
موريس پيالا ديگر فيلمسازي كه در كن امسال مروري بر آثارش برگزار مي شود؛ از جمله كارگردانان باسابقه سينماي فرانسه است.
پيالا يك بار هم برنده نخل طلاي كن شده است. او در سال 1987 براي فيلم زير آفتاب شيطان نخل طلا گرفت؛ جايزه اي كه البته سر و صداي زيادي هم به پا كرد، چون زير آفتاب شيطان اثر متوسطي بود و همين نكته باعث شد تا پيالا وقتي براي دريافت جايزه روي سن رفت، با هو كردن تماشاگران مواجه شود.
زير آفتاب شيطان به عنوان محصول سينماي فرانسه در حالي برنده نخل طلا شد كه سال ها بود فيلم هاي فرانسوي اين جايزه را دريافت نمي كردند و در آن مقطع چنين عنوان شد كه براي جبران مافات در آن سال از ابتدا تصميم بر اين بود كه به فيلمي فرانسوي جايزه اهدا كنند.
متقاضيان گسترده بازار فيلم
بازار فيلم كن يكي از جذاب ترين بخش هاي اين فستيوال است. در روزهايي نبض سينما در اين جشنواره مي تپد و همه نگاه ها معطوف به كن است. خيلي ها براي يافتن و خريد فيلم هاي مناسب به فرانسه مي آيند. گويا مديران كن براي بازار فيلم امسال قرار است شيوه هاي نويني را براي بازاريابي و فروش آثار به كار گيرند؛ به همين خاطر بازار امسال گسترده تر از دوره هاي پيش برگزار مي شود.
به گفته جوئي مونيترو مدير بازار كن، بيش از 8 هزار فيلم داوطلب حضور در اين بخش هستند كه از ميانشان 1200 فيلم براي عرضه در اين بازار انتخاب مي شوند.
نمايش آثار برگزيده دوره هاي پيش
امسال به مناسبت اين كه كن شصتمين سال برپايي اش را پشت سر مي گذارد، قرار است منتخبي از آثار برگزيده دوره هاي گذشته كن به نمايش درآيند. اين آثار به صورت آنلاين در اختيار مخاطبان گذاشته خواهد شد.
به اين ترتيب بيش از 300 ساعت فيلم كه از جمله آثار برگزيده كن از اولين دوره(1946)تا امسال هستند، در معرض تماشاي كاربران قرار خواهد گرفت.
ژيل ژاكوب رئيس جشنواره كن، علت اين اقدام را تقويت و گسترش بنيان هاي هنري اين فستيوال عنوان كرده است. ژاكوب پيش بيني كرده كه حداقل نيم ميليون نفر از آثار برگزيده سال هاي پيش ديدن كنند.
حضور برندگان نخل طلا
يكي ديگر از برنامه هاي گردانندگان جشنواره كن براي بزرگداشت شصتمين سال اين رويداد هنري، دعوت از تعدادي از برندگان نخل طلا براي حضور در كن شصتم است. از ميان برگزيدگان كن كه حضورشان تاكنون قطعي شده مي توان به ناني مورتي، اليور استون و سيدني پولاك اشاره كرد.
اينها البته فقط تعدادي از ميهمانان سرشناس كن امسال هستند. پيش از اين حضور مارتين اسكورسيزي به عنوان مهمان ويژه كن قطعي شده بود.]]>
</TEXT>
</DOC>
<DOC>
<DOCID>HAM2-860126-098</DOCID>
<DOCNO>HAM2-860126-098</DOCNO>
<ORIGINALFILE>/1386/860126/world/_cinew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن]]>
</TITLE>
<TEXT>
<IMAGE>/1386/860126/world/011793.jpg</IMAGE>
<![CDATA[
استقبال از فيلم تازه بين
فيلم تازه روان اتكينسون كه دنباله فيلم هاي بر پايه شخصيت بسيار محبوب مستربين است در اروپا اكران بسيار موفقي داشته است.
اين فيلم كه تعطيلات آقاي بين نام دارد در سراسر جهان و در 26 كشور تا به حال 33.3 ميليون دلار فروخته كه 12.8 ميليون دلار آن مربوط به سينماهاي انگلستان است. اين رقم تنها مربوط به 512 سالن سينما در انگلستان است و فيلم توانسته متوسط فروش 25000 دلار براي هر سالن نمايش را به دست آورد.
اين فيلم انگليسي توسط استيو بندلاك كارگرداني شده و درباره سفر بين به جنوب فرانسه است كه آغاز بدبختي هاي او مي شود. بين حتي به جشنواره كن هم سرك مي كشد. آن طور كه روان اتكينسون گفته اين آخرين فيلمي است كه بر اساس اين شخصيت بسيار محبوب ساخته مي شود. مستربين سال هاست كه در تلويزيون و در نمايش هاي كوتاه ظاهر مي شود و تا پيش از اين، دو فيلم بر مبناي اين شخصيت به نمايش عمومي درآمده است. تعطيلات آقاي بين در 31 آگوست امسال در آمريكا به نمايش عمومي در خواهد آمد.
]]>
<IMAGE>/1386/860126/world/011799.jpg</IMAGE>
<![CDATA[
لئوناردو دي كاپريو
در جسم دروغ ها
سينماي ما - لئوناردو دي كاپريو در حال انجام مذاكرات اوليه براي بازي در يك درام، تريلر به نام جسم دروغ ها براي استوديوي برادران وارنر است. اين فيلم كه توسط كارگردان شهير آمريكايي رايدلي اسكات تهيه و كارگرداني خواهد شد اقتباس تازه اي از رمان جديد ديويد ايگناتيوس است كه باز هم فيلمنامه را ويليام موناهان كه در جدا افتاده نيز براي دي كاپريو فيلمنامه نوشته بود كار خواهد كرد. دي كاپريو براي ايفاي نقش در اين فيلم زماني زودتر از پاييز امسال و پس از بازي در فيلم جاده انقلابي كه با كيت وينسلت همبازي خواهد شد نيافته است. فيلم اخير را سام مندز براي استوديوي دريم وركز كارگرداني خواهد كرد. دي  كاپريو در فيلم اسكات نقش يك مامور سيا را بازي مي كند كه قبلا روزنامه نگار بوده و به عمان فرستاده مي شود تا درباره يك رهبر القاعده كه شايع شده مي خواهد به آمريكا حمله كند تحقيق كند.
]]>
<IMAGE>/1386/860126/world/011802.jpg</IMAGE>
<![CDATA[
اسپايدرمن 3
در سه كشور آسيايي
جديدترين ماجراي مرد عنكبوتي از اول ماه مه در كره جنوبي، چين و ژاپن به طور همزمان اكران مي شود. ابتدا قرار بود اسپايدرمن 3 همزمان با آمريكا از چهارم مه(14 ارديبهشت)به طور عمومي اكران شود، اما سوني، توزيع كننده فيلم، مارس گذشته اعلام كرد اين فيلم سه روز جلوتر و از اول مه در ژاپن به نمايش درمي آيد. دست اندركاران سوني بعداً به نتيجه رسيدند كه اسپايدرمن در چين و كره جنوبي هم همزمان با ژاپن پخش شود. هنوز مشخص نيست فيلم در كره در چند سالن اكران مي شود، اما سوني بيش از 400 سالن را در نظر دارد.
يك روش جالب براي اعطاي حق امتياز يك فيلم مستقل
توسط تهيه كننده يك فيلم مستقل يك روش جالب براي بازاريابي و فروش فيلم اتخاذ شده است. نيل اسكولمن كه نويسنده و كارگردان اين فيلم اكشن-كمدي است از ebay براي اعطاي حق امتياز پخش اين فيلم استفاده كرده است. اسكولمن فيلم خود را كه بانو مجدلينه نام دارد و در آن بازيگر سري سفرهاي ستاره اي نيكله نيكولز بازي مي كند در ebay كه بزرگترين حراجي اينترنتي به شمار مي رود به حراج گذاشته است. قيمت اوليه اي كه اين فيلمساز اعلام كرده يك ميليون دلار است. خريداران صاحب يك پروژكتور دي وي دي هم خواهند شد. جالب ترين نكته اين جاست كه اسكولمن در توضيح اين آيتم در سايت نوشته است: اگر شما كاملاً قانع نشديد كه اين فيلم در هفته نخست نمايش 30 ميليون دلار يا بيشتر در داخل ايالات متحده خواهد فروخت، پولتان با رضايت كامل به شما برگردانده خواهد شد!]]>
</TEXT>
</DOC>
<DOC>
<DOCID>HAM2-860126-099</DOCID>
<DOCNO>HAM2-860126-099</DOCNO>
<ORIGINALFILE>/1386/860126/world/_cinew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با كريس راك
بهترين شكل ممكن]]>
</TITLE>
<TEXT>
<IMAGE>/1386/860126/world/011796.jpg</IMAGE>
<![CDATA[
ترجمه: كيكاووس زياري
كريس راك خيلي خوب مي داند چطور بايد ديگران را بخنداند و اين كار را يك بار ديگر در فكر مي كنم همسرم را دوست دارم انجام مي دهد. او با همكاري لوئيس  سي كي فيلمنامه فيلم را نوشته است. آنها پنج سال قبل فيلمنامه خود را آماده كردند و از آن زمان به دنبال كارگرداني بودند كه بتواند فيلمي جذاب و ديدني  بر اساس آن بسازد. اما آنها در اين رابطه به نتيجه اي نرسيدند، پس خود راك وظيفه كارگرداني فيلم را هم به عهده گرفت. جينا تورس و كري واشنگتن هم بازي هاي او در فيلم هستند. در قصه فيلم او و جينا تورس زن و شوهري هستند كه هشت سال از زندگي خانوادگي شان مي گذرد. كاراكتر راك احساس مي كند كه زندگي تكراري و خسته كننده اي دارد و در چنين شرايطي است كه كري واشنگتن وارد زندگي آنها مي شود. او قصد دارد راك را متقاعد كند كه جينا تورس را طلاق داده و با وي ازدواج كند. در طول قصه فيلم كريس راك مجبور به يك تصميم گيري مهم است: به زندگي اش با همسرش ادامه بدهد يا اينكه يك زندگي تازه را شروع كند؟ به تدريج او متوجه مي شود زندگي خانوادگي اش يك زندگي خوب بوده(كه او قدرش را نمي دانسته)كه اينك در آستانه فروپاشي قرار گرفته است. طبيعي است كه او تلاش مي كند تا زندگي خانوادگي اش را نجات دهد. تمام اين مسائل باعث خلق موقعيت هايي كمدي و بانمك مي شود كه خط اصلي قصه فكر مي كنم همسرم را دوست دارم را به پيش مي برد.
* چگونه از اين سر درآورديد؟
- خب، مي خواستم كمي از حال و هواي هميشگي ام دور شوم و براي يك بار هم كه شده در يك فيلم نقش يك آدم بزرگ- و نه شخصي با روحياتي بچگانه- را داشته باشم. هيچ كس قصد نداشت مرا براي بازي در يك چنين نقشي انتخاب كند. فكر مي كردم هيچ وقت چنين اتفاقي رخ نخواهد داد. حقيقتاً مي خواستم نقش يك آدم را بازي كنم و در همان حال مي خواستم كه بامزه و بانمك هم باشم. معمولاً اين طور گفته مي شود كه اگر بخواهي نقش يك آدم كامل و بزرگ را بازي كني، ديگر نمي تواني مزه و نمك هم بپراني. اما من به خودم گفتم: نه، اين طورنيست. ما فيلمنامه اي مي نويسيم كه كاراكتر اصلي آن يك مرد بزرگ و كامل است كه حقيقتاً بانمك هم هست و صد البته مشكلات خاص خودش را دارد: همين نكته باعث شد كه اين فيلمنامه نوشته شود.
* آيا كاراكتر شما در اين فيلم هم متقلب بازي درمي آورد؟
- آيا اين طور است؟ جواب دادن به اين سؤال خيلي ساده نيست. مي دانيد، هشت درجه متفاوت براي جنايت وجود دارد. اما ما فقط يك درجه از تقلب داريم. اين طور نيست؟ فكر نمي كنم كاراكتر من در فيلم دست به تقلب بزند. شما كه فيلم را تماشا كرديد اثري از تقلب ديديد؟
* در قصه فيلم يك سري موضوعات احساسي وجود دارد.
- بله، موضوعات احساسي. فقط همين چيزها هستند كه موضوعات واقعي زندگي هستند.
* چه چيزي باعث جذب كاراكتر شما به سمت كاراكتر كري واشنگتن مي شود؟
- كاراكتر من احساس مي كند از زندگي اش خسته شده و تصور مي كند كاراكتر واشنگتن برايش حكم يك هواي تازه را دارد.
* اين روزها چه اتفاقي در زندگي هاي خانوادگي مي افتد و شما چطور با آنها كنار مي آييد؟
- چه اتفاقي در زندگي مي افتد؟ بهتر است اين گونه سؤال كنيم، زيرا مسئله فقط به روابط خانوادگي برنمي گردد و بايد آن را در كليتي به نام زندگي ديد. در ارتباط با قصه فيلم اين سؤال مطرح مي شود كه چرا كاراكتر من از زندگي خانوادگي خود خسته شده و ديگر حوصله همسرش را ندارد؟ علتش اين است كه او يك انسان است. همه ماجرا همين است. در همين حال همسرش هم از دست او خسته شده است. اين نكته اي است كه در ارتباط با هر ازدواجي رخ مي دهد و شما بايد برايش جواب و راه حلي منطقي پيدا كني. ازدواج پيماني است كه براي تمام عمر بسته مي شود، ولي ممكن است شما بعد از چند سال نسبت به آن احساس خستگي كنيد.
* از زمان نمايش عمومي مسئول دولت(2003)به عنوان يك فيلمساز رشد خوبي داشته ايد. خودتان در اين رابطه احساس چه تغييراتي را مي كنيد؟
- هنگام ساخت آن فيلم به نوعي تازه كار و ناشي بودم. قبل از آن يك فيلم ديگر ساخته بودم كه شريك بد نام داشت. نسبت به آن اصلاً احساس خشنودي نمي كردم. به دلايل غلطي كارگرداني آن را قبول كردم. مثل اين بود كه به خودم بگويم:   اين فيلم را خودم مي سازم. احتياجي به ديگران ندارم. اما خيلي زود فهميدم كه نمي توان با چنين ديدگاه و گرايشي فيلمي را كارگرداني كرد. براي ساخت فيلم جديد با ديدگاه شريف تر و منطقي تري جلو آمدم. با مدير فيلمبرداري ام نشستيم و تمام جنبه ها و زواياي كار را بررسي كرديم. كل فيلمنامه را چند بار خوانديم. گشت هاي زيادي در نيويورك زديم و اين سؤال را مطرح كرديم كه چه مي توان كرد تا اين شهر قشنگ تر به نظر برسد؟ درباره جزئيات زيادي بحث كرديم و در رابطه با آن وقت بسيار بيشتري گذاشتم، خيلي بيشتر از فيلم مسئول دولت.
* آيا حرفه  كارگرداني را دوست داريد؟
- مقداري. اما بيشتر دوست دارم بازي كنم.
* فكر مي كنيد تماشاگران به ديدن فيلم تازه تان بروند و آيا آنها فكر خواهند كرد كه نيكي(كري واشنگتن)هيچ كار غلطي انجام نداده است؟
- نيكي واقعاً كاري انجام نمي دهد. او فقط يك آدم است به نام نيكي. برندا(جينا تورس)هم مي توانست مثل نيكي باشد، اگر به جاي او بود. اما حرف كلي فيلم اين است كه آدم ها بايد در همه حال خودشان را نو و تازه كنند تا بتوانند پايداري داشته باشند.
* كار بعدي تان چيست؟
- چند فيلمنامه به من پيشنهاد شده و در حال مطالعه آنها هستم. فكر مي كنم همسرم را دوست دارم برايم حكم يك پرش خوب را دارد، به همين دليل نمي خواهم به عقب برگردم. نقطه اي را كه هستم دوست دارم و فكر مي كنم از نظر هنري جاي خوبي است. وارد يك محدوده جديد شده ام، محدوده اي كه شايد خيلي از بازيگران رنگين پوست نتوانند وارد آن شوند. پس طبيعي است كه دوست داشته باشم اينجا بمانم.
* وضعيت فيلم beemovie چگونه است؟
- خوب است. در آن نقش يك پشه را دارم! فيلم خونسرد و راحتي است و فكر مي كنم كه چيزي شبيه انيميشن شرك در بيايد. البته براي توليد آن از تمام اين تكنولوژي هاي جديد استفاده نشده است، اما خودم فكر مي كنم كمي بهتر از شرك است.
* وقتي سازندگان فيلم با شما تماس گرفتند فكر مي كرديد مي خواهند پيشنهاد كنند به جاي يكي از كاراكترهاي انيميشني آن صحبت كنيد؟
- خير. من مي دانستم. استيون اسپيلبرگ در توليد آن دخالت دارد. نمي دانم چطور شد كه قبول كردم اين كار را انجام دهم، اما از كاري كه كردم راضي ام.
* از قسمت سوم ساعت شلوغي راضي هستيد؟
- بخش مهمي از فيلم در پاريس فيلمبرداري شده است. در كل ساعت شلوغي ها فيلم هاي خوبي بوده اند. در قسمت جديد هم تلاش كرديم چيزهاي تازه اي به آن اضافه كنيم تا جذاب تر به نظر برسند. فكر مي كنم حاصل كار چيز خوبي از آب درآمده است و تماشاگران از آن احساس رضايت خواهند كرد.
كوتاه شده از: movieweb.com]]>
</TEXT>
</DOC>
<DOC>
<DOCID>HAM2-860126-100</DOCID>
<DOCNO>HAM2-860126-100</DOCNO>
<ORIGINALFILE>/1386/860126/world/_cultw.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[درباره فيتيله جمعه تعطيله
فيتيله مي تواند تعطيل نباشد]]>
</TITLE>
<TEXT>
<IMAGE>/1386/860126/world/011805.jpg</IMAGE>
<![CDATA[
عكس: گلناز بهشتي
مهري ستاري
از آن سالها كه كودكان و نوجوانان پاي تلويزيون مي نشستند تا برنامه مخصوص خودشان را ببينند تا به امروز كه كودكان و نوجوانان خيلي پاي تلويزيون مي نشينند تا برنامه مخصوص خودشان را ببينند، مدت زيادي نگذشته است شايد 10 سال، اما شكافي كه بين تلويزيون و مخاطبين اين سني افتاده است بيش از 10 سال است، شايد چيزي نزديك يك قرن!
در نظر سنجي هاي تلويزيون برنامه زنده فيتيله جمعه تعطيله يكي از برنامه  هاي پربيننده تلويزيون شناخته شده است يعني برنامه اي كه كودكان را پاي تلويزيون مي نشاند.
دنياي صاف و پاك كودكان
گروه سه نفره فيتيله جمعه تعطيله متشكل از حميد گلي، علي فروتن و محمد مسلمي است و تهيه كننده و مجري برنامه كه مجيد قناد است. اين 4 نفر سالهاست كه كار براي كودك را انتخاب كرده اند محمد مسلمي در اين باره مي گويد: قبلاً كارهاي جدي و براي مخاطب بزرگسال انجام مي داديم اما خواست خودمان بود كار كردن براي گروه سني كودك را انتخاب كنيم چرا كه هم برايمان جذابيت داشت و هم در اين كار موفق تر و خلاق تر بوديم و از همه مهمتر اين فضا را دوست داشتيم.
حميد گلي، علي فروتن و محمد مسلمي از سالها پيش مشغول فعاليت در اين زمينه هستند و براي اين كه بتوانند ارتباط مؤثري با مخاطبين خود داشته باشند سعي مي كنند در جريان روز، فيلم و كتابهاي آنها باشند هر چند كه در اينجا براي آنها يك اما وجود دارد. مسلمي مي گويد: به شكل گذري كارتون ها و كتابهاي مخصوص اين گروه سني را مي بينيم و مي خوانيم اما خيلي زياد دوست نداريم كه از آنها در كارهايمان استفاده كنيم چرا كه كارتون ها آنها را به سمت جنگ و خشونت مي كشانند و دنياي صاف و پاك آنها را به خطر مي اندازند.
گلي هم به بحث ارتباط اشاره مي كند و معتقد است كه جامعه با اين چالش و معضل روبه رو است: پدرها و مادرها با بچه ها و بچه ها با پدر و مادرها نمي توانند ارتباط برقرار كنند و اين يكي از معضلات جامعه ماست. براي رفع اين مسأله سعي مي كنيم از سلايق و علايق كودكان مطلع شويم و مي خواهيم ببينيم جذابيتي كه آنها دنبالشان هستند چه چيزي است البته اين موارد را به برنامه نمي آوريم، بلكه سعي مي كنيم با توجه به علايق آنها، مسائل فرهنگي، آموزشي را به برنامه بياوريم كه آموزنده و سرگرم كننده و البته ايراني هم باشد.
و فروتن در تأييد حرف همكارانش فيلم ها و كارتون هاي امروزي را پل ارتباطي آنها با كودكان اعلام مي  كند. گلي مي گويد: با توجه به فرهنگ گذشته و معاصر ايران مي توانيم داستانهايي را براي آنها بگوييم كه هم از ديدن كار لذت ببرند و هم مسائل اخلاقي فرهنگي، رفتاري را به آنها آموزش دهد يعني مي خواهيم بين تكنيك و مسائل روزي كه آنها به دنبالشان هستند با مسائل فرهنگي خودمان ارتباط برقرار كنيم.
و فروتن به نكته ديگري اشاره مي كند: مخاطب ما بايد بداند كه ما به مسائل روز يعني كارتون، كتاب و كامپيوتر آشنا هستيم و اگر از آنها در برنامه استفاده نمي كنيم، آگاهانه است و جنبه آموزشي دارد.
فقط ايراني
بارها و بارها با مسئولان گروه كودك و نوجوان صحبت كرده ايم و نظرمان را در باره برنامه هاي آنها مطرح كرده ايم و گفته ايم كه آنچه كه شما نشان مي دهيد جذاب است اما آنها را به خشونت مي كشاند و از همه مهمتر با فرهنگ ما جور در نمي آيد و اگر قرار باشد جنگ و درگيري را نشان بدهيم چرا از ادبيات خودمان مثل شاهنامه استفاده نكنيم.
اين صحبت ها را فروتن مي گويد. برنامه سالم كه هم بياموزد و بدآموزي نداشته باشد شاد هم باشد و از همه مهمتر ايراني هم باشد. اين گروه را به فكر يك برنامه جديد انداخت.
فيتيله چگونه شكل گرفت
هميشه در اين فكر بوديم كه تجربياتي كه در اين سالها كسب كرده ايم در قالب يك برنامه ارائه بدهيم با مجيد قناد صحبت پخش يك برنامه زنده شد كه يك صندوق هم داشته باشيم تا بازيگرها از صندوق بيرون بيايند و نمايش هاي مختلفي را هم ارائه بدهند.
محمد مسلمي كارگردان فيتيله جمعه تعطيله اين صحبت ها را درباره شكل  گرفتن برنامه مي گويد و ادامه مي دهد: فكر نمي كرديم كه اين برنامه به اين شكل گسترده بشود، مي خواستيم فقط تيپ سازي كنيم و نمايش هاي كوتاه كار كنيم و لابه لاي آن خودمان مجري شويم كه به تدريج به آن موسيقي، شعر، حركات موزون و آيتم هاي مختلف اضافه شد.
يك برنامه موفق
اگر به دنياي گسترده اين صندوق بها داده شود، حالا حالا داستان هايش تمام نخواهد شد. چرا كه اين صندوق، دنياي نمايش است و دنياي نمايش تمامي نخواهد داشت.
صحبت هاي مسلمي نشان از ايده هاي جديد اين گروه دارد و نشان از يك آرزو؛ حمايت مسئولان و دليلش هم ساده است. بازتاب هاي خوبي را از خانواده ها و كودكان مي گيرند. فروتن بازيگر اين برنامه مي گويد: ما سعي كرده ايم در روز جمعه خانواده ها را دور هم جمع كنيم و طبق نظرسنجي كه صدا و سيما كرده است مشخص شده است كه آمار بيننده برنامه فيتيله جمعه تعطيله از آمار بيننده  انيميشن هاي خارجي هم بيشتر است و اين نشان قدرت برنامه است.
و مسلمي به شور و استقبال مردم اشاره مي كند: وقتي پايمان را از ايران و تهران بيرون مي گذاريم و استقبال بچه ها را مي بينيم و يا وقتي از طرف راهنمايي و رانندگي و شركت آب و فاضلاب و شركت برق از ما مي خواهند كه پيام هاي آموزشي بدهيم اين نشان از موفقيت برنامه است.
اما با توجه به اين موفقيت ها و اين بازتاب ها كه گروه سازنده از بيرون و داخل مي گيرند گويا هنوز راضي نيستند.
حمايت، لطفاً حمايت
مسلمي مي گويد: قابليت هاي خودمان را مي شناسيم و مي دانيم كه مي توانيم خيلي بهتر از اين كار كنيم، با اين كه ما براي يك آيتم نمايشي يك هفته تمرين مي كنيم، سعي مي كنيم كه با مخاطب ارتباط مان را حفظ كنيم و تلاش مي كنيم كه ارتباط از دست نرود. اما هنوز راضي نيستيم. وقتي دقيق تر به حرفها و صحبت هاي اين گروه توجه مي شود از مسئولان شبكه در خواست كمك دارند و شايد هم گله.
مسلمي مي گويد: اگر دستمزد آهنگساز،  شاعر، نويسنده، كارگردان، بازيگران را بشنويد، خنده تان مي گيرد، در حالي كه اين يك كار زنده و توليدي است و متأسفانه امكانات از ما دريغ مي شود. نه تنها امكانات بلكه سختگيري هايي كه مي شود از ديگر موانع اين گروه است. فروتن مي گويد: خيلي از برنامه هايي كه از تلويزيون پخش مي شود اين سؤال را پيش مي آورد كه آيا برنامه مناسب اين گروه سني است؟ آيا كارشناسي شده است؟ در صورتي كه ايرادهايي به برنامه هاي ما مي شود كه مي بينيم در برنامه هاي ديگر به شكل بدتر ولي در يك سطح وسيع تر تكرار شده است.
قلب تپنده
فيتيله جمعه تعطيله دلبستگي من نيست، فيتيله يك حس ملي است وقتي مي بينيم در كشورها، شهرها، روستاها و مدارس بچه ها چه طور از اين برنامه استقبال كرده اند و جنس ارتباطشان را با خودمان مي بينيم مي فهمم كه چه جايگاهي اين برنامه دارد.
اين پاسخي است كه گلي به سؤال اگر اين برنامه تعطيل شود مي دهد. او در ادامه مي گويد: اين برنامه ديگر از انحصار ما و از انحصار شبكه 2 خارج شده است و مردم ما را جلو مي برند و تاييد آنها براي ما تعهد ايجاد كرده است و البته وظيفه ما را هم دشوارتر كرده است.
و مسلمي هم در تأييد حرف همكار و دوستش مي گويد: اگر بگويم اين برنامه تعطيل شود ناراحت نمي شوم دروغ گفته ام. به نظرم تا روزي كه از كار حمايت بشود، مي تواند ادامه داشته باشد چون كار متفاوت است و آيتم هاي زيادي هم دارد. فكر نمي كنم مخاطب از آن خسته بشود يا برنامه افت كند. و اين برنامه  براي فروتن يك قلب تپنده است و به نظرش اگر از حركت بيفتد خيلي ها ناراحت خواهند شد. او در ادامه مي گويد: براي اين برنامه دغدغه مالي ندارم و يك دليل بزرگ براي كار كردن دارم و آن ارتباط خوبي است كه خانواده ها و بچه ها با آن برقرار كرده اند، با اين كار نسلي را پرورش مي دهيم كه قرار است در آينده بيننده برنامه هاي ديگر تلويزيون باشند.اگر ما آنها را بد تربيت كنيم مطمئناً بيننده تلويزيون نخواهند بود.]]>
</TEXT>
</DOC>
<DOC>
<DOCID>HAM2-860126-101</DOCID>
<DOCNO>HAM2-860126-101</DOCNO>
<ORIGINALFILE>/1386/860126/world/_cultw.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[گفت وگو با سازنده انيميشن جمشيد و خورشيد
پيشقراولان بيگانه نشويم]]>
</TITLE>
<TEXT>
<IMAGE>/1386/860126/world/011808.jpg</IMAGE>
<![CDATA[
ما اگر ساكت بنشينيم و چيزي نسازيم، فيلمي مثل 300 ساخته مي شود كه فرهنگ ما را تخريب مي كند و به زير سؤال مي برد
هميشه اين بحث مطرح بوده است كه چه عواملي در شكل گيري فرهنگ كودكان مؤثر است و تا چه اندازه مي توان اين عوامل را به نهايت خود رساند. در اين ميان نقش رسانه هاي سعمي و شنيداري غير قابل توصيف است. از آنجايي كه كودكان بيش از نيمي از زمان خود را صرف تماشاي برنامه هاي مخصوص خود مي كنند، توجه به اين برنامه ها امري است بسيار مهم. با نگاهي گذرا به برنامه هاي كودك و نوجوان خواهيد ديد كه بسياري از اين برنامه ها، ساخته كشورهاي غربي و به نوعي اشاعه دهنده فرهنگ و تمدن غرب هستند. اين در حالي است كه كشور ايران، از تمدن و فرهنگ كم ندارد. فرهنگي كه سرشار از صلح، دوستي، عشق و محبت است. به همين منظور پاي صحبت  نادر يغمائيان، تهيه كننده برنامه هاي انيميشن نشستيم. يغمائيان از تهيه كنندگان تلويزيون است كه تا به امروز كارهاي انيميشني از جمله يوسف و زليخا را در كارنامه كاري خود قرار داده است. فيلم انيميشن جميشد و خورشيد از ساخته هاي جديد او ست كه به زودي اكران مي شود.
فرانك فراهاني
* شما به عنوان تهيه كننده برنامه هاي تلويزيون، استقبال كودكان را از انيميشن ايراني چه طور ارزيابي مي كنيد؟
- به نظر من استقبال بچه ها از برنامه ها خوب است.
* بر چه اساسي اين حرف را مي زنيد؟
- در اطراف خودم كه نگاه مي كنم. همچنين من يك سري از برنامه ها را براي دوست،  آشنا و مدارس مي فرستم. طي نظرسنجي كه انجام مي دهم، هميشه استقبال خوب بوده و مخصوصاً خانواده ها خواهان پخش چنين برنامه هايي هستند.
* شما مي گوييد خانواده، اما بيشتر بچه ها طالب تماشاي برنامه هاي غربي هستند.
- درست است. بچه ها بيشتر به فيلم ها و بازي هاي خشن و مخرب غرب تمايل نشان مي دهند. به صورتي كه ذائقه آنها به سمت خشونت كشيده شده است.
* پس قبول داريد كه انيميشن ايراني چندان طرفداري بين بچه ها ندارد؟
- تا جايي كه من مي دانم بچه ها به دفعات انيميشن هاي ايراني را نگاه كرده اند و از آن لذت بردند. كار خانه ما كه سال گذشته از تلويزيون پخش شد طرفداران زيادي داشت. طوري كه حالا سري دوم اين مجموعه در 26 قسمت در حال تكميل است. خانواده ها گاهي تقاضا مي كنند كه ما فيلم ها را برايشان بفرستيم. انيميشن هاي ايراني سرشار از عشق و محبت است. اگر هم استقبالي وجود نداشته باشد در بين پسرها است كه طرفدار جنگ و خونريزي هستند.
* پس با اين حساب، چه كاري از دست شما ساخته است؟
- بايد ذائقه را عوض كرد. ذائقه بچه ها به سمت اكشن و خشن كشيده شده است. يك پسر 4 ساله از طريق خانواده اش با من در تماس است. از آنجايي كه با اين فرد از كودكي كار كرده اند، به فيلم هاي عاطفي ايراني علاقه نشان مي دهد. هنرمند بايد ذائقه را عوض كند.
* اما شما مي بينيد كه همچنان از تلويزيون فيلم هايي با موجودات عجيب فضايي و جنگ پخش مي شود. به طوري كه خواب كودكان هم در اين موضوع خلاصه  مي شود؟
- تقصير كيست كه اين همه فيلم خشن پخش مي شود. كارتون ها و گيم هايي كه در بازار توليد مي شود، بچه ها را به اين فيلم ها عادت مي دهد. ما فيلم هاي عاطفي، آرام، بامحتوا، آموزشي و سرگرمي كم نداريم. اين همه تغيير از كجا آمده است. اگر كمي به عقب برگرديم، حدود 10 سال پيش همه كارتون هاحتي آنهايي كه ساخته غرب بودند- خانوادگي بود. يادم مي آيد پسرم كه كارتون بل و سباستين را مي ديد گريه مي كرد و براي تنهايي اين دو نفر دل  مي سوزاند. شما حق داريد اگر احساس خطر مي كنيد. متوليان امر هم احساس خطر مي كنند. ما به جهتي مي رويم كه بچه ها به ديدن فيلم خشن عادت كنند. بيگانه راه هاي مختلفي براي تخريب فرهنگي دارد. ديگر نياز به لشگر كشي به ايران نيست.
* ضرر اين كار كه از لشگركشي بيشتر است.
- مسلماً اين لشگركشي محسوس نيست. دشمن همه جا هست، در خانه و مدرسه. ما همرنگ و هم شكل دشمن شده ايم.
* بازتاب اين موضوع هم كاملاً مشهود است، چهارشنبه سوري؟
- دقيقاً چهارشنبه سوري نمودي از اين چيزها است. بچه ها آن چيزي را كه ديده اند اجرا مي كنند. به نوعي تمرين استفاده از تير و فشنگ است. كم حادثه هم به دنبال ندارد.
* پس بهتر است هر چه سريع تر اقدام كنيم. فكر نمي كنم چندان فرصتي براي تغيير نگرش كودكان وجود داشته باشد.
- ما اگر ساكت بنشينيم و چيزي نسازيم، فيلمي مثل 300 ساخته مي شود كه فرهنگ ما را تخريب مي كند و به زير سؤال مي برد. بهتر است به پيشينه و فرهنگ خودمان برگرديم. چرا مرد عنكبوتي بايد جانشين رستم و جمشيد شود. چرا دي جي مون بايد قهرمان فرزندان ما شود. امروز كمپاني برادران وارنر با ساخت اين فيلم ما را بايد به اين فكر بياندازد كه بايد حركت كرد.
يعني انيميشن جمشيد و خورشيد در مقابله با 300 ساخته شده است.
در تقابل با 300 نيست. اين فيلم 4 سال پيش كليد خورد. اما مي تواند فرهنگ ايراني را به خوبي نشان دهد. تاريخ تمدن مديون تأثيرات ايراني است.
با وجود چنين اساطيري، اما كار انيميشن زيادي نداريم. تلويزيون بيشتر به پخش انيميشن يوسف و زليخا مي پردازد. بچه ها به تنوع احتياج دارند. اين يك بعد قضيه است. قصص قرآن نقش بسيار مؤثري در تربيت بچه ها خواهند داشت اما نمي تواند به تنهايي مؤثر باشند. بايد از زواياي ملي و ميهني به اين امر پرداخت. ما قهرمان كم نداريم. آريو برزن دقيقاً همان كاري را مي كند كه در فيلم 300 رخ مي دهد؛ يك نوع مقاومت در برابر ظلم. اما هيچ كس اين موضوع را نمي داند ما بايد اين چيزها را نشان دهيم. در فيلم جمشيد و خورشيد   در صدد بيان اين چيزها هستيم.
* اين فيلم چه زماني اكران مي شود؟ 
- اميدوارم كه تا ماه آينده به اكران برسد. فعلاً كه در تلاش هستيم و نتايج مطلوبي هم به دست آورديم.
* فكر مي كنيد استقبال چگونه باشد؟
- بستگي به خودمان دارد. اگر در فيلم شرك ادي مورفي به جاي خر شرك صحبت مي كند. در اين فيلم هم از پرويز پرستويي، ترانه عليدوستي، امين حيايي، ثريا قاسمي و ديگران استفاده شده است. اين انيميشن كار بسيار خوبي است و هزينه بسيار زيادي براي آن شده است.
* و در آخر؟
- ما نبايد پيش قراولان بيگانه شويم. فرهنگ ما غني است و بچه ها مي توانند با اين فرهنگ رشد پيدا كنند و بزرگ شوند. جوانان ما در رشته هاي مختلف موفق هستند. مي توانيم با ساخت انيميشن هاي ايراني، كاري كنيم كه آنها به ايراني بودن خود افتخار كنند و به آن ببالند.]]>
</TEXT>
</DOC>
<DOC>
<DOCID>HAM2-860126-102</DOCID>
<DOCNO>HAM2-860126-102</DOCNO>
<ORIGINALFILE>/1386/860126/world/_cultw.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
خشونت، كليد ورود به فضاي مجازي]]>
</TITLE>
<TEXT>
<![CDATA[يگانه خدامي
هنگامي كه متخصصان امور اجتماعي عوامل اجتماعي شدن كودك را طبقه بندي مي كنند بعد از خانواده، مدرسه وگروه همسالان، رسانه هاي جمعي را در مرتبه چهارم قرار مي دهند. بايد قبول كرد رسانه هاي جمعي علي الخصوص تلويزيون اگرچه در مرتبه چهارم اين طبقه بندي قرار دارند، اما از لحاظ تأثيرگذاري بسيار حائز اهميت تر هستند چرا كه تأثير رسانه  به دليل جذابيت هاي پيدا و پنهان تأثير عميقي است كه با توجه به سخت بودن كنترل اين تأثير عمقي امكان بروز تأثيرات سوء در آن خيلي بيشتر است. بسياري از ما ممكن است پاره اي از كابوس هاي دوران كودكي خود را كه از تماشاي برنامه اي تلويزيوني منبعث شده باشد، هنوز همراه داشته باشيم و يا پاره اي از خلقيات و رفتارهايي كه از گذشته دور در وجود ما ته نشست كرده است. گرچه بايد اين نكته را در نظر آورد كه تأثير مخرب رسانه  بر روح و روان كودك در دو يا سه دهه قبل به دليل محدود بودن شبكه هاي تلويزيوني و توانايي كنترل بيشتر توسط خانواده ها و نهادهاي رسانه اي، بسيار كمتر بود. كودكان دو يا سه دهه قبل با محصولاتي سر و كار داشتند كه فضاي آنها بيشتر منطبق با روح و روان كودكي بود اما اين روزها همزمان با رشد رسانه هاي جمعي افزايش شبكه ها و رشد تكنولوژيك در توليد و ارائه برنامه هاي گوناگون، يك نوع تغيير نگرش در بين برنامه سازان ديده مي شود. به راستي آيا خشونت نهفته در اكثر انيميشن هاي خارجي و جو عدم اطمينان و ناامني كه اين روزها در محصولات تلويزيوني هست را مي توان در محصولات سالها قبل جستجو كرد؟!
در ساليان اخير كودكان بسيار بيشتر از قبل با محصولاتي طرف هستند كه خشونت ورزي را سرلوحه قرار داده اند. اگر در ساليان قبل تعقيب و گريز موش و گربه نهايت منازعه در فضاي انيميشن بود، اما امروزه نبردهاي عجيب و غريب موجودات فضايي، نينجاها و يا موجودات عجيب و غريب مثل تركيب سگ گربه در اكثر انيميشن ها به چشم مي خورد.
در واقع نكته مخرب درباره  اين گونه آثار، فضاسازي هاي وهم آلود و ورود ناخواسته كودك به درون اين فضاهاي مجازي است. هرچه اين فضا سازي ها به كمك ابزار تكنولوژي دقيق تر و جذاب تر باشد، پيوندهاي كودك با دنياي واقعي اطراف بيشتر گسسته مي شود.
در واقع بايد گفت در ساليان اخير مخرب ترين اثر تلويزيون بر كودكان همين تأثيري است كه كودك را با فضاي واقعي اطراف دچار بيگانگي مي كند و كودك در مواجهه با واقعيت توان عكس العمل به شيوه انسان سالم را از دست مي دهد. اين نكته كه در غرب روانشناسان اجتماعي را نگران كرده، آنان را بر آن داشته است كه به والدين و نهادهاي آموزشي بازي هاي گروهي، طبيعت گردي و اردوهاي آموزشي را پيشنهاد كنند.
اما متأسفانه در كشور ما علي رغم افزايش حجم برنامه هايي كه ذكرش رفت، نهاد آموزشي نيز از لحاظ توان سازماني و بودجه توانايي ارائه برنامه هاي خارج از مدرسه را ندارد و اين موضوع آثار مخرب رسانه را دو چندان مي كند.]]>
</TEXT>
</DOC>
<DOC>
<DOCID>HAM2-860126-103</DOCID>
<DOCNO>HAM2-860126-103</DOCNO>
<ORIGINALFILE>/1386/860126/world/_cultw.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
روايت افسانه بروس لي]]>
</TITLE>
<TEXT>
<![CDATA[تلويزيون مركزي چين توليد يك مجموعه 40 قسمتي درباره زندگي و حرفه بروس لي افسانه اي را از اوايل هفته جاري آغاز كرد. مجموعه داستاني افسانه بروس لي با بودجه اي معادل 50 ميليون يوان(4/6 ميليون دلار)در استان گوانگدونگ يعني زادگاه فوق ستاره دنياي هنرهاي رزمي و كنگ فو كليد خورده و قرار است بخش هايي از آن در هنگ كنگ و ايالات متحده مقابل دوربين برود. چن گوكان كه نقش بروس لي را در مجموعه 40 قسمتي افسانه بروس لي بازي مي كند، درباره تجربه منحصر به فرد ظاهر شدن در قامت اسطوره چيني دنياي سينماي ورزش هاي رزمي گفت: كمي عصبي و البته هيجان زده ام، اما تمام توان خود را براي بازي در اين نقش به كار مي گيرم. بروس لي از همان دوران كودكي الگوي من بوده و من مدت هاست كنگ فو تمرين مي كنم. قرار است مجموعه افسانه بروس لي سال 2008 و در سال برگزاري بازي هاي المپيك تابستاني پكن در چين از تلويزيون اين كشور پخش شود.]]>
</TEXT>
</DOC>
<DOC>
<DOCID>HAM2-860126-104</DOCID>
<DOCNO>HAM2-860126-104</DOCNO>
<ORIGINALFILE>/1386/860126/world/_idea.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درباره نسبت تشيع و تصوف
زير سايه معنا]]>
</TITLE>
<TEXT>
<IMAGE>/1386/860126/world/011811.jpg</IMAGE>
<![CDATA[
طرح:مريم هاشمي جنت آبادي
]]>
<IMAGE>/1386/860126/world/011814.jpg</IMAGE>
<![CDATA[
مساله ولايت و خرقه كه نماد آن است  عنصر مهمِ مشترك ميان تصوف و تشيع را روشن مي كند  عنصري كه ظهور صورت باطني
علم و تعليم است
يكي از دشوارترين پرسش ها در باب پيدايي تصوف، رابطه آن با تشيع است. در بررسي اين رابطه ظريف و تا حدي پيچيده، نبايد خود را درگير نقد هاي اغلب تكراري برخي از خاورشناسان كنيم كه در منشأ قرآني و اسلامي تشيع و تصوف تشكيك مي كنند؛ آنها با اين پيش فرض وارد بحث مي شوند كه اسلام، ديني وحياني نيست و اگر هم در طبقه اديان قرار گيرد، از اديان ابتدايي و دينِ شمشير است و تنها به كار باديه نشينانِ ساده دل مي آيد. اين ناقدان نسل هاي آينده(!)عرفان را به دليل فقدان متون تاريخي به جامانده از دوره هاي اوليه، غيراسلامي مي دانند.
گويا نبودن متون، به خودي خود احتمال وجود چيزي را در آن زمان باطل مي كند. اين كه تشيع و تصوف ابعادي از وحي اسلامي هستند، آشكارتر و درخشان تر از آن است كه كسي بتواند آن را ناديده بگيرد و يا بر پايه استدلال هاي تاريخي جهت دار تفسير كند.
ميوه هايي كه در اين جاست، ثابت مي كند كه اين درخت، در خاك ريشه اي ژرف دارد و اين ثمره معنوي را تنها درختي مي تواند به بار بياورد كه در حقيقتِ وحياني غرس شده باشد.
انكار اين شواهد راستين مانند اين است كه در قداست مسيحانه قديس فرانچسكوي آسيزي(1226-1181م)ترديد كنيم، تنها به اين دليل كه گزارش هاي تاريخي از سالهاي آغازين ماموريت تبشيري،(1)مطابق معيارهاي آكادميك ثبت نشده است.
در واقع، نَفسِ وجود فرانچسكوي قديس خلاف اين را ثابت مي كند، و اين بدان معناست كه ماموريت تبشيري واقعيت دارد، حتي اگر هيچ گزارش تاريخي نيز به دست ما نرسيده باشد. درباره تصوف و تشيع نيز كمابيش همين مسئله صادق است.
به هر حال، در اين مقاله، هويت اسلامي تصوف و تشيع را مفروض مي گيريم و بر همين اساس به بررسي رابطه اين دو مي پردازيم. در واقع، تشيع و تصوف، ابعادي لاينفك از سنت اسلامي هستند. رابطه تشيع و تصوف پيچيده است؛ زيرا در بحث از اين دو واقعيت معنوي و ديني، با دو سطح يا دو بُعد يكسان از اسلام روبرو نيستيم.
دكترسيد حسين نصر- ترجمه؛ دكتر محمد سوري
اسلام، افزون بر تقسيم به تسنّن و تشيع كه مي توان گفت نشان دهنده ساختار افقي اسلام است، دو بُعد ظاهر و باطن دارد كه ساختار عمودي وحي را نشان مي دهند. اگر اين مسئله، تنها بُعد از رابطه فوق بود، تبيين آن به نسبت آسان مي بود؛ اما واقعيت اين است كه بُعد باطني اسلام كه در جهان اهل سنت صرفاً در قالب تصوف وجود دارد، كمابيش بر همه ساختار تشيع هم در بُعد باطني و هم در بعد ظاهري سايه افكنده است. مي توان گفت كه عرفان يا وجه باطني اسلام، در جهان اهل سنت در قالب تصوف متبلور شد، حال آن كه در جهان تشيع وارد ساختار آن شد، به ويژه در دوره نخستين. از ديدگاه اهل سنت، تصوف با تشيع مشابهت هايي دارد و حتي ابعادي از آن را در خود جذب كرده است، تا حدي كه ابن خلدون(872-808ق)مي گويد: رسوخ نظريات شيعي در ديدگاه هاي ديني تصوف آنچنان ژرف بوده كه صوفيان كار خود را بر مبناي خرقه انجام مي دهند؛ چرا كه امام علي، حسن بصري را چنين خرقه اي پوشاند و از او خواست تا رسماً به طريق عرفا بپيوندد از ديد صوفيان، اين سنت را كه پايه گذارش امام علي بود، جنيد ادامه داد؛ ولي از ديدگاه شيعي، تشيع ريشه و اساس چيزي است كه بعدها تصوف نام گرفت. البته در اين جا مقصود ما از تشيع، اسرار پيامبر است كه به نظر بسياري از بزرگان شيعه، تعبيري ديگر است از تقيه.
هريك از اين دو ديدگاه، جنبه اي از يك واقعيت را نشان مي دهد كه در دو جهان _كه هر دو در آغوش سنت اسلامي جاي دارند- ديده مي شوند. آن واقعيت همان عرفان يا جنبه باطني اسلام است.
اگر تصوف و تشيع را در ظهور تاريخي آن در دوره هاي بعد در نظر بگيريم، هيچ يك از ديگري استنتاج نمي شود، بلكه هر يك، اعتبار خود را از پيامبر مي گيرد و در وحي اسلامي ريشه دارد. اما اگر مقصود از تشيع، عرفان اسلامي به معناي دقيق كلمه باشد، در اين صورت به يقين نمي توان آن را از تصوف جدا كرد. بر اي مثال، امامان شيعه، به عنوان نمايندگان عرفان اسلامي نقشي بنيادين در تصوف دارند، اما به عنوان امام در سازمان فكري مذهب شيعه چنين نقشي در تصوف ندارند. در واقع، ميان تاريخ نگاران مسلمانِ اين روزگار و محققان جديد، اين گرايش وجود دارد كه تمايز دقيقي را كه بعدها جا افتاد، به دو قرن نخست برگردانند.
درست است كه مي توان عناصر شيعي را حتي در دوره زندگي پيامبر اسلام مشاهده كرد و نيز تشيع و تسنن هر دو در اصول وحي اسلامي ريشه دارند، اما اين دودستگي ها و اختلافاتِ سفت و سخت در دوره هاي اوليه وجود نداشت. برخي از اهل سنّت آشكارا
جهت گيري شيعي دارند و از نظر اجتماعي و معنوي، شيعيان با پاره اي از عناصر سني تماس هايي برقرار كرده اند. در واقع، در پاره اي موارد به ويژه پيش از قرن چهارم تشخيص اين كه نويسنده اي سنّي است يا شيعي بسيار دشوار است؛ هرچند در اين دوره، حياتِ معنوي و ديني تشيع و تسنن هركدام عطر و بوي خاص خودش را دارد.
در اين جوّ كمتر شكل يافته و بيشتر بي ثبات، عناصري از عرفان اسلامي كه از ديدگاه شيعي، عناصري شيعي به شمار مي آيند، در جهان سني نيز نماينده عرفان اسلامي به معناي دقيق كلمه هستند. در اين باب، هيچ مثالي گوياتر از شخص امام علي بن ابيطالب نيست. ممكن است تشيع را اسلامِ علي بخوانند كه از ديد شيعيان، پس از پيامبر تنها مرجع امور دنيوي و اخروي است، اما در ميان اهل سنت نيز تقريباً همه طريقت هاي صوفي به امام علي برمي گردند و او را پس از پيامبر يگانه مرجع روحاني مي دانند. حديث مشهور انا مدينه العلم و علي بابُها را كه به صراحت نشان دهنده نقش امام علي در عرفان اسلامي است، هم شيعه و هم اهل سنت به يكسان پذيرفته اند، اما صوفيان خليفه روحاني امام علي را در جهان اهل سنت مي جويند كه طبعاً فردي شيعي نيست، ولي مستقيماً با عرفان اسلامي مرتبط است.
احترامي كه تشيع و تصوف به تساوي بر اي امام علي(ع)قائلند، نشان مي دهد كه چگونه تشيع و تصوف، در نهايت به يكديگر مي پيوندند. تصوف دار اي شريعتِ خاص خود نيست، بلكه صرفاً طريقتي است كه به شريعتي خاص، نظير مالكي يا شافعي منضم شده است؛ اما تشيع، هم شريعت دارد و هم طريقت. تشيع در جنبه طريقتي خود در بسياري موارد مانند تصوف است، به همان نحو كه در جهان سنّي وجود دارد؛ ولي افزون بر اين، تشيع حتي در جنبه هاي شريعتي و كلامي خود پاره اي عناصر عرفاني دارد كه آن را به تصوف نزديك مي كند. در واقع، مي توان گفت كه تشيع حتي در جنبه ظاهري خود به سمت مقامات عرفاني پيامبر و امامان جهت داده شده كه هدف حيات معنوي تصوف نيز به شمار مي آيد.
با آوردن چند نمونه از رابطه ظريف و گسترده تشيع و تصوف، مي توان برخي از اين نكته ها را روشن تر كرد. در اسلام عموماً و در تصوف خصوصاً، مرد خدا را ولي(مخفف ولي الله يعني دوست خدا)و مرد خدا بودن را وِلايت(به كسر واو)مي نامند؛ ولي در تشيع، همه كاره بودن امام با قدرت وَلايت(به فتح واو)مرتبط است(دو واژه وَلايت و وِلايت، هم ريشه و در معنا نزديكند و برخي، هر دو را به يك معنا مي دانند). به هر حال، مطابق نظر شيعه، پيامبر اسلام مانند ساير پيامبران بزرگِ پيش از خود، افزون بر قدرت نبوت و رسالت، قدرت ولايت نيز داشته كه اين قدرت به امام علي و حضرت فاطمه و از طريق آنها به همه امامان منتقل شده است. از آن جا كه امام هميشه زنده است و زمين هيچگاه از حجّت خدا خالي نيست، قدرت ولايت نيز هميشه در جهان وجود دارد و مي تواند انسان ها را به حيات معنوي رهنمون شود. از اين رو، دايره ولايت كه در پي دايره نبوت مي آيد، تا اين روزگار نيز تداوم يافته و حضور هميشه زنده طريق عرفاني را در اسلام تضمين مي كند.
اين معنا، با اصطلاح وِلايت نيز تناسب دارد؛ يعني وِلايت نيز در اسلام با حضور روحاني هميشه زنده اي سر و كار دارد كه موجب مي شود انسان ها بتوانند حيات معنوي داشته باشند و به مقام ولي خدا بودن برسند. به همين سبب است كه بسياري از صوفيان از زمان حكيم تِرمِذي(296ق)، نويسنده كتاب خَتمُ الاَولياء، توجه زيادي به اين بُعدِ اصلي تصوف مبذول داشته اند. البته ميان تشيع و تصوف در اين كه قدرت وِلايت چگونه و از طريق چه كس يا كساني عمل مي كند و در اين كه خاتم ولايت كيست، اختلاف وجود دارد؛ ولي مشابهت ميان شيعيان و صوفياني كه به اين نظريه پرداخته اند، شگفت انگيز است و مستقيماً از اين واقعيت ناشي مي شود كه هر دو در عرفان اسلامي به معناي دقيق كلمه كه چيزي جز وِلايت يا ولايت(به همان معنايي كه پيشتر گفتيم)نيست، به هم مي پيوندند.
در ميان اعمال صوفيان، عملي وجود دارد كه در معناي نمادينش با وِلايت، و در خاستگاهش با ولايت پيوند دارد. اين عمل، پوشيدن خرقه و انتقال آن از مراد به مريد است، كه نمادي است از انتقال تعاليم روحاني و موهبتي خاص كه با عمل ولايت ربط دارد. هر مرتبه اي از وجود، مانند خرقه يا حجابي است كه مرتبه فوق خود را مي پوشاند؛ زيرا فوق به طور نمادين با باطن در ارتباط است. خرقه صوفي، نمادي است از انتقال قدرت معنوي كه موجب مي شود مريد بتواند از مرتبه عادي آگاهي فراتر رود. مريد به مدد فضيلتِ دربرداشتن اين خرقه يا حجاب، در معناي نمادين آن، مي تواند حجاب دروني كه او را از ذات احديت دور مي كند، رها سازد.
همان طور كه از ابن خلدون نقل كرديم، پوشيدن و انتقال خرقه و معناي اين كار، كاملاً با تشيع پيوند دارد. بر اساسِ حديث مشهور كساء، پيامبر، دخترش فاطمه و نيز علي و حسن و حسين را فراخواند و خرقه اي(عبايي)روي آنها كشيد به گونه اي كه همه آنها را فراگرفت. اين خرقه، نمادي است از انتقال ولايت كلّي پيامبر در شكل ولايت جزئي(ولايت فاطميه)به فاطمه و از طريق او، به امامان كه فرزندان او هستند. در حديثي شيعي و مشهور، اشاره اي آشكار به نمادهاي عرفاني خرقه شده است كه به سبب زيبايي و اهميت آن، در اينجا به طور كامل نقل مي شود:(2)
از پيامبر اسلام _كه درود خدا بر او و خاندانش باد- نقل است كه فرمود: هنگامي كه [در سفر معراج] به آسمان رفتم و وارد بهشت شدم، در ميانه بهشت قصري ديدم از ياقوت سرخ. جبرئيل در را برايم گشود و من وارد قصر شدم. در داخل قصر، خانه اي از مرواريد سفيد ديدم. وارد خانه شدم. در وسط خانه، صندوقي از نور بود كه قفلي از نور داشت.
گفتم:  اي جبرئيل، اين صندوق چيست و در درون آن چه مي باشد؟. جبرئيل گفت:  اي حبيب خدا، در داخل آن، سرّ خداست كه خدا بر هيچ كس جز آنكه دوستش بدارد، برملا نمي كند. گفتم: بر اي من بازش كن. گفت: من فرمانبردار دستور الهي ام. از پروردگارت بخواه تا به گشودن آن اذن دهد. آنگاه من از خدا اذن خواستم. از عرش الهي ندايي آمد كه:  اي جبرئيل، صندوق را بگشا. جبرئيل آن را گشود. در داخل صندوق، فقر و مرقّعي ديدم. گفتم: اين فقر و مرقّع چيست؟ صدايي كه از آسمان مي آمد، گفت:  اي محمد، اين دو را از هنگام آفرينش شان بر اي تو و امّتت برگزيده ام و جز به كسي كه دوستش داشته باشم، نمي دهم و هيچ چيز نزد من محبوبتر از اين دو نيست. آنگاه پيامبر افزود: خداوند متعال، فقر و مرقّع را بر اي من برگزيد و اين دو محبوبترينِ اشيا نزد او هستند.
پيامبر اين خرقه را به همين شكل پوشيد و پس از بازگشت از معراج، آن را - به اذن و فرمان خدا- بر علي پوشاند. علي آن را پوشيد و [به مرور زمان] وصله هايي بر آن زد، تا آنجا كه مي فرمود: آنقدر بر اين خرقه وصله زده ام كه ديگر از وصله دوز شرمم مي آيد. علي پس از خود، خرقه را بر فرزندش حسن پوشاند و سپس حسين و سپس فرزندان حسين يكي پس از ديگري آن را پوشيدند تا اين كه به خاتمِ ختم، امام مهدي، _كه درود خدا بر او باد- رسيد و اكنون خرقه نزد اوست.
ابن ابي جمهور(904-838ق)همچون ديگر شارحان شيعي متأخر اين حديث، افزوده است خرقه اي كه صوفيان مي پوشند و از يكي به ديگري منتقل مي شود، غير از خرقه مذكور در حديث است. بله، صوفيان مي كوشند تا همچون پيامبر، شرايط پوشيدن آن خرقه را به دست آورند و از طريق آن، به اندازه توان خود، از اسرار الهي كه خرقه بدان اشاره دارد، آگاه شوند.
مساله ولايت و خرقه كه نماد آن است، عنصر مهمِ مشترك ميان تصوف و تشيع را روشن مي كند؛ عنصري كه ظهور صورت باطني علم و تعليم است. كاربرد روش تأويل در فهم قرآن و نيز ديگر متون آسماني و ايمان به درجات و مراتب معناي وحي _كه هر دو در تصوف و تشيع امري شايع است- نتيجه ظهور اين صورت عرفاني معرفت است. حضور ولايت، ساختار عرفاني تشيع و تصوف را بالسويه تضمين مي كند.
مفهوم امام در تشيع بسيار به مفهوم ولايت نزديك است، چرا كه امام كسي است كه قدرت و عمل ولايت دارد. امام در تشيع نقشي محوري دارد، ولي در اينجا نمي توانيم به اين مسئله از همه ابعاد بپردازيم و تنها به بُعد معنوي آن اشاره اي گذرا مي كنيم.
از بعد معنوي، امام راهبر معنوي است كه تقريباً شبيه عملكرد شيخ و پير در تصوف است. شيعيان مي كوشند با امام خود كه كسي جز رهبر باطني معنوي نيست، روبرو شوند. بنابراين، برخي از صوفيان شيعي، از امامِ تك تك اشخاص سخن به ميان مي آورند. اگر از نقش ديني و آسماني امام چشم پوشي كنيم، نقش و عملكرد ولايي او به عنوان راهنماي معنوي، مانند شيخ و پير در تصوف خواهد بود.
در واقع، همان طور كه در تصوف، هر شيخي در ارتباط با قطب عصر خود است، در تشيع نيز همه اعمال معنوي در هر عصري، در خود ارتباطي با امام دارند. آنگونه كه در نوشته سيدحيدر آملي(783-720ق)به چشم مي خورد، باور به امام به عنوان قطب عالم امكان، با مفهوم قطب در تصوف تقريباً يكسان است. وي مي گويد: قطب و امام، دو واژه اند با يك معنا كه هر دو به يك شخص دلالت دارند. آموزه انسان كامل آن چنان كه ابن عربي(638-570ق)بسط داده و آموزه مهدي كه شيوخ متأخر صوفي مطرح كرده اند، بسيار به آموزه شيعي قطب و امام نزديك است. همه اين آموزه ها، از اساس و در نهايت از واقعيت عرفاني يكساني حكايت دارند؛ يعني حقيقت محمديه كه هم در تصوف و هم در تشيع وجود دارد. تا جايي كه به تدوين اين آموزه مربوط است، تشيع بر مباني صوفيان متأخر، تاثير مستقيم داشته است.
آموزه ديگري كه با اندك تفاوت، تشيع و تصوف در آن اشتراك دارند، سلسله و نور محمديه است. شيعه باور دارد كه نوري ازلي از پيامبري به پيامبر ديگر منتقل شده و پس از پيامبر اسلام به امامان رسيده است. اين نور، پيامبران و امامان را از گناه نگاه مي دارد و موجب عصمت ايشان مي شود و معرفت به اسرار الهي را به آنها مي بخشد. بر اي رسيدن به اين معرفت، بايد از طريق امام _كه پس از پيامبر وظيفه واسطه گري ميان خدا و انسان را دارد- به اين نور پيوست. به همين سان، در تصوف بر اي دست يابي به روشهايي كه به تنهايي ادراك روحاني را ميسر مي سازد، بايد به سلسله اي پيوست كه به پيامبر مي رسد و از راه آن، بركت از سرچشمه وحي، به وجود اين سلسله نازل مي شود. بنابراين، اين سلسله بر استمرار حضوري روحاني مبتني است كه بسيار به نور محمديه شيعه مشابهت دارد و البته صوفيان متأخر نيز از نور محمديه ياد كرده اند. در دوره هاي نخست، به ويژه در تعاليم امام جعفر صادق، آموزه شيعي نور محمديه و آموزه صوفيانه سلسله معنوي به هم پيوستند و همچون ساير موارد، سرچشمه هردوي آنها تعاليم عرفاني اسلام بود.
در نهايت، بايد در مقايسه ميان آموزه هاي تشيع و تصوف، به مقامات عرفاني و معنوي نيز اشاره اي كنيم. اگر زندگي پيامبر و امامان را مثلاً آن چنان كه در بحار الانوارِ علامه مجلسي(1110-1037ق)آمده، مطالعه كنيم، درمي يابيم كه اين شرح حال ها بيش از هر چيز بر حالات معنوي و دروني اين شخصيت ها استوار است.
در واقع، هدف حيات ديني در تشيع، آن است كه به سوي زندگي پيامبر و امامان، از يكديگر پيشي بگيريم و به حالات دروني ايشان برسيم. اگرچه بر اي بيشترين شيعيان، اين مسئله به فعليت نمي رسد، ولي خواص همواره كاملاً از آن آگاهند. حالات معنوي پيامبر و امامان را كه به اتحاد با خدا مي انجامد، مي توان هدفي نهايي دانست كه زهد شيعي بدان نظر دارد و كل ساختار معنوي تشيع بر آن مبتني است.
در تصوف نيز هدفِ رسيدن به خدا جز از راه حال و مقام _كه جايگاه مهمي را در متون سنتي صوفيه به خود اختصاص داده- قابل دسترسي نيست. حيات صوفيانه نيز بر پايه رسيدن به اين حالات شكل گرفته، هرچند در نزد صوفي اين حالات به خودي خود ارزشي ندارد، بلكه رسيدن به خدا در ذات رفيعش هدفِ اصلي اوست.
البته در تصوف، همه اعضاي يك طريقت از اين حالات و مقامات آگاه هستند، در حالي كه كلّ جامعه تشيع به دو طبقه ظاهري و باطني تقسيم مي شود و دار اي خواص و عوام است.
ولي اهميت خاصي كه تشيع در تفسير خود از حيات پيامبر و امامان به مقامات عرفاني مي دهد، بسيار مشابه تصوف است. در اين جا نيز هر دوي اينها به يك واقعيت اشاره دارند كه همان عرفان اسلامي است.
جهان تشيع در روزگار ما و به ويژه در ايران، دار اي سه گروه از عارفان است:
1.كساني كه به يكي از طريقت هاي مشخص صوفيه مانند نعمت اللهي يا ذهبي وابسته اند و نيز كساني كه طريقتي بسيار مشابه صوفيان اهل سنت دارند.
2. كساني كه پير روحاني معيني داشته اند و ولايت مشخصي را دريافت كرده اند، ولي پير ايشان يا پيران پيش از وي طريقت صوفيانه معيني را پايه گذاري نكرده و سلسله اي آشكار و خانقاه تشكيل نداده اند.
3. كساني كه به الهامات عرفاني و مشاهدات و احوال معنوي دست يافته، ولي پيري نداشته اند. از اين گروه سوم، برخي اويسي هستند و برخي به ريسمان خضر متمسك اند، ولي بيشتر آنها به ارتباطي معنوي با امام مي رسند كه راهبر روحاني دروني است. كشيده شدن عرفان در تشيع به ابعاد خارجي تر دين، موجب شده تا اين دسته سوم در ميان شيعيان شايع تر باشد تا در ميان اهل سنت. در واقع، برخي از بزرگترين حكيمان و عارفانِ الهي، عضو دسته اخير هستند و شايد عضو دسته دوم نيز به شمار آيند؛ زيرا در اين دسته نيز به دشواري مي توان، در ظاهر، تبار و فرقه معنوي كسي را تشخيص داد.
بنابر آن چه گفته شد، تشيع و تصوف خاستگاهي مشترك دارند، بدين معنا كه در بُعد عرفاني اسلام به يكديگر مي پيوندند. اين دو در تاريخ اوليه خود، از سرچشمه هاي مشتركي سيراب شده اند و در دوره هاي بعد، تعاملات بسياري با هم داشته و از راه هاي بي شمار بر يكديگر تاثير گذاشته اند. اما اين ظهورات تاريخي، چيزي نيست جز مصاديقي از روابطي اساسي و اصولي كه به واقعيت كامل و ابدي اسلام تعلق دارد و در شكل عرفان اسلامي، خود را در هر دو بال جهان اسلام، شيعه و اهل سنت، به يكسان جلوه گر مي سازد.
پي نوشت ها:
* اين مقاله ترجمه اي است از فصل نهم كتابِ تشيع: آموزه ها، انديشه، معنويت(shi’ism: doctrines, thought, and spirituality.)به كوشش سيدحسين نصر و حميد دَباشي و سيدولي رضا نصر با اين مشخصات كتاب شناختي: چاپ نخست: نيويورك، انتشارات دانشگاه ايالتي نيويورك، 1988م. 401 ص.
1. apostolic succession اعتقادي است در فرقه كاتوليك مبني بر اين كه ماموريت تبشير كه از سوي عيسي مسيح به پطروس محوّل شد نسل اندر نسل تا به امروز به پاپها به ارث مي رسد.
2.اين حديث شريف را كه برخلاف نظر نويسنده از شهرت چنداني در ميان شيعيان برخوردار نيست، ابن ابي جمهور اَحسائي، فقيه و محدث و متكلم صوفي مشربِ شيعي امامي در كتاب المُجلي(تهران: چاپ سنگي شيخ احمد شيرازي، 1329ق. ص 379)نقل كرده است.]]>
</TEXT>
</DOC>
<DOC>
<DOCID>HAM2-860126-105</DOCID>
<DOCNO>HAM2-860126-105</DOCNO>
<ORIGINALFILE>/1386/860126/world/_idea.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
اسلام شيعي و پويايي سياسي]]>
</TITLE>
<TEXT>
<![CDATA[محمود فاضلي
شيعه در ايران واجد فراز و نشيب هاي بسيار و به شكلي گره خورده در تار و پود تاريخ ايران است. هاينس هالم محقق آلماني اهميت سياسي شيعيان در تحولات تاريخي ايران را موضوع نگارش اثري تحليلي قرار داده و درصدد است تا ضمن آشنا كردن مخاطب با مباني اعتقادي و تاريخي شيعيان نقش روحانيون شيعه را هم در تحولات سياسي ايران پيگيري كند. اين نوشته مروري و نقدي است بر اين كتاب. مشخصات كتابشناسي اين اثر چنين است: تشيع، هاينس هالم، ترجمه: محمد تقي اكبري، نشراديان، 1385.
***
يكي از پرسش هايي كه غالبا در ذهن دانشجويان و اشخاص علاقه مند به شناخت بيشتر درباره اسلام به وجود مي آيد ، اين پرسش بنيادي است كه تفاوت ميان شيعه و سني چيست؟ هدفي كه اين كتاب دنبال مي كند نه فقط پاسخ دادن به اين سئوال ، بلكه ارائه طيفي گسترده از عقايد موجود در ميان فرقه هاي شيعه است . نقل قول هايي كه در اين كتاب از قرآن شده برگرفته از ترجمه انگليسي آن به كوشش مارماديوك پيكتا(محل نشر: لندن، تاريخ انتشار: 1957)است . كتاب در پنج بخش منشا شيعه ، اماميه يا شيعه دوازده امامي ، شيعه غالي ، اسماعيليه يا شيعيان هفت امامي و زيديه به موضوع مذكور مي پردازد.
بي ترديد يكي از بخش هايي كه مي توانست با دقت بيشتري مورد توجه قرار گيرد سرفصل روحانيت شيعي و سلسله پهلوي(1399 - 1344 ق)از بخش دوم كتاب است. از ديدگاه  هاينس  هالم انقلاب مشروطيت و جنگ داخلي توام با نفوذ فزاينده روسيه و بريتانياي كبير در طي جنگ جهاني اول سبب ضعف حكومت قاجاريه و تقويت نيروهاي جدايي طلب در ايران شد . تجزيه قريب الوقوع ايران سبب شد نيروهاي ملي گرا وارد مبارزه شوند و ضياء الدين طباطبايي روزنامه نگار با پشتيباني قزاق كلنل رضاخان از قزوين به تهران آمده و پايتخت را به اشغال خود درآوردند. سپس رضاخان در كابينه طباطبايي وزير جنگ و سردار سپه شد . او با الهام از نمونه تركيه نوين به رهبري آتاتورك، كوشيد كه در ايران يك جمهوري
غير روحاني ايجاد كند ، اما با مقاومت علما طرح هاي خود را تغيير داد. نويسنده سپس به ترك نجف و كربلا از سوي مجتهدان به علت آشوب گري هاي ضد انگليسي و عزيمت به قم اشاره دارد و اين كه رضاخان به ملاقات آنان در اين شهر رفته تا آنها را متقاعد سازد كه سعي ندارد يك جمهوري به تقليد از جمهوري تركيه ايجاد كند: وي سپس به نقش آيت الله حائري در پيشبرد اهداف مجتهدان شيعه در ايران اشاره مي كند . از نگاه وي نتيجه اقدام او بود كه مهمترين حوزه علميه شيعيان دوازده امامي ايران در اين شهر تاسيس شد و بر اثر فعاليت خستگي ناپذيرش شهر قم داراي چندين مدرسه ، يك كتابخانه ، بيمارستان ،
زائر سرا و مقبره هايي شد . آيت الله حائري وارد سياست نشد و مانند شاگرد و جانشين خود آيت الله بروجردي مظهر نوع سنتي يك عالم بود كه در نظرش تمام امور دنيوي كراهت آميز بود و حتي المقدور بايد از آن دوري مي شد.نويسنده سپس به تلاش آيت الله حسين علي طباطبايي بروجردي و دعوت ايشان از 2 هزار تن از علما در مدرسه فيضيه قم و دعوت از آنها مبني بر اين كه به هيچ حزبي نپيوندند و در امور سياسي دخالت نكنند ، اشاره و سپس ادعا مي كند علما به سبب افكار آزادانديشانه جبهه ملي و همكاري اش با جناح چپ به آنان بدگمان بودند و زماني كه مصدق در سال 1331 شمسي قانوني مربوط به حق راي بانوان تهيه كرد . مخالفت مجتهدان برجسته ، شامل آيت  الله بروجردي ، سبب شكست اين طرح شد . علما بي ميل نبودند كه سرنگوني مصدق در اثر كودتاي نظامي 28 مرداد 1332 به تحريك سازمان سيا و نيز فروپاشي جبهه ملي را شاهد باشند.
متن كامل را در همشهري آنلاين بخوانيد]]>
</TEXT>
</DOC>
<DOC>
<DOCID>HAM2-860126-106</DOCID>
<DOCNO>HAM2-860126-106</DOCNO>
<ORIGINALFILE>/1386/860126/world/_mycity.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كارنامه يك ساله سازمان محيط زيست از نگاه تشكل هاي زيست  محيطي
سال باد، سال اشك!]]>
</TITLE>
<TEXT>
<IMAGE>/1386/860126/world/011781.jpg</IMAGE>
<![CDATA[
اسدالله افلاكي
سال 85 براي محيط زيست ايران سال چندان خوبي نبود. در اين سال بيش از سال هاي ديگر عرصه هاي حفاظت شده تخريب شد و دامنه اين تخريب ها تا آنجا پيش رفت كه حتي دامن پارك هاي ملي نيز از آن در امان نماند.
البته اين اقدامات، واكنش هاي متعددي را برانگيخت و بسياري از تشكل هاي زيست محيطي و صاحبنظران در سراسر كشور در قالب نامه سرگشاده و مصاحبه با رسانه هاي گروهي اعتراض خود را نسبت به آنچه در محيط زيست كشور رخ مي داد اعلام كردند.
اين در حالي بود كه به اعتقاد اين كارشناسان و تشكل ها سازمان حفاظت محيط زيست كه متولي محيط زيست كشور است كمترين واكنش را از خود نشان داد و تقريباً  موضعي انفعالي در پيش گرفت. آنچه در پي مي آيد نقد و بررسي اين شيوه عملكرد سازمان محيط زيست از ديدگاه بر خي تشكل هاي زيست محيطي است كه از نظرتان مي گذرد.
محيط زيست اولويت ندارد
دكتر حميده توسلي، دبير شبكه سازمان هاي غيردولتي محيط زيست و توسعه پايدار تهران در اين باره مي گويد: در سال 85 هيچ گونه تغييرچشمگيري براي جلوگيري از تخريب محيط زيست صورت نگرفت در نتيجه اين احساس به انسان دست مي دهد كه محيط زيست نه تنها در اولويت قرار ندارد كه به آن كم توجهي هم مي شود. در حالي كه بايد توجه داشت هر چند موقعيت استراتژيكي در درجه اول اهميت قرار دارد، اما اين مسئله نبايد مانع از توجه به محيط زيست و پايداري آن شود.
متأسفانه ما در سال گذشته پيوسته شاهد تغيير و تحول در سازمان محيط زيست بوديم. تغييراتي كه سبب شد اين سازمان نتواند برنامه اي براي محيط زيست كشور ارائه كند، حتي در برابر تخريب هايي كه تحت عناوين مختلف در مناطق حفاظت شده صورت مي گرفت اين سازمان واكنش بايسته و در خور شأن و ماهيت از خود نشان نداد. اين در حالي بود كه تشكل ها، از جمله شبكه سازمان هاي غيردولتي محيط زيست مثلاً  در مورد احداث جاده در پارك ملي گلستان و لار به قوه قضاييه و رئيس جمهور نامه نوشت و حتي با مراجعه به مجلس و گفت وگو با رئيس فراكسيون محيط زيست، خواستار توقف عمليات اجرايي در اين پارك شد. اما مسئله اين است كه در كشور ما محيط زيست در جايگاه واقعي خود قرار ندارد. نتيجه اين مي شود كه مثلاً  مجلس براي تغيير ساعت كار طرح دو فوريتي تصويب مي كند، اما درباره تخريب محيط زيست  كاري صورت نمي دهد.
وي يكي از فاجعه با ر ترين وقايع زيست محيطي سال گذشته را، تغيير كاربري اراضي پارك ملي
سرخه حصار دانست و گفت: من شاهد بودم كه مديركل سابق محيط زيست استان تهران و محيط بانان با چنگ و دندان، مانع تعرض به اين پارك شدند حتي در اين راه كتك خوردند اما از پارك حفاظت كردند ولي امروز مي بينيم 240 هكتار از عرصه هاي اين پارك را تعاوني زيتون تصرف مي كند.
واقعاً  سازمان توضيح دهد براي حفاظت از پارك چه اقدامي صورت داده است؟
درخواست دلسوزان محيط زيست آن است كه سازمان نبايد در اين خصوص كوتاه بيايد. وقتي شهرداري اعلام كرد مانع ساخت و ساز در ارتفاعات بيش از 1800 متر مي شود پاي آن ايستاد، محيط زيست هم مي تواند در مقابل يك گروه بايستد. مطمئناً  قدرت و ثروت اين گروه به مراتب كمتر از كساني است كه در ارتفاعات ساخت و ساز مي كردند.
سؤالي كه الان مطرح است اين است كه واقعاً چرا بايد اولين پارك ملي كشور به اين وضع دچار شود؟
توسلي مي گويد: هر مديري كه به سازمان حفاظت محيط زيست آمده قول داده با تشكل ها تعامل و همكاري داشته باشد، اما تا زمينه اين تعامل فراهم شده مدير مربوطه تغيير كرده است در نتيجه عملاً  هيچ تعاملي ميان تشكل ها و سازمان وجود ندارد و زمينه مشاركت و همكاري از ميان رفته است.
محيط زيست
تعرض و تخريب بدون دفاع
مهندس كاظم نصرتي نصر آبادي، رئيس جامعه جنگلباني ايران در يك تعريف كوتاه از محيط زيست مي گويد: مجموعه منابع پايه يعني آب، خاك، پوشش گياهي و هوا، محيط زيست را تشكيل مي دهد مجموعه اي كه تأمين كننده نيازهاي زندگي است.
متأسفانه اين مجموعه روند مثبتي ندارد و بيلان آن همواره منفي است و اين ناشي از آن است كه هر يك از اين بخش ها، شيوه هاي مديريتي خاص مي طلبد حال آن كه مثلاً  منابع طبيعي زيرمجموعه بخش كشاورزي است ماهيت كشاورزي هم حفاظت محيط زيست نيست از همين رو، نمي تواند كارنامه مثبتي داشته باشد.
بر همين اساس است كه مي بينيم در سال 85 از يك سو، بحث ادغام منابع طبيعي با جهاد كشاورزي استان ها مطرح مي شود از سوي ديگر در بودجه ريزي چندان توجهي به منابع طبيعي نمي شود حتي امكاناتي كه در اختيار اين نهاد بوده به دليل زيرمجموعه بودن همواره تحت الشعاع قرار مي گيرد. به عبارت ديگر، در حال حاضر، جايگاه منابع طبيعي به گونه اي است كه نه تنها از آن دفاع نمي شود كه همواره جو عليه آن است.
نصرتي مي افزايد: انتظار آن بود كه در هفته منابع طبيعي چالش هاي پيش روي منابع طبيعي مطرح شود كه نشد و اين نشان مي دهد كه شيوه هاي معمول چندان موثر نبوده و نيازمند تجديد نظر است. در بخش محيط زيست هم به دليل تغيير نگرش و برخي سياست ها، مشكلاتي براي محيط زيست ايجاد شد و همه شاهد بوديم كه حتي مناطق حفاظت شده و پارك هاي ملي از تعرض و تخريب مصون نماند.
اين نشان مي دهد كه بيلان كار كماكان منفي است. به طور كلي در يك جمع بندي مي توان گفت در منابع پايه كشور، ما دستاورد مثبتي نداشتيم. بر همين اساس، سازمان هاي غيردولتي انتظار دارند اولاً  دولت و مجلس براي مجموعه منابع طبيعي و محيط زيست تعريفي ارائه كنند. ثانياً  بخش اصلي محيط زيست يعني عرصه هاي منابع طبيعي را از زيرمجموعه وزارت جهاد كشاورزي خارج و براي آن منزلت ويژه اي كه در خور آن باشد ترسيم شود. افزون بر اين ضروري است در اعتبارات و امكانات دولتي، جايگاه خاصي براي منابع طبيعي و محيط زيست در نظر گرفته شود و در تأمين اعتبارات، با توجه به اين كه منابع طبيعي و محيط زيست منبع حيات محسوب مي شوند مورد توجه قرار گيرند. نكته ديگر حائز اهميت، اجراي قوانين است. چرا كه اگر قوانين درست و به موقع اجرا شود ديگر شاهد پديده شوم زمين خواري نخواهيم بود. در حالي كه امروزه به دليل نبود اهرم هاي قانوني و اعمال به موقع قانون، سوء استفاده متجاوزان و فرصت طلبان تا آنجا پيش رفته كه عرصه هاي منابع طبيعي آستانه تحمل خود را از دست داده اند و هر روز شاهد تخريب بر اثر رانش، طوفان و سيل هستيم كه ناشي از تخريب محيط زيست و تجاوز به عرصه هاي منابع طبيعي است.
]]>
<IMAGE caption="پارك ملي گلستان، سال 85">/1386/860126/world/011817.jpg</IMAGE>
<![CDATA[
سازمان حفاظت محيط زيست يك سازمان اداري نه زيست محيطي
عباس محمدي، مدير گروه ديده بان كوهستان مي گويد: به نظر مي رسد سازمان حفاظت محيط زيست اداره اي است مثل ادارات ديگر كه صرفاً  به دليل آن كه از قبل وجود داشته مي خواهد به حيات خود ادامه دهد. در حالي كه اين سازمان بايد با اداره ثبت و احوال تفاوت داشته باشد يعني بايد شور و شوقي كه لازمه يك سازمان زيست محيطي است در آن آشكار باشد.
وي مي افزايد: رفتاري كه اين سازمان با محيط زيست دارد يك رفتار كاملاً  اداري است. نتيجه آن مي شود كه وقتي احداث جاده در پارك ملي لار مطرح مي شود كمترين واكنش ها را از طرف سازمان محيط زيست شاهديم. چرا كه هر واكنشي بايد در قالب اداري و ضوابط صورت بگيرد. در حالي كه در شرايطي از اين دست، سازمان بايد مردم را به طور مثبت عليه اقداماتي كه به تخريب محيط زيست مي انجامد برانگيزد و براي عموم روشن كند كه با احداث اين جاده چه از دست مي دهيم و چه بدست مي آوريم تا از اين طريق آنچه به نفع محيط زيست است حفظ و حراست شود. اما مي بينيم همه چيز منوط به تصميم شوراي عالي محيط زيست مي شود. در حالي كه اين شيوه نادرستي است كه تصميم گيري درباره محيط زيست به گروهي واگذار شود كه همه آنها اجرايي هستند اين واقعاً  ضعف بزرگي است كه در سازمان محيط زيست وجود دارد و تاكنون هم رفع نشده است.
مدير گروه ديده بان كوهستان تصريح مي كند: حفظ و صيانت از محيط زيست نياز به وزارتخانه مستقل دارد. به ويژه شوراي عالي محيط زيست بايد متشكل از كساني باشد كه متأثر از كارهاي اجرايي نباشند. براين اساس بايد بخشي از اعضاي شوراي عالي محيط زيست از ميان استادان دانشگاه و صاحبنظران غيردولتي انتخاب شوند ضمن آن كه اعضاي دولتي شورا هم نبايد تحت تأثير جريان روز باشند.
گله  تشكل هاي زيست محيطي
وي مي گويد: نكته ديگر، گله مند بودن تشكل هاي زيست محيطي است. اين تشكل ها نامه هايي را كه به سازمان مي دهند بي پاسخ مي ماند حتي يك خط جواب نمي دهند كه شما بي ربط مي گوييد، يا حرفتان درست است. اين نشان مي دهد سيستم حاكم بر محيط زيست كشور بيمار است.
وقتي يك تشكل زيست محيطي و يا يك فرد علاقه مند به طور مجاني در اين عرصه فعاليت مي كند آيا شايسته است سازماني كه متولي محيط زيست است با او چنين برخوردي داشته باشد.
مسلماً  وقتي تعاملي ميان سازمان با تشكل ها نباشد وضعيت محيط زيست بهتر از اين نمي شود. مثلاً  دفتر مشاركت مردمي كه ماهيت آن مشخص است هيچ گاه پاسخگوي تشكل ها و ارباب رجوع نيست يعني هر موقع مراجعه مي كنيد مي بينيد به كار خودشان مشغول اند. رئيس اين دفتر هم هيچ وقت حضور ندارد و همواره پاسخ كاركنان اين دفتر هم اين است كه ايشان دكتر است، استاد دانشگاه است، فلان جا كار مي كند. يعني اين دفتر بيشتر جنبه  تشريفاتي دارد. در حالي كه بايد كسي كه متصدي اين دفتر است علاقه مند و دلسوز باشد و اين از آنجا نشأت مي گيرد كه سازمان محيط زيست هم اداره اي است مانند ساير ادارات.
اينها بخشي از مسائلي است كه امروزه محيط زيست كشور با آن دست به گريبان است.
انفعال تشكل ها
عليرضا صديق، دبير اجرايي انجمن حفظ طبيعت مي گويد: در سال 85مهمترين بحث، انفعال تشكل هاي زيست محيطي در برابر رخدادهاي ناگوار محيط زيست بود مثلاً  در برابر سد سيوند، تشكل ها موضع گيري قاطعي نكردند. نكته ديگر اين كه دفاتر تخصصي سازمان محيط زيست در برگزاري مناسبت ها چندان نقشي ايفا نكردند بلكه اين روابط عمومي سازمان بود كه به رتق و فتق امور مبادرت مي كرد. اين عملكرد سبب شد تا در روز هواي پاك، بر روي پلاكارد هايي كه به همين منظور تهيه شده بود جمله روز ملي هواي پاك درج شود و اين نشان مي دهد كه ستاد برگزار كننده تا چه اندازه نسبت به روز هواي پاك بي اطلاع بود.
وي ضمن انتقاد از عدم حمايت از تشكل هاي زيست محيطي در سال 85 گفت: در سال 85 تقريباً  از تمام تشكل هاي اجتماعي و فرهنگي حمايت شد بويژه وزارت كشور كمك هاي قابل توجهي به اين تشكل ها كرد در حالي كه از نظر حمايت اين سال يكي از بدترين سال ها براي تشكل هاي زيست محيطي بود.
به گفته صديق سازمان محيط زيست در مناقشات زيست محيطي بين سازماني بسيار منفعل بود. اين رويكرد سبب شد تا در بحث احداث جاده گلستان، وزارت راه كار خودش را انجام دهد. در بحث آزاد راه شمال و احداث بزرگراه جديدي در استان گلستان هم سازمان برخوردي انفعالي داشت كه مورد انتقاد تشكل هاي زيست محيطي قرار گرفت.
اتفاق ناگوار ديگر برگزار نشدن نمايشگاه محيط زيست بود. اما در اين ميان اقدام مطلوبي كه از سوي سازمان حفاظت محيط زيست صورت گرفت گنجاندن بحث زمين پزشكي در دستور كار اين سازمان بود كه مي توان آن را گامي مثبت ارزيابي كرد.]]>
</TEXT>
</DOC>
<DOC>
<DOCID>HAM2-860126-107</DOCID>
<DOCNO>HAM2-860126-107</DOCNO>
<ORIGINALFILE>/1386/860126/world/_mycity.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گزارش تكان دهنده سازمان بازرسي درباره تخريب محيط زيست و منابع طبيعي
همه موشك ها به چيفتن خورد]]>
</TITLE>
<TEXT>
<IMAGE>/1386/860126/world/011820.jpg</IMAGE>
<![CDATA[
گروه شهري- در تعريف تانك چيفتن گفته شده كه حتي با اصابت 10موشك هم از حركت باز نمي ماند. فرمانده لشكري كه در برابر دشمني برخوردار از چنين تانكي مي جنگيد، براي حفظ روحيه سربازانش گفته بود: اشكال ندارد، ما به هر تانك چيفتن 11 موشك شليك مي كنيم.داستان محيط زيست ايران بي شباهت به تانك چيفتن نيست. اگر چيفتن هم بود، با اصابت اين همه موشك بالاخره بايد از پا درمي آمد.
سازمان بازرسي كل كشور در گزارشي كه به تازگي منتشر شده، عوامل تخريب محيط زيست و منابع طبيعي ايران را چنين برمي شمارد: سطح نازل مراجع تصميم گير در واگذاري اراضي و تغيير كاربري، امكانات ناكافي جهت حفاظت، وجود قوانين  متنوع و ناكارآمد، واگذاري هاي بي ضابطه، بهره برداري ها ي  غيراصولي، سودجويي اشخاص، عدم برخورد بازدارنده با متصرفان، اطاله رسيدگي قضايي، تعلل در تثبيت مالكيت دولت نسبت به اراضي  ملي فاقد سند، عدم برخورد اصولي و ريشه اي با پديده تصرف اراضي ملي و عدم نظارت بر اجراي صحيح طرح هاي مصوب در اراضي واگذاري.
اين همه در كشوري روي مي دهد كه تشكيلاتي در حد سازمان و معاونت دولت براي حفاظت از محيط زيست دارد و قوانين زيست محيطي آن اگرچه چندان پيشرفته نيست، اما در حدي هست كه در صورت اجراي آنها، كشور با چنين بحراني در محيط زيست روبه رو نشود.
در بررسي و تحليل وضعيت محيط زيست كشورها، شايد بتوان آنها را به سه دسته تقسيم كرد. دسته نخست را كشورهايي تشكيل مي دهند كه اصولاً نه قوانين محكم و كافي براي حفاظت از محيط زيست خود دارند و نه به همان اندك قوانين هم وقعي مي نهند.
در دسته دوم كشورهايي جاي دارند كه اگرچه از نظام حقوقي مؤثر و كاملي براي حفاظت از محيط زيست بهره نمي گيرند، اما مي توان گفت قوانين و مقررات زيست محيطي در سطحي نسبتاً قابل قبول در آنها وجود دارد. اين كشورها به اغلب معاهدات و كنوانسيون هاي مهم بين المللي زيست محيطي نيز مي پيوندند، اما به رغم همه اينها، در اين كشورها، شرايط اقتصادي، اجتماعي و فرهنگي به گونه اي است كه اغلب اين قوانين تنها روي كاغذ و در حد شعار و نوشته باقي مي ماند.
دسته سوم نيز كشورهايي هستند كه هم قانون خوب دارند و هم به خوبي آن را اجرا مي كنند. در دسته اخير، تابعان قانون به آن باور دارند و آن را اجرا مي كنند.
سابقه زياد، اجراي ضعيف
ايران، كشوري باسابقه قابل توجه در عرصه قانونگذاري و از نخستين كشورهايي است كه داراي قانون اساسي شد. در عرصه محيط زيست نيز كشور ما همگام با موج جنبش هاي زيست محيطي دنيا قوانيني را در عرصه حفاظت از محيط زيست وضع كرد.
همزمان با تحولات دهه 70 ميلادي و برگزاري كنفرانس جهاني محيط زيست موسوم به كنفرانس 1972 استكهلم درباره انسان و محيط زيست در ايران نيز متأثر از اين حركت جهاني، قانون حفاظت و بهسازي محيط زيست به تصويب رسيد. همزمان تشكيلاتي فرابخشي در حد معاونت دولت به نام سازمان حفاظت محيط زيست پديد آمد. تشكيلات حفاظت محيط زيست بدان روي در حد سازمان و نه وزارتخانه مطرح شد كه در همان زمان قانونگذار دريافته بود مسائل زيست محيطي، فرابخشي است و نمي توان براي اجراي سياست هاي زيست محيطي از ابزاري بخشي استفاده كرد. از اين رو تشكيلاتي فرابخشي در حد سازمان پيش بيني شد تا به بهترين نحو ممكن بتوان از محيط زيست غني و حساس كشور محافظت كرد.
اكنون محيط زيست كشور داراي قوانين داخلي نسبتاً قابل قبول است و شمار قابل توجهي از معاهدات و پيمان هاي بين المللي زيست محيطي را پذيرفته است. پس چگونه است كه گزارش هاي مختلف خارجي و داخلي تصويري اسفبار از محيط زيست ايران ترسيم مي كند؟ چرا پروژه هايي در اين كشور به اجرا درمي آيد كه آشكارا مخالف اصول اوليه حفاظت از محيط زيست است؟ چگونه در كشوري با وجود قوانين كافي و پيش بيني تشكيلاتي در حد سازمان و معاونت دولت، پروژه هايي همچون كشيدن جاده از ميان پارك ملي گلستان، دو نيم كردن درياچه اروميه كه تنها بازمانده درياي باستاني تتيس است، احداث جاده از ميان پارك ملي لار و احداث اتوبان آزادراه تهرانشمال اجرا مي شود بدون آنكه آب از آب تكان بخورد! در بسياري از نقاط دنيا تنها مطرح كردن هر يك از اين پروژه ها - چه رسد به اجراي آنها- كافي است تا حزب يا گروه مدافع آن را براي هميشه از عرصه سياسي و اجتماعي خارج كند. اما در ايران وضع به گونه اي ديگر است.
عامل مخرب؛ فقر فرهنگي و اقتصادي
سازمان بازرسي كل كشور در بررسي هاي خود، با تأكيد بر نقش مؤثر عوامل غيرطبيعي(اشخاص)در تخريب و تصرف اراضي ملي عوامل مهم و تأثيرگذار تصرف اراضي منابع ملي را بالا بودن ارزش اقتصادي اين اراضي، افزايش بي رويه مستثنيات، توسعه اقتصادي و گردشگري، بيكاري و سطح پايين درآمد برخي جوامع روستايي و عشايري استان و نارسايي برخي قوانين از عوامل مهم و تأثير گذار در تصرف اراضي منابع ملي برمي شمارد.
گزارش كارشناسان سازمان بازرسي حاكي است: گسترش اجتناب ناپذير شهرها و واحدهاي صنعتي، رفاهي و... به تبع آن نياز به تأمين زمين، ورود بي رويه به حريم منابع طبيعي را به همراه داشته كه 884 مورد تغيير كاربري غيرمجاز اراضي استان طي سال هاي  اخير حاكي از رويكرد سودجويانه به اراضي ملي به عنوان عامل اصلي ايجاد ثروت ارزيابي مي شود.
واگذاري 226 هزار هكتار از اراضي منابع طبيعي استان فارس پس از پيروزي انقلاب بر اساس مواد 31 و 32 در قالب 13 هزار طرح كشاورزي به متقاضيان و نيز اختصاص بي رويه سطح وسيعي از اراضي ملي جهت احداث شهرك هاي صنعتي، احداث كارخانه و...، ضابطه مند نمودن اين گونه واگذاري ها، جهت حفظ منابع طبيعي امري اجتناب ناپذير است.
عدم رفع مشكلات موجود در تثبيت مالكيت دولت نسبت به اراضي ملي و متزلزل بودن مالكيت دولت بر بخش قابل توجهي از اراضي ملي، از مواردي است كه عرصه را براي تاخت و تاز سودجويان فراهم كرده است. به نحوي كه با معطلي تشريفات تملك قانوني زمين به نفع دولت در پيچ و خم اداري و قضائي، زمينه سوءاستفاده زمين خواران بيشتر شده و ضعف حقوقي ادارات منابع طبيعي در ارائه اسناد مثبته بعضاً منجر به ثبت مالكيت اشخاص بر اين زمين ها مي شود.
ضمن اينكه در بخش مميزي و تهيه سند مالكيت اشكالات عديده اي در زمينه تبديل كروكي هاي قبلي به نقشه، حدود نقشه هاي ثبتي، عدم همخواني نقشه هاي اجرايي با سوابق ثبتي، كمبود نيرو در اداره ثبت، وجود اراضي موقوفه و اجراي ماده 147 قانون ثبت نسبت به اراضي ملي وجود دارد. به نحوي كه تنها در استان فارس بيش از 6/5 ميليون هكتار از اراضي منابع ملي اين استان فاقد سند به نام دولت است.
بررسي هاي سازمان بازرسي نشان مي دهد فعال بودن  كميسيون ماده 34 قانون حفاظت و بهره برداري از جنگل ها و مراتع(درخصوص واگذاري اراضي ملي تحت تصرف اشخاص به متصرفان در صورت اثبات مالكيت)موجب شده تا افراد سودجو با هدف تملك زمين، از طريق تخريب و تصرف اقدام به ايجاد سابقه خلاف واقع احياء در اراضي منابع ملي نمايند كه كمبود كارشناسان حقوقي ورزيده در ادارات منابع طبيعي موجب تنظيم دادخواست با استنادات ناكافي و ضعيف و نيز عدم اعتراض به موقع به آراي صادره محاكم مي شود كه در نهايت با قطعي شدن آراء، مالكيت اشخاص بر اراضي ملي مورد اختلاف تثبيت مي شود.
كمبود وسائط نقليه و نيرو به منظور گشت هاي منظم حفاظتي توسط عوامل ادارات منابع طبيعي جهت برخورد با متصرفين و نيز نظارت بر نحوه اجراي طرح هاي مصوب، از ديگر دلايل روند رو به رشد تصرفات غيرقانوني است(نيروهاي حفاظتي موجود 5 برابر كمتر از ميزان استاندارد هستند).
نتايج بررسي هاي كارشناسان سازمان بازرسي حاكي است اثرات تخريب منابع طبيعي از نكات قابل تأملي است كه بي توجهي به آن، آثار سوء و جبران ناپذيري را در پي دارد كه زمينه بياباني شدن عرصه هاي منابع طبيعي، تغيير اقليم، حذف پوشش گياهي و كاهش ذخيره سفره هاي آب  زيرزميني، افزايش آلودگي هوا و بروز مشكلات زيست محيطي، احتمال بروز سيلاب، كاهش علوفه مرتعي و ايراد خسارت به صنعت دامداري كشور، تهديد حيات وحش، گسترش پديده زمين خواري، تحميل هزينه هاي سنگين كارشناسي براي پيگيري دعاوي، صرف بخش قابل توجهي از نيرو و وقت محاكم و دستگاه هاي اجرايي براي پيگيري موضوعات مربوط را به دنبال دارد.
تخريب محيط زيست حد و مرزي دارد كه مدتهاست آن را درنورديده ايم. هيچ كس جلودارمان نيست، نه قانون، نه سازمان محيط زيست و نه گزارش سازمان بازرسي كل كشور!]]>
</TEXT>
</DOC>
<DOC>
<DOCID>HAM2-860126-108</DOCID>
<DOCNO>HAM2-860126-108</DOCNO>
<ORIGINALFILE>/1386/860126/world/_mycity.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه
عرصه بي حفاظ]]>
</TITLE>
<TEXT>
<![CDATA[فرهاد جم
سازمان هاي غيردولتي از جديدترين دستاوردهاي تفكر مبتني بر مشاركت مردم به شمار مي آيند. روند پرشتاب تحولات علمي، تكنولوژيك و تعامل آن با جامعه، پيچيدگي هايي را پديد آورده است كه امروز بيش از هر زمان ديگر حضور مؤثر تشكل هاي غيردولتي را ضروري مي سازد.
سازمان هاي غيردولتي به ويژه در مسائل حقوق بشري نقشي مؤثر دارند و محيط زيست و حفاظت از آن نيز به عنوان يكي از زيرمجموعه هاي حقوق بشر در اين ميان بخش درخورتوجهي از اين حوزه را به خود اختصاص داده است. گرچه در قياس با تاريخ طولاني تحولات بشري، تنها سه دهه است كه به گونه اي مشخص توجه انسان به محيط زيست و حفاظت از آن معطوف شده است اما همين مدت براي پاگرفتن و ريشه دواندن تشكل هاي زيست محيطي قدرتمند در دنيا كافي بوده است.
واقعيت آن است كه كشور ما به سبب موقعيت منحصر به فرد از نظر تنوع زيستي و اكوسيستمي، دارا بودن اقليم هاي گوناگون و... محيط زيستي بسيار غني و در عين حال حساس دارد و شايد بيش از هر جاي ديگر دنيا نيازمند مشاركت و حمايت هاي مردمي بويژه از طريق سازمان هاي غيردولتي باشد. خاصه اگر به اين نكته توجه شود كه حفاظت از محيط زيست غني ايران نه تنها خارج از توان دولت است بلكه به طريق اولي، چند سازمان انگشت شمار از جمله سازمان حفاظت از محيط زيست نيز هرگز قادر نخواهند بود به تنهايي از اين گستره پهناور محافظت كنند. به طور كلي عملكرد نهادهاي دولتي در حوزه محيط زيست تاكنون نشان داده است كه نه تنها اين نهادها به تنهايي قادر به حفظ عرصه هاي زيست محيطي نيستند بلكه بر كار خود آنها نيز بايد نظارتي جدي و همه جانبه وجود داشته باشد و به نظر مي رسد صالح ترين مرجع در اين خصوص، مردم باشند.
واضح است كه نمي توان نقش مشاركت مردمي را تنها به حضور آنها در موسم انتخابات و پاي صندوق هاي رأي محدود كرد. مشاركت جدي در تمشيت امور از جمله مسائل حساس محيط زيست ضرورتي انكارناپذير است كه بايد از سوي، تشكل هاي غيردولتي كه ديده بانان واقعي محيط زيست هستند، اعمال شود.
اين مسئله چنان اهميتي دارد كه در قوانين مختلف مورد نظر قانونگذار بوده است چنان كه در مواد مختلف قانون برنامه سوم و چهارم توسعه صراحتاً به اين موضوع اشاره شده است.
براساس ماده 140 قانون برنامه چهارم توسعه به  دولت  اجازه  داده  مي شود به  منظور توسعه  بخش  خصوصي  و تعاوني  و جلب  مشاركت  تشكل هاي  غيردولتي  و ساير بخش هاي  جامعه  مدني  در اداره  امور كشور و افزايش  كارآمدي  مديريت  دولتي ، در مواجهه  با چالش ها و استفاده  از فرصت ها و منابع  ملي ، اقدام هاي  ذيل  را انجام  دهد: الف ـ كمك  به  ايجاد و توسعه  و قانونمندي  نهادهاي  غيردولتي  لازم  براي  توسعه  كارآفريني ، ترويج  فرهنگ  خدمت ، توسعه  سلامت  و شفافيت  اداري  و حفاظت  از محيط زيست  و ارتقاي استانداردهاي  زيست محيطي  و سلامت  مردم ، بر مبناي  هدف  محوري  و مسئوليت پذيري .
ماده 104 قانون برنامه سوم نيز در بند ب چنين مي گويد: به  منظور تقويت  و پشتيباني  از سازما ن هاي  غيردولتي  حامي  محيط زيست  و منابع  طبيعي ، كمك هاي  مالي  اشخاص  حقيقي  و حقوقي  به  اين  سازمان ها به  عنوان  هزينه قابل  قبول  تلقي  مي شود. اين  كمك ها كه  به  حساب  خاصي  در خزانه  واريز مي گردد، دريافت  و بر اساس  آيين نامه اي  كه  به  پيشنهاد سازمان  برنامه  و بودجه  و سازمان  حفاظت  محيط زيست  و وزارت  جهاد سازندگي  تهيه  و به  تصويب  هيأت  وزيران  مي رسد و مشتمل  بر حداكثر ميزان  كمك ها و نحوه  اعطاي  آنهاست ، در اختيار اين  سازمان ها قرار خواهد گرفت .
بنا بر اين مي توان گفت در ايران از نظر قانوني هيچ مشكلي براي تأسيس و فعاليت تشكل هاي غيردولتي زيست محيطي وجود ندارد. اما آنچه در عمل رخ داده است حكايتي ديگر دارد. اگرچه در طول دهه 70 صدها تشكل زيست محيطي به گونه اي موج وار پديد آمدند اما بيشتر اين تشكل ها در پايان همين دهه و اوايل دهه 80 به همان سرعتي كه پديد آمده بودند از صحنه خارج شدند. به هر رو، عرصه بي حفاظ حفاظت از محيط زيست سخت نيازمند حضور ديده باناني واقعي است تا ديگر جاده اي از ميان پارك ملي عبور نكند، تالابي بين المللي خشك نشود و...]]>
</TEXT>
</DOC>
<DOC>
<DOCID>HAM2-860126-109</DOCID>
<DOCNO>HAM2-860126-109</DOCNO>
<ORIGINALFILE>/1386/860126/world/_sciew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[متخصصان مي گويند بر خلاف تصور ما درست نشستن مترادف با سيخ نشستن نيست
چون ما بنشين وگرنه بيمار شوي!]]>
</TITLE>
<TEXT>
<IMAGE>/1386/860126/world/011826.jpg</IMAGE>
<![CDATA[
يك عمر شنيده بوديم: بچه راست بشين، صاف بشين، انقدر قوز نكن! اما انگار تازه معلوم شده كه اين توصيه مادرانه هميشه هم براي كمر و ستون فقراتمان مفيد نبوده است. اگرچه منظور مادر اين بوده كه قوز نكنيم و روي كتاب ها خم نشويم و هنوز هم پزشكان اين توصيه را تاييد مي كنند، اما به هر حال چيزي كه به تازگي محققان اسكاتلندي و كانادايي با استفاده از يك مدل جديد ام آر آي نشان داده اند، اين است كه راست نشستن بيش از حد، فشار غير ضروري در ناحيه كمر ايجاد مي كند كه خيلي هم به نفع ستون فقرات نيست. آنها معتقدند بهترين حالت نشستن پشت ميز اين است كه كمي بدن را به عقب متمايل كنيم، بطوريكه زاويه بين ران ها و تنه حدود 135 درجه شود. البته از آنجايي كه اين زاويه ممكن است باعث سرخوردن ما به عقب و حتي افتادنمان شود(اگر تكيه گاهي نداشته باشيم )محققان به 120 درجه هم رضايت داده اند. آنها مي گويند اين گونه نشستن مي تواند باعث كاهش كمر درد شود.
به گفته اين محققان 32 درصد مردم بيش از 10 ساعت را در روز نشسته سپري مي  كنند و نيمي از آنان حتي براي صرف ناهار ميز خود را ترك نمي  كنند و دو سوم مردم زماني كه از كار به منزل باز مي  گردند باز هم مي  نشينند. علاوه بر اين، بررسي ها نشان داده يك سوم افراد به همين علت، يعني بد نشستن هاي طولاني، از كمر درد رنج مي برند. پس، از آنجا كه بد نشستن مي تواند با ايجاد فشار بر ستون فقرات و رباط هاي مربوطه، انسان را دچار دردمزمن و بد شكلي كند؛ لازم است اصول درست نشستن را بدانيم تا دچار اين مشكلات نشويم.
دكتر مهشيد چايچي
بيشتر ما در طول ساعات كاري، پشت ميز و روي صندلي هايي نشسته ايم كه نه به وضعيت قرار گرفتن شان توجه داريم ونه به نحوه نشستن خودمان روي آنها. اما وقتي كه كارمان تمام مي شود، از دردي كه در كمر و گردنمان حس مي كنيم، مي فهميم كه بايد نشستن خود را اصلاح كنيم. وقتي كه زاويه نشستن ما قائمه باشد، انحناي طبيعي ستون فقراتمان كمتر شده و باعث مي شود به صفحه هاي ژله اي بين مهره ها فشار بيشتري وارد شود. در ضمن ثابت نشستن طولاني با فشار پي در پي، باعث خوردگي وساييدگي مهره ها و نرسيدن خون كافي به ديسك و سخت شدن وكاهش قابليت انعطافش مي شود. همه اين عوامل است كه با هم دست به دست داده و ما را دچار كمر درد مي كند. در نهايت هم اين مائيم كه بايد تصميم بگيريم مي خواهيم درست بنشينيم و سالم بمانيم يا اينكه با تنبلي، تسليم كمردرد شويم و يك عمر عذاب بكشيم. بد نيست بدانيد متخصصان براي اصلاح وضعيت نشستن 4 مرحله پيشنهاد كرده اند:
گام اول: صندلي
تا جايي كه مي توانيد باسن خود را به تكيه گاه صندلي نزديك كنيد. ارتفاع نشيمنگاه صندلي را طوري تنظيم كنيد كه كف پايتان صاف روي زمين قرار گيرد و زانوان شما در راستاي ران هايتان باشد(ران وساق زاويه 90 درجه داشته باشند)
پشتي صندلي بايد با نشيمن گاه زاويه 120 درجه بسازد. در اين زاويه كمترين فشار بر ستون مهره ها وارد مي شود و در ضمن انحنا هاي آن در وضع طبيعي خود قرار مي گيرند. اگر لازم است از كوسنهاي كوچك استفاده كنيد تا پايين و بالاي كمرتان هم تكيه گاه داشته باشد. اين كار باعث مي شود انحناهاي طبيعي ستون فقرات حفظ شود و بنابر اين فشار كمتري به كمر وارد شود. دسته هاي صندلي هم بايد طوري تنظيم شود كه وقتي دست ها را رويش قرار مي دهيد شانه ها يتان شل و آزاد باشند.
گام دوم: ميز و صفحه كليد
ميز خود را طوري قرار دهيد كه نزديك ترين فاصله را باشما داشته باشد. اگر باصفحه كليد كار مي كنيد، ميز كشويي آن را تا حد ممكن به سمت خود بكشيد. دقت كنيد قسمتي كه بيشتر از همه استفاده مي كنيد، مستقيم جلوي شما قرار گيرد كه كمرتان مجبور به چرخش نشود.
ارتفاع ميز هم بايد طوري تنظيم شود كه آرنج و شانه هاي شما بتواند آزاد وشل قرار گيرند و مچ دستان شما خم نشود(در امتداد ساعد باشد)در اين حالت معمولا يك زاويه 110 درجه بين ساعد و بازو ايجاد مي شود. براي نوشتن هم نبايد روي ميز خم شويد بلكه با نزديك كردن ميز وصندلي خود را به كار مسلط كنيد.
گام سوم: صفحه نمايش و تلفن
دقت كنيد وسايل مورد استفاده روي ميز را طوري قرار دهيد كه همه چيز در دسترس شما باشد و براي برداشتن يا كار با هر وسيله مجبور به خم شدن روي ميز يا دراز كردن بيش از حد دستتان نشويد.صفحه نمايش كامپيوتر بايد بالاي صفحه كليد و مستقيم روبه روي چشمان شما باشد بطوريكه گردن شما به پايين و بالا يا پهلو ها خم نشود. لازم است حداقل به اندازه يك بازو از صفحه نمايش فاصله داشته باشيد. يادتان نرود نسبت به پنجره طوري بنشينيد كه انعكاس نور در صفحه نمايش ا ذيتتان نكند. تلفن هم بايد در جايي قرار گيرد كه به راحتي در دسترس باشد و براي جواب دادن به آن مجبور به خم شدن يا چرخش كمر نشويد.( اگر صندلي تان نمي چرخد، بهتر است كل بدن را به سمتي كه مي خواهيد بچرخانيد نه كمرتان را).
گام چهارم: درنگ واستراحت
حتي زماني كه كاملا طبق اصول صحيح نشسته ايد، نشستن طولاني در يك جا، با ممانعت از جريان خون مي تواند براي بدنتان عوارضي ايجاد كند. بنابر اين سعي كنيد هر 20 تا 30 دقيقه، يكي دو دقيقه كار خود را متوقف كرده و حركات كششي انجام دهيد و بعد از هر ساعت 5 تا 10 دقيقه استراحت كرده يا كار خود را تغيير دهيد. فكر نكنيد مي گوييم كار را تعطيل كنيد بلكه منظور از استراحت اين است كه با تغيير وضعيت بدني خود به عضلات و مفاصل استراحت بدهيد. كافي است هر عضله درخلاف جهتي كه قرار داشته قرار گيرد. براي اين كار حتي مي توانيد بلند شده و در اتاق خود چند قدم راه برويد. هنگام نهار هم بهتر است از جاي خود برخيزيد و يك دوري در اطراف بزنيد. يادتان باشد علاوه برعضلات و مفاصل، چشمان شما نيز نياز به استراحت دارند. بنابر اين گه گاه به جاي نگاه كردن به صفحه نمايش به نقطه اي دور دست خيره شويد يا با كف دست تان 10 - 15 ثانيه چشمتان را بپوشانيد.
3 نكته طلايي
1 - تا مي توانيد هنگام كار از جا يتان بلند شويد و حركت داشته باشيد.
2 - تا ممكن است همه چيز را در دسترس خود قرار دهيد تا مرتب لازم نباشد خم شويد.
3 - هنگام كار عضلات خود را شل و ريلكس كنيد تا متحمل فشار يك انقباض اضافي نشويد.]]>
</TEXT>
</DOC>
<DOC>
<DOCID>HAM2-860126-110</DOCID>
<DOCNO>HAM2-860126-110</DOCNO>
<ORIGINALFILE>/1386/860126/world/_sciew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[رنگ مو را دست كم نگيريد!]]>
</TITLE>
<TEXT>
<IMAGE>/1386/860126/world/011829.jpg</IMAGE>
<![CDATA[
ستاره سمائي
گذشت آن روزگاري كه روي سر مردم نهايتا سه رنگ مو مي روييد: مشكي، قهوه اي و بور. حالا به اندازه آدم هاي روي كره زمين، رنگ مو وجود دارد و اغراق نيست اگر بگوييم حتي مي توان هر كسي را با رنگ مويش معرفي كرد!
البته در كشور ما هنوز آقايان رويشان نمي شود مويشان را به رنگ هاي قرمز و بنفش و آبي در بياورند و كم و بيش به همان رنگ موي طبيعي خود قناعت كرده اند و مصرف اين رنگ هاي خاص توسط خانم ها نيز محدود به مهماني ها مي شود! اما در كشورهاي ديگر اوضاع كمي متفاوت تر است و جوانان شان ديگر با انواع و اقسام تاتو و آويزان كردن حلقه به گوش و ابرو ارضا نمي شوند و در حال حاضر آرايش مو با رنگ هاي عجيب و غريبي مثل نارنجي جيغ و صورتي متاليك و آبي كهربايي، به يكي از پر طرفدارترين انواع آرايش(و البته ابزار جلب توجه!)تبديل شده است.
يكي از تازه ترين هشدارهاي بهداشتي كه مدتي پيش منتشر شد، دقيقا در همين رابطه است؛ محققان و متخصصان امراض پوستي اعلام كرده  اند ميزان آلرژي و حساسيت ناشي از مصرف رنگ مو در مصرف كنندگان رو به افزايش است و اين رقم به نسبت چندسال گذشته، دو برابر شده است.
بر اساس بررسي هاي انجام شده، كاهش سن مصرف كنندگان و افزايش علاقه به رنگ به رنگ كردن موها از عواملي است كه باعث بروز اين مشكل(افزايش حساسيت هاي پوستي)مي شود. بر اساس تحقيقاتي كه سال 1992 در ژاپن با مطالعه و بررسي سن مصرف كنندگان و ميزان استفاده از لوازم رنگ مو، انجام شد، مشخص كرد 13 درصد دختران دبيرستاني، 6درصد زنان 20 تا 30 ساله و 2 درصد مردان همين بازه سني از محصولات رنگ كردن مو استفاده مي كنند. اما فقط چند سال بعد نتايج تحقيق مشابهي در سال 2001 در اين كشور، باعث تعجب و نگراني متخصصان امراض پوستي شد؛ در سال 2001، 41 درصد از دختران دبيرستاني، 85 درصد زنان و 33 درصد مردان 20 تا 30 ساله از اين محصولات استفاده مي كنند.
همچنين تحقيق ديگري كه 4 هزار فرد بزرگسال دانماركي را مورد بررسي قرار داد، حكايت از آمار 18درصدي مردان و 75 درصدي زنان مصرف كننده رنگ مو و مواد آرايشي مشابه داشت كه بيش از 5 درصد آنان تا كنون حداقل يك بار دچار حساسيت ها و ساير مشكلات پوستي شده اند. نكته جالب توجه در مورد رنگ مو گزيده  ها اين است كه فقط 15درصد اين افراد براي معالجه به مراكز درماني مراجعه كرده اند.
يكي ديگر از اتفاقاتي كه باعث شده توجه محققان به تاثيرات رنگ مو و مضرات آن جلب شود، اتفاقي است كه سال گذشته رخ داده؛ اكتبر سال 2006، گزارشي از حساسيت پوستي در 8 نوجوان 12 تا 15 ساله در كوپنهاگ به دست مسوولان رسيد. تاثير رنگ مو روي 5 نفر از اين نوجوانان به قدري شديد بود كه در بيمارستان بستري شدند و يكي از آنها نيز تحت مراقبت ويژه قرار گرفت.
و اما دليل بروز چنين مشكلي حين رنگ كردن موها، مربوط به ماده اي به نام پارا فنيلن ديامين است كه در تركيبات رنگ موها وجود دارد. اين ماده در استفاده هاي طولاني مدت و مداوم از محصولات رنگين كردن مو، باعث ايجاد حساسيت هاي پوستي مي شود و گاهي اين آسيب  هاي پوستي به حدي شديد است كه مي تواند فرد را راهي بيمارستان كند.
پارا فنيلن ديامين همان ppd است كه روي بسته بندي دو سوم رنگ موها نوشته شده و نوع حساسيتي كه در استفاده از رنگ موي حاوي اين ماده ايجاد مي شود، به صورت تاول روي پوست صورت، به خصوص درناحيه خط رويش موها، بروز مي كند. ppd ماده اي است كه باعث آسيب هاي جدي به پوست مي شود و به همين دليل در قرن 20 ميلادي، به دليل افزايش اين مشكل، مصرف اين ماده در تركيبات آرايشي مو در كشورهاي آلمان، سوئد و فرانسه، ممنوع شد.
بر اساس تحقيقي كه توسط متخصصان امراض پوستي در لندن انجام شده، مشخص شد واكنش منفي پوست نسبت به ppd نه تنها در لندن بلكه در تمام كشورهاي جهان در حال افزايش است و آمار گزارش شده از ميزان حساسيت به اين ماده در شش سال گذشته دو برابر شده و به 1/7 درصد رسيده است و با اينكه خطرات ناشي از مصرف اين ماده به اثبات رسيده است، اما بسياري از كارخانه هاي توليدكننده محصولات مختلف رنگ مو، نسبت به اين موضوع بي توجه هستند و روي بسته بندي اين محصولات، هيچ هشداري نسبت به عواقب استفاده از اين رنگ موها درج نمي كنند.
البته اين مشكلات فقط براي گروه سني جوانان پيش نمي آيد و كودكان زيادي تا كنون با اين مشكل دست پنجه نرم كرده اند؛ بسياري از كودكان تحت شرايطي خاص، مجبور به رنگ كردن موهاي خود مي شوند. البته نه اينكه فكر كنيد موهاي آنها را با ضرب و زور، رنگ مي كنند، نه! اما در آيين و رسوم خاصي كه در برخي كشورها برگزار مي شود، موي كودكان شركت كننده در مراسم را رنگ مي كنند و همين امر مي تواند باعث بروز حساسيت هاي پوستي در كودكان شود.البته در حال حاضر، مقدار مشخصي از ppd براي استفاده در رنگ موها و ساير محصولات اين چنيني از سوي اتحاديه اروپا تعيين شده است و بر اين اساس توليدگنندگان اين لوازم آرايشي مجازند تا حداكثر از 6 درصد ppd در تهيه مواد آرايشي استفاده كنند.
اگر شما از كساني هستيد كه رنگ مو مصرف نمي كنيد، مي توانيد از دردسرهاي ناشي از مصرف رنگ مو در امان بمانيد؛ در غير اين صورت دست كم توصيه هاي ايمني را جدي بگيريد! تست كردن رنگ مو روي قسمت كوچكي از پوست دست(48 ساعت قبل از رنگ كردن موها)، مي تواند از هرگونه اتفاق ناگواري در اين زمينه جلوگيري كند.]]>
</TEXT>
</DOC>
<DOC>
<DOCID>HAM2-860126-111</DOCID>
<DOCNO>HAM2-860126-111</DOCNO>
<ORIGINALFILE>/1386/860126/world/_sciew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
بارداري و آسم]]>
</TITLE>
<TEXT>
<![CDATA[همشهري آنلاين: آسم در صورتي كه كنترل نشود، مي تواند باعث عوارضي جدي در طول بارداري شود. مي توان گفت جدي ترين مشكل دوران بارداري آسم است. در واقع، آسم تقريباً 7 درصد از زنان در سنين باروري را درگير مي كند. آسمي كه به خوبي كنترل شده باشد معمولاً خطر چنداني براي مادر و جنين ايجاد نمي كند. در مورد جنين، اختلالات ناشي از آسم كنترل نشده مادر عبارتند از: افزايش احتمال مرده زايي، زايمان زود رس، كاهش رشد جنين، كاهش وزن جنين.
آسم از طريق مراقبت هاي دقيق پزشكي به راحتي قابل كنترل است و نبايد به عنوان دليلي براي اجتناب از حاملگي به حساب آيد. اكثر راه هاي درماني كنترل آسم در زمان حاملگي نيز بي خطر است و براي جنين مخاطره اي ايجاد نمي كند.
آسم البته به صورتهاي مختلفي در طي حاملگي تحت تأثير قرار مي گيرد. تغييرات هورموني در طي حاملگي معمولاً بيني، سينوسها و ريه را تحت تأثير قرار مي دهد. افزايش هورمون هاي زنانگي(به خصوص استروژن)در طي حاملگي(به خصوص در سه ماهه سوم)باعث احتقان بيني و در نتيجه گرفتگي بيني مي شود.]]>
</TEXT>
</DOC>
<DOC>
<DOCID>HAM2-860126-112</DOCID>
<DOCNO>HAM2-860126-112</DOCNO>
<ORIGINALFILE>/1386/860126/world/_sciew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
چرا كارمندان گوگل دمپايي به پا مي كنند؟]]>
</TITLE>
<TEXT>
<![CDATA[زماني كه سر آشپز معروف گوگل چارلي آيرز charlie ayers، معروف به شف چارلي، در سال 1999 در گوگل استخدام شد كارمند شماره 40 بود و تنها براي كمتر از 50 كارمند اين شركت غذا مي پخت اما در ماه مه 2005 كه گوگل را - به منظور تأسيس تعدادي رستوران زنجيره اي ارگانيك و با سرمايه و كمك مالي ميليون دلاري ساير كارمندان گوگل - ترك مي كرد براي بيش از 1500 نفر غذا سرو مي كرد.
تا زماني كه در گوگل بود رابطه نزديكي با كشاورزان و دامداران منطقه به هم زد و همواره بهترين و سالمترين و تازه ترين ها را از آنها مي خواست او دستور داده بود تمام گاوها بايد فقط علف بخورند تا گوشت شان كم چربي باشد، و تمام ماهي ها(ماهي براي رشد و بهبود كاركرد مغز انسان بسيار مؤثر و مفيد است)را بايد با قلاب و در حالت وحشي و نه با تور و گروهي صيد كنند تا مزه بهتري داشته باشد.
اين اواخر 5 كمك آشپز و 40 آشپز زيردستش بودند و خودش بيشتر اوقاتش را در دفترش و يا در ميتينگ ها و جلسات اداري صرف مي كرد.
اوايل كه به گوگل آمده بود همه كارها از پختن نان تا تهيه منوها را به تنهايي انجام مي داد و حالا دلش براي آن روزها تنگ شده است. روزنامه هاي مهم از جمله نيويورك تايمز و اكونوميست و صدها سايت و وبلاگ چارلي را مي شناسند و با او گفت وگو كرده اند.
اهميت نقش چارلي در گوگل همتراز بالاترين مقامات مالي آن مؤسسه است. هزاران كارمند محلي و بين المللي گوگل متولد دورافتاده ترين نقاط دنيا هستند با انواع آلرژي ها و سيلقه ها، و شادابي فيزيكي و مغزي آنها اهميتي اساسي در پيشرفت مالي بيزينسي گوگل دارد بنابراين تلفيق درستي از تغذيه سالم و الگورتيم دقيق، در تراز مالي هر شركتي جواب مي دهد.
بويژه اين كه تمام غذاها و امكانات ورزشي، پزشكي، مهدكودك، و غيره كارمندان گوگل كاملاً مجاني است.
گوگل به كارمندانش اجازه داده تا 20 درصد از وقت كاري روزانه شان- و يا يك روز كامل در هفته- را به پروژه ها و كارهاي مورد علاقه خودشان، كه ربطي به شغل شان ندارد، اختصاص بدهند تا فكرشان باز و رابطه شان با دنياي غيركامپيوتري بيشتر شود.
براي كارمندان زن به هنگام حاملگي هم تا 75 درصد حقوق را مي پردازند. به طور كلي كار كردن در گوگل بيشتر شبيه زندگي غير رسمي در محيط دانشگاه و خوابگاه هاي دانشجويي است.
مهندسان گوگل اجازه دارند در هنگام كار هرگاه دوست دارند كمي چرت بزنند تا مغزشان فرصت بيشتري براي مرور و تفكر داشته باشد.
آنها ماهانه تقريباً 340 كيلوگرم مرغ و جوجه، 800 كيلو قهوه، 250 كيلو پاستا(ماكاروني و غيره)و 60 كيلو حبوبات و گندم مصرف مي كنند.
تفريحات و مسابقه هاي ورزشي واليبال و غيره كه باعث شادابي و تحرك بيشتر خون به مغز مي شود هم جزيي از سياست هاي هفتگي در گوگل است. يكي از اين ورزشها wetland walk(پياده روي در جنگل و پارك)است.
مجتمع اصلي گوگل در mountain view پنج كافه ترياي اصلي دارد و قرار است كه 14 كافه ديگر هم ايجاد شوند. نهار در تمام آنها و صبحانه و شام در بعضي كافه ها مجاني سرو مي شود.اين كافه ها روزانه در حدود 1500-2300 وعده صبحانه و ناهار و شبها 600-800 وعده شام سرو مي كنند. 85 كارمند گوگل در آنها حضور مي يابند و معمولاً هم حدود 125 درصد غذا تهيه مي شود(يعني 25 درصد غذاي اضافه براي ويزيتورها و ميهمانها).
ناهار را بين ساعات 30: 11 - 30: 2 سرو مي كنند كه بيشترين طرفدار را دارد اما صبحانه و شام كمتر طرفدار دارد چرا كه بيشتر در خانه صرف مي شود.
به  هنگام ناهار تمامي كارمندان گوگل كنار يكديگر مي نشينند و تجربه ها و پروژه هايشان را با هم در ميان مي گذارند. اين باعث مي شود كه همه از پروژه هاي آينده گوگل با خبر مي شوند و كمتر كسي است كه بي خبر از تجارب و پروژه هاي ديگران باشد. جالب اين كه سرگي برين(يكي از دو بنيانگذار گوگل)گياه خوار است.
با اين حال انبارهاي مخصوص سرشار از انواع و اقسام سبزيجات، ميوه، گوشت و مرغ و ماهي و ميگو و خرچنگ و دهها نوع ادويه جات از سراسر دنيا، همگي تر و تازه و صد در صد اورگانيك و اكثراً پرورش يافته در مزارع نزديك لوكيشن گوگل در منطقه mountain view(كه باعث رونق اقتصادي آنها هم شده)، انواع و اقسام تنقلات(بادام و گردو و...)و انواع مختلف شيرينيجات و حبوبات و دانه هاي گياهي تازه و ارگانيك و انواع سركه هاي 10-20 ساله طبيعي و روغن گل آفتابگردان و خلاصه بيش از 200 نوع مختلف دستور پخت غذا، روزانه چند هزار كارمند گوگل را زير نظر خانم اميو جانسون متخصص تغذيه گوگل سرو مي كنند.محيط  كاري گوگل بيشتر شبيه مهدكودك هاست و غذاخوري هايش شبيه نوعي سازمان ملل.
همه چيز در گوگل طبيعي و ارگانيك است حتي صابون ها و محلول هاي ظرفشويي اش.اين روزها نوع مخصوصي از چاي آرامبخش به  نام kombucha هم در كافه ترياهاي گوگل طرفداران زيادي پيدا كرده كه انرژي زا و تميزكننده هم هست.تغذيه در گوگل، بويژه به هنگام استخدام مهندسين كامپيوتر، نقشي استراتژيك و اساسي داد: به هنگام استخدام، يك جزوه مي دهند به نام how to care for your big, wonderful high-performance brain(چگونه از مغز بزرگ و فعال تان مواظبت كنيد).
در اين بروشور، توصيه هاي غذايي مهمي شده از جمله استفاده اكيد از غذاهايي كه اسيد آمينه زياد دارند همچون ماهي آزاد(mackerel)و گردو و سبزيجاتي كه برگهاي سبز زياد دارند و روغن گل آفتابگردان.منوي كافه ترياهاي گوگل سرشار از اين نوع مواد غذايي است.
توصيه هاي ديگري هم مي كنند:
دوري از سرب و محيط هايي كه سرب دارند(سرب به تدريج باعث از بين رفتن سلول هاي مغز مي شود)و تكان دادن انگشت هاي پا(اين كار به فعال شدن و تحريك مغز كمك مي كند)اتفاقاً به همين دليل است كه اكثر كارمندان گوگل به هنگام كار دمپايي به پا مي كنند تا انگشتانشان را راحت تر تكان بدهند.
منبع: وبلاگ به انديش]]>
</TEXT>
</DOC>
<DOC>
<DOCID>HAM2-860126-113</DOCID>
<DOCNO>HAM2-860126-113</DOCNO>
<ORIGINALFILE>/1386/860126/world/_sciew.htm</ORIGINALFILE>
<ISSUE>يكشنبه 26 فروردين 1386</ISSUE>
<DATE calender="Western">2007-04-15</DATE>
<DATE calender="Persian">1386/01/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
321]]>
</TITLE>
<TEXT>
<IMAGE>/1386/860126/world/011832.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>

<?xml version="1.0" encoding="utf-8"?>
<!DOCTYPE HAMSHAHRI2 SYSTEM "hamshahri.dtd">
<HAMSHAHRI2>
<COPYRIGHT>
Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!
</COPYRIGHT>
<DOC>
<DOCID>HAM2-851205-001</DOCID>
<DOCNO>HAM2-851205-001</DOCNO>
<ORIGINALFILE>/1385/851205/news/_adabh.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
ترافيك سريال هاي طنز نوروزي
</TITLE>
<TEXT>




گروه ادب و هنر- پركاري و شلوغي روزهاي آخر سال گريبان سازندگان سريال هاي تلويزيوني را هم گرفته و اين روزها گروه هاي مختلفي در حال تدارك سريال طنزند.
گرچه توليد سريال هاي نوروزي حتي در سال هايي كه محرم و نوروز تلاقي داشتند به يك سنت تبديل شده اما سال 86 كه در ربيع  الاول نو مي شود قطعاً براي توليدكنندگان سريال فرصتي براي ساخت برنامه هاي طنز است و حالا مدتي است كه بازيگراني نظير اكبر عبدي، سيروس گرجستاني، جواد رضويان، مهران غفوريان، رضا عطاران، سعيد آقاخاني و حميد لولايي درگير ساخت سريال كمدي هستند.
جواد رضويان كار ساخت مجموعه تلويزيوني قرارگاه مسكوني را اوايل بهمن ماه در پارك چيتگر آغاز كرد كه پس از گذشت يك ماه ساخت اين مجموعه به نيمه نزديك مي شود. قرارگاه مسكوني نام موقت مجموعه نوروزي است كه جواد رضويان آن را در 15قسمت 15 دقيقه اي براي پخش از شبكه يك سيما مي سازد. لوكيشن اصلي اين مجموعه در پارك چيتگر تهران است و عوامل سازنده اين مجموعه تا پايان كار در اين محل حضور دارند. تحقيق و نگارش اين مجموعه را عليرضا محمودي انجام داده است و موضوع آن درباره تعدادي سرباز در يك قرارگاه است كه براي تعطيلات ايام نوروز تصميم دارند به مرخصي بروند ولي با مشكلاتي رو به رو مي شوند كه اين مشكلات دستمايه اصلي ساخت اين مجموعه است. قرارگاه مسكوني به تهيه كنندگي محمد رضا تخت كشيان ساخته مي شود و بازيگراني چون يوسف تيموري، مهران رجبي، يوسف صيادي، علي صادقي، جواد رضويان و...در آن به ايفاي نقش مي پردازند. شبكه يك بجز اين، سريال حبيب آقا به كارگرداني مهدي مظلومي را براي نوروز آماده مي كند. حبيب آقا نيز با بازي سيروس گرجستاني و سعيد آقاخاني داستان حبيب آقا كارمند اداره دارايي را روايت مي كند كه همه از او انتظار پارتي بازي دارند كه او اهلش نيست اما سرانجام مجبور مي شود به زد و بندي وارد شود كه مشكلات را برايش پديد مي آورد.
گروه فيلم و سريال شبكه 3 سيما نيز مجموعه  ترش و شيرين به كارگرداني رضا عطاران را براي پخش در نظر گرفته است. در اين مجموعه نصرت خانم كه همسر خود را از دست داده است براي امرار معاش به ترشي فروشي رو مي آورد. او در عين حال مستأجر است و بايد منزل را تخليه كند. در اين بين با شخصي به نام جهان آشنا مي شود و اين آشنايي، زندگي نصرت را دستخوش اتفاقاتي مي كند. بازيگران اين مجموعه حميد لولايي، مريم اميرجلالي، شهره سلطاني، رضا شفيعي جم و آناهيتا همتي هستند.
سريال تلويزيوني كيش ومات به كارگرداني جواد افشار هم در دست تهيه شبكه تهران قرار گرفته است. اكبر عبدي از بازيگران اين سريال است و بنا به گفته سيدامير سيدزاده تهيه كننده سريال كيش و مات فضاي داستاني اين سريال كمدي فاخر است كه در آن به وضعيت اجتماعي و اخلاقي آدم هايي كه از پيچ و خم مسائل روزمره زندگي براي رسيدن به مطامع مادي هويت خود را فراموش مي كنند پرداخته مي شود.
</TEXT>
</DOC>
<DOC>
<DOCID>HAM2-851205-002</DOCID>
<DOCNO>HAM2-851205-002</DOCNO>
<ORIGINALFILE>/1385/851205/news/_adabh.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
همايش هنر مقاومت با معرفي برگزيدگان پايان يافت
</TITLE>
<TEXT>
گروه ادب و هنر- مراسم اختتاميه اولين همايش هنر مقاومت با معرفي برگزيدگان در تالار هلال احمر يزد برگزار شد.
به گزارش روابط عمومي معاونت هنري وزارت فرهنگ و ارشاد اسلامي، در اين همايش در بخش بازيگري پسران، مجيد حلوايي، جابر رمضاني و عليرضا عباسي بازيگران نمايش تولد يك نمايشنامه از قم و در بخش دختران شيدا زارع براي ايفاي نقش در نمايش روز موعود از تبريز برگزيده شدند.در بخش بهترين نمايش، توليد يك نمايشنامه، اول شد و بدون جنگ از تبريز و اصلاح خونين از اصفهان به طور مشترك دوم شدند و جايزه سوم به مكاشفه يوحنا از كرمان رسيد. برگزيدگان اين بخش جوايز خود را از دست محمدعلي كشاورز، داوود رشيدي، ايرج راد، حميد مظفري و معاون امور هنري وزارت ارشاد دريافت كردند. در بخش هنرهاي تجسمي در رشته هاي نقاشي صادق منيري اول شد و نجمه بربند و آتنا رستگار به طور مشترك دوم شدند و مژگان ماجدين جايزه سوم را گرفت، همچنين از شهريار پورند تقدير شد.
در رشته تصويرسازي ريحانه عليزاده ربيعي برگزيده شد و نگار دهقان حسين آبادي مورد تقدير قرار گرفت. جواد انصاري، فرزين راه نشين و منيژه ميرمحمدي در رشته عكاسي مورد تقدير قرار گرفتند و در رشته كاريكاتور از احسان كرد بهمني قدرداني شد. جايزه اول رشته پوستر را رحمان پور وطن و حسين صبور به طور مشترك گرفتند و زهرا احمد زاده و پيمان بخشي به طور مشترك دوم شدند و جايزه سوم به عبدالرضا محفوظي نژاد رسيد. همچنين تنديس همايش هنر مقاومت به احمد حمدان؛  مسئول اطلاع رساني و تبليغات حماس در تهران و صدوقي، امام جمعه يزد اهدا شد.
در مراسم اختتاميه هنر انقلاب، همچنين محمود شالويي مديركل دفتر آموزش و توسعه فعاليت هاي هنري با تاكيد بر رويكرد وزارت فرهنگ و ارشاد اسلامي به فعاليت هاي فاخر و ارزشي، موضوع مقاومت را از مهمترين موضوعاتي خواند كه در عرصه هنر مي توان به آن پرداخت و ظرفيت هنر مقاومت را افزايش داد. در مراسم ياد شده امام جمعه يزد و مسئول اطلاع رساني و تبليغاتي حماس در تهران نيز درباره مقاومت سخنراني كردند. اجراي نمايش گروه لبنان و نمايش هايي از هنرستان هاي هنرهاي زيبا و سرود گروه آباده از ديگر برنامه هاي اختتاميه همايش بود.
</TEXT>
</DOC>
<DOC>
<DOCID>HAM2-851205-003</DOCID>
<DOCNO>HAM2-851205-003</DOCNO>
<ORIGINALFILE>/1385/851205/news/_adabh.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
محمدرضا شجريان: آواز سخت ترين كار در موسيقي ايران است
</TITLE>
<TEXT>
مهر: نخستين روز از كارگاه آموزش آواز استاد محمدرضا شجريان با حضور بيش از 300 نفر از هنرجويان در آمفي تئاتر مجتمع فرهنگي آسمان برگزار شد.
شجريان در اين كلاس 3 ساعته يكي از مشكلات آواز را نبود كلاس خوب براي اين مقوله از موسيقي دانست و گفت: نبود كلاس هاي خوب براي آموزش آواز باعث ايجاد مشكلاتي در اجراي آواز مي شود. هنرجو در تمام كلاسهاي آواز فقط رديف ياد مي گيرد و هيچ كس در هيچ كلاسي دنبال تكنيك و صدا سازي نيست.
وي به عنصر تقليد در يادگيري آواز اشاره كرد و گفت: تقليد صداي استادان آواز يكي از مواردي است كه در آموزش آواز مهم و ضروري است و به جرأت مي گويم من اگر به جايي رسيدم از تقليد صداي استادان بوده است و اين در حالي است كه بسياري تقليد از آواز را بد مي دانند. تقليد زماني ايراد دارد كه مي خواهيم اثري مانند آلبوم يا كنسرت را به شكل كپي كاري به مخاطب ارائه كنيم. اين نوع ارائه كار ايراد دارد ولي اگر تقليد در جهت يادگيري باشد نه تنها مشكلي ندارد بلكه در آواز لازم و ضروري است. محمد رضا شجريان در پايان درباره تكنيك صدا سازي گفت: آواز آموزش نيست، پرورش است و به نظر من مربي آواز بيش از اين كه آموزش دهد بايد پرورش دهد. بنابراين صدا سازي بيش از اين كه آموختني باشد پروردني است، چرا كه آواز سخت ترين و پر زحمت ترين كار در موسيقي ايراني است.
</TEXT>
</DOC>
<DOC>
<DOCID>HAM2-851205-004</DOCID>
<DOCNO>HAM2-851205-004</DOCNO>
<ORIGINALFILE>/1385/851205/news/_adabh.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
يك هفته با تئاترهنرمندان را نرنجانيم
</TITLE>
<TEXT>
گروه ادب و هنر- هفته گذشته شاهد به صحنه آمدن 14 نمايش در تالارهاي مختلف تهران بوديم كه از آن ميان نمايش هاي روز بخير آقاي وزير به كارگرداني محسن ابراهي عيدپاك به كارگرداني حسن باستاني و اهوياهو كار بهروز
قريب پور نخستين اجراهاي خود را آغازكردند.
خداحافظي اكبرعبدي از تئاتر خبر تأسف بار هفته گذشته بود. عبدي كه پس از سال ها دوري از تئاتر با نمايش اكبرآقا به صحنه برگشته بود پس از 13 اجرا و جذب مخاطبان بسيار به يكي از سالن هاي فراموش شده در اعتراض به عدم تعهدات مالي مسئولان اعلام كرد هرگز كار تئاتر نخواهد كرد و عطايش را به لقايش مي بخشد. اعتراض عبدي اگرچه بيشتر عصبي اما به هرحال حق او بود اما پاسخ مركز هنرهاي نمايشي به عبدي آن هم توسط رسانه ها حركتي عصبي تر و
نسنجيده تر از تصميم اكبرعبدي بود. اگر قرار باشد در برابر هر اعتراض يا گله به حق و حتي ناحق هنرمندان موضعي پرخاشگرانه بگيريم و آنان را برنجانيم چگونه مي توانيم فضا را براي فعاليت هاي هنري مناسب و هنرمندان را كه طبعي حساس دارند به حضور در عرصه هاي مختلف هنري و خلاقيت فراخوانيم. هنرمندان را به جاي دلجويي، نرنجانيم.
</TEXT>
</DOC>
<DOC>
<DOCID>HAM2-851205-005</DOCID>
<DOCNO>HAM2-851205-005</DOCNO>
<ORIGINALFILE>/1385/851205/news/_adabh.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
فردا، اسكار برندگان خود را مي شناسد
</TITLE>
<TEXT>
ايسنا: در حالي كه فردا هفتاد و نهمين دوره جوايز اسكار برگزار مي شود، آخرين نظرسنجي ها حاكي از آن است كه 2 فيلم جداافتاده و خورشيد خانم كوچولو داراي بيشترين شانس براي دريافت جايزه اسكار بهترين فيلم هستند.
تحليلگران سينما بر اين عقيده اند، در ديگر بخش هاي جوايز اسكار برندگان احتمالي تقريباً مشخص هستند و تنها در بخش فيلم اصلي، جداافتاده مارتين اسكورسيزي رقابت سختي با خورشيد خانم كوچولو دارد. در اين بين اگرچه بابل به كارگرداني آلخاندرو گونزالز اينارينو هم شانس كسب جايزه بهترين فيلم را دارد، اما در مقايسه با 2 فيلم ديگر چندان نبايد به موفقيت آن خوش بين بود.
در بخش بهترين بازيگر مرد، جايزه به احتمال فراوان به فارست ويتاكر براي فيلم آخرين پادشاه اسكاتلند خواهد رسيد. در بخش بهترين بازيگر نقش اول زن نيز، هلن ميرن انگليسي براي فيلم ملكه جايزه اول را به خود اختصاص خواهد داد.
تحليلگران سينما همچنين معتقدند مارتين اسكورسيزي شانس نخست كسب جايزه بهترين كارگرداني اسكار است تا بعد از سال ها ناكامي ، براي فيلم جداافتاده اين موفقيت بزرگ را به دست  آورد.
در همين حال، هفته نامه نيوزويك در يك نظرسنجي جداگانه اعلام كرد كه فيلم نامه هايي از ايووجيما به كارگرداني كلينت ايستوود با 28 درصد، گزينه اول دريافت جايزه اسكار بهترين فيلم است. بعد از آن جداافتاده، خورشيد خانم كوچولو، بابل و ملكه ديگر فيلم هايي هستند كه شانس دريافت جايزه اسكار را دارند.
</TEXT>
</DOC>
<DOC>
<DOCID>HAM2-851205-006</DOCID>
<DOCNO>HAM2-851205-006</DOCNO>
<ORIGINALFILE>/1385/851205/news/_adabh.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
اخبار كوتاه
</TITLE>
<TEXT>
نقد رمان برگزيده سال: نشست اين هفته شهركتاب به بررسي رمان اندكي سايه نوشته احمد بيگدلي اختصاص دارد. اندكي سايه رمان كم حجمي از احمد بيگدلي است كه چندي پيش برگزيده جايزه كتاب سال جمهوري اسلامي ايران در حوزه ادبيات داستاني شد. اين نشست روز سه شنبه هشتم اسفند با حضور بلقيس سليماني، رضا اميرخاني، حسن محمودي و احمد بيگدلي برگزار مي شود.
نهمين نشست نقد والس: در نهمين نشست از سلسله نشست هاي مشترك نقد ادبي والس و روزي روزگاري كه روز يكشنبه 6 اسفندماه سال جاري برگزار مي شود، كتابهاي ديلماج حميدرضا شاه آبادي و زني با چكمه ساق بلند سبز نوشته مرتضي كربلايي لو مورد نقد و بررسي قرار مي گيرند. سجاد صاحبان زند، مريم عباسيان، پروين سلاجقه و امير احمدي آريان درباره اين دو كتاب صحبت مي كنند. اين نشست ساعت 20- 18 در فرهنگسراي هنر(ارسباران)برگزار خواهد شد.
اسكار سينماي فرانسه: جوايز سينمايي سزار فرانسه كه معادل جوايز اسكار آمريكاست، امروز به برترين هاي سينماي اين كشور اهدا خواهد شد كه در اين بين، فيلمي  درباره سربازان آفريقاي شمالي در جنگ جهاني دوم با نام بومي كه با عنوان روزهاي افتخار به زبان انگليسي عرضه شده است از نامزدهاي اصلي بخش بهترين فيلم است.
درخواست پليس از سارقان آثار وارهول: پس از سرقت تعدادي از تصاوير ليتوگرافي از يك خودرو در سانفرانسيسكو در آغاز اين ماه، كه اثر امضا و شماره گذاري شده  اندي وارهول به نام ماريلين مارلو را نيز شامل مي شد، پليس به دلالان آثار هنري توصيه كرد كه مراقب اين آثار مسروقه باشند. پليس مي گويد صاحب ماشين يك مجموعه دار شخصي بوده كه پس از توافق با يك گالري محلي قصد فروش برخي از آثار مجموعه خود را داشته است. ارزش اين آثار طبق گفته  مالك به 250 هزار دلار مي رسيد و ما هم اكنون در حال بررسي اين احتمال هستيم كه آيا اين شخص پس از خروج از گالري توسط سارقان تعقيب شده است يا خير. اين آثار شامل كارهاي وارهول، مارك شاگال و خوآن ميرو مي شد كه در اين بين اثر وارهول مشهورترين و باارزش ترين بوده است.



اكران ارديبهشت عصر جمعه: فيلم عصر جمعه به كارگرداني مونا زندي حقيقي ارديبهشت ماه اكران خواهد شد. اين فيلم بعد از اكران نوروزي و از ارديبهشت ماه 86 به نمايش درمي آيد. عصر جمعه  كه نخستين فيلم بلند مونا زندي حقيقي است، در تازه ترين حضور بين المللي خود موفق به دريافت دو جايزه در فستيوال وزول فرانسه شد. اين فيلم كه در نخستين حضور خود در بيست و چهارمين جشنواره بين المللي فيلم فجر موفق به دريافت جايزه بهترين فيلم اول شد، فيلمي است زنانه كه معضلات اجتماعي يك زن را روايت مي كند. در اين فيلم بازيگراني همچون رويا نونهالي، هانيه توسلي و مهرداد صديقيان به ايفاي نقش مي پردازند.
</TEXT>
</DOC>
<DOC>
<DOCID>HAM2-851205-007</DOCID>
<DOCNO>HAM2-851205-007</DOCNO>
<ORIGINALFILE>/1385/851205/news/_akhar.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
عكس روز
</TITLE>
<TEXT>


عكس: گتي ايميجز‎/ كيتون گاسكل
ديروز اعلام شد كشور تايلند صاحب 2 هزار و 500 فيل اهلي و يك هزار و500 فيل وحشي است در حالي كه در سال 1950 تعداد فيل هاي اين كشور به عدد 50 هزار مي رسيد. اين فيل در بانكوك براي سرگرم كردن جهانگردان مشغول بازي بسكتبال است.
</TEXT>
</DOC>
<DOC>
<DOCID>HAM2-851205-008</DOCID>
<DOCNO>HAM2-851205-008</DOCNO>
<ORIGINALFILE>/1385/851205/news/_akhar.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
در شهر چه خبر
</TITLE>
<TEXT>
پنير ماهي
در شرايطي كه بسياري از خريداران همچنان با طعم ماهي مشكل دارند و سرانه مصرف ماهي ر ابه 7 كيلو در مقابل سرانه 12كيلويي جهاني رسانده  اند، آمدن پنير ماهي، بستني ماهي، برگر ماهي، سوسيس ماهي و بالاخره كوفته ماهي به ويترين مغازه ها و سوپرماركت ها برخي صورت ها را ديدني مي كند. براي قضاوت روي طعم اين محصولات كمي زود است اما به گفته مسئولان، پنير ماهي مهمان جديد سفره ايراني براي سال جديد است. در حال حاضر بر روي فرآورده هاي دريايي، عمليات طعم زدايي انجام مي شود تا صاحبان سليقه ها و ذائقه هاي متفاوت بتوانند از آنها استفاده كنند و در حقيقت مي توان گفت تمامي اين محصولات فقط داراي خواص مفيد ماهي هستند كه اين كار از راه افزودن پروتيين ماهي و امگا 3 به آنها صورت پذيرفته است. پس نگراني در مورد طعم آنها بي مورد است.
كالاي بي اتيكت
به نظر مي رسد نصب اتيكت قيمت روي كالا و خدمات بد جوري جلوي نرخ هاي سليقه اي و بسته به تيپ و جيب خريدار را مي گيرد كه برخلاف هشدارهاي پيوسته مسئولان باز هم بيشترين ميزان تخلفات فروشندگي به اين مورد اختصاص يافته است. اين مورد در شهرستان ها هم ملاحظه مي شود. براي نمونه رئيس سازمان بازرگاني كهگيلويه و بويراحمد مي گويد: دراين  استان كه در زمينه مبارزه با گران فروشي بين استان هاي محروم و نابرخوردار كشور مقام اول را كسب كرده است، بيشترين تخلف اصناف و بازاريان  به ويژه در ايام نوروز مربوط به درج نكردن قيمت بوده است.
جشنواره كارت پستال
در آستانه فرا رسيدن سال نو ديدن انواع كارت پستال خالي از لطف نيست. جشنواره كارت پستال با عنوان كودكان جهان در آستانه سال نو، چهارم اسفند ماه با حمايت و همكاري يونيسف در كرج آغاز شد. اين جشنواره داراي دو بخش دستي و ديجيتال است كه دو گروه شامل اساتيد، مدرسان، دبيران و دانشجويان، فراگيران ودانش آموزان در آن شركت دارند. تكنيك خلق آثار آزاد بوده و تا روز مسابقه علاقمندان مي توانند در اين جشنواره نام نويسي كنند كه شمار آنان تاكنون به يكصد نفر رسيده است. علاقمندان براي كسب اطلاعات بيشتر مي توانند با شماره تلفن هاي??????? و???? -??????? تماس حاصل كرده يا به دبيرخانه اين جشنواره در كرج، سه راه حسن آباد، بوعلي بيستم مراجعه كنند.
تخفيف هتل ها
تخفيف 30 درصدي خدمات هتلداري در تهران از اول تا پانزدهم فروردين نشان مي دهد تهران حتي در شرايط مطلوب ترافيكي فقط براي كار جاذبه دارد و كمتر كسي اين شهر را به عنوان مقصد گردشگري انتخاب مي كند. در استان تهران?? باب هتل،?? هتل آپارتمان و پنج پانسيون وجود دارد كه  اين مراكز ظرفيت پذيرش بيش از?? هزار و??? مسافر را دارند.
</TEXT>
</DOC>
<DOC>
<DOCID>HAM2-851205-009</DOCID>
<DOCNO>HAM2-851205-009</DOCNO>
<ORIGINALFILE>/1385/851205/news/_akhar.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بازار
</TITLE>
<TEXT>


با عسل فروشان متخلف برخورد مي شود
پيش از اينها شكرك زدن عسل هاي نامرغوب ملاك خوبي براي تشخيص آنها بود اما اين روزها تكنولوژي توليد مواد نامرغوب افزايش يافته و تشخيص كيفيت محصولاتي كه دست فروش ها توليد مي كنند بسيار مشكل است. اين معضل به همراه ضرر و زيان توليدكنندگان عسل مرغوب به دليل قيمت پايين عسل توزيعي دست فروش ها باعث شد تا با همكاري اتحاديه توليدكنندگان عسل دماوند، بهداشت محيط و بازرگاني شهرستان، اقداماتي براي برخورد با فروشندگان عسل نامرغوب صورت بگيرد. از اين پس يك تيم بازرسي متشكل از اين نهادها با مراجعه به واحدهاي فروش عسل نسبت به آزمايش عسل آنها اقدام و در صورت نامرغوب بودن، از فروش اين نوع عسل در بازارجلوگيري مي كنند. در حال حاضرعسل آويشن و گون بهترين نوع عسل توليدي شهرستان دماوند است و ميزان برداشت عسل از هر كلني در اين شهرستان به طور متوسط 12 كيلوگرم است. در بازار قيمت هر كيلوگرم عسل مرغوب آويشن و گون بين 50 تا100 هزار ريال متغير است. زنبورداران شهرستان دماوند بيشترين عسل را در استان تهران توليد و به  بازار مصرف استان عرضه مي  كنند.
</TEXT>
</DOC>
<DOC>
<DOCID>HAM2-851205-010</DOCID>
<DOCNO>HAM2-851205-010</DOCNO>
<ORIGINALFILE>/1385/851205/news/_akhar.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
فرهنگسرا
</TITLE>
<TEXT>
نمايش و نقد فيلم باز هم سيب داري در موزه امام علي ع
فيلم باز هم سيب داري به كارگرداني  بايرام فضلي با بازي ذبيح افشار، ليلا موسوي، علي يعقوبي، احمدرضا اكبري و مريم بوباني ازجمله فيلم هاي بخش مسابقه و بين الملل جشنواره فيلم فجر فردا در موزه امام عليع به نمايش درمي آيد. داستان اين فيلم در فضايي بي زمان و مكان شكل مي گيرد و مردي ايلاتي به همراه زني جوان كه از يك ده جنگ زده فرار كرده اند، سفري پرماجرا را آغاز مي كنند. نمايش و نقد فيلم باز هم سيب داري در ساعت 16 روز يكشنبه با حضور كارگردان، عوامل فيلم، طهماسب صلح جو و رضا درستكار منتقد سينما در موزه امام عليع واقع در خيابان ولي عصرعج، روبه روي بزرگراه نيايش، بلوار اسفنديار، شماره 35 برگزار مي شود.
جشنواره خلاقيت كودكان
سومين جشنواره فرهنگي هنري خلاقيت كودكان با همكاري دفتر توسعه هنرهاي كودكان و آموزش و پرورش منطقه 4 و با هدف پاسخگويي به نيازهاي فرهنگي هنري كودكان از تاريخ 5 لغايت 10 اسفندماه در فرهنگسراي طبيعت برگزار مي شود. شركت كنندگان اين جشنواره در 3 بخش نقاشي، سرود، نمايش به صورت 22 گروه نمايش، 27 گروه سرود و 568 تابلو نقاشي آثار خود را به معرض نمايش مي گذارند و به رقابت مي پردازند. مراسم اختتاميه اين جشنواره در تاريخ 12 اسفندماه است و به برگزيدگان ديپلم افتخار، لوح افتخار، تنديس جشنواره و جوائز ارزنده اي به رسم يادبود اهدا خواهد شد. علاقه مندان براي شركت در اين جشنواره مي توانند در اين تاريخ از ساعت 9تا 14 به نشاني فلكه دوم تهرانپارس- انتهاي خيابان جشنواره -فرهنگسراي طبيعت مراجعه كنند و يا با شماره 77326777 تماس بگيرند.
</TEXT>
</DOC>
<DOC>
<DOCID>HAM2-851205-011</DOCID>
<DOCNO>HAM2-851205-011</DOCNO>
<ORIGINALFILE>/1385/851205/news/_akhar.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مسابقه با جايزه‎/32
</TITLE>
<TEXT>
كدام ويژگي؟
كدام يك از ويژگي هاي زير در مورد منوريل صحيح است؟
(پاسخ را در صفحه 20 بيابيد.)
a)مناسب براي شهرهاي پرجمعيتc)داشتن ويژگي تفريحي و تزئيني
b)مقرون به صرفه بودنd)استقبال گسترده در سراسر دنيا
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 18 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود.
شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
(علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه 31


</TEXT>
</DOC>
<DOC>
<DOCID>HAM2-851205-012</DOCID>
<DOCNO>HAM2-851205-012</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
فدراسيون جهاني بورس هاي اوراق بهادار گزارش داد
رشد 2.5 درصدي ارزش بازار سهام تهران
</TITLE>
<TEXT>


گروه بورس- تازه ترين گزارش فدراسيون جهاني بورس هاي اوراق بهادار نشان مي دهد، ارزش بازار سهام تهران در يك سال گذشته 5/2 درصد افزايش يافته است.
طبق گزارش فوريه اين فدراسيون،  ارزش بورس تهران در پايان ژانويه 2007 از مرز 36 ميليارد دلار گذشته است.
طبق اين گزارش، سريع ترين رشد ارزش بازار، طي دوره يك ساله اخير در بورس شانگهاي رقم خورده، ارزش اين بورس در پايان ژانويه سال جاري ميلادي، 237 درصد رشد كرده است. بورس قبرس نيز با توجه به رشد 150 درصدي ارزش بازارش در رتبه دوم جهان ايستاده است.
با اين ميزان صعود، ارزش بورس شانگهاي، به عنوان مهم ترين بورس فعال در خاك چين،  براي نخستين بار از مرز يك هزار ميليارد دلار فراتر رفت. به اين ترتيب بازارهاي سهام فعال در چين خود را در قامت رقيبي جدي براي ساير بورس هاي جهان به سرمايه گذاران نماياندند.
در حال حاضر بورس نيويورك با ارزش بازاري معادل 15 هزار و 341 ميليارد دلار بزرگترين بازار سهام جهان به حساب مي آيد.
بورس توكيو با ارزش 4 هزار و 645 ميليارد دلار و بورس نزدك با ارزش 4 هزار ميليارد دلار رتبه هاي دوم و سوم جهان را در اختيار دارند.
</TEXT>
</DOC>
<DOC>
<DOCID>HAM2-851205-013</DOCID>
<DOCNO>HAM2-851205-013</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
توپ در زمين وزارت اقتصادنامزدهاي دبيركلي بورس نفت معرفي شدند
</TITLE>
<TEXT>


گروه بورس- پس از 3 سال، سرانجام بورس نفت ايران از سايه چانه زني وزارتخانه هاي نفت و اقتصاد بيرون آمد.
آخرين اخبار دريافتي حاكي است:در جلسه اي كه چند روز پيش با حضور وزيران نفت و اقتصاد برگزار شده، نوع اقلامي كه بايد وارد بورس نفت شوند، چگونگي ورود نفت خام به اين بورس، معاملات فيزيكي، كاغذي و معاملات آتي، نحوه اداره، تعيين دبيركل و پايه ارزي معاملات بورس نفت مورد بحث طرفين قرار گرفته است. مهدي كرباسيان،رييس هيات رييسه صندوق  بازنشستگي نفت، در گفت وگو با ايسنا، ضمن تاييد اين خبر گفت: در آن جلسه قرار شد وزارت نفت اسامي چند فرد شايسته را براي دبيركلي بورس نفت به وزارت اقتصاد معرفي كند تا وزير اقتصاد از بين آنها دبيركل يا مديرعامل شركت بورس بين المللي نفت ايران را انتخاب كند. به گفته او، وزير نفت به تازگي افراد مد نظر را به وزارت اقتصاد معرفي كرده است.وي افزود: توافق شده، حداقل به مدت يك سال بورس بين المللي نفت به صورت سهامي خاص اداره شود تا مراحل سهامي عام شدن را طي كند.
كرباسيان با تاكيد بر اين كه اعتقاد داريم بايد پايه معاملات بورس نفت ريال باشد، گفت: در پايان هر روز پس از بسته شدن ساعت معاملات در اتاق پاياپاي، با هم ارز ريالي ارزهاي معروف دنيا مانند يورو، دلار، پوند و ين معامله صورت گيرد.
</TEXT>
</DOC>
<DOC>
<DOCID>HAM2-851205-014</DOCID>
<DOCNO>HAM2-851205-014</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
مجوز فروش سهام كشتيرانيصادر شد
</TITLE>
<TEXT>
ايسنا: در جلسه روز چهارشنبه هيات عالي واگذاري، مجوز واگذاري 49 درصد سهام كشتيراني صادر شد.
اسماعيل غلامي ،معاون سازمان خصوصي سازي، در اين باره گفت: 51 درصد از اين سهام بابت رد ديون به صندوق بازنشستگي داده شده، چون كشتيراني جزو شركت هاي صدر اصل 44 قانون اساسي است، از 49 درصد باقي مانده 10 درصد در اختيار دولت، 5/2 درصد به كاركنان و 5/36 درصد نيز در قالب سهام عدالت واگذار مي شود. وي درباره قيمت گذاري سهام كشتيراني توضيح داد: قرار شده اين شركت اطلاعاتش را هر چه سريع تر در اختيار بورس قرار دهد تا قيمت گذاري آن از طريق بورس انجام شود. به گفته غلامي ابتدا سهام شركت هاي فولاد مباركه، مپنا و ايرالكو و سپس سهام كشتيراني دربورس عرضه خواهد شد، اوتاكيد كرد: سهام مپنا هفته آينده در بورس عرضه مي شود.
</TEXT>
</DOC>
<DOC>
<DOCID>HAM2-851205-015</DOCID>
<DOCNO>HAM2-851205-015</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
همه نمادهاي متوقف، تا پايان سال باز مي شود
</TITLE>
<TEXT>
موج: در پي اعتراض فعالان بازار به توقف يكباره نماد 18 شركت، مديرعامل شركت بورس از بازگشايي نمادهاي بسته تا پايان سال خبر داد.
علي رحماني گفت: با توجه به منتقل نشدن اداره ناشران، شركت بورس، درمورد باز و بسته شدن نمادها، بر اساس اطلاعات دريافتي از سازمان بورس، اقدام مي كند.
رحماني با اشاره به تهيه و پيشنهاد چارچوب جديد معاملاتي در شركت بورس، تصريح كرد: در اين چارچوب تلاش شده، با رساندن حجم مبنا به عدد يك، مشكل گره هاي معاملاتي رفع شود.
وي همچنين در باره سرنوشت شركت هاي تابلو چهارم گفت: تعداد شركت هاي تابلو چهارم افزايش مي يابد اما هيچ شركتي در تابلو چهارم از بورس خارج نمي شود. رحماني ادامه داد: اين اقدام به منظور جلوگيري از متضرر شدن سهامداران شركت هاي تابلو چهارم صورت مي گيرد تا بتوانند سهام خود را به فروش رسانند.
</TEXT>
</DOC>
<DOC>
<DOCID>HAM2-851205-016</DOCID>
<DOCNO>HAM2-851205-016</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
ادامه رقابت براي خريد سهام فولاد كاويان
</TITLE>
<TEXT>
گروه بورس - ادامه رقابت براي خريد سهام شركت فولاد كاويان امروز انجام مي شود. اين معامله در روز 4 شنبه ناتمام مانده بود.
به گزارش روابط عمومي سازمان بورس، 7/3 درصد معادل 73 ميليون سهم از سهام شركت فولاد كاويان چهارشنبه دوم اسفند با قيمت پايه 4 هزار و 500 ريال عرضه و تا قيمت 6 هزار و 460 ريال براي هر سهم رقابت شد. اين سهام متعلق به شركت سرمايه گذاري توسعه معادن و فلزات است و امروز ادامه رقابت براي خريد اين بلوك انجام مي شود.سرمايه اين شركت 100 ميليارد ريال و توسعه معادن و فلزات و نورد آيان فولاد است كه به ترتيب 73 و 8 درصد از مجموع سهام اين شركت را به خود اختصاص داده اند. كارگزار متقاضي خريد در صورتي حق شركت در رقابت را خواهد داشت كه 5 درصد از ارزش معامله را بر اساس قيمت پايه، قبل از شروع جلسه معاملاتي مربوطه از متقاضي دريافت و به حساب شركت سپرده ژگذاري مركزي اوراق بهادار و تسويه وجوه واريز كند و در صورت انصراف خريدار از ايفاي تعهدات خود به هر علت، اين مبلغ براي جبران خسارات ضبط مي شود. سپرده ساير متقاضيان حداكثر تا 2 روز كاري پس از اعلام برنده مسترد مي شود.
</TEXT>
</DOC>
<DOC>
<DOCID>HAM2-851205-017</DOCID>
<DOCNO>HAM2-851205-017</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
افزايش 184 درصدي حجم معاملات بورس فلزات
</TITLE>
<TEXT>
گروه بورس - هفته گذشته در بورس فلزات تهران 227هزار و 880 تن انواع فولاد، مس، آلومينيوم، و كنسانتره موليبدن به ارزش يك تريليون و 632 ميليارد ريال داد و ستد شد.
به گزارش اطلاع رساني بورس فلزات، آمار كل معاملات اين بورس در هفته مورد بررسي نسبت به هفته قبل از آن، از لحاظ حجم 184 درصد و از نظر ارزش 159درصد افزايش را نشان مي ژدهد. بنابر اين گزارش، تالار بورس فلزات، هفته گذشته شاهد 247 هزار و 720تن عرضه و در مقابل 390 هزار و 360 تن تقاضا بود. در اين هفته در گروه محصولات روي، هيچگونه معامله ژاي انجام نشد.
</TEXT>
</DOC>
<DOC>
<DOCID>HAM2-851205-018</DOCID>
<DOCNO>HAM2-851205-018</DOCNO>
<ORIGINALFILE>/1385/851205/news/_bourse.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
روندها
ماراتن آخر سال
</TITLE>
<TEXT>
شنبه 28 بهمن 85: شاخص بورس تهران، در اولين روز هفته به مدد ادامه عرضه سهام مس از سوي سازمان خصوصي سازي و چند معامله ارزنده ديگر توانست به رشدي 7/11 واحدي دست يابد. در عرضه نوبت دوم 7/60درصد از سهام مديريتي شركت هپكو بزرگ ترين توليدكننده ماشين آلات سنگين راهسازي در ايران، هيچ شركتي حاضر به رقابت با واگن سازي كوثر بر سر خريد اين ميزان سهم نشد و سهام مديريتي اين شركت پس از 45 دقيقه عرضه، بدون وجود رقيب به واگن سازي كوثر واگذار شد.
يكشنبه 29 بهمن: سهام شركت ملي مس پس از گذشت 14 روز از آغاز عرضه، سرانجام در اين روز دچار صف فروش شد. در روز يكشنبه توقف عرضه سهام صنايع ملي مس از سوي سازمان خصوصي سازي موجب شد كه شمار زيادي از معامله گران به ويژه حقوقي ها به فروش سهام اين شركت اقدام كنند. عرضه سنگين ملي مس موجب شد تا جو فروش در بازار حاكم شده و شمار خريداران سهام در بازار به 2 هزار و 170 نفر كاهش يابد.
دوشنبه30بهمن: آخرين روز بهمن ماه را مي توان روز رونق سهام خودرو در بورس تهران ناميد، زيرا حجم بسيار زيادي از سهم هاي شاخص اين گروه در بازار مورد معامله قرار گرفت، تا جايي كه شاخص كل بورس نيز به مدد معاملات پرحجم و مثبت دو نماد ايران خودرو و ايران خودرو ديزل به رشدي معادل 3/3 واحدي دست يافت.
3شنبه1اسفند: فوران اعلام گزارش هاي جديد و متفاوت از پيش بيني در آمد هر سهم توسط شركت ها، بورس را ناچار به توقف 18 نماد معاملاتي كرد. براين اساس در يك اتفاق غيرمنتظره در نخستين روز آخرين ماه سال و همچنين آخرين روز بهمن ماه، 18نماد معاملاتي متوقف شده كه دليل توقف 17 نماد، تعديل منفي يا مثبت سود عنوان شد.
چهارشنبه2اسفند: در آخرين روز معاملاتي هفته، سرمايه گذاري توسعه معادن و فلزات طبق آگهي هاي منتشرشده قبلي، اقدام به عرضه 73 درصد از سهام مديريتي شركت فولادكاويان كرد. اين عرضه بلوكي، برخلاف انتظار مورد توجه چند شخصيت حقيقي و حقوقي قرار گرفت و به دليل ادامه رقابت ها برسر خريد اين بلوك، معامله اي در روز چهارشنبه انجام نشد.
iratahlil.com
</TEXT>
</DOC>
<DOC>
<DOCID>HAM2-851205-019</DOCID>
<DOCNO>HAM2-851205-019</DOCNO>
<ORIGINALFILE>/1385/851205/news/_cinema.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
نگاهي به استفاده از دوربين  ديجيتال در سينماي ايران
فناوري نوين در خدمت سينما
خون بازي؛استفاده خلاقانه از دوربين ديجيتالعكس: ميترا محاسني
</TITLE>
<TEXT>


گروه ادب و هنر- وقتي يكي از اعضاي هيأت انتخاب جشنواره اعلام كرد كه از ميان 90 فيلم متقاضي حضور در جشنواره، نزديك به نيمي از آنها با دوربين ديجيتال و ويديو ساخته شده اند، خيلي ها تعجب كردند؛ چون سابقه ندارد كه نزديك به 50 درصد توليدات سينماي حرفه اي يك كشور با دوربين ديجيتال ساخته شود، هرچند بايد اين نكته را لحاظ كرد كه بسياري از اين فيلم ها نه براي اكران در سينماها كه براي پخش از صفحه كوچك تلويزيون ساخته شده اند.
تصاوير مات
اين روزها، دوربين هاي ديجيتال در فيلم هايي استفاده مي شود كه قرار است در آنها تجربه هايي تازه و متفاوت صورت بگيرد. در واقع اين قابليت هاي متفاوت دوربين هاي ديجيتال است كه فيلمسازان را به استفاده از آن ترغيب مي كند؛ كاري كه با دوربين هاي 35 ميليمتري امكان پذير نيست ولي با دوربين كوچك ويديويي مي توان آن را به انجام رساند.منتها اولين كساني كه در سينماي ايران به استفاده از دوربين هاي ويديويي روي آوردند به چنين مسايلي فكر نمي كردند. اتفاقاً اولين كساني كه توجه شان به دوربين ويديو جلب شد، سازندگان آثار تجاري بودند. يكي بود، يكي نبود از اولين فيلم هاي سينماي ايران است كه با دوربين ويديويي تصويربرداري و بعد براي نمايش در سينماها از آن كپي 35 ميليمتري تهيه شد. سازندگان فيلم هم صراحتاً دليل اين كار را پايين آوردن هزينه هاي توليد دانستند. قيمت نگاتيو 35 ميليمتري افزايش پيدا كرده بود و با استفاده از دوربين ديجيتال مي شد هزينه ها را تا حد قابل توجهي پايين آورد.منتها چون در مرحله تبديل به نگاتيو 35، دقت لازم مبذول نشد، اولين تجربه هاي سينماي ايران در اين زمينه تصاويري مات و رنگ پريده داشتند. يكي بود، يكي نبود يك موزيكال كودكانه بود ولي به جاي اين كه در آن رنگ هاي شارپ و چشم نوازي به چشم بخورد، همه چيز مات و رنگ و رو پريده بود. فيلم هم فروش قابل توجهي نكرد و استفاده از دوربين ويديويي در همان گام هاي اول توجه دست اندركاران سينماي بدنه را به خود جلب نكرد.
خداحافظي با نگاتيو
درست در روزهايي كه عباس كيارستمي مشغول ساخت فيلم باد ما را با خود خواهد برد بود، دوربين ديجيتالي به دستش رسيد كه قابليت هاي قابل توجهي داشت. آن هم در شرايطي كه اختلاف سليقه هايي ميان او و فيلمبردارش به وجود آمده بود. البته در نهايت همكاري كيارستمي و كلاري به چشم  نوازترين و به تعبيري شاعرانه ترين تصاوير آثار فيلمساز جهاني سينما ايران ختم شد.كيارستمي بعد از باد ما را خواهد برد اعلام كرد كه فيلم هاي بعدي اش را با دوربين ديجيتالي خواهد ساخت.او گفت اگر در سال هاي قبل به چنين دوربيني دست مي يافت، هيچ وقت با نگاتيو كار نمي كرد. او فيلم بعدي اش را با دوربين كوچك ديجيتال ساخت كه البته منتقدان آن را ضعيف ترين كارش خواندند؛ چنان كه منتقدي نوشت: در abc آفريقا كيارستمي بيش از هر چيز از تصاوير تخت و فاقد بعد ديجيتال لطمه خورده است. سادگي كار با دوربين ديجيتال با كمي لغزش مي تواند به ساده انگاري بينجامد. كيارستمي البته بعدها در فيلم ده نشان داد كه مي تواند به بهترين شكل از قابليت هاي دوربين ديجيتال استفاده كند.
او بعدها البته دوباره به دوربين 35 ميليمتري روي آورد و گفت اين نوع فيلم هاست كه تعيين مي كند بايد با چه دوربيني آن را ساخت. بعضي از فيلم ها را فقط بايد با دوربين 35 ساخت و بعضي ها هم تنها با دوربين ديجيتال درست از كار درمي آيند. خداحافظي با نگاتيو هم به فراموشي سپرده شد؛ به خصوص اين كه اين حرف كارگرداني بود كه اعتقاد دارد فقط احمق ها حرفشان را عوض نمي كنند!
يك بار براي هميشه
ابراهيم حاتمي كيا وقتي تصميم گرفت موج مرده را بسازد سراغ دوربين ديجيتال رفت. بخش قابل توجهي از فيلم در داخل قايق مي گذشت و دوربين جمع و جور و كوچك ديجيتال امكان بهتري براي تصويربرداري فراهم مي كرد. منتها در مرحله تبديل به نگاتيو 35 ميليمتري تصاوير مات از كار درآمدند. هرچند عده اي از منتقدان استفاده از دوربين ديجيتال را يك دستاورد قابل توجه در موج مرده ارزيابي كردند ولي حاتمي كيا ديگر حاضر نشد فيلم هايش را به اين شيوه بسازد.
نهضت سينماي ارزان
وقتي در اواخر دهه چهل، فيلمسازاني چون امير نادري و كامران شيردل به ميدان آمدند و فيلم هاي خياباني ساختند، سردبير يك نشريه سينمايي با عكس فيلم خداحافظ رفيق تيتري را روي صفحه اول برد كه بعدها تبديل به يك جريان شد: نهضت سينماي ارزان خياباني. ويژگي بارز اين فيلم ها هم اين بود كه سازندگانشان به تأسي از سينماگران موج نو فرانسه، فيلم هايشان را با دوربين روي دست و در مكان هاي واقعي مي ساختند. نزديك به سه دهه بعد، فيلمسازان جواني به ميدان آمدند كه آثارشان تداعي كننده فيلم هاي خياباني دهه پنجاه بود؛ فيلم هايي كه در تداوم سينماي ارزان خياباني و براي پايين آمدن هزينه ها با دوربين ديجيتال ساخته مي شدند. هرچند ماجرا فقط اين نبود و آنها مي كوشيدند از قابليت هاي دوربين كوچك ديجيتال بهترين بهره را بگيرند. مهدي نوربخش كه در فيلم راي باز از اين تمهيد استفاده كرد، بعدها گفت بعضي از بازيگران به اين دليل حاضر به بازي در فيلم من نشدند كه نمي خواستند مقابل دوربين كوچك ديجيتال حضور يابند.حميد نعمت الله هم تنها به شرطي كه فيلمش را با دوربين ويديويي بسازد، توانست رضايت تهيه كننده را براي كارگرداني بوتيك به دست آورد.
جالب اين كه هم راي باز و هم بوتيك فيلم هاي فوق العاده اي از كار درآمدند.
بعد از موفقيت اين فيلم ها، فيلمسازان جوان زيادي گرايش به دوربين هاي ديجيتال پيدا كردند. گدار سال ها پيش آرزوي روزي را كرده بود كه همه بتوانند با دوربين هاي شخصي شان فيلم خود را بسازند. حالا هر كس مي توانست با دوربين ديجيتال، ذهنيات خود را به تصوير بكشد.
فتح سينما با ديجيتال
نقطه اوج رويكرد فيلمسازان به دوربين هاي ديجيتال را مي شد در فيلم هاي جشنواره امسال مشاهده كرد؛ به طوري كه انبوهي از فيلم هاي ايراني حاضر در بخش هاي مختلف جشنواره با دوربين هاي ويديويي ساخته شده بودند. آن سه ساخته نقي نعمتي، نيما يوشيج كار نادر كجوري، آن كه دريا مي رود به كارگرداني آرش معيريان، رمز ساخته محمدعلي سجادي، پايان راه(افسانه منادي)، روايت هاي ناتمام(پوريا آذربايجاني)، روز باران(اسماعيل بهاري)، ساعت 25(مسعود آب پرور)، اتوبوس شب(كيومرث پوراحمد)و خون بازي(رخشان بني اعتماد)از جمله فيلم هاي جشنواره بيست و پنجم بودند كه با دوربين ويديويي ساخته شده بودند.
مسير آسان
خيلي از فيلم هايي كه امسال در جشنواره به نمايش درآمدند، در واقع توليداتي تلويزيوني هستند كه تهيه كنندگانشان با تهيه يك كپي 35 ميليمتري، آنها را در جشنواره شركت دادند. اين فيلم  ها يا قرار است مسير سازندگانشان در ورود به سينما را آسان كنند يا اينكه اساساً تله فيلم هستند.
در بسياري از اين فيلم ها استفاده هنرمندانه اي از قابليت  اين دوربين ديجيتال نشده است. حتي در مرحله تبديل به نگاتيو هم دقتي صورت نگرفته و تصاوير فاقد كيفيت مطلوب هستند.دوربين هاي ارزان قيمت ديجيتال در كنار اينكه امكان ورود فيلمسازان مستند به سينماي حرفه اي را فراهم مي كنند، مسير آساني هم براي كساني محسوب مي شوند كه بدون توانايي چنداني، روي صندلي كارگرداني سينما مي نشينند.
زيبايي شناسي تصوير
كيومرث پوراحمد هم در اتوبوس شب، به استفاده از دوربين ديجيتال روي آورده است. اگر در خون بازي رنگ ها خاكستري اند، اتوبوس شب اصلاً به صورت سياه و سفيد ساخته شده است. بخش قابل توجهي از فيلم در فضايي محدود مي گذرد و دوربين ديجيتال به تنوع تصويري فيلم ياري رسانده است. مثل خون بازي، در اتوبوس شب هم قابليت هاي فيلمبردار سهم قابل توجهي در توفيق فيلم داشته است.
در اين ميان البته استفاده دو فيلمساز باتجربه از دوربين  ديجيتالي مي تواند، آموزه هاي فراواني را به همراه داشته باشد.در خون بازي رخشان بني اعتماد قصد داشته به تصاويري مستندگون از معضل اعتياد برسد كه اين كار با دوربين كوچك ديجيتالي به بهترين شكل صورت گرفته است. دوربين پرتنش بني اعتماد در خون بازي نوعي كيفيت ژورناليستي به تصاوير داده و به واقع نمايي آن كمك فراواني كرده است. به خصوص اينكه در رنگ  آميزي  نماها هم كار خلاقانه   اي صورت گرفته. اين كه تعمداً همه رنگ ها به سمت خاكستري رفته اند و فيلم در عين رنگي بودن، سياه و سفيد به نظر مي رسد.تفاوت عمده خون بازي و اتوبوس شب با ديگر فيلم هايي كه اين روزها با دوربين ديجيتال ساخته مي شوند، در اين نكته نهفته است. بني اعتماد و پوراحمد به دلايل زيبايي شناسانه سراغ دوربين ديجيتالي رفته اند. نكته اي كه اگر فيلمسازان جوان آن را رعايت كنند، به دستاوردهاي به مراتب قابل توجهي در اين عرصه دست خواهيم يافت.
</TEXT>
</DOC>
<DOC>
<DOCID>HAM2-851205-020</DOCID>
<DOCNO>HAM2-851205-020</DOCNO>
<ORIGINALFILE>/1385/851205/news/_cinema.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
چهره روز
محمود كلاري كارهاي بزرگ با دوربين كوچك
</TITLE>
<TEXT>


در حالي كه ورود دوربين هاي ديجيتالي به سينماي ايران با كار گرفتن اكثر فيلمبرداران برجسته و با سابقه مواجه شد، كلاري جزو اولين كساني بود كه با اين دوربين ها كار كرد.يك فيلمبردار برجسته چند سال پيش مي گفت: من چه طور با اين سابقه، دوربيني را به دست بگيرم كه اين روزها مردم عادي هم با آن از همديگر فيلم مي گيرند.
شايد به همين خاطر بود كه اغلب فيلم هايي كه قرار است با دوربين ديجيتال ساخته شوند با حضور تصويربرداران تلويزيون مقابل دوربين مي روند.
كلاري اما جزو معدود فيلمبرداران حرفه اي سينماي ايران است كه خيلي سريع خود را با فناوري  تازه وفق داد و از دست گرفتن دوربين كوچك ديجيتال خجالت نكشيد. او چه در كارهايي كه براي كيارستمي انجام داد و چه در فيلم بوتيك نعمت الله، نشان داد كه اندازه و مدل دوربين چندان اهميتي ندارد و مهم توانايي فيلمساز و فيلمبردار است.كافي است آخرين كار كلاري با دوربين ديجيتال را مورد بررسي قرار دهيم كه بحق سيمرغ بلورين جشنواره را هم دريافت كرد.در خون بازي آن تصاوير گرين دار و خاكستري و آن حركت هاي بُعد آخرين دوربين كلاري، حيثيت تازه اي به سينماي ديجيتال ايران مي دهد.استفاده خلاقانه كلاري از يك دوربين كوچك ديجيتال در خدمت خلق تصاويري تكان دهنده و نزديك به واقعيت ملموس، از تلاش تحسين برانگيز هنرمندي خبر مي دهد كه پويايي و به روز بودن را سرلوحه خود قرار داده است.
</TEXT>
</DOC>
<DOC>
<DOCID>HAM2-851205-021</DOCID>
<DOCNO>HAM2-851205-021</DOCNO>
<ORIGINALFILE>/1385/851205/news/_cinema.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
چهره روز
محمدرضا اصلانيدر تدارك آتش سبز
</TITLE>
<TEXT>


مستند ساز باسابقه سينماي ايران كه امسال هم با خاطرات يك 75 ساله در جشنواره حضور داشت، به زودي دومين فيلم بلند سينمايي اش را مقابل دوربين مي برد. اين فيلم كه آتش سبز نام دارد، توسط قاسم قلي پور تهيه خواهد شد.
اصلاني كه فعاليت حرفه اي اش در سينما را با نگارش فيلمنامه هاي صبح روز چهارم  (كامران شيردل)و تنگنا(امير نادري)آغاز كرد، در سال 1356 فيلم شطرنج باز را مقابل دوربين برد. در سال هاي پس از انقلاب، اصلاني بيشتر در عرصه سينماي مستند فعاليت داشت.
</TEXT>
</DOC>
<DOC>
<DOCID>HAM2-851205-022</DOCID>
<DOCNO>HAM2-851205-022</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
افزايش بهاي روزنامه همشهري
</TITLE>
<TEXT>
روزنامه همشهري از امروز به بهاي يكصد تومان عرضه مي شود.در اين زمينه به اختصار توضيحاتي را به اطلاع خوانندگان ارجمند مي رسانيم:
1 شمار قابل توجهي از مديران مطبوعات همواره از بهاي ارزان روزنامه همشهري گله مند بوده اند، زيرا به اعتقاد اين گروه از همكاران، اين پايين بودن قيمت، امكان رقابت را از آنان سلب مي كند. اگر چه اين داوري، در حوزه مديريت و اقتصاد رسانه قابل تامل و پاسخگويي است. ضمن آن كه استقلال مالي منحصر به فرد همشهري در پرتو ثبات درآمد آگهي و استقرار توازن ميان درآمد ها و هزينه ها، مؤسسه را از افزايش بهاي محصول اصلي خود(روزنامه)بي نياز ساخته است، اما به هر حال وظيفه فرهنگي خود مي دانيم براي ثبات بخشي به جامعه مطبوعاتي و تقويت بنيه رسانه اي كشور از هيچ اقدامي ازجمله حركت اخير كوتاهي نكنيم. راه اندازي مركز آموزش همشهري و خدمت رساني رايگان بــه روزنامه نگاران كشور در اين مركز، ارائه تسهيلات ويژه در معرفي مجلات و فعاليتهاي فرهنگي و همراهــي ها وهمدلي هاي مستمر با مطبوعات كشور را نيــز در چارچـوب همين وظيفه، نصب العين خود قرار داده ايم. حتي اگر مدير مسئول اين روزنامه،  منتخب مديران مطبوعات در هيات نظارت نبود، به اعتبار وزن،  جايگاه و دامنه تاثيرگذاري همشهري، تقويت جامعه مطبوعاتي و پايداري از شئون و ارزشهاي حرفه اي و صنفي روزنامه هاي كشور را از جمله تعهدات ملي خويش مي دانستيم و به اين تعهد افتخار مي كنيم.
-2 به منظور ترويج فرهنگ اشتراك، قيمت روزنامه براي مشتركان 75 تومان خواهد بود. مشتركان فعلي همشهري نيز تا پايان دوره اشتراك خود همچنان روزنامه را با قيمت قبلي(50 تومان)دريافت مي كنند.
3 - تلاش خواهيم كرد با تهيه و عرضه مطالب يا ضمائم جديد،  و افزودن بر كيفيت مطالب روزنامه، افزايش قيمت را براي خوانندگان قابل هضم كنيم. بخشي از ضمائم جديد از جمله كتاب پنج شنبه هاي همشهري را ملاحظه فرموده ايد، افزايش روزانه 4 صفحه ورزشي نيز با هدف پربارتركردن اين حوزه تخصصي براي علاقمندان خاص صورت گرفته است. راه اندازي گروه هايي چون سلامت و دانش در روزنامه كه برطرف كننده نياز هاي جديد مخاطب است از همين نگاه ناشي مي شود. ارائه سرويس رايگان خبرهاي تكميلي از طريق تلفن همراه،  مسابقات جايزه دار روزانه و.... نيز خدمات ديگري هستند كه به طور اختصاصي در همشهري ديده مي شود.  تغيير ماكت و باز طراحي گرافيكي روزنامه نيز در روزهاي آينده به اتمام خواهد رسيد و ان شاءالله ماكت و گرافيك جديد روزنامه را كه با توجه به نيازها و اقتضائات و براساس نظرسنجي ها انجام گرفته است در روزهاي آينده ملاحظه خواهيد فرمود.
اميدواريم اعتماد مخاطبان كه بزرگترين سرمايه و اعتبار هر رسانه اي و از جمله همشهري است همچنان پايدار بماند.
</TEXT>
</DOC>
<DOC>
<DOCID>HAM2-851205-023</DOCID>
<DOCNO>HAM2-851205-023</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
دست بازنشستگان تأمين اجتماعي،امسال به200 هزار تومان نمي رسد
وزير رفاه: عيد امسال،نفت بر سفره محرومين خواهد رفت
</TITLE>
<TEXT>


گروه اجتماعي- در روزهاي پاياني امسال دست بازنشستگان تأمين اجتماعي به 200 هزار تومان ترميم حداقل حقوق نمي رسد.
در حالي كه داوود مددي، مديرعامل سازمان تأمين اجتماعي، در جلسه 2 هفته پيش خود با خبرنگاران رسانه ها از توانايي سازمان تأمين اجتماعي براي انجام كارهاي اجرايي و واريز ترميم حقوق بازنشستگان سخن گفته بود، عزيز بيگي مشاور اجرايي اش از ممكن نبودن پرداخت اين مبلغ در امسال خبر داد و اين همه در حالي است كه عبدالرضا مصري وزير رفاه در حاشيه جلسه شوراي هماهنگي مديران رفاه و تأمين اجتماعي استان گيلان در جمع خبرنگاران گفت: عيد امسال نفت بر سفره محرومين خواهد رفت و تمام تلاش دولت براي حمايت از طبقات پايين جامعه است و عدالت نيز به همين معناست.
مصري معتقد است سال ها در كشور با غني و فقير به يك گونه رفتار شده، در صورتي كه بايد به افراد نيازمند رسيدگي مضاعفي صورت گيرد.
بيگي به خبرگزاري مهر گفته  است كه با تصويب افزايش حقوق بازنشستگان تامين اجتماعي به 200 هزار تومان در متمم بودجه 85، امكان اعمال افزايش حقوق فراهم شد اما با توجه به اين كه اين امر زمان بر خواهد بود پرداخت آن در سال 86 انجام خواهد شد.
با گذشت نزديك به سه هفته از كنفرانس خبري مديرعامل سازمان تأمين اجتماعي اين چرخش ناگهاني در مواضع سازمان كمي عجيب به نظر مي رسد. مددي در كنفرانس خبري اش بر آمادگي سازمان متبوعش در پرداخت هرچه سريع تر ترميم حقوق در صورت تصويب و تأمين اعتبار تأكيد كرده بود تا  آنجا اين تصور به وجود آمد كه پس از تصويب و تأمين اعتبار از سوي دولت بازنشستگان مي توانند ظرف مدت زمان كوتاهي ميزان مابه التفاوت حقوق  شان را دريافت كنند.
اما اكنون بيگي اين پرداخت را به سال آينده موكول كرده و به نظر مي رسد كه سازمان تأمين اجتماعي حتي پرداخت علي الحسابي در روزهاي پاياني سال نيز براي بازنشستگانش در نظر نگرفته  است.
از سوي ديگر وي در گفت وگويي با ايسنا ميزان بن بازنشستگان را براي 6 ماهه پاياني امسال 60 هزار تومان اعلام كرده و افزوده  است: اين كمك هزينه امسال در تمامي استان ها، معادل 60 هزار تومان پرداخت و اسفند ماه به حقوق بازنشستگان واريز مي شود؛ در حالي كه روز چهارشنبه هفته پيش ميزان اين بن از سوي رئيس كانون بازنشستگان سازمان تأمين اجتماعي 85 هزار تومان اعلام شده بود.
علي خبازها با اعلام خبر افزايش بن 6 ماهه پاياني سال جاري بازنشستگان سازمان تأمين اجتماعي گفته بود: در پي مخالفت دولت با افزايش عيدي بازنشستگان تأمين اجتماعي اين سازمان تصميم گرفته با افزايش ميزان بن اين مسئله را جبران كند.چندي پيش محمد بنائيان سفيد معاون امور فرهنگي سازمان تأمين اجتماعي رقم عيدي بازنشستگان سازمان تأمين اجتماعي را 200 هزار تومان اعلام كرد و چگونگي پرداخت مابه التفاوت ميان 175هزار تومان اعلام شده از سوي دولت با رقم در نظر گرفته از سوي سازمان تأمين اجتماعي را از محل منابع داخلي سازمان عنوان كرده بود اما با گذشت چند روز همان عيدي 175 هزار توماني براي بازنشستگان در نظر گرفته شد.
بدين ترتيب با اخبار ضد و نقيض روزهاي اخير به نظر مي رسد هيچ يك از وعده  هاي داده شده به بازنشستگان سازمان تأمين اجتماعي در سال 85 محقق نخواهد شد.
</TEXT>
</DOC>
<DOC>
<DOCID>HAM2-851205-024</DOCID>
<DOCNO>HAM2-851205-024</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
فرمانده پليس راه خبر داد
تجهيز 9هزار اتوبوس به مراقبت الكترونيكي
</TITLE>
<TEXT>
ايسنا: فرمانده پليس راه كشور با اشاره به اين كه از 18 هزار اتوبوس ناوگان مسافري كشور تا كنون حدود 9 هزار دستگاه به سيستم مراقبت الكترونيكي( gps)مجهز شده اند، گفت: پليس راه تنها در 15 درصد 180 هزار كيلومتر جاده هاي كشور مستقر است.
سرهنگ عليرضا اسماعيلي در حاشيه مراسم افتتاح تجهيز محور تهران ـ مشهد به عنوان دومين محور اصلي كشور به سيستم مراقبت الكترونيكي افزود: رويكرد پليس راه در سال 86 استفاده از it و مراقبت الكترونيكي است تا بدين ترتيب بتوانيم حضور خود را در سطح وسيعتري از جاده هاي كشور افزايش دهيم.
وي با اشاره به اين كه ميزان تصادفات يكي از شاخص هاي توسعه يافتگي كشورها در جهان محسوب مي شود، تصريح كرد: خسارت تصادفات در كشور سالانه حدود 7 هزار ميليارد تومان است.
فرمانده پليس راه كشور در خصوص استفاده از سيستم gps در كشور گفت: از زمان راه اندازي سيستم ثبت الكترونيكي تخلفات رانندگان اتوبوس در محور تهران ـ شيراز(از پنجم بهمن ماه سال جاري)تاكنون، حدود 20 هزار مورد اتوبوس مورد كنترل قرار گرفته و حدود 143 هزار تخلف اين اتوبوس ها ثبت شده است.
اسماعيلي با اشاره به اين كه بكارگيري سيستم مراقبت الكترونيكي موجب شناسايي رانندگاني كه حركات مخاطره آميز انجام مي دهند، مي شود، گفت: پليس راه نيروي انتظامي در سال 86 براساس برنامه ريزي هاي صورت گرفته نسبت به لغو و تعليق پروانه رانندگان پرتخلف ناوگان مسافري كشور اقدام مي كند، همچنين رانندگاني كه تخلف كمي داشته باشند تشويق مي شوند.
</TEXT>
</DOC>
<DOC>
<DOCID>HAM2-851205-025</DOCID>
<DOCNO>HAM2-851205-025</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
ايجاد دادسراي ويژه مبارزه با مواد مخدر در مرزهاي شرقي
</TITLE>
<TEXT>
گروه اجتماعي - دبيركل ستاد مبارزه با مواد مخدر از ايجاد دادسراي ويژه مبارزه با مواد مخدر در مرزهاي شرقي كشور خبر داد.
به گزارش پايگاه اطلاع رساني ستاد مبارزه با مواد مخدر، فداحسين مالكي در جلسه شوراي هماهنگي مبارزه با مواد مخدر خراسان رضوي، گفت: همچنين كنترل مرزها در قرارگاه ها، از ديگر تغييرات مهم شرق كشور در زمينه مبارزه با مواد مخدر است. وي ادامه داد: مقرر شده است با تاسيس كميته اي اطلاعاتي بين سه كشور ايران، افغانستان و پاكستان، با حضور يك كشور اروپايي و سازمان ملل متحد، آلودگي ناشي از مواد مخدردر مناطق شرقي كشور پاك شود. دبير كل ستاد مبارزه با مواد مخدر اعلام كرد: همچنين با امضاي اولين اسناد كنترل يكپارچه مرز و جرم انگاري، در جلسه اي با حضور رئيس جمهوري، رئيس قوه قضاييه، سفراي ايران و نماينده سازمان ملل متحد در ايران و بازديد آنها از مرز، تغييرات اساسي در زمينه ديپلماسي ايجاد شده است. دبيركل ستاد مبارزه با مواد مخدر همچنين از برنامه اي براي تدوين قانوني جديد در اين زمينه خبر داد. مالكي گفت: در اين قانون كه جهت گيري آن اصلاح قوانين قديم در همين زمينه است تلاش مي شود مجازات زندان كاهش يافته و به جاي آن مجريان به سوي مراكز درماني سوق داده شوند. وي افزود: در اين قانون بر شدت برخورد با توزيع كنندگان و باندهاي مخوف تهيه و توزيع مواد مخدر تاكيد شده است.مالكي اظهار داشت: مقام معظم رهبري امسال سه بار نسبت به برخورد با اين پديده شوم واكنش نشان داده اند كه نشانگر اهميت اين موضوع است. دبيركل ستاد مبارزه با مواد مخدر افزود: استفاده از مواد مخدر شيميايي در كشور رو به افزايش است ولي با توجه به برنامه درماني انجام شده در سطح كشور، مواد مخدر سنتي تقريبا در دايره كنترل قرار گرفته است.
</TEXT>
</DOC>
<DOC>
<DOCID>HAM2-851205-026</DOCID>
<DOCNO>HAM2-851205-026</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
گردهمايي زندان زداييدر كشور برگزار مي شود
</TITLE>
<TEXT>
گروه اجتماعي - گردهمايي رؤساي زندان هاي مركزي سراسري كشور با عنوان زندان زدايي، ضرورت ها و چالش ها 8 و9 اسفند برگزار مي شود.
به گزارش ستاد سياستگذاري و برنامه ريزي كاهش استفاده از مجازات زندان، اين گردهمايي با هدف تشريح ديدگاه هاي رياست قوه قضاييه در خصوص زندان و مجازات هاي جايگزين، تبيين برنامه ها و تشريح فعاليت هاي ستاد سياست گذاري و برنامه ريزي كاهش استفاده از مجازات زندان برگزار مي شود.
چالش هاي پيش روي كاهش جمعيت كيفري و آشنايي رؤساي زندان ها با انواع مجازات هاي جايگزين، از ديگر اهداف اين گردهمايي است.
اين همايش با حضور رؤساي زندان هاي مركزي سراسر كشور، 5 نفر از مديران كانون اصلاح و تربيت و همچنين 5 نفر از مديران اردوگاه هاي كار درماني و حرفه آموزي و ديگر اعضاي مرتبط در محل دفتر آموزش و پژوهش سازمان زندان ها برگزار مي شود.
</TEXT>
</DOC>
<DOC>
<DOCID>HAM2-851205-027</DOCID>
<DOCNO>HAM2-851205-027</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
مدير عامل ستاد ديه كشور:
سال آينده هيچ فرد محكوم به ديه در زندان نخواهد ماند
</TITLE>
<TEXT>


ايسنا: مديرعامل ستاد ديه كشور در بندر عباس تاكيد كرد: با تمهيدات در نظر گرفته شده، سال آينده هيچ فرد محكوم به پرداخت ديه در زندان نخواهد ماند.
سيد اسد الله جولايي كه در جلسه اي با حضور رئيس كل دادگستري هرمزگان و اعضاي هيات مديره ستاد ديه استان سخن مي گفت، افزود: با تاكيدات رياست قوه قضاييه و با همكاري دولت و مجلس مبلغ  150 ميليارد تومان بودجه براي آزادسازي زندانيان محكوم به ديه ناشي از تصادفات و صدمات غيرعمدي اختصاص يافت كه عملي بي سابقه و بسيار موثر است.
جولايي با اشاره به اين مطلب كه در كشور نيم  ميليون نفر به صورت حرفه اي به رانندگي اشتغال دارند گفت: متاسفانه تعداد زيادي از اين افراد فاقد بيمه نامه و يا حتي گواهينامه هستند كه در صورت تصادف به هيچ عنوان قادر به پرداخت هزينه هاي مربوطه نخواهند بود.
جولايي مرگ سالانه  30 هزار نفر در كشور بر اثر تصادف را هشداري جدي خواند و افزود: الزام كليه خودرو ها به داشتن بيمه شخص ثالث در حال حاضر در قالب يك لايحه بسيار منسجم در اختيار مجلس شوراي اسلامي است كه اميدواريم هر چه سريع تر تصويب شود. جولايي استفتاهاي صورت  گرفته توسط ستاد ديه در خصوص حكم شرعي زنداني كردن بدهكاران را نيز مورد اشاره قرار داد و گفت: هيچ مرجعي و عالمي اين كار را شايسته ندانسته و از جمله حضرت آيت الله هاشمي شاهرودي همواره تاكيد مي كنند كه زندان براي كساني كه در تنگنا قرار گرفته اند خلاف دين اسلام است.
جولايي با اشاره به اينكه مجلس مبلغ  150 ميليارد تومان را فقط براي محكومان به ديه تصويب كرده است گفت: براي آزادي ساير زندانيان مالي از جمله بدهكاران چك به غير از كلاهبرداري، مهريه و ساير بدهي هاي مالي منابع ستاد به هيچ عنوان كافي نيست و خيرين بايد به كمك زندانيان بشتابند.
جولايي همچنين از آموزش مسايل قانوني مربوط به اسناد مالي، مهريه و مقررات رانندگي براي كاهش ميزان اين قبيل حبس ها به عنوان يكي از راهبرد هاي ستاد ياد كرد و گفت: با همكاري آموزش و پرورش و نهضت سوادآموزي كتب متناسبي تهيه شده و براي آموزش دانش آموزان و سواد آموزان از آنها استفاده مي شود
</TEXT>
</DOC>
<DOC>
<DOCID>HAM2-851205-028</DOCID>
<DOCNO>HAM2-851205-028</DOCNO>
<ORIGINALFILE>/1385/851205/news/_ejtem.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
با مردم
</TITLE>
<TEXT>
نگراني مصرف كنندگان
@ پس از برخي شايعات مبني بر اينكه دور ريز قصابي ها تحت عنوان آشغال گوشت به كارخانه هاي كالباس سازي حمل مي شود، نگراني براي مصرف كنندگان پيش آمده است. بهتر است وزارت بهداشت و درمان اين موضوع را با دقت پي گيري كند.
زينت.ن- شيراز
زودتر بپردازيد
از وزارت آموزش و پرورش تقاضا داريم حقوق بازنشستگان را زودتر پرداخت كند. تا آنها دچار مضيقه هاي مالي نشوند.
محمدصادقي- تهران
عفونت هاي محيطي بيمارستان ها
عفونت هاي محيطي در بيمارستان ها يكي از عواملي است كه باعث ابتلاي بيماران بستري به انواع عفونت ها مي شود. بهتر است ضوابط دقيق تري براي پاكيزه نگه داشتن بيمارستان ها به كار گرفته شود. يك بيمار از بستگانم در بيمارستاني در اصفهان دچار عفونت پوستي شد در حالي كه براي جراحي چشم در آنجا بستري شده بود.
عفيف نژاد- اصفهان
خطر را مهار كنيد
سرعت شديد خودروها در ابتداي بلوار اميركبير واقع در شهرك راه آهن، جان عابران به ويژه دانش آموزان مدرسه اي را كه در همين محل قرار دارد، تهديد مي كند. ضمن تشكر از اقدامات مفيد شهرداري منطقه 22، اميدواريم به طرق ممكن از جمله نصب سرعت گير يا چراغ هشدار دهنده و... به نحوي اين خطر مهار شود.
آقا جاني- تهران
اقدام مفيد يك كارفرما
يك جوان روستايي از بستگان ما كه تنها يك هفته براي شركت آتي ژو در تهران كار مي كرد، به علت حادثه حين كار فوت كرد. اما كارفرما در نهايت جوانمردي با ترتيبات لازم، كليه حق و حقوق از جمله ديه و حق بيمه اين كارگر را تأمين نمود كه مي تواند الگويي براي ديگر كارفرمايان باشد.
اهالي روستاي تفلي- مريوان
براي ثبت نام جا ندارند
با فراخوان دانشگاه آزاد براي ثبت نام بدون آزمون دوره كارداني، عده زيادي از خانواده ها ضمن پرداخت هزينه دفترچه آزمون به مبلغ 6 هزار تومان براي ثبت نام به واحدهاي اين دانشگاه در تهران، رودهن و ابهر مراجعه كردند، اما ثبت نام انجام نشده است. در اين موارد پيش از انتشار آگهي فراخوان بايد امكانات لازم پيش بيني شود.
كشاورز- تهران
افزايش ندهيد
@ افزايش نرخ مكالمات بين شهري به ميزان 16 درصد توسط شركت مخابرات، سهم عمده اي در افزايش هزينه ها و تورم دارد. دولت بايد از اين قبيل افزايش قيمت ها جلوگيري كند.
حافظ جليل آبادي- زنجان
ظرفيت تهران تكميل است
@ در اين هفته هاي پاياني سال در خيابان كريمخان زند در ساعاتي از روز، رفت و آمد خودروها از ميدان هفت تير تا ميدان ولي عصر به كلي متوقف مي شود. واقعيت آن است كه تهران ديگر ظرفيت رفت و آمد 6 ميليون خودرو را ندارد و تا دير نشده بايد فكر اساسي شود.
هـ. خوارزمي- تهران
سرگرداني براي ثبت نام
دانشجوي رشته مترجمي زبان انگليسي دانشگاه پيام نور مشهد هستم. به دليل ازدواج، خواستار انتقال به تهران بودم، كه به دليل نبود اين رشته در پيام نور تهران، به پيام نور شهريار معرفي شدم، اما اين دانشگاه بدون ارائه هيچ دليلي از ثبت نام من و ساير دانشجويان ميهمان خودداري كرد و حتي امتناع خود را به صورت رسمي به دانشگاه پيام نور مشهد اعلام نكرده است. از وزارت علوم خواستار رفع اين مشكل هستم.
صيادي- تهران
</TEXT>
</DOC>
<DOC>
<DOCID>HAM2-851205-029</DOCID>
<DOCNO>HAM2-851205-029</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اختلاف نمايندگان مجلس بر سر بنزين
</TITLE>
<TEXT>


گروه اقتصادي- كميسيون تلفيق مجلس شوراي اسلامي روز سه شنبه گذشته با 23 راي موافق، افزايش قيمت بنزين به 150 تومان را تصويب كرد. در صورت تصويب    آن در صحن علني مجلس در جريان بررسي لايحه بودجه سال آينده، قيمت هر ليتر بنزين به 150 تومان افزايش مي يابد.
اين مصوبه پيشنهادي بود كه از سوي كميسيون عمران مجلس ارائه شده بود و هدف آن تأمين بودجه لازم براي تأمين هزينه طرح هاي عمراني و كاهش بودجه هاي جاري و شركت هاي دولتي بوده است. اگرچه گفته مي شود هنگام طرح اين موضوع برخي اعضاي كميسيون به شدت با آن مخالفت كرده و پس تصويب آن، جلسه را به عنوان اعتراض ترك كرده اند. پس از انتشار مصوبه كميسيون تلفيق نمايندگان و كارشناسان مواضع گوناگوني در اين زمينه اتخاذ كرده اند و مخالفان و موافقان ديدگاه هاي مختلفي در اين باره ارائه كرده اند.
در اين زمينه اختلاف نظر شديدي ميان نمايندگان مجلس كه در نهايت آخرين تصميم را در اين باره خواهند گرفت وجود دارد و برخي بر مصوبه كميسيون تلفيق و برخي بر لايحه دولت به عنوان بهترين راه حل تاكيد مي كنند و برخي نيز به راه حل مشتركي كه هم افزايش قيمت و هم پيشنهاد دولت به عنوان يك راه حل تركيبي تاكيد دارند.
اين در حالي است كه گفته مي شود برخي از اعضاي كميسيون تلفيق درپي جمع آوري امضا براي طرح مجدد مسئله بنزين در كميسيون تلفيق هستند. اصغر گرا نمايه پور عضو كميسيون تلفيق ديروز با اعلام اين خبر خاطرنشان كرد: به نظر مي رسد تعداد امضاي مورد نياز براي طرح مجدد اين موضوع به 15 امضا  برسد و مسئله بنزين بار ديگر در كميسيون تلفيق مطرح شود. طرفداران اين امر در تلاش هستند تا با طرح مجدد بنزين،پيشنهاد دولت را جايگزين مصوبه اخير كنند.
بقيه از صفحه اول
بهترين راه حل افزايش قيمت
حسين آفريده عضو كميسيون انرژي مجلس از مصوبه كميسيون تلفيق براي تصويب قيمت 150 تومان حمايت و تاكيد مي كند: نمي توانيم به هدر دادن منابع كشور ادامه دهيم و بايد در اين زمينه كار كرد. وي خاطر نشان مي كند كه البته افزايش قيمت يك رويكرد براي كنترل مصرف است و بهتر از وضع موجود است.
كمترين هزينه در راه حل دولت
در اين زمينه احمد توكلي رئيس مركز پژوهش هاي مجلس نيز در مطلبي كه در اين زمينه منتشر كرده است ضمن حمايت از پيشنهاد دولت در لايحه بودجه يعني سهميه بندي و سيستم دونرخي و با تاكيد براينكه به دليل آثار مخرب روند جاري، بايد مصرف مهار شود، معتقد است: از ميان راه هايي كه براي كنترل مصرف وجود دارد افزايش قيمت تنها در شرايطي موثر است كه بسيار بالا باشد كه آثار تورمي كمرشكن و شديدي دارد.
توكلي مي افزايد، چون سهميه بندي توليد داخلي كفاف زندگي روزمره حداقلي را هم نمي دهد، بايد براي 2-3 سال به مقداري واردات تن دهيم. در سال 1386 دولت اين مقدار را به نصف سال 1385 كاهش داده است.
وي درعين حال بروز برخي مشكلات را در صورت اجراي اين طرح مورد توجه قرار مي دهد و مي افزايد: راه حل بي هزينه وجود ندارد. بايد به دنبال كم هزينه ترين راه حل بود. بايد بطور موقت دو سه سال سختي بر طبقات متوسط به بالا را بپذيريم تا وقتي نرخ سوخت را به بازار مي سپاريم، آنها راحت باشند و اكثريت نيز به سختي نيافتند.
جست و جوي راه ميانه
راه سوم و ميانه پيشنهاد دولت و مصوبه كميسيون تلفيق نيز از سوي برخي نمايندگان مطرح شده كه از آن ميان رمضانعلي صادق زاده عضو كميسيون صنايع و معادن مجلس شوراي اسلامي عقيده دارد كه براي بنزين بايد راه حل مناسبي ارائه شود كه هم مصرف كاهش يابد و هم واردات مهار شود. يك روش سهميه بندي و عرضه بنزين با قيمت 80 تومان است كه عرضه بنزين وارداتي به قيمت واقعي است. روش ديگر افزايش قيمت متناسب با تورم است.
به نظر مي رسد تعداد امضاء مورد نياز براي طرح مجدد اين موضوع در كميسيون تلفيق 15 امضا باشد. طرفداران اين امر در تلاش هستند تا با طرح مجدد بنزين پيشنهاد دولت را جايگزين مصوبه اخير كنند.
</TEXT>
</DOC>
<DOC>
<DOCID>HAM2-851205-030</DOCID>
<DOCNO>HAM2-851205-030</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
كميسيون تلفيق بودجه تصويب كرد
بسته سياستي حل معضل مسكن در بودجه 86
</TITLE>
<TEXT>
گروه اقتصادي- مخبر كميسيون تلفيق از تصويب بسته سياست هاي كلي بخش مسكن در لايحه بودجه سال 86 خبر داد و گفت: براي كاهش التهاب مسكن در سال 86 يك بسته سياستي اجرا خواهد شد و بر اساس آن، منابعي براي اجراي اين سياست ها در نظر گرفته شده است كه اميدواريم نقدينگي لازم براي اجراي طرح هاي مسكن را تامين كند. وي افزود: اين منابع شامل سرمايه بخش خصوصي، حساب ذخيره ارزي، تسهيلات و فاينانس خارجي، درآمد عمومي دولت، فروش اوراق مشاركت، سرمايه گذاري شركت هاي دولتي، خيرين مسكن ساز و تسهيلات بانكي مي شود. مفتح ادامه داد: بر اين اساس، وزارت مسكن مكلف شد زمين مناسب را براي مسكن هاي اجاره اي تا زيربناي 75 متر مكعب در اختيار نهادهاي غيردولتي كه اقدام به ساخت خانه هاي اجاره اي، احياي املاك فرسوده و ساخت براي اقشار كم درآمد مي كنند، قرار دهد.
وي با اشاره به اين كه تنها نهادهاي غيردولتي فوق و تعاوني ها شامل اين مصوبه مي شوند، اظهار داشت: تا زماني كه اين املاك به صورت اجاره اي استفاده مي شود وزارت مسكن بايد تا حداكثر 20 درصد قيمت زمين را به صورت اجاره دريافت كند و اگر از حالت اجاره اي خارج شد قيمت زمين را به صورت كارشناسي اخذ نمايد. مفتح اضافه كرد: دولت مجاز است 60 درصد سود تسهيلات اعطايي كه به اين نهادها در مورد بافت هاي فرسوده و 50 درصد ديگر بخش ها را متناسب با معكوس سطح زيربنا پرداخت نمايد.
وي با بيان اين كه شهرداري موظف است مازاد تراكم را تا زماني كه اين املاك به صورت اجاره اي استفاده مي شود اخذ نكند، تاكيد كرد همچنين شهرداري مكلف است براي صدور پروانه ساخت 50 درصد تخفيف و 50 درصد باقي مانده را بدون سود به صورت اقساط دريافت نمايد. وي افزود: همچنين دولت موظف است 5 درصد سود تسهيلات مسكن روستايي را از طريق بنياد مسكن انقلاب اسلامي پرداخت كند.
مفتح در ادامه تشريح ويژگي هاي بسته سياستي مسكن افزود: سازمان ملي زمين و مسكن نيز بايد تا 35 درصد از منابع اختصاص يافته به اين طرح كه حدود 200 ميليارد ريال مي شود به سازندگان ساختمان هاي استيجاري، بافت هاي فرسوده وساخت براي اقشار كم درآمد اختصاص دهد.
وي ادامه داد: شهرداري ها مجاز خواهند بود در سال آينده براي ساخت مسكن تا 500 ميليارد ريال فاينانس و 4 هزار ميليارد ريال اوراق مشاركت استفاده نمايند. وي خاطرنشان كرد: وزارت مسكن و بانك مسكن نيز مجاز شدند به ترتيب 5 هزار ميليارد ريال و 10 هزار ميليارد اوراق مشاركت در سال 86 منتشر نمايند.
3‎/8 ميليارد دلار اعتبار براي واردات بنزين و گازوئيل
كميسيون تلفيق همچنين اختصاص 5/2 ميليارد دلار براي واردات بنزين و 3/1 ميليارد دلار براي واردات گازوئيل در سال 86 را تصويب كرد.
</TEXT>
</DOC>
<DOC>
<DOCID>HAM2-851205-031</DOCID>
<DOCNO>HAM2-851205-031</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
رئيس كل بانك مركزي درگفت و گو با رويترز اعلام كرد
سهم دلار در ذخاير ارزي ايران،كمتر از 30 درصد
</TITLE>
<TEXT>
رويترز: ابراهيم شيباني رئيس كل بانك مركزي اعلام كرد: سهم دلار از ذخاير ارزي ايران به طور دائمي در حال كاهش است و هم  اكنون به كمتر از 30 درصد رسيده است.
دكتر ابراهيم شيباني رئيس كل بانك مركزي كشورمان در گفتگو با رويترز اعلام كرد: ايران از مدت ها پيش به علت كاهش ارزش دلار در برابر ساير ارزها و همچنين فشارهاي آمريكا اقدام به متنوع ساختن ذخاير ارزي خود و كاهش سهم دلار در آن نموده است و هفته به هفته و ماه به ماه از ذخاير دلاري آن كاسته مي شود و هم اكنون سهم دلار از كل ذخاير ارزي ايران به كمتر از 30 درصد رسيده است.شيباني تحريم هاي آمريكا عليه سيستم بانكي ايران را فاقد اثر چشمگير خواند و گفت: ايران با بهره مندي از بالاترين سطح ذخاير ارزي خللي از فشارهاي آمريكا متحمل نخواهد شد.
وي درباره جايگزين هاي دلار در سبد ارزي ايران گفت: بخش قابل توجهي از ذخاير ما به يورو تبديل شده است زيرا اروپا به طور سنتي از بزرگترين شركاي تجاري ايران بوده است، اما ما در سبد ارزي خود از ديگر ارزها و طلا نيز استفاده كرده ايم.
شيباني با رد اتهامات خزانه داري آمريكا به بانك صادرات و سپه در تامين مالي تروريسم، گفت: آمريكا با اين اقدام پيش از آنكه ايران را تحت فشار قرار دهد، به اعتبار دلار آسيب وارد مي كند.
محمد جعفر مجرد معاون ارزي بانك مركزي ايران نيز به رويترز گفت: پس از تحريم بانك صادرات از سوي خزانه داري آمريكا، ايران در برابر فروش نفت به كشورهاي مختلف، قيمت آن را به دلار محاسبه مي كند اما پول آن را به يورو دريافت مي كند و همين امر به نوبه خود بر تغيير سبد ارزي ايران تاثير مي گذارد. مجرد افزود: هم اكنون بيش از 50 درصد فروش نفت ايران در قالب ارز يورو صورت مي گيرد، يعني ايران در برابر بيش از نيمي از نفت صادراتي خود، يورو دريافت مي كند.
</TEXT>
</DOC>
<DOC>
<DOCID>HAM2-851205-032</DOCID>
<DOCNO>HAM2-851205-032</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اعلام نتايج ششمين انتخابات اتاق  بازرگاني تهران
حضور چهره هاي مختلف در تركيب اتاق بازرگاني
</TITLE>
<TEXT>
گروه اقتصادي- نتايج ششمين دوره انتخابات هيأت نمايندگان اتاق  بازرگاني تهران كه با حضور گسترده فعالان بخش خصوصي همراه بود، از رأي آوردن اكثر چهره هاي مطرح ومختلف حكايت دارد.
در ششمين دوره انتخابات اتاق بازرگاني تهران 3 هزار و 209 راي به صندوق ريخته شد كه از اين ميان با احتساب 4 راي باطل،  تعداد آراي مأخوذه 3 هزار و 189 راي بود كه نسبت به حضور حدوداً       0071 نفر در انتخابات دوره گذشته، رشد چشمگيري نشان مي دهد.در حالي كه در ششمين دوره انتخابات اتاق بازرگاني تهران، اشخاص مطرحي همچون مهرداد باقري و محمد مهدي راسخ، دبيركل هاي اتاق بازرگاني ايران و تهران از راهيابي به هيأت نمايندگي تهران، باز ماندند، در ميان اسامي انتخاب شدگان  تنها نام يك زن ديده مي شود.
پيروزي چهر ه ها
بنابر اعلام انجمن نظارت بر انتخابات اتاق بازرگاني، در بخش بازرگاني محمدرضا بهزاديان، محسن صفايي فراهاني و محمدآقا نهاونديان حائز اكثريت آراء شدند و اشخاصي همچون محسن بهرامي، علي رشيدي، فرهاد فزوني، مسعود دانشمند، اسدالله عسگراولادي و يحيي آل اسحاق نيز توانستند به اين دوره از هيأت نمايندگي تهران راه يابند. در بخش صنعت نيز علي نقي خاموشي رئيس فعلي اتاق ايران، محسن مهرعليزاده و مسعود خوانساري حائز رتبه هاي نخست شدند و در بخش معدن نيز محمدرضا بهرامي حائز رتبه نخست شد.
با توجه به فهرست 3 گروه اصلي شركت كننده در انتخابات يعني مجمع فعالان توسعه(به محوريت خاموشي)، نوآفرينان(به محوريت نهاونديان)و خواستاران تحول(اصلاح طلبان)، گروه خواستاران تحول 23 كرسي از 40 كرسي و گروه فعالان توسعه 16 كرسي از هيأت نمايندگي اتاق تهران را كسب كردند، اما با توجه به اينكه وزارتخانه هاي بازرگاني و صنايع و كشاورزي نيز مجموعا داراي 20 كرسي در هيأت نمايندگي تهران خواهند بود، به نظر مي رسد با موافقت گروه خواستاران تحول و نمايندگان دولت، دكتر محمد نهاونديان در دوره جديد هيأت نمايندگي اتاق تهران، همچنان رياست اتاق تهران را بر عهده داشته باشد. با اين وجود، سرنوشت رياست اتاق بازرگاني ايران هنوز مشخص نيست و به وضعيت هيات هاي نمايندگي ساير استان هاي كشور نيز بستگي دارد. به گزارش ايسنا، هيأت رئيسه اتاق تهران و ساير شهرستان ها فروردين ماه با مشخص شدن 20 نماينده دولت از سوي وزارتخانه هاي بازرگاني، صنايع و كشاورزي نهايتاً نسبت به تعيين رئيس و هيأت رئيسه اتاق تصميم گيري خواهند كرد.
</TEXT>
</DOC>
<DOC>
<DOCID>HAM2-851205-033</DOCID>
<DOCNO>HAM2-851205-033</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
جايگزيني 100 هزارنيروي كار با نيروهاي غيرمجاز خارجي
</TITLE>
<TEXT>
گروه اقتصادي: مدير كل اشتغال اتباع خارجي وزارت كار و امور اجتماعي گفت: در مرحله اول اجراي طرح ساماندهي اشتغال غير مجاز اتباع خارجي كه از آبان ماه امسال آغاز شد بيش از 150 هزار نيروي كار افغاني بدون مجوز شاغل در كشور شناسايي شدند كه به دنبال آن كارفرمايان متخلف برگه هاي جريمه دريافت كردند.
محمد صالحي مرام، ميزان اين جريمه را براي هر روز كار اين قبيل كارگران 30 هزار تومان اعلام كرد و افزود: در صورت ادامه فعاليت اين قبيل كارگران در واحدهاي كاري به ازاي هر روز نيز مبلغ 30 هزار تومان ديگر به جريمه كارفرمايان افزوده خواهد شد.
به گفته وي، با اجراي مرحله اول طرح ساماندهي اشتغال غيرمجاز اتباع خارجي، طي مدت سه ماه 100 هزار كارگر بيكار ايراني، جايگزين شاغلان غيرمجاز خارجي شده اند.
</TEXT>
</DOC>
<DOC>
<DOCID>HAM2-851205-034</DOCID>
<DOCNO>HAM2-851205-034</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفت و گوي امروز
تبصره ويژه اصل 44 در لايحه بودجه گنجانده مي شود
</TITLE>
<TEXT>
گروه اقتصادي- لايحه بودجه سال 86 كل كشور همچنان در كميسيون تلفيق مجلس در حال بررسي است. در همين حال، با توجه به ايراداتي كه كارشناسان اقتصادي به لايحه بودجه در خصوص برخي مغايرت هاي آن با سياست هاي اصل 44 به نظر مي رسد بررسي لايحه بر اساس اين سياست ها ضروري است. در همين رابطه با اصغر گرانمايه پور عضو كميسيون تلفيق بودجه گفت وگو كرده ايم.
***
كميسيون تلفيق براي اجراي سياست هاي اصل 44 در لايحه بودجه چه اقداماتي انجام داده است؟
به دنبال سخنان هفته پيش مقام معظم رهبري و ابراز نارضايتي ايشان از نحوه اجراي اين سياست ها 5 نفر از اعضاي مجمع تشخيص مصلحت نظام در كميسيون حضور يافتند و با اعضاي كميسيون تلفيق درباره نحوه اجرايي ساختن سياست هاي اصل 44 و فرمايشات مقام معظم رهبري در لايحه بودجه سال آينده به هم فكري پرداختند. در همين رابطه، كميسيون ويژه اصل 44 مجلس و آقاي الياس نادران رئيس اين كميسيون نيز مجموعه دستورالعمل هايي تحت عنوان تبصره ويژه اصل 44 تهيه كردند كه قرار است اين تبصره و محتويات آن در جلسات اين هفته كميسيون تلفيق مطرح شده و مورد بررسي قرار گيرد و نهايتا به مجموعه تبصره هاي لايحه بودجه اضافه شود.
محتواي اين تبصره چيست؟ آيا گنجاندن اين تبصره موجب تغييرات وسيعي در لايحه بودجه به منظور هم سو ساختن آن با سياست هاي اصل 44 خواهد شد؟
تبصره ويژه اصل 44 درباره نحوه اجرايي شدن دقيق سياست هاي اصل 44 در لايحه بودجه است و مشخص كرده است كه دولت در سال آينده چه نوع واگذاري هايي انجام دهد و چه فعاليت هاي اقتصادي خود را به بخش هاي تعاوني و خصوصي واگذار كند كه اين فرامين در لايحه بودجه اعمال خواهد شد. اما با توجه به تجربه سال هاي قبل، درصد تغييرات ارقام لوايح بودجه سنواتي در مجلس با بودجه پيشنهادي دولت زياد نخواهد بود و پيش بيني من اين است كه لايحه بودجه امسال نيز با تغييرات بنيادين در مجلس مواجه نشود چرا كه امسال بودجه ديرتر از سال هاي قبل به مجلس تقديم شد و اصرار افكار عمومي نيز تصويب آن قبل از پايان سال 85 است. بنابراين، فرصت و مجال چنداني براي ايجاد تغييرات وسيع در بودجه نيست. اما اجراي دقيق سياست هاي اصل 44 مطمئنا در لوايح مستقلي كه در طول سال آينده ارائه خواهد شد، مورد لحاظ قرار خواهد گرفت و خصوصا با تصويب لايحه قانون اجرايي ساختن سياست هاي اصل 44 خلأ قانوني در اين زمينه رفع خواهد گرديد.
از ديدگاه شما، در كدام بخش هاي لايحه بودجه امسال به سياست هاي اصل 44 بي توجهي شده و در كدام بخش ها اين سياست ها مورد لحاظ قرار گرفته است؟
در مسئله فروش سهام شركت هاي دولتي به ميزان 70 هزار ميليارد تومان در سال آينده، بند ج سياست هاي اصل 44 در واگذاري شركت هاي دولتي لحاظ شده است و در واقع، دولت با آوردن اين رقم در بخش درآمدها خود را ملزم به اجراي بند ج سياست هاي اصل 44 نموده است. اما در بند الف كه خواستار كاهش تصديگري دولت است، در لايحه بودجه نمود عيني ديده نمي شود.
</TEXT>
</DOC>
<DOC>
<DOCID>HAM2-851205-035</DOCID>
<DOCNO>HAM2-851205-035</DOCNO>
<ORIGINALFILE>/1385/851205/news/_eqtes.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
آغاز توليد خودروهاي تبصره سيزده اي از سال آينده
</TITLE>
<TEXT>
ايسنا: خودرو هاي ون غزال و سوبول از اوايل سال آينده در شركت ايران خودروديزل توليد و وارد بازار مي شوند.
مديرعامل ايران خودرو ديزل هدف از توليد ون هاي غزال و سوبول را گسترش حمل و نقل عمومي  در راستاي سياست هاي دولت در قالب تبصره 13 بودجه عنوان كرد و گفت: در فاز نخست اين پروژه 15 دستگاه در روز توليد مي شود، اما اين تعداد تا پايان سال به 20 دستگاه در روز خواهد رسيد. مجيد شيخاني با بيان اين كه ون هاي غزال و سوبول با شرايط ايده آل و وام كم بهره در اختيار مشتريان قرار خواهد گرفت، افزود: توليد هشت هزار دستگاه از اين خودرو ها كه استاندارد هاي اروپايي را اخذ كرده اند براي سال آينده پيش بيني شده است تا تحولي در ناوگان حمل و نقل عمومي  كشور ايجاد شود.
وي خاطرنشان كرد: اين شركت برنامه توليد سه هزار دستگاه اتوبوس گازسوز، 2500 دستگاه ميني بوس گازسوز و سه هزار دستگاه اتوبوس ديزلي را براي سال آينده پيش بيني كرده است تا وظايف خود را در قبال توسعه حمل و نقل عمومي  به نحو شايسته اي انجام دهد.
</TEXT>
</DOC>
<DOC>
<DOCID>HAM2-851205-036</DOCID>
<DOCNO>HAM2-851205-036</DOCNO>
<ORIGINALFILE>/1385/851205/news/_havad.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
شاگرد نقاش، طراح نقشه2 جنايت سياه بود
جوان نقاش با تصور رسيدن به پول هنگفت با همدستي مرد معتادي دو جنايت فجيع را رقم زد
</TITLE>
<TEXT>


گروه حوادث- مرد جوان10 روز پس از آنكه همراه برادرش براي نقاشي ساختمان مرد سالخورده اي به خانه وي در بلوار مرزداران قدم گذاشت، با تصور رسيدن به ثروتي هنگفت نقشه جنايت خونيني را طراحي كرد كه در آن مرد صاحبخانه و دختر 40 ساله اش به طرز وحشتناكي در خانه اشان از پاي درآمدند.
عصر پنجشنبه بيست و ششم بهمن ماه، ساكنان آپارتماني در كوي الوند بلوار مرزداران، با ديدن توقف خودروهاي پليس در جلوي آپارتمانشان از 2 جنايت فجيع كه در طبقه دوم رقم خورده بود مطلع شدند.
قربانيان عباس صاحبخانه 67 ساله و دختر 40 ساله او به نام ليديا كه پس از فوت همسرش از تركيه به ايران آمده و زندگي جديدي را با پدرش آغاز كرده بود بودند.
با ورود كارآگاهان به اين واحد آپارتماني، آنها با اجساد قربانيان مواجه شدند كه بررسي هاي ماموران تشخيص هويت نشان مي داد ليديا بر اثر وارد آمدن ضربات جسمي سخت به سرش از پاي درآمده است و پدرش كه جسد او در فاصله اي اندك از محل قرارگرفتن جسد اين زن كشف شده بود، با ضربات چاقو به قتل رسيده است.
با آغاز تحقيقات، كارآگاهان به بازجويي از برادر صاحبخانه كه نخستين كسي بود كه به صحنه جنايت رسيده بود پرداختند، در اين بازجويي ها بود كه او گفت: بعد از 2 روز بي خبر ماندن از برادرم و دخترش، در حالي كه به غيبت ناگهاني آنها مشكوك شده بودم، به آپارتمانشان آمدم ولي هر چقدر زنگ زدم، كس در را به رويم باز نكرد، با ديدن كفش هاي برادر و دخترش در بيرون در، نگران شدم و سعي كردم در را بازكنم و در آن موقع بود كه با اجساد خون آلود آنها روبرو شدم.
در حالي كه زمان احتمالي جنايت مشخص شده بود، كارآگاهان در بررسي دقيق و موشكافانه صحنه جنايت دريافتند قاتلان احتمالا افرادي  آشنا بوده اند كه به راحتي و بدون استفاده از زور به خانه قدم گذاشته و جنايت مرگبار را رقم زده اند، به اين ترتيب به دستور بازپرس بهروز هنرمند تمامي كساني كه احتمال مي رفت در اين 2 روز به اين خانه رفت و آمد داشته باشند تحت بررسي قرار گرفتند.
نقشه سياه مرد نقاش
كارآگاهان جنايي پايتخت در ادامه تحقيقات خود براي گشودن راز اين جنايت به مرد جواني رسيدند كه بررسي ها نشان مي داد از10 روز قبل درخانه قربانيان مشغول نقاشي ساختمان بوده و روز جنايت نيز قرار بوده به منزل آنها برود.
با رديابي منزل اين مرد جوان وي به عنوان مظنون اوليه بازداشت شد، ولي در حالي كه وي مدعي بي گناهي بود، در بازجويي ها به كارآگاهان گفت: از روز وقوع جنايت، برادر كوچكترم به نام احمد با مرد معتادي به نام سياوش به طور ناگهاني ناپديد شده اند.
با اظهارات مرد نقاش، بازپرس جنايي دستور دستگيري احمد و سياوش را كه مظنونين اصلي اين 2 جنايت بودند صادر كرد، با شروع بررسي هاي پليسي كارآگاهان توانستند رد احمد را در زندان شهرستان لنگرود پيدا كنند، با احضار اين مرد جوان كه چند روز پس از وقوع جنايت به اتهام خريد وفروش و مصرف موادمخدر راهي زندان شده بود وي از سوي كارآگاهان اداره دهم( ويژه قتل )آگاهي تهران تحت بازجويي قرار گرفت.
احمد كه تصور نمي كرد پليس توانسته باشد رد وي را كه بدون برجاي گذاشتن هيچ سرنخي از محل جنايت فرار كرده بود پيدا كند، وقتي تحت بازجويي هاي فني و پليسي قرار گرفت، درباره چگونگي ارتكاب 2جنايت گفت: مدتي قبل زماني كه برادرم در منزل قربانيان، مشغول نقاشي بود، با مشاهده اثاثيه منزل و وضعيت ظاهري آن ها با طمع بدست آوردن پولهايي كه فكر مي كردم در خانه وجود دارد نقشه سرقت را طراحي كرده و به مرد معتادي به نام سياوش كه با وي در قهوه خانه اي آشنا شده بودم وعده دادم كه اگر با من همكاري كند پول خوبي گيرش مي آيد.
روزحادثه با همديگر براي اجراي نقشه به قتلگاه رفتيم،عباس درخانه تنها بود، او در را به رويمان بازكرد، به محض ورود به خانه به سويش حمله ور شده و او را با ضربات چاقو از پاي درآوردم، درحال جستجو براي پيدا كردن اموال با ارزش خانه بوديم كه ليديا از راه رسيد، چون ما را ديده بود، به او حمله ور شده و با ضربات جسمي سخت او را نيز به قتل رسانديم.
پس از آن با سرقت 300هزارتومان پول كه داخل كيف دستي ليديا بود و همچنين 100 هزارتومان ديگر كه در داخل كمد ديواري بود ازقتلگاه خارج شديم.150 هزارتومان به سياوش دادم وبقيه مبلغ را خودم برداشتم كه تمام اين پول خرج خريد ومصرف مواد مخدرمان شد.
با روشن شدن ابعاد اين جنايت تلخ جستجو براي يافتن مخفيگاه سياوش آغازشد و وي سرانجام بامداد پنجشنبه در خانه خود در شهريار از سوي كارآگاهان اداره 10 آگاهي پايتخت دستگير شد.
</TEXT>
</DOC>
<DOC>
<DOCID>HAM2-851205-037</DOCID>
<DOCNO>HAM2-851205-037</DOCNO>
<ORIGINALFILE>/1385/851205/news/_havad.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
زوج شيك پوشسارق كيف هاي زنانه بيمارستان بودند
</TITLE>
<TEXT>
گروه حوادث - با دستگيري زوج جواني كه با ظاهري آراسته دست به سرقت مي زدند، راز سرقت  كيف هاي زنانه در بيمارستان هاي پايتخت فاش شد.
صبح سه شنبه گذشته پس از آنكه زن جواني سراسيمه مأموران پليس فرودگاه مهرآباد را در جريان سرقت كيف دستي اش در سالن انتظار فرودگاه قرار داد، جست و جو براي دستگيري سارق ماهري كه توانسته بود كيف را از كنار زن جوان به سرقت ببرد آغاز شد و ماموران در نخستين اقدام تمامي ورودي  و خروجي هاي فرودگاه مهر آباد را زير نظر گرفتند.
دقايقي بعد كارآگاهان به مرد شيك پوشي كه در بيرون فرودگاه بعد از گشودن كيف دستي زنانه اي قصد داشت محتويات آن را در يك كيسه پلاستيكي قرار دهد مشكوك شده و وي را دستگير كردند. با انتقال مرد جوان به شعبه اول بازپرسي دادسراي فرودگاه، بازجويي هاي تخصصي از او آغاز شد و در حالي كه وي ادعا مي كرد اين كيف زنانه را با كيف همسرش اشتباه گرفته و براي همين آن را برداشته است بازپرس مهاجري دستور بازرسي بدني از وي را صادر كرد.
با كشف قبض رسيد يك مسافرخانه در جيب اين مرد كه مدعي بود چند روز پيش همراه همسر و فرزندش براي ديدن اقوام خود از يكي از شهرهاي غربي كشور به تهران آمده و در مسافرخانه ساكن شده است، از آنجا كه احتمال مي رفت سرنخ هايي در خصوص ديگر جرايم احتمالي اين مرد در مسافرخانه كشف شود، تيمي از ماموران به دستور بازپرس مهاجري عازم آنجا شدند. در بازرسي اتاقي كه در اختيار متهم بود تعداد زيادي گوشي تلفن همراه و كيف زنانه كشف كردند.
با شناسايي مالكان كيف ها و احضار آنان به دادسرا مشخص شد تمامي كيف ها از مراجعه كنندگان به بيمارستان هاي مختلف تهران به سرقت رفته و هيچ كدام از مالباختگان نتوانسته اند هنگام سرقت چهره سارق را ببينند. بنابراين بازجويي از متهم از سر گرفته شد و او اين بار به سرقت از زنان با همدستي همسرش اعتراف كرد.
وي در بازجويي ها گفت: من به همراه همسر و فرزندم در حالي كه لباس هاي شيك و مرتبي به تن مي كرديم به بيمارستان هاي مختلف رفته و مقابل بخش پذيرش به كمين افرادي مي نشستيم كه پول زيادي همراه خود داشتند.
پس از آنكه اين افراد را زير نظر مي گرفتيم از اضطراب و دستپاچگي آنها در بيمارستان سوء استفاده مي كرديم و در فرصتي مناسب خود را به آنها نزديك كرده و با اين بهانه كه ما هم در اين بيمارستان مريض داريم كيف آنها را به سرقت مي برديم.
پس از اعترافات متهم در حالي كه 6 نفر از مالباختگان با مراجعه به دادسراي فرودگاه توانستند كيف خود را شناسايي كنند، بازپرس شعبه اول براي متهمان قرار بازداشت صادر كرد و از كساني كه اموالشان با اين شگرد به سرقت رفته است خواست براي شناسايي متهمان به اداره آگاهي فرودگاه مهرآباد مراجعه كنند.
</TEXT>
</DOC>
<DOC>
<DOCID>HAM2-851205-038</DOCID>
<DOCNO>HAM2-851205-038</DOCNO>
<ORIGINALFILE>/1385/851205/news/_havad.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
50 ميليون تومان براي دست چپ
</TITLE>
<TEXT>
ايسنا: درپي صدور حكم قصاص دست چپ براي متهم يك نزاع خانوادگي،شاكي براي صرف نظر كردن از قصاص 50 ميليون تومان دريافت كرد.
به گزارش روابط عمومي دادگستري خراسان رضوي،به دنبال يك نزاع خانوادگي در سبزوار كه منجر به قطع دست يك نفر شد، براي متهم رديف اول اين پرونده حكم قصاص دست چپ صادر شد.
در جريان رسيدگي به اين پرونده نزاع خانوادگي دادگاه بخش مركزي سبزوار ژ، براي 21 نفر از محكومان مجازات حبس، تبعيد و پرداخت ديه و براي متهم رديف اول حكم قصاص دست چپ صادر كرد. تلاش دادگاه براي ايجاد صلح و سازش بين نزاع كنندگان كه اكثرا خويشاوند يكديگر بودند، منجر به كسب رضايت از شخصي كه در جريان درگيري دست چپش قطع شده بود، شد. اين گزارش حاكي است شاكي پس از تنظيم صورت جلسه صلح و سازش، پذيرفت با دريافت 50 ميليون تومان، از حق خود در خصوص قصاص دست چپ متهم رديف اول صرف نظر كند.
</TEXT>
</DOC>
<DOC>
<DOCID>HAM2-851205-039</DOCID>
<DOCNO>HAM2-851205-039</DOCNO>
<ORIGINALFILE>/1385/851205/news/_havad.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
آتش در كشتي اندونزيايي
</TITLE>
<TEXT>


گـروه حـــوادث- آتش سوزي كشتي مسافري اندونزي با 350 مسافر حداقل 17 كشته به جا گذاشت، اين در حالي است كه بيش از 220 مسافر تا كنون نجات يافته اند.
به گزارش آسوشيتدپرس، آتش سوزي ناگهاني در كشتي اندونزي كه از پايتخت اندونزي( جاكارتا )به سمت شمال و جزيره بانگكا در حركت بود جان حداقل 17 نفر را گرفت.
به گفته مقامات بندري پس از اين آتش سوزي تا ساعتها دود غليظ ناشي از آتش سوزي كشتي در آسمان ديده مي شد. 221 مسافر و خدمه اين كشتي از آب بيرون كشيده شده و 3بالگرد و چند قايق با نزديك شدن به كشتي آتش گرفته در 80 كيلومتري بندر جاكارتا به انتقال مسافران اقدام كرده اند. علت اين آتش سوزي هنوز مشخص نشده است و ماموران پليس با صحبت با شاهدان ماجرا سعي دارند تا به سرنخهايي دست پيدا كنند.
</TEXT>
</DOC>
<DOC>
<DOCID>HAM2-851205-040</DOCID>
<DOCNO>HAM2-851205-040</DOCNO>
<ORIGINALFILE>/1385/851205/news/_havad.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
شليك مرگ به راننده پژو
</TITLE>
<TEXT>
گروه حوادث- با كشف جسد يك مرد در داخل خودرويش، كارآگاهان پليس جنايي پايتخت تحقيقات گسترده اي را براي شناسايي عاملان جنايت كه بعد از قتل اين مرد جسدش را در خودرويش رها كرده اند آغاز كردند.
ساعت 22 و30 دقيقه چهارشنبه گذشته، مأموران گشت پليس در حوالي اتوبان بعثت با خودرو پژو206 مواجه شدند كه در وسط خيابان به طرز مشكوكي رها شده بود. مأموران با نزديك شدن به خودرو با جسد خون آلود مردي روبه رو شدند كه بر روي صندلي عقب اتومبيل رها شده بود.
با گزارش موضوع، كارآگاهان اداره ويژه قتل آگاهي به همراه بازپرس محمدحسين شاملو در اولين ساعات بامداد پنجشنبه به محل كشف جسد رفته و تحقيقات خود را آغاز كردند. در بررسي هاي اوليه مشخص شد قرباني به نام مصطفي كه صاحب يك كارگاه سنگ تزئيني است احتمالاً ساعت 18 در مكاني ديگر و با شليك گلوله به قتل رسيده و عاملان جنايت، جسدش را داخل خودرو پژو 206 خودش قرار داده و آن را در كنار خيابان رها كرده اند.
</TEXT>
</DOC>
<DOC>
<DOCID>HAM2-851205-041</DOCID>
<DOCNO>HAM2-851205-041</DOCNO>
<ORIGINALFILE>/1385/851205/news/_havad.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
كشف 1000 كيلو پول خرد در تصادف رانندگي
</TITLE>
<TEXT>
گروه حوادث- به دنبال تصادف يك دستگاه اتوبوس در محور دامغان، يك تن پول خرد از اين اتوبوس كشف شد.
مركز اطلاع رساني فرماندهي انتظامي استان سمنان اعلام كرد: اين اتوبوس مسافربري چهارشنبه گذشته از مشهد عازم تهران بود كه در محور دامغان با يك تريلر برخورد كرد. مامورين انتظامي پس از حضور در صحنه تصادف در جست و جو و جمع آوري وسايل مسافران يك تن پول خرد را كه در داخل اتوبوس جاسازي شده بود كشف كردند.
بر اثر اين تصادف 5 نفر از مسافران مجروح شدند و پس از بازداشت راننده اتوبوس، پرونده در اختيار مراجع قضايي قرار گرفت.
</TEXT>
</DOC>
<DOC>
<DOCID>HAM2-851205-042</DOCID>
<DOCNO>HAM2-851205-042</DOCNO>
<ORIGINALFILE>/1385/851205/news/_informatic.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
اعتبار سلامت الكترونيكي در ايران يك صدم درصد ديگر كشورها
</TITLE>
<TEXT>


ايسنا: دبير شوراي عالي فناوري اطلاعات در اولين  همايش توسعه راهكارهاي it در دانشگاه هاي علوم پزشكي كشور با بيان اين كه اعتبار سلامت الكترونيكي در ايران 01/0 درصدديگركشورهاست افزود: 10 تا 15 درصد توليد ناخالص كشورهاي پيشرفته به بخش بهداشت و درمان اختصاص مي يابد كه از اين ميزان 5 تا 10 درصد آن در سلامت الكترونيكي هزينه مي شود.
عبدالمجيد رياضي با اشاره به اين كه مراجع مسئول بايد به اين امر نگاه ويژه اي داشته باشند، گفت: هرچه ما در فناوري اطلاعات بيشتر هزينه كنيم، در واقع سرمايه گذاري كرده ايم، و از نظر كميت، كيفيت و ميزان خدمات رساني حتما جبران هزينه ها خواهد شد. دبير شوراي عالي فناوري اطلاعات در خصوص ميزان سرمايه گذاري ملي كشورهاي پيشرفته در زمينه توسعه it افزود: به طور متوسط 30 درصد از سرمايه گذاري هاي ملي كشورهاي پيشرفته در زمينه توسعه it بوده است و پيش بيني مي شود اين اقدام 35 ميليون يورو صرفه اقتصادي خواهد داشته باشد.
رياضي با اشاره به دستاوردهاي پروژه سلامت تحت وب در كشور چك گفت: اين پروژه بيش از 90 ميليون يورو در سال 2008 صرفه اقتصادي به دنبال خواهد داشت كه از اين رقم 10 درصد عايد شهروندان، 40 درصد مراكز سلامت و 50 درصد به سهميه ها اختصاص مي يابد.
رياضي درخصوص ايجاد طرح پرونده الكترونيكي بيماران گفت: اين مسئله در مجلس به طور جدي مطرح نيست، چون كل برنامه سلامت الكترونيكي بايد هم از نظر برنامه اجرايي و هم از نظر قوانين و مقررات مربوط به آن به طور همزمان تدوين شوند و به عنوان سند راهبردي سلامت الكترونيكي در مراجع مختلف از جمله هيئت دولت، مجلس و شوراي عالي فناوري اطلاعات كشور به تصويب رسند.
</TEXT>
</DOC>
<DOC>
<DOCID>HAM2-851205-043</DOCID>
<DOCNO>HAM2-851205-043</DOCNO>
<ORIGINALFILE>/1385/851205/news/_informatic.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
نرم افزار كنترل تلفن همراه فرزندان
</TITLE>
<TEXT>


گروه دانش- نرم افزار جديدي براي پدر و مادرها، جهت كنترل فايل هاي عكس و ويدئويي تلفن همراه فرزندانشان، طراحي شد.
شركت نت اينتليجنس كه سال پيش به خاطر نرم افزار safekeeper برنده جايزه شده بود، امسال نرم افزاري براي موبايل ارائه كرده است كه توسط آن پدر و مادرها مي توانند كليه پارامترهاي تلفن هاي همراه فرزندانشان را كنترل كنند.
گوشي هاي تلفن همراه روز به روز به كامپيوترهاي جيبي نزديك مي شوند و با توليد هر گوشي جديد، دامنه ضبط اطلاعات(شخصي يا غير شخصي ديگران)و انتشار آن بين مردم افزايش مي يابد و به همين دليل كنترل اين وسايل ارتباطي به اندازه كنترل كامپيوترهاي شخصي مهم است.
توسط اين نرم افزار امكان فيلتر كردن و بستن سايت هاي اينترنتي و همچنين جلوگيري از دسترسي به gprs وجود دارد و همچنين پدر و مادرها مي توانند سايت هايي را كه بچه ها به آنها دسترسي دارند را ببينند و رديابي كنند. به علاوه اين نرم افزار داراي يك پايگاه اطلاعاتي شامل بيش از 30 ميليون فايل شناخته شده نامناسب اينترنتي است كه به محض دسترسي به آنها فيلتر خواهد شد.
از خصوصيات ديگر اين نرم افزار محدود كردن تماس ها، كنترل تماس ها، قفل سيم كارت، فيلتر پيام ها و آنتي ويروس ها است.اين نرم افزار در حال حاضر مراحل پاياني طراحي و آزمايش را طي مي كند و انتظار مي رود در بهار 2007 به بازار عرضه شود.
</TEXT>
</DOC>
<DOC>
<DOCID>HAM2-851205-044</DOCID>
<DOCNO>HAM2-851205-044</DOCNO>
<ORIGINALFILE>/1385/851205/news/_informatic.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
صورت فلكي، توانايي كنترل محيط و گرفتن عكس از زمين را دارد
سال 2016،نسل جديد ماهواره ها مي آيند
</TITLE>
<TEXT>
همشهري آن لاين شركت صنايع ماهواره اي ايريديوم مدعي است تا سال 2016 نسل جديدي از ماهواره ها را توليد مي كند. اين نسل جديد- معروف به ماهواره صورت فلكي- كه توانايي كنترل محيط و گرفتن عكس از زمين را دارد و مبتني بر پروتكل اينترنت خواهد بود، قرار است هفته آينده در كنفرانس تخصصي ماهواره در واشنگتن به نمايش گذارده شود.
قرار است اين شركت متخصص شبكه هاي ماهواره اي، در طول دو سال آينده تمام برنامه ريزي هاي لازم اعم از عقد قرارداد با شركا و تامين منابع مالي لازم را مشخص كند تا در هنگام انجام كار با مشكلي مواجه نشود. اين پروژه كه پيش بيني مي شود براي اجرايي شدن 2 ميليارد دلار هزينه نياز داشته باشد، طبق پيش بيني هاي انجام شده در سال 2016 نهايي خواهد شد و سرويسهاي زير را به كاربران ارائه خواهد كرد: مانيتور كردن محيط و محل مورد نظر، عكسبرداري و سيستم مكان يابي جغرافيايي. گفته مي شود اين سيستم در واقع مكمل gps كنوني خواهد بو د.
به اين ترتيب اين سيستم امكان مشاهده عوامل محيطي نظير تعيين دما و تعيين سطح اقيانوس ها و امكان گرفتن عكس با كيفيت بالا از مكان هاي مختلف و يا خانه مورد نظر كاربر در هر نقطه از كره زمين را در اختيار مي گذارد و با سيستم gps پيشرفته آن مي توان محل يا موقعيت مورد نظر خود را در هر نقطه از كره زمين و با دقت اينچ و فوت به دست آورد.
اين سيستم داراي 66 ماهواره مختلف خواهد بود و پايه سرعت انتقال اطلاعات در آن 4/2 كيلو بيت در ثانيه خواهد بود و امكان ارتقاء تا 10 مگابيت در ثانيه را نيز خواهد داشت. اين سيستم ماهواره اي كه مبتني بر ip(پروتكل اينترنت)است، مي تواند به راحتي با نرم افزارهاي شبكه اي ارتباط برقرار كند. ip پروتكل مشترك موجود در تمام سيستم  هاي عامل است.
</TEXT>
</DOC>
<DOC>
<DOCID>HAM2-851205-045</DOCID>
<DOCNO>HAM2-851205-045</DOCNO>
<ORIGINALFILE>/1385/851205/news/_informatic.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
فرهنگ وآموزش
</TITLE>
<TEXT>
در بيانيه فرهنگيان تجمع كننده در برابر مجلس تاكيد شد
استيضاح يا استعفاي وزير آموزش و پرورش
گروه اجتماعي- فرهنگياني كه روز چهار شنبه در اعتراض به برگشت لايحه مديريت خدمات كشوري در مقابل مجلس شوراي اسلامي تجمع كرده بودند با صدور قطعنامه ژاي خواستار استعفا يا استيضاح وزير آموزش و پرورش شدند.
در اين قطعنامه همچنين بر استعفا يا بركناري معاون برنامه ژريزي و توسعه مديريت آموزش و پرورش به دليل توهين به فرهنگيان تأكيد شده است.
كانون صنفي معلمان ايران با صدور قطعنامه ژاي اعلام كرد: به دنبال تجمع روز 15 بهمن ژ نمايندگان تشكل ژهاي صنفي و گروهي از فرهنگيان تهران، دولت و مجلس در يك عقب ژنشيني آشكار، لايحه مديريت خدمات كشوري(نظام هماهنگ پرداخت ها)را با ايرادات فراوان و به منظور فرصت ژسوزي و با يقين به بازگشت آن از سوي شوراي نگهبان پس از تصويب به آن شورا ارسال كردند و شوراي نگهبان نيز در فرصتي كمتر از يك هفته بيش از 20 اشكال فقط به 5 فصل اول اين لايحه وارد كرد و در همان ابتداي كار، نمره صفر در كارنامه كارشناسان سازمان مديريت و برنامه ژريزي و مجلس شوراي اسلامي به ثبت رسيد.
فرهنگيان همچنين، خواستار تصويب بدون قيد و شرط فصول 10 و 13 لايحه مديريت(نظام هماهنگ پرداخت ها)كه مربوط به حقوق و مزاياي كارمندان شاغل و بازنشسته است و انعكاس نظريات معلمان و نمايندگان آنان در تشكل ژهاي صنفي از سوي صدا و سيما در قالب گفت و گو يا مناظره با مسئولان شدند.
تصويب آئين نامه
ارزشيابي تحصيلي پايه راهنمايي
مهر: دبيركل شوراي عالي آموزش و پرورش از تصويب نهايي آئين نامه ارزشيابي تحصيلي دوره راهنمايي خبر داد.
بهرام محمديان، بازنگري در شيوه هاي ارزشيابي تحصيلي و تقسيم 50 درصد نمره مستمر در نتيجه امتحانات پاياني دانش آموزان را از مهم ترين بخش هاي اين آئين نامه عنوان كرد.وي افزود: با نهايي شدن اين آئين نامه از سال تحصيلي 87-86، فعاليت هاي عمومي دانش آموزان در تعيين نمره پاياني نقش مهمي خواهد داشت.
كسري 15 ميليارد ريالي آموزش و پرورش



ايسنا: عضو هيأت رييسه مجلس شوراي اسلامي با اعلام تصويب بودجه 65 هزار ميليارد ريالي آموزش و پرورش در سال 86 در كميسيون گفت: پيش بيني مي شود با تصويب قطعي اين رقم، وزارت آموزش و پرورش تا پايان سال آينده با حداقل 15 ميليارد ريال كسري مواجه شود. حميدرضا حاجي بابايي در اولين همايش مشاوران جوان آموزش و پرورش گفت:65 هزار ميليارد ريال از بودجه امسال آموزش و پرورش عملياتي شده و با تصويب متمم بودجه يكهزار ميليارد تومان نيز به بودجه اين دستگاه اضافه شده و بنابراين، بودجه عملياتي آموزش و پرورش در سال جاري، 75 هزار ميليارد ريال بوده است.
وزير علوم:
مجلس، طرحي براي پذيرش جنسيتي دانشجو ندارد
گروه اجتماعي- مجلس طرحي براي پذيرش جنسيتي دانشجو در دانشگاه ها ندارد.
وزير علوم، تحقيقات و فناوري در حاشيه دومين جشنواره كتاب سال فني مهندسي و علوم كاربردي دانشگاه صنعتي اميركبير در جمع خبرنگاران با اعلام اين مطلب اظهار نظر در باره پذيرش جنسيتي داوطلبان آموزش عالي را به زماني مو كول كرد كه مجلس در اين زمينه طرحي داشته باشد.
وي در باره تبعات مناقصه اي شدن بودجه پژوهشي اظهار داشت: پژوهش مناقصه اي نيست.
محمد مهدي زاهدي گفت: در مورد اقدامات وزارت علوم و مجلس شوراي اسلامي در خصوص حقوق آن دسته ازاعضاي هيات علمي كه پيش از سال 84 بازنشسته شده اند گفت: در مذاكره با كميسيوني كه در مورد لايحه مديريت خدمات كشوري فعاليت مي كند زمينه هايي را براي افزايش حقوق اين دسته از اعضاي هيات علمي بازنشسته فراهم كرد و براساس آن مصوبه حقوق هيچ عضو هيات علمي بازنشسته كمتر از 600 هزار تومان نخواهد بود.
اختلال يادگيري در 8 درصد دانش آموزان



مهر: بر اساس آمار موجود 8 درصد دانش آموزان دوره ابتدايي دچار اختلال يادگيري هستند.
مراكز رفع اختلال يادگيري موجود پاسخگوي نيازهاي استان تهران نيست و تنها در كرج و تهران، 6 مركز فعال است.
مهناز ياري، كارشناس روانشناسي كودك و اختلالات يادگيري گفت: اختلالات يادگيري از جمله مواردي است كه در صورت شناسايي به موقع به بهترين شكل قابل درمان است و در صورت بي توجهي، در بزرگسالي تبديل به معضل مي شود.وي افزود: اين قبيل اختلالات در اغلب مواقع ناشي از آسيبهاي ذهني حين تولد، برخي عوامل ژنتيكي و سوءتغذيه بوده و در مقطع ابتدايي به خوبي قابل شناسايي است.
ياري خاطرنشان كرد: 6 مركز موجود در استان تهران تنها 35 مربي دارند در حالي كه بايد به ازاي هر 7500 دانش آموز يك مركز رفع اختلال يادگيري در كشور وجود داشته باشد.
وي تصريح كرد: اختلالات يادگيري از جمله موارد قابل درمان در سنين پايين هستند و بيش از 85 درصد اين اختلالات در مقطع ابتدايي قابل درمان هستند.
تعيين ميزان تعديل برج جهان نما
مهر: كارشناسان يونسكو، ميزان تعديل برج جهان نما را مشخص مي كنند.
رئيس سازمان ميراث فرهنگي و گردشگري در باره نظر كارشناسان يونسكو در ارتباط با تعديل برج جهان نما گفت: كارشناسان يونسكو نظر نهايي خود را منوط به بررسي پرونده الحاقي جهان نما كرده اند كه در سال آينده بررسي و اعلام خواهد شد.
اسفنديار رحيم مشايي خاطر نشان كرد: بر اساس بررسي اين پرونده در اجلاس كميته ميراث جهاني يونسكو، مشخص خواهد شد كه ميزان تعديلي كه تا كنون صورت گرفته كافي بوده يا اين كه مجددا بايد تعديل ادامه پيدا كند.
</TEXT>
</DOC>
<DOC>
<DOCID>HAM2-851205-046</DOCID>
<DOCNO>HAM2-851205-046</DOCNO>
<ORIGINALFILE>/1385/851205/news/_iran.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مراسم اختتاميه جشنواره سينمايي و تلويزيوني ايدز با حاشيه هاي فراوان برگزار شد
تقدير از آثار سينمايي و تلويزيوني برتر درباره ايدز
</TITLE>
<TEXT>


گروه سلامت- مراسم اختتاميه جشنواره اي كه نخستين جشنواره آثار سينمايي، تلويزيوني و فيلمنامه ايدز خوانده شده است، روز پنج شنبه در حالي در فرهنگسراي نياوران برگزار شد كه متولي جشنواره سال گذشته، با ارسال نمابري به رسانه ها اعلام كرده است از برپاكنندگان جشنواره امسال شكايت مي كند، چراكه اولين دوره جشنواره ايدز، سال گذشته برپا شده و طرح برپايي اين جشنواره نيز از آن او بوده است.
مسعود رفيعي طالقاني كه يكي از دست اندركاران اصلي اولين جشنواره سينمايي تلويزيوني مبارزه با ايدز در آذرماه 84 بود، آنچنان از دست اندركاران جشنواره امسال كه خود را اولين جشنواره آثار سينمايي، تلويزيوني و فيلمنامه ايدز خوانده اند، شاكي است كه با لحني عصبي در شكوائيه خود آورده است: آيا كشور ما اينقدر بدون متولي فرهنگي است كه اجراي من در مراسم اختتاميه جشنواره فيلم ايدز، در حضور آقاي جعفري جلوه، پوران درخشنده، ستايش، محمد سلوكي و... به اين سادگي از ياد برده شده است!؟
صرف نظر از اين اختلاف، جشنواره امسال آثار سينمايي تلويزيوني ايدز، به دليل ارتباطات مناسب تر برگزاركنندگانش، پررونق تر از سال گذشته برگزار شد و در آن، رئيس كميسيون بهداشت و درمان مجلس، نماينده يونيسف در ايران، رئيس شوراي سياستگذاري سلامت صدا و سيما و مهتاب كرامتي، به عنوان سفير حسن نيت يونيسف حضور داشتند.
در اين جشنواره، مهدي نوربخش براي كارگرداني فيلم سينمايي رأي باز، بهروز نوراني پور براي فيلم كوتاه تولد دوباره، وحيد حاجي لويي براي فيلم اتفاق هميشه ساده مي افتد در بخش بهترين فيلم تقدير شدند. در بخش بهترين آثار مستند داستاني ايرج عرب زاده براي رنگين كمان، حسن رستگار براي آه اي روزهاي خوش و يدالله فاتحي براي حسرت به ترتيب جوايز اول تا سوم را از آن خود كردند. جايزه بهترين مستند هم به فيلم سرخ به كارگرداني اميد بنكدار و كيوان علي محمدي رسيد و باران مثبت رحيم مرتضي وند و من فقط ايدز دارم عليرضا دهقان دوم و سوم شدند. در بخش تيزر هم فريدون سليماني و دكتر سهيل سريزدي به عنوان نفرات برگزيده معرفي شدند.در بخش مجموعه هاي تلويزيوني، بيگانه اي ميان ما به تهيه كنندگي آرمان زرين كوب به عنوان رتبه اول معرفي شد و مسعود شاه محمدي براي و خداوند عشق را آفريد به تهيه كنندگي اسماعيل عفيفه دوم شد. به حسن رستگار براي توليد مستمر آثار مربوط به ايدز و كارگرداني مستند قدم سه و نيز بازيگران فيلم هاي آه اي روزهاي خوش و رنگين كمان هم تقدير به عمل آمد. از ميان 30 فيلمنامه رسيده به جشنواره نيز از فيلمنامه مستند فتوس نوشته امير زبان آور، فيلمنامه كوتاه داستاني يك روز تعطيل نوشته عليرضا صحت و از تپه بالا رفت نوشته آرش برهاني تقدير شد.
در بخش فيلم هاي سينمايي نيز فيلم پابرهنه در بهشت به كارگرداني بهرام توكلي جايزه ويژه جشنواره را از آن خود كرد.
</TEXT>
</DOC>
<DOC>
<DOCID>HAM2-851205-047</DOCID>
<DOCNO>HAM2-851205-047</DOCNO>
<ORIGINALFILE>/1385/851205/news/_iran.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مجلس، فرار شهرام جزايري را پيگيري مي كند
</TITLE>
<TEXT>
گروه سياسي- نايب رئيس كميسيون حقوقي و قضايي مجلس با بيان اين كه فرار شهرام جزايري سازماندهي شده بوده است، گفت: ظاهر امر نشان مي دهد حتي مبدأ و مقصد فرار وي از قبل مشخص بوده است؛ چرا كه فردي مثل جزايري به سادگي عمل نمي كند.
عزت الله يوسفيان در گفت وگو با ايسنا در خصوص متواري شدن شهرام جزايري خاطرنشان كرد: چه دليلي وجود داشت كه مجرم را در شرايط ترافيكي و خاص تهران با دو نيرويي كه خيلي تجربه در مراقبت و بدرقه يك فرد زنداني مهم ندارند به مركز شهر بفرستند؟
وي با بيان اين كه نحوه رسيدگي به فرار شهرام جزايري نگران كننده است، يادآور شد: هوش و ذكاوت خبرنگاران باعث شده بود آنها فرار جزايري را پيش بيني كنند و اين هشدار را داده بودند؛ اما متأسفانه مسئولين از كنار اين مسأله مي گذرند.
نايب رئيس كميسيون حقوقي و قضايي مجلس با بيان اين كه بررسي جزئيات فرار جزايري كمتر از موضوع پرونده وي نيست، افزود: البته اين اتفاق تازه اي نيست ولي چون جزايري در افكار عمومي مشهور شده، اين فرار سر و صدا كرده وگرنه دهها نفر را سراغ داريم كه به دلايلي از زندان خارج شده اند و ديگر برنگشته اند، مثل منوچهر محمدي از بازداشت شدگان حادثه كوي دانشگاه.
يوسفيان يادآور شد: اين موضوع در كميسيون حقوقي مجلس پيگيري مي شود اما بايد ديد كه شرايط چگونه است؛ ما به راحتي از اين موضوع نخواهيم گذشت.
ديگر عضو كميسيون حقوقي مجلس هم با بيان اين كه در رفتار با جزايري به عنوان يك زنداني مجامله صورت گرفته است، گفت: ابعاد مسأله فرار اين متهم روشن نيست و دستگاه قضايي بايد در اين رابطه پاسخگو باشد.
محمد دهقان، عضو كميسيون حقوقي و قضايي مجلس با بيان اين كه ابعاد مسأله فرار شهرام جزايري كاملاً روشن نيست، خاطرنشان كرد: چون ما پرونده جزايري را نديده ايم نمي توانيم به طور كامل نظر دهيم كه چه اتفاقي افتاده و چه سهل انگاري هاي دقيقي صورت گرفته است؛ اين پرونده از همان ابتدا تا انتها داراي مشكلاتي بوده است.
دهقان افزود: شايد جزايري از قبل خانواده اش را به خارج فرستاده و فعلاً فرار كرده تا در فرصت مناسب خود نيز به آنها بپيوندد؛ ضمن اين كه در حال حاضر ما نمي توانيم در مورد رفتن وي به خارج از كشور نظر دهيم و اين مسئولين قضايي هستند كه بايد پاسخ دهند و افكار عمومي را روشن كنند. وي خواستار پاسخگويي رئيس مجتمع مبارزه با مفاسد اقتصادي در اين مورد شد. احمد بزرگيان در گفت وگويي اظهار داشت: برخورد با جزايري نقطه آزمون قوه قضاييه بود و اگر اين پرونده با فرار جزايري خاتمه يابد سيستم مبارزه با مفاسد اقتصادي در آزمون تجديد شده است.
وي يادآور شد: البته به نظر من فرار جزايري برنامه اي از پيش تعيين شده بود و دادگاه در اين رابطه مي بايست مراقبت بيشتري را صورت مي داد و با حساسيت بيشتري اقدام مي كرد بنابراين مسئولان قضايي بايد خود را براي پاسخگويي جدي به مردم آماده كنند.
محمود سالاركيا معاون دادستان تهران در امور زندان ها و نظارت بر ضابطين نيز با اظهار اميدواري نسبت به دستگيري شهرام جزايري گفت كه وي هنوز در داخل كشور حضور دارد. قاضي پرونده شهرام جزايري هم تأكيد كرد كه وي در هنگام مرخصي متواري نشده است. قاضي وحيد كربلايي آقاملكي با بيان اين كه براي جزايري دستور مرخصي روزانه دادم اما گفتم اجرا نشود، گفت: اعطاي مرخصي در گذشته به جزايري ربطي به من ندارد. كربلايي آقاملكي با تأكيد بر اين كه جزايري در هنگام مرخصي متواري نشده بلكه در حين انتقال براي انجام كارشناسي اموال متواري  شده، افزود: 5 كارشناس اين پرونده گفته بودند كه بدون حضور متهم نمي توانيم كارشناسي كنيم كه در آخرين روز كارشناسي، مأموران زندان بدون اين كه متهم را به مكان استقرار كارشناسان ببرند، وي را بدون اجازه دادگاه و قاضي پرونده به منزلش انتقال داده اند.
</TEXT>
</DOC>
<DOC>
<DOCID>HAM2-851205-048</DOCID>
<DOCNO>HAM2-851205-048</DOCNO>
<ORIGINALFILE>/1385/851205/news/_iran.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
ورزش در دقيقه 90
اولين پيروزي ايناسيوپيروزي استقلال در غياب يونگ
</TITLE>
<TEXT>


همشهري ورزشي- رقابت هاي هفته بيستم ليگ برتر، با تساوي سايپا، برد استقلال و اولين پيروزي ايناسيو با فولاد آغاز شد. همچنين برق شيراز بر سپاهان غلبه كرد و ذوب آهن و فجر به تساوي رسيدند تا استقلال در فاصله 4 امتيازي سايپا قرار گيرد.
ذوب آهن در ورزشگاه فولادشهر اصفهان مقابل فجر سپاسي شيراز به تساوي يك بر يك رضايت داد. مهدي رجب زاده در دقيقه 40 از روي نقطه پنالتي براي ذوب آهن و هاشم بيك زاده در دقيقه 36 براي فجر گلزني كردند. اين نتيجه به هيچ وجه مورد رضايت رسول كربكندي و البته مسئولان ذوب آهن نخواهد بود.
سپاهان در حافظيه شيراز با نتيجه دو بر يك بازي را به شاگردان ذوالفقارنسب واگذار كرد. ستار زارع و روبرت مارگوسي در دقايق 70 و 75 براي برق شيراز و محمد نوري در دقيقه 45 براي سپاهان گلزني كردند. فولاد خوزستان با شكست مس كرمان پس از نوزده هفته بار ديگر طعم پيروزي را چشيد. علي هبيداوي و فابيو همپل در دقايق 7 و 60 براي فولاد و بابك حاتمي در دقيقه 77 از روي نقطه پنالتي براي مس كرمان گلزني كردند. اين برد خانگي براي خوزستاني ها بسيار باارزش بود و اولين پيروزي ايناسيو مقابل مس كرمان رقم خورد.استقلال تهران در شرايطي به مصاف صباباتري رفت كه تئودور يونگ به طرز مشكوكي و به بهانه سرماخوردگي حاضر نشد روي نيمكت استقلال بنشيند. شاگردان محمدحسين ضيايي در اين ديدار دو بار از حريف سرسخت خود عقب ماندند. گل زودهنگام دقيقه 7 علي عليزاده كه پس از مدت ها توانست براي آبي پوشان گلزني كند، استقلال را در همان دقايق نخست بازي به آرامش رساند. اما در دقيقه 40 اميد حاجتي كار را به تساوي كشاند. به دنبال اين گل هواداران استقلال صبر و حوصله خود را از دست دادند. آنها عليه مديريت باشگاه استقلال به دنبال حذف اين تيم از حضور در ليگ قهرمانان آسيا شعارهايي را سر دادند. در نيمه دوم، بازي پرحادثه تر دنبال شد. در حالي كه علي انصاريان روي سانتر فرزاد مجيدي، استقلال را به گل دوم خود رساند تنها چند دقيقه بعد مسعود مرادي دو بازيكن از صباباتري را اخراج كرد تا عرصه بر شاگردان ضيايي بيش از پيش تنگ شود.
صباباتري در حالي كه 9 نفره كار را دنبال مي كرد، روي تجربه سهراب بختياري زاده به گل تساوي رسيد. مدافع صباباتري با يك بغل پاي ساده دروازه رحمتي را براي بار دوم گشود تا همه چيز دوباره به مساوي بيانجامد. در دقايق پاياني هر دو تيم بازي بسيار جذابي را به نمايش گذاشتند. در دقيقه 89 علي عليزاده با يك اوت دستي استقلال را به گل رساند. اين اميرحسين صادقي بود كه با يك ضربه سر توپ ارسالي را درون دروازه صباباتري جاي داد تا ورزشگاه آزادي غرق در شادي شود. البته اين گل مورد اعتراض شديد تيم صباباتري قرار گرفت. در دقايق پاياني هم اتفاق خاصي رخ نداد تا صمد مرفاوي در حالي كه جدايي قلعه نويي از استقلال به واقعيت نزديك مي شود، پس از اين برد خوشحال ترين مرد هفته بيستم لقب بگيرد.
</TEXT>
</DOC>
<DOC>
<DOCID>HAM2-851205-049</DOCID>
<DOCNO>HAM2-851205-049</DOCNO>
<ORIGINALFILE>/1385/851205/news/_iran.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مدارس بايد تا پايان اسفندماه داير باشند
</TITLE>
<TEXT>
ايلنا: معاون آموزش و پرورش نظري و مهارتي گفت: در نامه ژاي به امضاي وزير آموزش و پرورش تاكيد شده كه مدارس بايد طبق تقويم آموزشي تا پايان اسفندماه داير باشند. پرويز آژيده، معاون آموزش و پرورش نظري و مهارتي، گفت: مدارس مجاز به تعطيلي زودتر از تقويم آموزشي نيستند و بايد تا پايان اسفندماه به فعاليت خود ادامه دهند. آژيده خاطرنشان كرد: تعطيلي زودتر از موعد مدارس غيرمجاز است و بر اساس آيين ژنامه و طبق مقررات با فرد متخلف برخورد مي شود. معاون آموزش و پرورش نظري و مهارتي يادآور شد: بعد از تعطيلات نوروز نيز مدارس بايد به موقع بازگشايي شده و فعاليت خود را آغاز كنند.
</TEXT>
</DOC>
<DOC>
<DOCID>HAM2-851205-050</DOCID>
<DOCNO>HAM2-851205-050</DOCNO>
<ORIGINALFILE>/1385/851205/news/_kharj.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
با ارائه يك طرح جديد
سناتورهاي آمريكايي اختيارات جنگي بوش را محدود مي كنند
</TITLE>
<TEXT>


گروه بين الملل دموكرات هاي سنا در حال رايزني براي تدوين قانوني هستند كه در صورت تصويب، اختيارات اعطايي به جورج بوش، رئيس جمهور ايالات متحده درمورد جنگ عراق را ملغي مي كند.
به گزارش خبرگزاري آسوشيتدپرس اكثريت دموكرات سنا به رهبري هري ريد قصد دارند در پايان تعطيلات يك هفته اي سنا رايزني پيرامون تدوين پيش نويس اين قانون را آغاز كنند.
گفته مي شود اگرچه هنوز درمورد محتواي اين قانون و لحني كه براي نگارش آن به كار گرفته مي شود توافقي نشده ليكن چنانچه سنا به آن رأي مثبت دهد اختياراتي كه در چارچوب قانوني كه در سال 2002 ميلادي تصويب شد و در آن به بوش اختيار صدور فرامين نظامي بدون مشورت با كنگره اعطا شد، لغو خواهد شد.
قانون سال 2002 ميلادي با اين ديدگاه تصويب شده بود كه رئيس جمهور به اختيارات بيشتر براي تصميم گيري هاي نظامي نياز دارد تا بتواند از كشور در برابر آنچه از آن تحت عنوان تهديدهاي رو به تزايد از جانب عراق ياد شده بود، صيانت به عمل آورد درحالي كه حاميان قانون جديد اين گونه استدلال مي كنند كه با توجه به رفع اين تهديد دليلي براي برخورداري بوش از اختيارات جنگي گسترده وجود ندارد.
در چارچوب اين طرح حق تصميم گيري بوش به صدور فرامين مربوط به جنگ عليه القاعده، آموزش نيروهاي عراقي و صيانت از مرزهاي عراق محدود خواهد شد. پيش بيني مي شود اين قانون كه اختيارات بوش را محدود كرده و دست او را براي مديريت جنگ عراق و ساير تصميم گيري هاي نظامي خواهد بست موجب درگرفتن مجادلات جدي در سنا شود.
روزنامه نيويورك تايمز روز گذشته با انتشار مطلبي از دور جديد تلاش دموكرات هاي كنگره براي تحديد اختيارات جنگي بوش خبر داد و پيشنهاد چنين قانوني را نماد بالا گرفتن تنش هاي سياسي بين دو حزب پيشرو آمريكا و تداوم رويارويي دموكرات ها و بوش بر سر رويكردهاي كاخ سفيد در عراق توصيف كرد.
حركت در راستاي تدوين پيش نويس اين قانون و طرح آن در سنا، اجراي طرح جديد بوش در عراق كه بر اعزام نيروهاي تازه نفس به اين كشور استوار است را در محاق قرار خواهد داد. درحالي كه قطعنامه هفته گذشته مجلس نمايندگان آمريكا كه در آن از سياست جديد بوش در عراق انتقاد شده بود براي كاخ سفيد الزام آور نبود اما اين قانون در صورت تصويب مشكلات زيادي را فراروي سياست هاي خاورميانه اي بوش قرار مي دهد.
قرار است متن پيش نويس اين قانون را ژوزف بايدن، سناتور ايالت دلاور ورئيس كميته روابط خارجي و كارل لوين، سناتور ميشيگان و رئيس كميته نيروهاي مسلح سنا تدوين كنند و به احتمال زياد سعي خواهد شد به قانون جديد ضدتروريسم آمريكا كه قرار است سنا از روز سه شنبه بررسي آن را آغاز كند، منضم شود.
</TEXT>
</DOC>
<DOC>
<DOCID>HAM2-851205-051</DOCID>
<DOCNO>HAM2-851205-051</DOCNO>
<ORIGINALFILE>/1385/851205/news/_kharj.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
آلبرايت: حمله به عراق بزرگترين فاجعه در تاريخ آمريكاست
</TITLE>
<TEXT>
گروه بين الملل- مادلين آلبرايت، وزير امور خارجه پيشين آمريكا با انتقاد شديد از سياست هاي جنگ طلبانه آمريكا در عراق و سرزمين هاي اشغالي تاكيد كرد: حمله آمريكا به عراق به عنوان بزرگترين فاجعه در تاريخ سياست خارجي آمريكا در تاريخ به ثبت خواهد رسيد.
آلبرايت در نشستي با جيمي كارتر، رئيس جمهور پيشين آمريكا در مركز كارتر در آتلانتا كه با حضور گروهي از فعالان سياسي برگزار شد، گفت: جورج بوش اعتبار اخلاقي آمريكا را زير سئوال برده است.
وي افزود: عراق بزرگترين فاجعه در تاريخ آمريكاست زيرا آمريكا عناصر خوب و نكات مثبت قدرت و نيز اقتدار اخلاقي خود را از دست داده  است. وي افزود: ماموريت رئيس جمهور بعدي آمريكا احياي جنبه هاي خوب و نكات مثبت قدرت آمريكا خواهد بود.
آلبرايت كه در دوران رياست جمهوري بيل كلينتون، رئيس جمهور پيشين آمريكا وزير امور خارجه او بود، تاكيد كرد: دولت كنوني آمريكا به اشتباه تصور مي كند با اقدامات يكجانبه مي تواند صلح را در خاورميانه برقرار سازد. كارتر كه از منتقدان سياستهاي جنگ طلبانه بوش است، نيز طي اظهاراتي گفت: جنگ در عراق و سياست پيشگيرانه اي كه دولت بوش در پيش گرفته، احساسات خصمانه نسبت به آمريكا و ترس از آن را در سراسر جهان افزايش داده است. وي افزود: حمله غيرموجه به عراق باعث كشته شدن دهها هزار نفر از غيرنظاميان اين كشور شده است.
</TEXT>
</DOC>
<DOC>
<DOCID>HAM2-851205-052</DOCID>
<DOCNO>HAM2-851205-052</DOCNO>
<ORIGINALFILE>/1385/851205/news/_kharj.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
ادامه بحران سياسي ايتاليا
</TITLE>
<TEXT>
گروه بين الملل- رومانو پرودي، نخست وزير ايتاليا كه عصر روز چهارشنبه هفته گذشته به دنبال راي منفي سناي اين كشور به طرح پيشنهادي او پيرامون سياست خارجي ايتاليا از سمت خود كنار ه گيري كرده بود احتمالاً بار ديگر از سوي جيورجيو ناپوليتانو، رئيس جمهور مامور تشكيل كابينه خواهد شد.
به گزارش خبرگزاري رويترز اگر چه ناپوليتانو مخالفتي با ادامه نخست وزيري پرودي ندارد اما تزلزل دولت او كه پس از پيروزي ضعيف در انتخابات پارلماني آوريل سال گذشته ميلادي قدرت را در دست گرفت، موجب شده احزاب اپوزيسيون و در صدر آنها حزب محافظه كار به رهبري سيلويو برلوسكوني، نخست  وزير پيشين ايتاليا خواستار كناره گيري وي از قدرت شوند.پرودي 67 ساله رياست شصت و يكمين دولت ايتاليا پس جنگ جهاني دوم را برعهده داشت كه گمان مي رود با توجه به اكثريت ضعيف ائتلاف او در پارلمان رايزني ها براي تشكيل دوباره هيات دولت به رهبري او به بن بست برسد.
موقعيت پرودي پيش از اين به دنبال ارائه لوايحي چون اعطاي حقوق قانوني به زوج هايي كه با يكديگر زندگي مي كنند اما با هم ازدواج نكرده اند مطابق با زوج هايي كه رسماً به عقد هم درآمده اند و مخالفت شديد كليساي كاتوليك با اين لايحه تضعيف شده بود. علاوه بر اين اكثريت ضعيف ائتلاف حاكم در پارلمان كه تنها يك كرسي بيشتر از احزاب اپوزيسيون در اختيار دارند موقعيت دولت چپگراي ميانه رو پرودي را به مخاطره افكنده بود.
پافشاري دولت پرودي بر تمديد دوره ماموريت 1800 نيروي ايتاليايي در افغانستان و موافقت با توسعه پايگاه نيروي هوايي ارتش آمريكا در نزديكي ونيز از ديگر مواردي بود كه مخالفت هاي گسترده اي را با دولت پرودي رقم زد تا آنجا كه حتي جناح هايي از كمونيست ها، كه متحد او تلقي مي شدند هم منتقد سياست خارجي دولت بودند.
اگر چه واحدهاي نظامي ايتاليا مستقر در افغانستان در دوران نخست وزيري بر لوسكوني به اين كشور اعزام شده بودند اما پرودي خواستار تمديد دوره استقرار آنها به رغم مخالفت گسترده افكار عمومي با ادامه حضور نيروهاي ايتاليايي در افغانستان بود.
به نظر مي رسد ناپوليتانو كه خود زماني كمونيست بوده مجدداً پرودي را مامور تشكيل كابينه كند. در اين صورت او مي تواند با تركيب كنوني هيات دولت براي كسب راي اعتماد به پارلمان برود يا افراد جديدي را براي تصدي وزارتخانه ها معرفي كند.
</TEXT>
</DOC>
<DOC>
<DOCID>HAM2-851205-053</DOCID>
<DOCNO>HAM2-851205-053</DOCNO>
<ORIGINALFILE>/1385/851205/news/_kharj.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
بازتاب
مأموريت شاهزاده سعودي مترجم: نيلوفر قديري
</TITLE>
<TEXT>
شاهزاده بندر بن سلطان 22 سال به عنوان سفير عربستان در آمريكا به رايزني و معامله مشغول بود. او در اكثر تصميمات و طرح هاي آمريكا در خاورميانه نقش و نفوذ داشت. در دوران رياست جمهوري جورج بوش شاهزاده بندر نزديكي آمريكا به ليبي را طراحي كرد و 2 ماه قبل از جنگ عراق نقشه هاي اين حمله را در اتاق جنگ و از نزديك ديد.
در تابستان سال 2005 مدت كوتاهي بعد از اين كه بندر به كشورش بازگشت و ديگر سفير نبود،  ديگر موقعيت گذشته را از دست داد و حتي بعضي فكر مي كردند او اگرچه در سمت مشاور امنيت ملي موقعيت بالايي داشت اما ديگر محرم امير عبدالله پادشاه عربستان نيست. اما اكنون بندر بار ديگر به عرصه قدرت بازگشته است. از آغاز سال تاكنون شاهزاده بندر بار ديگر رايزني هاي خود را در خاورميانه شروع كرده است.
در ماه گذشته بندر سه نشست با علي لاريجاني رئيس شوراي عالي امنيت ملي ايران، 2 ديدار با ولاديمير پوتين در مسكو و رياض داشته است و در مذاكرات مهم رهبران فلسطين در مكه هم حضور داشته است. بعد از اين مذاكرات هم بدون هيچ پوشش خبري و در كمال بي خبري براي باخبركردن جورج بوش از نتايج مذاكرات به واشنگتن رفته است. او به عقد پيمان ميان رهبران فلسطين كمك كرد و در رسيدن به تفاهم مشترك ميان ايران و عربستان درباره لبنان هم نقش پررنگي داشت. بندر همچنين در مناقشه اخير آمريكا با ايران بر سر برنامه هسته اي تهران، در چندين ديدار با مقامات بلندپايه 2 كشور گفت وگو كرده است.
آيا بندر مي تواند آمريكا را از رشته بحران هايي كه در خاورميانه در آنها گرفتار شده نجات دهد؟ شايد نه. اما دوست قديمي  واشنگتن يكي از معدود گزينه هايي است كه دولت بوش اكنون در اختيار دارد. كاندوليزا رايس وزير خارجه آمريكا با رد گفت وگو با ايران و سوريه و تحريم دولت تحت رهبري حماس در فلسطين عملاً از رايزني ها منزوي شده و به كناري رفته است.
بنابراين آمريكا ديگر گزينه اي براي پيشبرد تلاش هاي ديپلماتيك در حل مناقشه لبنان و فلسطين ندارد كه به آن تكيه كند. رايس علي رغم اين كه در گذشته دولت مصر را به رفتارهاي غير دمكراتيك متهم كرده  بود اما براي حل مناقشات به سراغ قاهره هم رفت و نتيجه نگرفت. به اين ترتيب اكنون فقط عربستان سعودي باقي مانده و شاهزاده بندر. او در آخرين سفر خود به واشنگتن گزارشي از گفت وگوها و رايزني هايش ارائه كرد. اما نبايد فراموش كرد كه به هر حال بندر اول منافع عربستان را در نظر دارد و بعد آمريكا را.
دولت بوش وقتي اين موضوع را به ياد آورد كه رهبران حماس و فتح در مذاكرات مكه به توافق رسيدند. سياست دولت بوش آن است كه حماس به سود فتح و محمود عباس تضعيف شود. اما توافقي كه در مكه ميان رهبران 2 طرف به دست آمد اين گونه نبود و طرح هاي رايس براي فراهم كردن زمينه تحقق اهدافش در مذاكرات سه جانبه اش با عباس و ايهود اولمرت نقش بر آب شد.
واشنگتن مجموعه اي از خطوط قرمز را در مذاكرات مكه مشخص كرده و تأكيد كرده بود كه اولاً حماس بايد مجبور به نفي خشونت و به رسميت شناختن اسرائيل شود، دوماً اسماعيل هنيه نخست وزير دولت خودگردان و از رهبران حماس نبايد در دولت بعدي نخست وزير باشد. بندر هر دوي اين خطوط قرمز را در هم شكست و از آن عبور كرد.
اين به آن معني نيست كه دوست قديمي  خانواده بوش اكنون ديگر در كاخ سفيد جايي ندارد. هدف اصلي بندر از نظر دولت بوش حل موضوع ايران است. اگر بندر بتواند زمينه را براي برگزاري مذاكرات استراتژيك ميان ايران و آمريكا فراهم كند، كار بزرگي براي واشنگتن انجام داده است.
واشنگتن پست‎/ 19 فوريه
</TEXT>
</DOC>
<DOC>
<DOCID>HAM2-851205-054</DOCID>
<DOCNO>HAM2-851205-054</DOCNO>
<ORIGINALFILE>/1385/851205/news/_kharj.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
كوتاه از جهان سياست
</TITLE>
<TEXT>
پس از بازگشت از ايران
نيروهاي آمريكايي عمار حكيم را بازداشت كردند
ايرنا: نيروهاي آمريكايي صبح ديروز سيد عمار حكيم فرزند سيد عبدالعزيز حكيم رئيس مجلس اعلاي انقلاب اسلامي عراق و رئيس ائتلاف يكپارچه عراق را بازداشت كردند.
به گزارش خبرنگار سياسي ايرنا، عمار حكيم كه دبيركل مؤسسه شهيد محراب و تبليغات اسلامي عراق است، هنگام بازگشت از ايران به عراق در مرز بدره از سوي نيروهاي آمريكايي بازداشت شد.
نيروهاي آمريكايي پس از متوقف كردن خودروي حامل عمار حكيم و محافظانش، اقدام به خلع سلاح محافظان وي كرده  و سپس آنها را بازداشت كردند. اين گزارش حاكي است كه دولت عراق و مجلس اعلاي انقلاب اسلامي عراق در تلاش براي آزادي عمار حكيم و محافظانش هستند.
تصميم انگليس براي افزايش نيروهايش در افغانستان
گروه بين الملل - دولت انگليس قصد دارد با اعزام هزار نيروي تازه نفس به افغانستان تعداد نيروهاي كنوني خود در اين كشور را افزايش دهد.
به گزارش روزنامه انگليسي گاردين دس براون، وزير دفاع انگليس قرار است روز دوشنبه با حضور در پارلمان انگليس جزئيات اعزام اين نيروها را براي نمايندگان مجلس تشريح كند. تصميم افزايش تعداد نيروهاي انگليسي در افغانستان كمتر از يك هفته پس از آن كه توني بلر، نخست وزير انگليس اعلام كرد 1600 نيروي انگليسي در ماه هاي آينده از عراق خارج مي شوند اتخاذ شده است.
انگليس اكنون بيش از 5 هزار نيرو در افغانستان دارد كه در ولايت هاي جنوبي اين كشور متمركز هستند.
آزمايش موشكي پاكستان
مهر: ارتش پاكستان اعلام كرد كه يك فروند موشك بالستيك دوربرد را با موفقيت آزمايش كرده است.
سخنگوي ارتش پاكستان با اعلام اين مطلب به خبرگزاري فرانسه گفت: برد موشك شاهين 2 يا حتف 6، 2 هزار كيلومتر است و محل پرتاب آن اعلام نشده است.
اين موشك قابليت حمل كلاهك هسته اي را دارد و آزمايش آن دو روز پس از امضاي توافقنامه كاستن از خطرات حوادث هسته اي بين هند و پاكستان صورت گرفت. پاكستان آذرماه گذشته نيز موشك هاي بالستيك خود را آزمايش كرده بود. مقام هاي پاكستاني تأكيد كردند كه اين آزمايش خللي به روابط هند و پاكستان وارد نمي كند. اين آزمايش در حالي انجام گرفت كه وزير خارجه پاكستان از هند ديدار مي كرد تا پس از بمب گذاري در قطار دوستي بين هند و پاكستان روابط دو كشور را بررسي كند.
محكوميت نظامي آمريكايي به خاطر تعرض
به دختر 14ساله عراقي
گروه بين الملل- در ادامه رسيدگي به پرونده جنايت محموديه يك نظامي  آمريكايي به جرم تجاوز و قتل يك دختر 14 ساله عراقي و كشتار فجيع سه تن از افراد خانواده وي به 100 سال زندان محكوم شد.
به گزارش خبرگزاري فرانسه گروهبان پائول كارتز 24 ساله به جرم خود در خصوص تجاوز و قتل اعتراف كرده و گفته خواسته با سوزاندن جسد دستگاه قضائي را گمراه و از حكم اعدام در حق خود جلوگيري كند. اين دومين نظامي  آمريكايي است كه در خصوص اين پرونده مجرم شناخته مي شود. جيمز بركر 23 ساله در ماه نوامبر 2006 به مشاركت خود در اين جرم اعتراف و به حبس ابد محكوم شد. سه نظامي  ديگر آمريكايي نيز به جرم مشاركت با اين دو نظامي  آمريكايي مورد محاكمه قرار مي گيرند. اين پنج نظامي  آمريكايي در 12 ماه مارس سال 2006 در محموديه در 30 كيلومتري جنوب بغداد با تجاوز به يك دختر 14 ساله، وي، پدر و مادر و خواهر كوچكش را به قتل رسانده و جسد آنها را سوزاندند.
</TEXT>
</DOC>
<DOC>
<DOCID>HAM2-851205-055</DOCID>
<DOCNO>HAM2-851205-055</DOCNO>
<ORIGINALFILE>/1385/851205/news/_learning.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
لزوم همراهي والدين و مربيان در حل مشكلات دانش آموزان
خيال پردازي ممنوع!
نرگس بخشيان
</TITLE>
<TEXT>


وجود فرزندان دو قلويم در منزل كه يكي دختر و ديگري پسر بود و اختلاف هايي كه از دوران نوزادي در هر دوي آنها ديدم، همواره اين فكر را در ذهنم تداعي مي  كرد كه آنها فقط با هم به دنيا آمده اند و اصلا مثل هم نيستند؛ بنابراين سعي كردم تا قضاوت هايم را براساس تفاوت ها پايه گذاري كنم تا در رفع احتياجات مادي و معنوي شان عدالت را برقرار كرده باشم. من متوجه شدم كه بچه ها را نبايد به يك نگاه ببينم، اما متاسفانه برخي والدين به اين موضوع توجه نمي كنند و فرزندانشان را آنطور كه مي خواهند مي بينند نه آنطور كه آنها هستند، يعني حاضر نيستند آنچه را كه واقعيت دارد ببينند.
من آموزگارم و در مدت 20سال كار آموزشي دريافته ام كه اين موضوع در ارتباط با دانش آموزان نيز صادق است. هر دانش آموز علاوه بر ظاهر متفاوتي كه با ديگر كودكان همسال خود دارد(اختلاف در وزن، قد، رنگ، پوست و...)اختلافات دروني نظير توانايي هاي ذهني و باطني متفاوت با ديگر دانش آموزان نيز دارد.
بنابراين آيا سزاوار است پدران و مادران تنها به صرف همكلاس بودن فرزندانشان با گروه همسالان خود، آنها را با يكديگر مقايسه كنند و انتظاراتي يكسان داشته باشند؟
پيش به سوي واقع گرايي
مسلما درصد آگاهي پدران و مادران مي تواند نگرش اوليا و رفتار آنها را تغيير دهد و باعث شود كه انتظارات واقع گرايانه تري در مورد فرزند خويش داشته باشند. آموزش به اوليا، آنها را در مورد ظرفيت هاي فرزندشان آگاه كرده و سبب مي شود كه به هنگام برخورد با مشكلات درسي و... آگاهانه عمل كنند و نتايج مطلوب تري به دست آورند. در اين ميان، برخورد صحيح و آگاهانه معلم در اين زمينه مي تواند نقش به سزايي در پذيرش ناتواني هاي دانش آموزان از سوي اوليا داشته باشد، چرا كه در برخي موارد، بيان مشكلات دانش آموز از سوي معلم با عكس العمل از سوي پدران و مادران همراه است و در واقع، آنها حاضر به پذيرش موضوع نيستند.
در حالي كه اگر از دوران پيش دبستان و حتي قبل از آن، اين كمبودها و اختلالات كودكان تثبيت شده باشد آنها در صورت توجه بيشتر مسئولان آموزش و پرورش و آموزش و آماده سازي والدين در جهت شناخت دقيق تر مسايل و كمبودهاي كودكان، مي توان آنها را رفع كرد.
امروزه عقيده بر اين است كه اختلالات رفتاري، زمينه ساز اختلالات يادگيري در كودكان است كه بدون در نظر گرفتن توانايي  فرد، خلاقيت، اعتماد به نفس و... و با استفاده از اهرم زور نمي توان آن را برطرف كرد. هر ساله وجود اوليا نگران و مستاصل توجه من را به چاره جويي جلب كرد و نكات زير را به تجربه دريافته ام.
1 -والدين ناآگاه براي سربلندي خود بين اقوام و همسايه ها و يا گاه به خاطر گرفتن هدايايي كه از سوي اداره ها به معدل هاي ممتاز داده مي شود، فشار بي اندازه اي را به فرزندان خود تحميل مي كنند.
2 - گاه اين فشار از سوي مربيان و براي بالا بردن نام خود و مدرسه كه خواسته يا ناخواسته همان كاري را مي كنند كه اوليا مي خواهند و به برخي روش هاي غيرمعقول براي رسيدن به اين هدف متوسل مي شوند.
اما به جاي اين همه فشار بهتر است خودمان را جاي دانش آموزاني قرار دهيم كه كمترين توجه را به درس نشان مي دهند؛ يا دانش آموزاني كه در رقابت جا مي مانند و به دليل مشكلات، علاقه خود را از دست مي دهند.
وقتي كودكان خيال پرداز، جا مي مانند
در جامعه امروزي، خانواده مسئوليت خود در تربيت فرزندان را بايد با همسايه ها، مدرسه و حتي قانونگذاران تقسيم كند. اگر كودك عادت كند كه با خيال پردازي با مشكلات و يا نااميدي ها برخورد كند، هرگز ياد نخواهد گرفت كه چگونه مشكلات خود را حل كند و طرز تفكر او براي اطرافيانش به شكل يك مشكل درخواهد آمد. ناكامي وخيم زماني بروز مي كند كه كودك، توانايي ارضاي نيازهاي ابتدايي خود را ندارد، اين نيازها به قرار زير است:
1 -نياز به محبت، به ويژه محبت از طرف والدين و افراد خانواده.
2 -نياز به امنيت كه از طريق تعلق داشتن به گروه يا مقبول ديگران قرار گرفتن، تبيين مي شود.
3 -نياز به استقلال، يعني فرد بتواند خودش تصميم گيري و برنامه ريزي كند كه از دوران كودكي روبه رشد است و در نوجواني قوي تر مي شود.
4 -نياز به عزت نفس، كه اين نياز وابسته به آن است كه فرد تا چه حد توانايي تطابق معيارهاي رفتاري خود و تجربه موفق شدن در هدفي كه انتخاب كرده را دارد. در اين ميان، هرچند كه لازم است كودكان را از رنج ناكامي شديد و حقارت باز داريم اما اين به آن معنا نيست كه هميشه از آنها در برابر مشكلات حمايت كنيم، چرا كه مقابله با مشكلات، نقش بسيار مهمي را در رشد زندگي فردي آنها دارد. در واقع والدين از طريق رو به رو شدن با مشكلات كودكان به حقايق و محدوديت هاي خود و طبيعت چيزهايي كه سعي به انجام آنها دارند، پي مي برند و تنها از طريق غلبه بر مشكلات است كه اعتماد به نفس به وجود مي آيد.
فردي كه اعتماد به نفس دارد، مشكلات را به مبارزه مي خواند و سعي مي كند به پيروزي دست يابد. در حقيقت پيروزي مفهومي است كه بدون وجود مبارزه، معني خود را از دست مي دهد.
نكته مهمي كه در اين ميان وجود دارد، اين است كه بسياري از كساني كه بر مشكلاتشان فايق آمده اند موفقيت خود را مديون كساني مي دانند كه آنها را تشويق كرده اند، بنابراين اگر علاقه منديم شاگردان بر مشكلات خود پيروز شوند لازم است بدانيم چه كمكي مي توانيم به آنها كنيم.
تجزيه و تحليل اطلاعات
براي از بين بردن نقايص فوق با استفاده از راهكارهاي زير مي توان عمل كرد:
1 -والدين مي توانند با فراهم آوردن شرايط مساعد از پرخاشهاي كودك بكاهند.
2 -كودك، بايد از نيازهاي حركتي خود لذت ببرد، مثلا فضايي در اختيار او قرار گيرد كه بدون ملاحظه ديگران هر وقت و به هر ميزان كه مي خواهد بازي كند و به دلخواه خود تحرك داشته باشد.
3 - شرايط محيطي بايد طوري براي كودك تغيير كند كه بتواند همراه با انجام فعاليت هاي مثبت روند يادگيري را طي كند، براي دستيابي به اين موارد بهتر است به موارد زير توجه شود:
الف- سرمشق هاي صحيحي در اختيار او قرار دهيد.
بكودك را ياري دهيد تا پيامدهاي رفتارش را بشناسد و به آن توجه كند.
جبه او فرصت دهيد تا اعتماد به نفس و تاييد را تجربه كند.
دبا او به كسب تجربه مشترك و تمرين بپردازيد تا بتواند با مشكلاتش دست و پنجه نرم كند.
4 -كمك كنيد براي خود هدفي انتخاب كند.
5 -آنان را ياري دهيد تا دريابند وقتي از دريچه منطق و استدلال حرف مي زنند، ديگران مي پذيرند.
6 -آنان را ياري دهيد تا در جريان بحث و گفتگو با ديگران خويشتن خويش را تعديل كنند.
7 -به خاطر داشته باشيد كه گاهي لازم است براي آزادي از دام خودمحوري از يك تصميم و عمل نادرست عقب نشيني كنند.
8 - بدانيد كه والدين خود بهترين الگوي رفتاري براي فرزندانشان هستند.
9 - به پرسش هاي بچه ها در صورتي كه پاسخ آنها را مي دانيد، با صداقت، سادگي و كوتاه پاسخ دهيد.
10 - سعي كنيد با ايجاد فضاي اطمينان بخش و اعتمادآفرين، رازدار و محرم اسرار كودكان خود باشيد.
</TEXT>
</DOC>
<DOC>
<DOCID>HAM2-851205-056</DOCID>
<DOCNO>HAM2-851205-056</DOCNO>
<ORIGINALFILE>/1385/851205/news/_learning.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
گزارش
مقابله با فساد آموزشي در روسيه با برقراري آزمون ورود به دانشگاهروسيه مانند ديگر كشورها!
</TITLE>
<TEXT>


آسوشيتدپرس: پرداخت رشوه براي پذيرش و نمره در دانشگاه ها و مؤسسات حرفه اي در روسيه پس از سقوط اتحاد شوروي در سال 1991 همه گير شده است. منتقدان از اين نگران هستند كه اين نوع فساد كه به گفته پليس و كارشناسان مشكلي فزاينده است، كيفيت اين نظام آموزشي را در معرض فرسايش قرار داده است. زماني نظام آموزشي روسيه جزو بهترين ها در جهان بود.
اكنون براي مقابله با اين قبيل اقدامات، پارلمان روسيه طرحي را براي اجراي آزمون هاي چند گزينه اي استاندارد در سال پاياني دبيرستان تصويب كرده است. اين آزمون قرار است جايگزين آزمون ورودي كتبي و شفاهي شود كه جا را براي اعمال نظر شخصي و ارتشاء باز مي گذارد.
ولاديمير يفيموف عضو كميته آموزش دوماي روسيه گفت: روشن است كه اين تحول، پذيرش دانشجو را بي طرفانه تر مي كند و در نتيجه كاركنان دانشگاه كمتر مي توانند بر فرايند پذيرش تأثير بگذارند. انتظار مي رود اين آزمون از سال 2009 به اجرا در آيد.
به نظر مي رسد از زماني كه ولاديمير پوتين به رياست جمهوري روسيه رسيد، مشكل فساد در تمام سطوح دولت بدتر شده باشد. برآورد يك گروه بين المللي ضد فساد حاكي از آن است كه ميزان تباني از سال 2001 تا به حال هفت برابر شده است. كارشناسان مي گويند فساد بر اثر بحران هاي اقتصادي دوران پس از شوروي، به آموزش راه يافت. در اين دوران، حقوق استادان و كاركنان دانشگاه پايين آمد و همين حقوق پايين هم با تأخير پرداخت مي شد.
در دانشگاه هاي دولتي كه بيشتر نظام آموزش عالي روسيه را تشكيل مي دهد، دستمزدها به شدت پايين است. در دانشگاه دولتي مسكو كه معتبرترين دانشگاه روسيه به شمار مي رود، حقوق استادان بين 470 تا 980 دلار در ماه است. تحصيل بيشتر دانشجويان رايگان است و بنابراين، افزايش شهريه معدود كساني كه شهريه مي دهند، مشكل را حل نمي كند.
در دوران شوروي، برخي دانشجويان مي توانستند از رهگذر ارتباطات پدر و مادران به دانشگاه هاي خوب راه پيدا كنند. اما اين نظام عمدتاً به موفقيت پاداش مي داد و امكان راهيابي دانشجويان تنگدست، اما مستعد را به دانشگاه هاي خوب فراهم مي كرد. اين قبيل دانشجويان هنوز در روسيه پوتين امكان موفقيت دارند، اما شكايت هاي زيادي وجود دارد كه حتي افراد مستعد نيز بايد با رشوه به دانشگاه راه يابند.
افزون بر اين، ادعاي برخي دانشجويان در اين مورد كه شماري از استادان با دريافت رشوه نمره مي دهند،  به نگراني در مورد پرورش پزشكان  ،  وكلا و ساير متخصصان فاقد صلاحيت دامن زده است . فيليپ زولوت نيتسكي، سخنگوي اداره جرائم اقتصادي پليس مسكو گفت: هر سال بين 30 تا 40 استاد در اين شهر در حين دريافت رشوه براي دادن نمره بازداشت مي شوند. وي افزود: در خلال پنج سال گذشته،  30 مورد رشوه گيري توسط كاركنان پذيرش دانشگاه گزارش شده است.
اتهام رشوه گيري برخي از استادان ثابت شده است، اما بيشترشان به خاطر پيري، محكوميت تعليقي گرفته اند. با اين حال،  كارشناسان هشدار مي دهند كه آزمون جديد به تنهايي جلوي فساد را نخواهد گرفت مگر آنكه كل نظام آموزشي متحول شود، حقوق استادان و كاركنان افزايش يابد و اصول اخلاقي در دانشگاهها بهبود يابد.
</TEXT>
</DOC>
<DOC>
<DOCID>HAM2-851205-057</DOCID>
<DOCNO>HAM2-851205-057</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
معاون شهرسازي و معماري شهرداري تهران اعلام كرد:
جزئيات طرح تازهنظام اخذ عوارض شهري
شهرداري تهران طرح سه شنبه سبز را براي كاهش خطرات چهارشنبه سوري اجرا مي كند
</TITLE>
<TEXT>


گروه شهري- با هدف عدالت گستري در شهر و بسترسازي براي توسعه پايدار، نظام اخذ عوارض در تهران تغيير مي كند.
نظام جديد به گونه اي طراحي خواهد شد كه ارزش افزوده ناشي از طرح هاي توسعه به منبع عمده درآمد مديريت شهري تبديل شده و سود ناشي از ساخت وساز نصيب كل شهر و تهران شود، نه فقط اشخاص محدود.
مهندس جليل حبيب اللهيان معاون شهرسازي و معماري شهرداري تهران در اين باره گفت، كميته بازنگري در نظام اخذ عوارض از نيمه پاييز آغاز به كار كرده و تاكنون موفق شده است كليات موضوع را تدوين و ارائه كند. در اين كميته هم كارشناسان شهرداري حضور دارند و هم شماري از كارشناسان و صاحب نظران بخش خصوصي.
بقيه از صفحه اول
وي افزود: هدف اين بوده كه مابه التفاوت و سود ناشي از تراكم نصيب شهر شود، يعني حتي كسي كه براي زمين خود مجوز ساخت نمي گيرد نبايد احساس غبن كند و از سوي ديگر مالكاني كه زمين هاي آنها در طرح هاي توسعه شهري از قبيل؛ فضاي سبز، محدوده هاي ترافيكي، فضاهاي فرهنگي و ورزشي و... قرار مي گيرد نبايد نسبت به كساني كه زمين آنها مجوز مسكوني گرفته، متضرر شوند. حتي كسي كه در زمين خود خانه 2 طبقه مي سازد نبايد نسبت به كسي كه في المثل خانه 5 طبقه مي سازد متضرر شود، به واقع سود آن 3  طبقه اضافه نصيب شهر خواهد شد، نه مالك آن زمين.
حبيب اللهيان افزود: بر اين اساس ديگر روي زمين مردم لكه گذاري نمي كنيم. شهر را به واحدهاي كوچكي به اسم محله تقسيم كرده ايم. هر محله حدوداً يك كيلومتر و نيم قطر دارد. تقريباً هم سعي كرده ايم هر محله هويتمند باشد.بر اين اساس تهران حدود 500 محله دارد. بر اساس افق جمعيتي محله نيازهاي اساسي آن از قبيل شريان هاي ترافيكي، مدرسه، مسجد، ورزشگاه و... تعيين مي شود. با توجه به مركزيت معنادار توصيه خواهد شد در كدام بخش از اراضي محله، نيازهاي لازم جايابي بشود. اما اجراي طرح هاي مرتبط اقتضاء اقتصادي داشته و مثل سابق همراه با اجبار نخواهد بود. به اين ترتيب شهروند انگيزه اقتصادي خواهد داشت براي اين كه داوطلبانه در زمين خود، براي مثال مدرسه بساز د.
بانك زمين
معاون شهرسازي و معماري شهرداري تهران همچنين اشاره كرد كه به زودي در تهران بانك زمين راه اندازي خواهد شد. در اين بانك كليه اراضي متعلق به شهرداري و ديگر اراضي قابل تملك براي مديريت شهري ثبت شده و بر مبناي افق توسعه محله ها هركدام تعريف كاربري ويژه اي پيدا خواهند كرد.در بانك زمين اراضي به موقع تملك و ذخيره شده و با جلوگيري از تغيير نامناسب و برنامه ريزي نشده كاربري اراضي از تضييع حق شهروندان ممانعت خواهد شد.
</TEXT>
</DOC>
<DOC>
<DOCID>HAM2-851205-058</DOCID>
<DOCNO>HAM2-851205-058</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
انتقاد دبير سابق شوراي عالي ترافيك از روند اجراي تبصره 13
</TITLE>
<TEXT>
مهر: تثبيت قيمت بنزين و توجه نكردن به افزايش پلكاني و تدريجي قيمت بنزين يك اشتباه بزرگ بود و افزايش 10 درصدي قيمت بنزين در هر سال، منطق مشخص و درستي داشت.
محمد رئوفي با بيان اينكه تغيير قيمت يكباره بنزين اصلا به صلاح نيست و تبعات زيادي دارد گفت: تا زماني كه حمل و نقل عمومي مطمئن وجود نداشته باشد مشكل بنزين حل نخواهد شد در حالي كه تمام راهكارهاي پيشنهادي از جيره بندي تا افزايش قيمت بنزين تبعات خاص خود را دارد.
وي، تنها راه نجات حمل و نقل همگاني را اجراي درست تبصره 13 دانست و تاكيد كرد: در قانون برنامه چهارم دولت تثبيت كرد كه سهم حمل و نقل عمومي به 75 درصد برسد كه با اين روند به نظر نمي رسد در آينده حمل و نقل قابل اعتمادي در اختيار مردم قرار گيرد.
رئوفي با انتقاد از روند پيگيري تبصره 13 گفت: راهي جز گسترش حمل و نقل عمومي وجود ندارد ولي به نظرمي رسد اختلاف سليقه ها دراين ميان مانع پيشرفت اساسي كار است و مسكن هايي كه در اين زمينه تزريق مي شود كارايي چنداني ندارد.
</TEXT>
</DOC>
<DOC>
<DOCID>HAM2-851205-059</DOCID>
<DOCNO>HAM2-851205-059</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
شهرداري تهران اجرا مي كند
سه شنبه سبز، براي كاهش خطرات چهارشنبه سوري
</TITLE>
<TEXT>
گروه شهري- شهرداري تهران با اجراي طرح سه شنبه سبز و تشكيل بازارچه هاي محصولات فرهنگي و پوشاك و اجراي مسابقات فرهنگي، سعي در كاهش خطرات سه شنبه آخر سال دارد.
مديركل فرهنگي حوزه معاونت اجتماعي شهرداري تهران، با اشاره به مصادف شدن روزهاي پاياني سال با ماه هاي سوگواري گفت: پيش بيني مي شود كه با توجه به اين موضوع مردم بيشتر رعايت خواهند كرد و در مجموع امسال با مشكلات كمتري روبه رو خواهيم شد.مجيد جوزاني با بيان برنامه هاي ويژه براي چهارشنبه سوري افزود: برنامه هاي اين روز بايد در شوراي فرهنگ عمومي استان تهران بررسي شود. با اين حال شهرداري تهران آمادگي دارد تا با نهادهاي مختلف در اين باره همكاري كند.وي با اعلام اين كه معاونت اجتماعي برنامه هاي خود را ارائه كرده است تأكيد كرد: در اين روز نمايش هاي خياباني، غرفه هاي فروش محصولات فرهنگي و پوشاك ايجاد خواهد شد، اما تصميم براي عرضه مواد محترقه بي خطر در اختيار شهرداري نيست.
مديركل فرهنگي حوزه معاونت اجتماعي شهرداري ارائه برنامه هاي اين روز را مستلزم همكاري همه نهادها در اين مورد دانست و گفت: سه شنبه آخر سال تبديل به يك بحث اجتماعي شده است و ديگر جنبه انتظامي ندارد و مراجع مختلف سعي در كاهش خطرات و كم كردن آسيب هاي آن دارند.جوزاني در ادامه افزود: شهرداري تهران در كنار مردم است و تمام سعي ما اين است كه برگزاري اين آيين ها در شأن مردم و اين ايام باشد.
وي برنامه هاي اجتماعي شهرداري در استقبال از بهار را اجراي برنامه رحلت رسول اكرم(ص)به بزرگترين شكل ممكن، اجراي مسابقات فرهنگي، توزيع بن نيازمندان با محوريت دانش آموزان، ايستگاه هاي مختلف فرهنگي و سلامت و اجراي برنامه روز سيزدهم فروردين عنوان كرد.
</TEXT>
</DOC>
<DOC>
<DOCID>HAM2-851205-060</DOCID>
<DOCNO>HAM2-851205-060</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
همايش بين المللي تشيع و خاورشناسان در قم و اصفهان
</TITLE>
<TEXT>
قم- خبرنگار همشهري: همايش بين المللي تشيع و خاورشناسان در دو مرحله ملي و يك مرحله بين المللي در 3 بخش مباحث مقدماتي، تاريخ انديشه ها و مطالعات تطبيقي و فرقه شناسي در قم و اصفهان برگزار مي شود.دبير اجرايي همايش، زمان پيش همايش اول را هشتم اسفند ماه در مدرسه عالي امام خميني(ره)، پيش همايش دوم را مهرماه 86 در دانشگاه اصفهان و همايش بين المللي آن را اسفند سال 86 اعلام كرد.
رزاقي موسوي، هدف از اجراي اين همايش را آشنايي با ديدگاه هاي بيروني در خصوص شيعه،  نقد كتاب و روش هاي خاورشناسان، بررسي تاثيرانقلاب اسلامي بر شيعه شناسي و... ذكر كرد.وي خاطرنشان كرد: اين همايش به چهار زبان فرانسوي، عربي، فارسي و انگليسي برگزار خواهد شد.
</TEXT>
</DOC>
<DOC>
<DOCID>HAM2-851205-061</DOCID>
<DOCNO>HAM2-851205-061</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
تمديد مهلت نام نويسيمسافربرهاي شخصي شهري و بين شهري
</TITLE>
<TEXT>
ايسنا: مهلت نام نويسي مسافربرهاي شخصي شهري و بين شهري، تا 10 اسفند ماه 85 تمديد شد. ستاد شناسايي و ساماندهي مسافربرهاي شخصي با صدور اطلاعيه اي اعلام كرد: اين ستاد به منظور پاسخ گويي به استقبال گسترده هموطنان سراسر كشور، در زمينه اجرايي كردن طرح شناسايي و ساماندهي مسافربرهاي شخصي، طرح فوق را به دستور وزير كشور، تمديد كرد. بر اين اساس ستاد شناسايي و ساماندهي مسافربرهاي شخصي از كليه افرادي كه به صورت شخصي يا در قالب آژانس هاي درون شهري و برون شهري، مؤسسات اتومبيل كرايه و شركت هاي حمل و نقل عمومي  كه تاكنون بدون مجوز به جابه جايي مسافر اقدام مي كردند، درخواست دارد با مراجعه به ســـايت اينترنتي www.taxi.org.ir در اين طرح شركت كنند.
</TEXT>
</DOC>
<DOC>
<DOCID>HAM2-851205-062</DOCID>
<DOCNO>HAM2-851205-062</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
با وجود مزيت مترو در توسعه حمل ونقل شهري
وزارت كشور بر احداث مونوريل اصراردارد
</TITLE>
<TEXT>
گروه شهري- احداث مونوريل در تهران همچنان موضوع مورد مناقشه شهرداري و وزارت كشور است. درحالي كه شهردار تهران و اعضاي شوراي شهر هفته گذشته صراحتاً اعلام كردند در حال حاضر اولويت توسعه حمل ونقل عمومي تهران، تكميل شبكه مترو است، معاون وزير كشور همچنان بر احداث 5 خط مونوريل اصرار دارد. سيدمهدي هاشمي پنجشنبه گذشته در اين باره مدعي شد كه شهرداري تهران با پذيرش ضرورت احداث مونوريل، قصد دارد طرحي را در اين زمينه به شوراي شهر ارائه دهد.وي در گفت وگو با ايسنا اظهار كرد: بررسي هاي كارشناسي در مورد استفاده از قطار هوايي صورت گرفته و از 5 خط پيشنهادي، 2 خط آن به تصويب شهرداري تهران و وزارت كشور رسيده و براي بررسي 3 خط ديگر نيز، كارگروهي در حال بررسي نهايي كريدورهاي پيشنهادي براي اعلام تصميم گيري نهايي است كه نتيجه آن 2 هفته آينده مشخص مي شود.
هاشمي تصريح كرد: شهردار تهران 2 نفر از معاونان خود را به عنوان نماينده تام الاختيار به ما معرفي كرد و آنها به همراه مديرعامل و كارشناسان حمل و نقل مترو تهران در تمامي جلسات بررسي و رسيدگي به مسايل حمل و نقل تهران حاضر بودند. وي در ادامه يادآور شد: اين سازمان به همراهي و پشتيباني شورا و شهرداري تهران، در انجام اين امر مهم تأكيد داشته و ان شاءالله در زماني كه برآوردهاي اعتباري طرح دقيقاً مشخص شد، ضرورت دارد كه نحوه هزينه كرد شهرداري به تصويب شوراي شهر تهران نيز برسد. تجربه هفته هاي گذشته حكايت از آن دارد كه احتمالاً امروز و فردا شركت مترو و معاونت ترافيك شهرداري تهران با صدور اطلاعيه هايي مجدداً بر اولويت تكميل شبكه مترو بر اجراي طرح پرخرج و كم بازده مونوريل تأكيد خواهند كرد.
</TEXT>
</DOC>
<DOC>
<DOCID>HAM2-851205-063</DOCID>
<DOCNO>HAM2-851205-063</DOCNO>
<ORIGINALFILE>/1385/851205/news/_shari.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
قاليباف:
همه ما مرهون شهدا هستيم
</TITLE>
<TEXT>
.گروه شهري- امروز امنيت، استقلال،آزادي و رفاه خود را مديون شهدا هستيم، چرا كه آنان براي تثبيت نظام و انقلاب از همه چيز خود گذشتند.
شهردار تهران با حضور در دوازدهمين كنگره شهداي منطقه كن و سولقان كه عصر پنج شنبه در حسينيه بزرگ كن و سولقان برگزار شد، افزود: انقلاب ما نشأت گرفته از عاشورا و حركت كربلاست و ريشه در نهضت حسيني و فرهنگ عاشورايي دارد و ترديدي نيست كه انقلاب اسلامي باعث احياء مجدد اسلام و عزت مسلمين و همه آزادي خواهان شد.
محمد باقرقاليباف در ادامه اين مراسم افزود: فرصت هايي كه امروز در اختيار داريم، به بركت رشادت ها و ايثارگري هاي شهدا است و ارزان به دست نيامده، بنابراين منصفانه نيست كه به هر دليل از اين فرصت ها به خوبي استفاده نكنيم.
وي با اشاره به كمال يابي انقلاب در دوران حاضر گفت: يكي از وظايف ما در راستاي اهداف متعالي شهدا و امام شهدا، كارآمد كردن خود و مسئولان با محبت، گذشت، تلاش، ايثار، خردورزي و بردباري است.
شهردار تهران، همدردي و توجه به خانواده هاي شهدا و جانبازان را وظيفه هر ايراني دانست و گفت: نمي توانيم دم از خون شهدا و وفاداري نسبت به آنان بزنيم اما نسبت به اهداف شهدا بي تفاوت باشيم، طبيعتا اين وظيفه بر دوش افرادي مثل من سخت تر از مدير و مسئولي است كه همرزم و همسنگر شهدا نبوده است.
</TEXT>
</DOC>
<DOC>
<DOCID>HAM2-851205-064</DOCID>
<DOCNO>HAM2-851205-064</DOCNO>
<ORIGINALFILE>/1385/851205/news/_siasi.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رهبرمعظم انقلاب در ديدار نمايندگان مجلس خبرگان:
هيچ وضع فوق العاده اي در كشور وجود ندارد
</TITLE>
<TEXT>


گروه سياسي- حضرت آيت الله خامنه اي رهبر معظم انقلاب اسلامي صبح پنج شنبه در ديدار نمايندگان منتخب ملت در چهارمين دوره مجلس خبرگان، موقعيت و جايگاه كنوني نظام و كشور را در مقايسه با تمامي سالهاي بعد از انقلاب، بي نظير خواندند و تأكيد كردند: ملت و مسئولان با تكيه بر عوامل اصلي پيروزي و استمرار انقلاب يعني صبر و شكر، مسير پيروزيها و موفقيتهاي خود را ادامه مي دهند.
ايشان با تبريك ميلاد حضرت امام محمد باقر(ع)، انتخابات 24 آذرماه را در پرتو شركت گرم و پرشور مردم، تلاش مسئولان، حضور شخصيتهاي مؤثر و گروههاي مختلف سياسي و گروه هاي دانشجويي، انتخاباتي خوب ارزيابي كردند و افزودند: دولت نهم اولين تجربه تجميع انتخاباتي را با كمترين مسئله و گفتگو انجام داد و عملكرد موفقي داشت.
حضرت آيت الله خامنه اي اتكاي مجلس خبرگان به آراي مردمي را پديده اي بسيار مهم و شاخصِ كاملاً گويايي از مردمسالاري ديني برشمردند و خاطرنشان كردند: دشمن اهميت بي بديل مجلس خبرگان را مي داند و به همين علت از چند ماه قبل از انتخابات تلاش كرد با انواع روشهاي تبليغاتي سياسي و تهديد و ارعاب، مردم را از شركت در انتخابات منصرف و دلسرد كند اما ملت مؤمن و هوشيار، گرمتر و گسترده تر از انتخابات قبلي خبرگان، در انتخابات آذر شركت كرد بگونه اي كه تعداد آراي مجلس خبرگان حتي از انتخابات شوراها بيشتر شد.
موفقيت هاي نظام
رهبر انقلاب اسلامي، حضور مراجع معظم، شخصيتهاي اثرگذار، گروههاي سياسي مختلف و تشكل هاي دانشجويي را از ديگر خصوصيات انتخابات آذرماه دانستند و افزودند: به ياري پروردگار، در انتخابات اخير، از افتراق و جدايي و قهر خبري نبود و اين جزو موفقيتهاي بزرگ كشور و نظام است.
حضرت آيت الله خامنه اي عامل اصلي و انگيزه دروني مردم را از حضور در عرصه هاي مختلف، ايمان و اعتقاد قلبي و وابستگي عاطفي و فكري ملت به نظام اسلامي برشمردند و تأكيد كردند: همه مسئولان كشور، بايد ايمان عميق مردم به نظام را حقيقتاً باور كنند، آن را قدر بدانند و همه تلاش خود را براي حفظ و تقويت اين پديده بسيار ارزشمند و نادر به كار گيرند.
ايشان با استناد به آيات قرآني، حضور مؤمنان در عرصه هاي مختلف را نشانه ياري پروردگار خواندند و با اشاره به حضور همه قشرهاي مردم با سليقه ها و ظواهر متفاوت در عرصه هاي مختلف از جمله راهپيمايي 22 بهمن افزودند: راه حفظ و تقويت حضور مؤمنانه و تعيين كننده مردم در صحنه، پايبندي عملي همه مسئولان نظام به اسلام عزيز است و اگر مردم در عمل ببينند كه مسئولان و دستگاهها براي خدا كار مي كنند حتماً ارتباط ايماني و قلبي آنان با نظام، قويتر خواهد شد.
رهبر انقلاب اسلامي، تلاش براي تبليغ و القاء وجود وضع فوق العاده در كشور را، خط دشمن دانستند و با انتقاد از تكرار اين مطلب از زبان و قلم برخي افراد در داخل خاطرنشان كردند: هيچ وضع فوق العاده اي در كشور وجود ندارد چرا كه صف آرايي دشمنان در مقابل جمهوري اسلامي در تمامي 28 سال گذشته ادامه داشته و ملت بزرگ و مقتدر ايران در تمامي اين سالها به پيروزي رسيده است و امروز هم همينطور خواهد بود.
ايشان، با اشاره به اذعان صريح دشمنان به گسترش و تعميق نفوذ انقلاب اسلامي در خاورميانه و جهان اسلام افزودند: با وجود تشديد دشمني هاي سلطه گران، جمهوري اسلامي روز به روز قوي تر و ريشه هاي آن عميق تر شده به گونه اي كه امروز، نظام اسلامي در مقايسه با 28 سال گذشته، از جهات مختلف در قوي ترين جايگاه و موقعيت قرار دارد.
نفوذ انقلاب
حضرت آيت الله خامنه اي استقبال گرم مردم، جوانان و روشنفكران كشورهاي مختلف را هنگام سفرهاي رئيس جمهور، دليل واضح بي نتيجه بودن تبليغات غربي ها و نشانه روشن شوق و اقبال ملتها به انقلاب اسلامي دانستند و افزودند: امروز منطق جمهوري اسلامي مقبول تر، حجت ما قوي تر و نفوذ انقلاب اسلامي در دلهاي مسلمانان بيشتر شده است.
ايشان، صبر و شكر را عامل پيروزي و استمرار انقلاب دانستند و افزودند: صبر هميشه به معناي تحمل سختي ها نيست بلكه به معناي استقامت و ادامه دادن راه است چرا كه در غير اين صورت، هر نقطه توقف، به نقطه تهاجم دشمن تبديل مي شود بنابراين بايد با شجاعت، تدبير و برنامه ريزي، اهداف انقلاب اسلامي و آرمانهاي ملت را پيگيري كرد.
رهبر انقلاب اسلامي، شكر را عامل ديگر پيروزي و ادامه انقلاب خواندند و با اشاره به لزوم شناخت نعمتها، از خدا دانستن آنها و به كارگيري نعمتها در جاي صحيح و حقيقي افزودند: بايد نعمتهاي بزرگي همچون حاكميت اسلام، زنده و جذاب بودن شعارهاي امام و انقلاب پس از 28 سال، پرچمداري جمهوري اسلامي در تبليغ دين خدا در سراسر جهان و عزت اسلامي ملت ايران را حقيقتاً شكرگزاري كنيم.
حضرت آيت الله خامنه اي، در همين زمينه، پشتكار و تلاش بي وقفه دولت را از ديگر نعمتهاي الهي برشمردند و افزودند: مسئولان دولت به معناي حقيقي كلمه، شبانه روز در حال مجاهدت هستند و با برنامه ريزي، اقدام و پيگيري، اهدافِ نظام و مردم را دنبال مي كنند كه بايد اين نعمت را شناخت و قدر دانست.
ايشان، هوشياري عمومي ملت، خبرگان و همه صاحبان نفوذ كلام را در مقابل ترفندهاي دشمنان ضروري دانستند و افزودند: يكي از مهمترين روشهاي دشمنان، ايجاد تجزيه سياسي در كشور است به همين علت تلاش مي كنند به بهانه هاي كوچك، صف بنديهاي بزرگ به وجود آورند و اختلاف سليقه ها را اختلاف در مبنا جلوه دهند كه همه بايد مراقب اين حيله ها و روشها باشند.
رهبر انقلاب اسلامي منصرف كردن مسئولان نظام را از ادامه راه، از ديگر اهداف دشمنان خواندند و خاطرنشان كردند: آنها تلاش مي كنند با فشار، تهمت و تهديد، بزرگنمايي مشكلات و سنگين جلوه دادن هزينه هاي ادامه راه، مسئولان را مردد و حركت نظام را متوقف كنند اما ملت و مسئولان ايران به فرموده قرآن، در ادامه راه استقامت مي ورزند و با هوشياري، اين توطئه را نيز خنثي مي كنند.
رهبر انقلاب اسلامي ايجاد اختلافات فرقه اي را از ديگر محورهاي تلاشهاي دشمنان برشمردند و با اشاره به ضرورت حساسيت در مقابل اين تلاشها افزودند: به ياري پروردگار شيعه و سني در ايران با هوشياري و در كمال آرامش و همدلي به زندگي در كنار يكديگر مشغولند اما فجايع عراق و تبليغات دشمنان درباره عوامل اين كشتارها نشان مي دهد كه دشمنان خبيث، چه افكار شومي را براي ايجاد تفرقه در جهان اسلام دنبال مي كنند آن هم در حالي كه عوامل فجايع و كشتارهاي مردم در عراق، حقيقتاً نه سني هستند و نه شيعه.
روز مبادا
حضرت آيت الله خامنه اي در پايان سخنان شان، مسئوليت مجلس خبرگان را بسيار اساسي خواندند و خاطرنشان كردند: وظيفه اصلي اين مجموعه بسيار مهم، تصميم گيري در روز مبادا است بنابراين نمايندگان خبرگان بايد با معرفت، شجاعت و روشن بيني خود را براي ايفاي مسئوليت خود در آن زمان لازم، آماده كنند.
در آغاز اين ديدار حجت الاسلام والمسلمين هاشمي رفسنجاني نايب رئيس مجلس خبرگان، با اشاره به آغاز دوره چهارم مجلس خبرگان گفت: ضرورت توجه به وحدت و انسجام ملي و تلاش براي خنثي كردن توطئه دشمن براي ايجاد اختلاف بين شيعه و سني در جهان اسلام از مهمترين نكات جلسات دو روز اخير خبرگان بوده است.
 هاشمي رفسنجاني با اعلام قدرداني خبرگان ملت از سخنان اخير رهبر معظم انقلاب درباره اصل 44 قانون اساسي، ابراز اميدواري كرد اين رهنمودها، باعث شتاب گرفتن رونق اقتصادي، عدالت اجتماعي و پيشرفت كشور شود.
حجت الاسلام والمسلمين يزدي نايب رئيس دوم مجلس خبرگان نيز در اين ديدار گزارشي از اولين اجلاس چهارمين دوره مجلس خبرگان بيان كرد.
</TEXT>
</DOC>
<DOC>
<DOCID>HAM2-851205-065</DOCID>
<DOCNO>HAM2-851205-065</DOCNO>
<ORIGINALFILE>/1385/851205/news/_siasi.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
به دنبال گزارش دوپهلوي البرادعي
كشورهاي 1+5 دوشنبه در لندن گردهم مي آيند
</TITLE>
<TEXT>


گروه سياسي- محمد البرادعي مديركل آژانس بين المللي انرژي اتمي روز پنج شنبه در گزارشي دوپهلو به 35 عضو شوراي حكام و 15 عضو شوراي امنيت از سويي اعلام كرده كه تهران به درخواست شوراي امنيت عمل نكرده و غني سازي را تعليق ننموده است و از سويي ديگر اذعان داشته كه هيچ نشاني از انحراف در فعاليت هاي صلح آميز هسته اي و مواد هسته اي مشاهده نشده است.
ارائه گزارش از سوي البرادعي بهانه مناسبي شد تا كشورهاي 1+5 تصميم بگيرند دوشنبه آينده در لندن گردهم آيند تا با توجه به آخرين تحولات در خصوص پرونده هسته اي ايران تصميم بگيرند. اين در حالي است كه خبرگزاري فرانسه در گزارشي مطرح كرده كه آمريكا، انگليس و فرانسه خواهان اعمال تحريم هاي بيشتري عليه ايران و آلمان خواهان مذاكره با تهران هستند. در همين راستا تام كيسي، معاون سخنگوي وزارت خارجه آمريكا گفت: همان طور كه رايس گفته اين گزارش ما را در موقعيتي قرار مي دهد كه مجبوريم به دنبال اقدامات كاربردي ديگري در شوراي امنيت عليه ايران باشيم. به هر حال اين فرصتي بود كه دولت و مردم ايران از دست دادند. كيسي در عين حال از تصويب قطعنامه ديگري عليه ايران خبر داد. واشنگتن تايمز هم به نقل از رايس نوشت: اگر ايران به فعاليت هاي هسته اي خود ادامه دهد با تنبيهات و انزواي بيشتري مواجه خواهد شد. وي در عين حال مطرح كرد كه آمريكا و ساير قدرت ها حاضرند مذاكره با ايران را از سر بگيرند. با وجود اين اظهارات لي شيائوشينگ وزير امور خارجه چين روز گذشته در گفت وگوي تلفني با منوچهر متكي وزير امور خارجه بر موضع اصولي كشورش براي حل مسأله هسته اي ايران تأكيد كرد و خواستار حل مسالمت آميز پرونده هسته اي ايران از طريق ديپلماتيك شد.
واكنش ساير كشورها
انگليس نيز خواستار اقدامات بيشتر شوراي امنيت براي منزوي كردن ايران شد.
به گزارش ايسنا به نقل از خبرگزاري فرانسه، مارگارت بكت، وزير خارجه انگليس با تكرار ادعاهاي غرب مبني بر نظامي  بودن برنامه هسته اي ايران گفت: انگليس نسبت به يك راه  حل مذاكراتي متعهد است و اكنون با شركاي بين المللي خود مشورت مي كند تا راهي براي متوقف كردن ايران از كسب ابزاري كه براي توليد تسليحات هسته اي مناسب است پيدا كند. وزير خارجه انگليس گفت: از گزارش محمد البرادعي اين طور برمي آيد كه ايران از قطعنامه 1737 شوراي امنيت اطاعت نكرده است و فعاليت هاي مربوط به غني سازي اورانيوم بازفراوري را تعليق نكرده است. لاوروف هم در مصاحبه اي با هفته نامه لبناني الوطن العربي اعلام كرد كه روسيه از توسل به زور در حل مسئله هسته اي ايران حمايت نخواهد كرد.
فيليپ دوست بلازي، وزير امور خارجه فرانسه نيز اعلام كرد كه بايد در بررسي مسئله هسته اي ايران قطعيت از خود نشان داد. در عين حال دبيركل سازمان ملل هم از ايران خواست تا به درخواست هاي شوراي امنيت براي توقف غني سازي عمل كند. از سوي ديگر پيتر پوريان رئيس دوره اي شوراي امنيت گفت: ممكن است هفته آينده به مسأله ايران بپردازيم و تصميم گيري درباره ايران برعهده اعضا خواهد بود. وزير خارجه آلمان هم اقدام ايران مبني بر عمل نكردن به قطعنامه 1737 شوراي امنيت را قابل پيش بيني عنوان كرد.
نكته جالب اين كه روزنامه گاردين به نقل از منابع ديپلماتيك در وين در گزارشي متفاوت از فضاي رسانه اي غرب كه بر ضد ايران جهت دهي شده، نوشت، بخش اعظم اطلاعات مربوط به تجهيزات هسته اي ايران كه توسط آژانس هاي جاسوسي آمريكا در اختيار بازرسان سازمان ملل قرار گرفت، غلط و بي اساس از آب درآمده است.
در اين گزارش آمده است، آژانس قادر است عدم انحراف مواد هسته اي اعلام شده در ايران را تأييد كند. با اين حال آژانس همچنان قادر نيست پيشرفت بيشتري را در تلاشهايي براي راستي آزمايي كامل تحولات گذشته برنامه  هسته اي ايران و وجوه خاص مربوط به مقياس و ماهيتش حاصل كند. بنابراين آژانس قادر به تأييد عدم وجود مواد و فعاليت هاي هسته اي اعلام نشده در ايران نيست؛ مگر در صورتي كه ايران به مسايل راستي آزمايي حل نشده از طريق اجراي پروتكل الحاقي(كه  8 دسامبر  2003 امضا كرد، اما هنوز تصويب نكرده است)و معيارهاي شفاف ساز پاسخ دهد.
در پايان نيز آمده است: با توجه به وجود فعاليت هاي اعلام نشده به آژانس از سوي ايران به مدت  20 سال، براي ايران ضروري است آژانس را از طريق همكاري حداكثري و شفافيت قادر سازد تا به طور كامل تاريخ برنامه  هسته اي ايران را بازسازي كند. بدون چنين همكاري و شفافيتي، آژانس قادر نخواهد بود تضمين هايي درباره  عدم مواد و فعاليت هاي اعلام نشده در ايران و يا درباره  ماهيت منحصراً صلح آميز آن برنامه ارايه دهد.
واكنش ايران
آسوشيتدپرس همچنين گزارش داد، سفير ايران در آژانس بين المللي انرژي اتمي  گزارش محمد البرادعي درباره برنامه هسته اي ايران را نشانه صلح آميز بودن اين برنامه ها دانسته است. علي اصغر سلطانيه، سفير ايران در آژانس بين المللي انرژي اتمي  اين گزارش را يك سند كامل و واضح دانست كه ثابت مي كند فعاليت هسته اي ايران منحصراً براي مقاصد صلح آميز است. سلطانيه گفت: اين گزارش به خوبي نشان مي دهد كه هيچ گونه مواد هسته اي براي مقاصد ممنوع شده وجود ندارد؛ همه مواد هسته اي توجيه داشته و توضيح داده شده اند. وي كشورهاي علاقه مند را دعوت به بازديد از تجهيزات هسته اي و متحد شدن با ايران در امر غني سازي اورانيوم كرد و گفت: اين بهترين راهبرد شفافي است كه مي توانيم داشته باشيم. محمد سعيدي معاون امور بين الملل سازمان انرژي اتمي كشورمان نيز گفت: ايران آماده است طي 3 هفته مسائل باقي مانده بر سر مسئله هسته اي كشورمان در آژانس را حل كند.
كنسرسيوم مشترك با فرانسه
البته همزمان با انتشار گزارش البرادعي، يك مقام مسئول در وزارت خارجه از سفر رولان دوما، وزير امور خارجه اسبق فرانسه به تهران خبر داد. وزير امور خارجه فرانسه پيش از اين اعلام كرده بود پاريس قصد دارد فرستاده اي ويژه را براي مذاكره به ايران اعزام كند.در عين حال علي اكبر ولايتي مشاور مقام معظم رهبري در امور بين الملل در گفت وگو با لوموند پيشنهاد كرد كه فرانسه يك كنسرسيوم بين المللي غني سازي در خاك ايران تشكيل دهد.
بلر: حمله نظامي به ايران اشتباه است
از سوي ديگر به گزارش روزنامه تايمز، توني بلر نخست وزير انگليس اعلام كرد: حمله نظامي به ايران به منظور حل پرونده هسته اي اين كشور اشتباه است.
اين براي اولين بار است كه بلر به طور صريح و در جمع خبرنگاران حمله به ايران را يك اشتباه خوانده است.اين اظهار نظر بلر در حالي انجام مي شود كه در ماههاي اخير اختلاف نظرهايي ميان لندن و واشنگتن در مورد برخي مسائل از قبيل خروج نظاميان از عراق و نحوه مقابله با ايران رخ داده بود.از سوي ديگر، به گوش مي رسد كه يكي از مشاوران ارشد رابرت گيتس، وزير دفاع آمريكا به او اعلام كرده كه حمله نظامي به ايران بيش از پيش كنگره را در برابر بوش قرار مي دهد.
</TEXT>
</DOC>
<DOC>
<DOCID>HAM2-851205-066</DOCID>
<DOCNO>HAM2-851205-066</DOCNO>
<ORIGINALFILE>/1385/851205/news/_siasi.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
اخبار كوتاه
</TITLE>
<TEXT>
دانشگاه:تجمع و راهپيمايي اعتراض آميز جمعي از دانشجويان دانشگاه هاي تهران در اعتراض به تخريب مسجدالاقصي و سياست هاي رژيم صهيونيستي، آمريكا و غرب مقابل سفارتخانه هاي انگليس، فرانسه، واتيكان و ايتاليا روز پنج شنبه برگزار شد. به گزارش ايسنا، اين تجمع كه از سوي بسيج دانشجويي دانشگاه مذاهب اسلامي ترتيب داده شده بود، به مناسبت سالگرد تخريب حرمين عسكريين(ع)و در ايام تخريب بخش هايي از مسجدالاقصي برگزار شد.
سياست خارجي: منوچهر متكي با احمد نجدت سزر، رئيس جمهوري تركيه ديدار كرد. در اين ديدار احمد نجدت سزر، پيرامون فعاليت هاي هسته اي ايران گفت: درباره برنامه هسته اي ايران خيلي روشن و صميمي برخورد و هميشه اعلام كرده ايم در هر سطحي، مخالف فعاليت هاي صلح آميز هسته اي ايران نيستيم و آرزوي حل و فصل مسالمت آميز مسئله هسته اي ايران را داريم.
</TEXT>
</DOC>
<DOC>
<DOCID>HAM2-851205-067</DOCID>
<DOCNO>HAM2-851205-067</DOCNO>
<ORIGINALFILE>/1385/851205/news/_siasi.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
خطيب جمعه تهران خطاب به غربي ها:
پيش شرط تان را نديده بگيريد سر ميز مذاكره مي نشينيم
</TITLE>
<TEXT>
ايسنا: خطيب نماز جمعه اين هفته تهران در سخنان خود خطاب به غرب درباره مسائل هسته اي گفت: راه درست اين است كه دست از اين شرط هاي زورگويانه برداريد، پيش شرط تان را نديده بگيريد تا سر ميز مذاكره همه مان بنشينيم.
حجت الاسلام والمسلمين اكبر هاشمي رفسنجاني با اشاره به وضعيت پرونده هسته اي نيز خاطرنشان كرد: متأسفانه زورگويان دنيا دست از زورگويي خود برنمي دارند و به دنبال گزارش ديروز(پنجشنبه)مديركل آژانس بين المللي هسته اي شاهد بوديم كه مجدداً يك حركت تند همراه با تهديد را عليه ما آغاز كردند كه به فكر يك قطعنامه ديگري باشند.
رئيس مجمع تشخيص مصلحت نظام خطاب به دشمنان ايران در بحث هسته اي گفت: صريح و قاطعانه مي گويم كه از اين راه به نتيجه اي نخواهند رسيد و جز مشكل ايجادكردن براي خودشان و همه دنيا و به ويژه منطقه ما هيچ نتيجه اي نخواهند گرفت. راه درست اين است كه دست از اين شرط هاي زورگويانه برداريد، پيش شرط تان را نديده بگيريد تا سر ميز مذاكره همه مان بنشينيم. حرف مهم شما اين است كه مي گوييد ما به ايران اعتماد نداريم كه اين صنعت را در خدمت نظامي  نبرد، همه ما حاضر هستيم به شما اطمينان كامل دهيم.
وي با اشاره به فرمايشات مقام معظم رهبري درباره اصل 44 قانون اساسي، گفت: در يك جلسه اي از ايشان شنيدم كه فرمودند من از اعلام اين سياست ها انتظار انقلاب اقتصادي دارم و بايد اين سياست ها اقتصاد ما را به سرعت رونق دهد.  هاشمي  رفسنجاني همچنين خاطرنشان كرد: با به ميدان آوردن بخش خصوصي نيروهاي انساني و ابتكارات آنها، بايد اهداف اصلي اقتصاد اسلامي تحقق يابد، چراكه به خاطر شرايط گذشته به ويژه جنگ در دهه اول به اصل 44 تنها به نقطه صدرش توجه شده و به ذيل آن توجهي نشده است.
آثار شوم تفرقه
رئيس مجمع تشخيص مصلحت نظام با اشاره به اين كه امروز در عراق آثار شومي  از تفرقه شيعه و سني مشاهده مي شود كه بسيار بد است، اضافه كرد: عامل اصلي اين تفرقه ها شايد خود اشغالگرها باشند و شايد هم افراد افراطي كه بيشتر در اين گروه هاي تكفيري هستند و آن جنايت ها را انجام مي دهند، اما به هر حال تندروهاي دو طرف هم به جان هم افتادند كه البته شيعيان هم به خاطر مقابله به مثل اين اقدامات را انجام مي دهند اما تكفيري ها و بعثي ها به خاطر مسائل ديگري.
</TEXT>
</DOC>
<DOC>
<DOCID>HAM2-851205-068</DOCID>
<DOCNO>HAM2-851205-068</DOCNO>
<ORIGINALFILE>/1385/851205/news/_siasi.htm</ORIGINALFILE>
<ISSUE>شنبه 5 اسفند 1385 - سال چهاردهم - شماره4214 - Feb 24, 2007</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رئيس جمهوري:
ملت ايران در برابر زورگويان ايستاده است
گروه 1+5 روز دوشنبه در مورد پرونده هسته اي ايران تصميم مي گيرد
</TITLE>
<TEXT>
گروه سياسي- بيست و پنجمين سفر استاني رئيس جمهوري و هيأت وزيران به استان گيلان ديروز در حالي پايان يافت كه هيأت دولت پنج شنبه شب در جلسه  استاني خود در رشت به رياست محمود احمدي نژاد پس از حدود  6 ساعت بحث و بررسي، بيش از  120 بند و مصوبه براي تسريع در پيشرفت اين استان، رفع موانع و مشكلات و خدمت رساني بهتر به مردم آن به تصويب رساند.
تسهيلات كم بهره اشتغالزايي، تخصيص اعتبار به منظور احداث، تكميل، تجهيز و يا توسعه پروژه هاي نيمه تمام استان گيلان در سال  ،1385 جبران ضرر و زيان صيادان پره و خسارت ديدگان متأثر از وزش بادهاي گرم در استان، تسهيلات ارزي براي احياي بافت هاي فرسوده شهرهاي استان و اختصاص تسهيلات مورد نياز جهت ذخيره سازي گندم توسط شركت بازرگاني دولتي ايران به بخش غيردولتي از جمله مهمترين مصوبات هيأت دولت براي توسعه و پيشرفت استان گيلان محسوب مي شود.
محمود احمدي نژاد پس از پايان سفر چهارروزه  خود به گيلان، در جمع خبرنگاران در فرودگاه رشت حضور پيدا كرد و به تشريح نتايج بيست و پنجمين سفر استاني خود پرداخت. به گزارش ايسنا، احمدي نژاد با بيان اين كه با سفرهاي استاني، هيأت دولت در شهرهاي مختلف استان ها حضور مي يابد و به مسائل آگاهي پيدا مي كند، گفت: با انجام اين سفرها دولت مي تواند تصميم هاي بهتري در مورد استان ها بگيرد.
الگوي ملت ها
احمدي نژاد صبح ديروز در ادامه  سفر استاني خود به استان گيلان با حضور در جمع مردم رودبار اظهار داشت: امروز ملت ها به دنبال اين هستند كه ملت ايران را به عنوان يك الگو انتخاب كنند؛ چراكه در ايران جوانان زنده، بانشاط، پاك و مصمم ايستاده اند و تا آخر از حقوق خود دفاع مي كنند. وي با حضور در جمع مردم فومن هم اظهار داشت: دشمنان آن قدر گستاخ شده اند كه از ما مي خواهند قوانيني كه خود نپذيرفته اند و مطلقاً اجرا نمي كنند را به صورت كامل رعايت و حتي فراتر از آن نيز عمل كنيم. احمدي نژاد هم چنين پنجشنبه در شهرستان هاي بندرانزلي، صومعه سرا، ماسال، رضوان شهر، تالش و آستارا حاضر شد و در جمع مردم اين شهرستان ها سخنراني كرد. رئيس جمهوري چهارشنبه شب گذشته در جمع منتخبان استان گيلان نيز حضور پيدا كرد و به سخنان آنان در ارتباط با مسائل مختلف گوش داد. وي پس از آن نيز در ارتباط با حل مشكلات اين استان سخن گفت و همچنين بر ضرورت سرمايه گذاري و اجرايي كردن اصل 44 قانون اساسي تاكيد كرد. به گزارش ايرنا، احمدي نژاد و هيأت دولت عصر ديروز پس از پايان سفر 4 روزه به گيلان به تهران بازگشتند.
</TEXT>
</DOC>
<DOC>
<DOCID>HAM2-851205-069</DOCID>
<DOCNO>HAM2-851205-069</DOCNO>
<ORIGINALFILE>/1385/851205/world/_artw.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
آسيب شناسي تئاتر، در نخستين سمينار تئاتر دانشگاهي
ورود براي عموم آزاد نيست!
</TITLE>
<TEXT>



گروه ادب و هنر آسيب شناسي تئاتر، پژوهش در متون نمايشي و پاسخ گويي به نيازهاي جامعه مهمترين مسايلي بود كه در نخستين سمينار تئاتر دانشگاهي مورد بررسي قرار گرفت و گروهي از كارشناسان و صاحب نظران طي دو روز برگزاري ديدگاه هاي خود را درباره تئاتر و كاركردهاي اجتماعي آن ارائه دادند.
دكتر ناظرزاده كرماني نمايشنامه نويس، كارگردان و مدرس دانشگاه به عنوان نخستين سخنران، تئاتر را حيثيت فرهنگي يك جامعه خواند و گفت: تئاتر در هر جامعه اي باعث ايجاد ذهن هاي خلاق و نقادانه مي شود و جامعه اي كه از لحاظ تئاتري پربار باشد متخصصان ديگر علوم و رشته ها نيز سطح انديشه و فكرشان خود به خود بالا مي رود.
ناظرزاده با تاكيد بر ضرورت آموزش در تئاتر گفت: خيلي از بازيگرهاي سينما كه دانشگاه نرفته اند با وجود بازي هاي خوبشان اما وقتي از جلوي دوربين فيلمبرداري كنار مي روند هيچ حرفي براي گفتن ندارند... البته دانشگاههاي هنري ما هم وضع مطلوبي ندارند و در زمينه آموزش از كمبودهاي بسيار رنج مي برند. مثلاً ما هيچ اطلاعي از تئاتر آمريكاي لاتين، آفريقا، هند، چين، ژاپن و كشورهاي عربي اسلامي مانند مصر و تركيه نداريم و وقتي صحبت از تئاتر مي شود شناخت مان منحصر به تئاتر غرب و ايران مي شود. در حالي كه آنها در زمينه تئاتر رشد بسيار داشته اند.
مثلاً هندوستان در بخش تئاتر خياباني بسيار رشد كرده است تا جايي كه خيلي از تئوري هاي فلسفي در خدمت تئاتر خياباني قرار گرفته اند. دانشگاه هاي تئاتر ما در عالي ترين سطح فاقد استاد يا كارشناس خارجي است. حداكثر اساتيدي كه از مرز جغرافيايي تهران فراتر رفته اند خود من هستم كه از كرمان آمده ام. مي دانم كه دعوت از اساتيد كشورهايي مثل فرانسه و... به خاطر دستمزدهاي هنگفت شان غيرممكن است اما مي شود اساتيدي از هندوستان يا تركيه دعوت كرد. آنها در سال هاي اخير رشد قابل توجهي در زمينه تئاتر داشته اند.
دكتر مجيد سرسنگي دومين سخنران سمينار بود كه عدم مديريت درست و دقيق را عامل اصلي نابساماني اي موجود در تئاتر خواند و گفت: بايد يك مديريت كلان در تئاتر و يك مديريت همه جانبه در تئاتر دانشگاهي داشته باشيم. در دولت براي ماهي كيلكا برنامه و سند توسعه وجود دارد ولي يك سند براي تئاتر نداريم. ما نقصان هايي در بخش مديريت داشته ايم كه در نهايت منجر به خروجي مناسب نشده است. هيچ وقت ما تئاتر را به شكل عام و خاص مهندسي نكرديم. به نظر من ما در زمينه تئاتر ساختار مهندسي درستي نداريم. اغلب فكر مي كنيم كه دانشجو ظرف چهار سال بايد يك نويسنده خوب، يك طراح صحنه يا كارگردان خوب از آب درآيد در حالي كه شرايط قبل و پس از دانشگاه براي چنين صحنه ايي بسيار مهم است. سازمان سنجش عليرغم زحمات زيادش شايد بيشترين لطمه را به تئاتر دانشگاه وارد كرده است. نحوه انتخاب دانشجويان تئاتر واقعاً خنده دار است.
دكتر محمدرضا خاكي كارگردان و كارشناس تئاتر نيز در ادامه حرف هاي سرسنگي درباره سند توسعه تئاتر گفت: حدود سه سال پيش از سوي دولت دستور آمد كه تمام حوزه ها بايد يك سند توسعه داشته باشند.
براين اساس درباره تئاتر هم طرحي ارائه شد. افرادي بدون آنكه آن را خوانده باشند به ابراز عقيده پرداختند اما در نهايت آن طرح كه قطعاً نقايصي هم داشت بدون ارزيابي، بلاتكليف و بي نتيجه ماند. به طور كلي ما با برنامه ريزي بيگانه ايم. در حالي كه انواع نشست ها را با عناوين سوپر پست مدرن برگزار مي كنيم نمي توانيم يك برنامه مدون براي تئاتر حتي براي مدتي كوتاه تهيه و به اجرا درآوريم. به طوري كه هنوز هم كسي نمي داند ظرفيت اجرا و امكانات تئاتري ما چه قدر است و ما در طول يك سال چند تئاتر مي توانيم در صحنه داشته باشيم؟
ايرج راد ديگر سخنران روز نخست با تاكيد براحساس ضرورت نسبت به تئاتر گفت: وقتي مسئولان و متوليان با تئاتر به عنوان يك ضرورت برخورد نمي كنند طبيعي است كه برنامه ها به نتيجه نمي رسد. بسياري از اين بحث ها مرتب به مناسبت هاي مختلف مطرح مي شوند و مشكلات كم و بيش براي همه روشن و آشكار است. سند توسعه تئاتر و ضرورت تأسيس سازمان تئاتر بارها به بحث گذاشته شده اما هرگز جدي گرفته نشده چرا؟ چون به اصطلاح مسئولان و مديران فرهنگي ضرورت نبوده است. بنابراين تا ضرورت تئاتر احساس نشود هرگز به آن نقطه كه بايد نمي رسيم.
افشين خورشيد باختري، عليرضا نادري، هوشنگ هيماوند، محمدرضا عرفاني و اصغر فرهادي از ديگر سخنرانان نخستين روز اين سمينار بودند. فرهادي در بخشي از سخنان خود دايره مشكلات تئاتر را گسترده تر كرد و گفت: تئاتر فرزند دو چيز است: اميد و آزادي. اميد به آن كه كسي حرف مرا مي شنود، نقد مي كند و حرفم در كسي تأثير دارد. پس از اميد آزادي است.
آن سال ها فكر مي كرديم كه مي شود با مخاطب ارتباط برقرار كرد و به همين دليل كارهايي حتي با ضعف تكنيكي اما با اميد توليد مي شد اما امروز در تئاتر نوعي نااميدي ديده مي شود و هر سال دريغ از پارسال كلامي است كه اغلب بر زبان ها جاري است.
هاله لاجوردي، سارا شريعتي از ديگر سخنراناني بودند كه در دومين روز سمينار با بررسي مشكلات تئاتر ديدگاه هاي خود را ارائه دادند.
لاجوردي استاد دانشگاه حل بحران هاي جامعه را وظيفه هنرمندان دانست و گفت: تغييرات فرهنگي در كشور ما خيلي پيچيده نيست اما ما همت و شجاعت پذيرش آن را نداريم. به جاي شعار دادن بايد تغييرات را از زندگي خود شروع كنيم، اما گاه تقدس تخصص هايمان چنان ما را افسون زده مي كند كه فراموش مي كنيم خود كنش گر اجتماعي و فرهنگي هستيم.وي افزود: در جامعه شناسي مدرن، جهان مدرن بيش از هر واژه ديگري با واژگان بحران و تناقض تعريف مي شود و اگر بحران را از آن بگيريم ديگر آثار هنري پديد نمي آيد.
هاله لاجوردي با اشاره به تفاوت تئاتر با ديگر هنرها گفت: بايد به تئاتر بيش از ديگر رشته هاي هنري اميدوار بود. چون اين هنر كمتر با پول گره خورده و كمتر قابليت تكرار دارد.
سارا شريعتي پژوهشگر و جامعه شناس نيز كه درباره تئاتر و كاركردهاي اجتماعي آن سخن مي گفت با تاكيد بر اين نكته كه فرهنگ و هنر امروزه به يكي از دغدغه هاي اساسي جامعه تبديل شده است، گفت: تئاتر در ميان هنرها ضعيف ترين رابطه را با جامعه دارد و در نهايت بايد بگويم تئاتر در ايران نه تنها مخاطب نمي سازد بلكه در حال از دست دادن مخاطب است.
وي افزود: در تاريخ از تئاتر به عنوان يك شاهد نام مي برند كه گواهي مي دهد. در روانشناسي از تئاتر به عنوان يك درمان اجتماعي ياد مي كنند و در معماري وجه بناي تاريخي تئاتر است كه بسيار پرارزش تلقي مي شود اما با آمدن فناوري نوين، نظير رسانه ها، سينما و تلويزيون، نقش تئاتر كمتر شده است.
شريعتي به نقش رسانه ها به ويژه سينما و تلويزيون در ارتباط با آحاد جامعه اشاره كرد و گفت: تلويزيون در اين مقوله به رسانه اي متعلق به عوامل تبديل مي شود و سينما نيز به عنوان رسانه قشر متوسط جامعه بدل مي گردد و در نهايت تئاتر به قشر نخبگان تعلق مي گيرد. اما در كشوري مثل فرانسه براي آن كه بخواهند با اين موضوع مبار زه كنند به تدريج ساخت خانه هاي فرهنگ را آغاز كردند و تئاتر را به سمت مردم سوق دادند و در اين مسير نيز سياست تمركززدايي را اجرا كردند. هم اكنون تئاتر، فرانسه را به تصرف خود درآورده و همان طور كه آگهي هاي سينمايي در سطح شهرهاي مختلف وجود دارد، آگهي هاي تئاتر نيز كاملاً در فضاي شهري اين كشور مشهود است و مردم همه اهالي تئاتر را مي شناسند. با يك سياستگذاري درست، تئاتر در فرانسه تبديل به عنصري مخاطب محور شد. متأسفانه در حال حاضر در كشور ما با وجود تغييرات گسترده اجتماعي، هيچ گونه سياست مدوني براي پشتيباني از عرصه فرهنگ و هنر وجود ندارد و در زمينه مخاطب سازي نيز تلاش صورت نمي گيرد.
در چنين شرايطي تئاتر ما مانند ساير هنرها در يك حلقه بسته به فعاليت مي پردازد و تماشاگران تئاتر معمولاً خود تئاتري ها هستند كه مي آيند و نمايش هاي همديگر را مي بينند و به معناي ديگر تئاتري ها فقط در قبيله خود داد و ستد مي كنند.اين جامعه شناس با اشاره به نمايشي شدن تئاتر و اين كه تئاتري ها با سيلي صورت خود را سرخ مي كنند افزود: مشكل اصلي تئاتر ما در نوع ارتباط گيري با مردم و جامعه است و اگر به اين شكل جدي و عدم مخاطب سازي براي تئاتر توجه نكنيم بايد با نصب يك تابلو در سردر تئاتر شهر بنويسيم: تئاتر، ورود براي عموم آزاد نيست.
</TEXT>
</DOC>
<DOC>
<DOCID>HAM2-851205-070</DOCID>
<DOCNO>HAM2-851205-070</DOCNO>
<ORIGINALFILE>/1385/851205/world/_artw.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
يادداشت كارگردان حياط خلوت
راه رفتن روي لبه تيغ
چيستا يثربي
</TITLE>
<TEXT>
هميشه فكر مي كردم كه ديدن، اساس درام است. يك لحظه كوتاه ميان سلام و خداحافظ دو آدم، يك لبخند، يك نگاه تصادفي و يا كلمه اي كه ناخواسته به زبان بيايد. مگر همه اين ها نمي تواند نقطه شروع درامي محسوب شود؟ درامي كه مثل زندگي، پر از لحظه هاي تكرار ناشدني است؟ زماني كه قصه كوتاه مي نويسم، هميشه مثل يك شكارچي طماع، در جست وجوي اين لحظات نادرم. گوشه اي پنهان مي شوم، كمين مي كنم، منتظر مي شوم و نگاه مي كنم تا از دل هيچ، كلامي شنيده شود، دستي به حركت درآيد، ردّ نگاهي به نگاه ديگر برسد، قلب تپنده انساني، آواز بخواند و اتفاقي به دنيا بيايد. به عنوان نويسنده اي كه شيفته آفرينش انسان و آفريننده اوست، اين لحظات براي من، مثل عبادت است. تأمل در روابط انساني، مرا از پيله خودخواهي خود دور مي كند و به ديگران، به آدم هايي در حياط خلوت زندگي ام نزديك مي كند. هميشه از خود مي پرسيدم، آيا اين اتفاق كه در عرصه داستان كوتاه، بسيار ساده انجام مي شود، در عرصه تئاتر نيز ممكن است؟
براي تبديل قصه به نمايشنامه، فضايي سهل و ممتنع را پيش رو داشتيم. همچون راه رفتن بر روي لبه تيغ، ايجاد فضاي تعليق و دلهره از طريق عادي ترين كلمات و روابط، جست وجوي خصائص قهرماني در آدم هاي معمولي كوچه و بازار و ايجاد حس همدلي با آدم هايي كه معمولاً بي تفاوت از كنار آنها مي گذريم. براي من كه به شدت شيفته رمانتيسم و فانتزي هستم، خلق فضاهاي طنز اجتماعي با ديدگاهي انتقادي، زورآزمايي نويني بود. اين سبك را قبلاً در ميهمان سرزمين خواب، پهلوان ريزه و دو مرد و يك نيمكت تجربه كرده بودم، اما از لحاظ ساختاري، اكنون به نوآوري هاي بيشتري احتياج داشتم. دلم مي خواست همه اپيزودها به نوعي به هم مربوط باشند و همگي فارغ از جلوه هاي بصري تئاتر، به نوعي روح بازيگر و تماشاگر را درگير خود كنند. دلم مي خواست تماشاگر با هر قصه بخندد و گريه كند و مهمتر از همه اين كه دلم مي خواست اپيزودهاي واقعي و برگرفته از زندگي باشد. لذا داستان هايي را انتخاب كردم كه همگي ريشه در واقعيت داشتند. دو تا از قصه ها(فقط تا پارك وي و جايزه كتاب سال)عيناً سال گذشته در ايران اتفاق افتاده اند و داستان هاي ديگر نيز از تجربيات شخصي زندگي همه ما، نشانه هايي دارند. مانند هميشه گروه خستگي ناپذير سيلويا و سيب به ياري ام شتافت. سيما تيرانداز و محمد حاتمي مثل هميشه خلاق و پرتوان، مرا در تجسم صحنه ايِ انديشه  هايم ياري كردند. مينو زاهدي از زمان سيلويا، عضو ثابت گروه است و مثل هميشه اميدوار و خستگي ناپذير به كارش ايمان دارد و حسين كشفي اصل نيز پس از نقش آفريني در جنايت و مكافات، آماده است كه بار ديگر با نقشي متفاوت به يكي از عشق هاي بزرگ زندگي خود، يعني تئاتر، اداي دين كند. موسيقي نويد گوهري مثل كار سيلويا، فقط موسيقي نيست، فضاسازي و شخصيت پردازي هم مي كند. همان گونه كه لادن كنعاني با طراحي متفاوت صحنه و لباس به ساختارشكني هاي ذهني من كمك فراواني كرد. حسين بلبل آبادي فقط مدير صحنه نبود، مشكل گشاي گروه و نقطه اتكاي بچه ها بود و داود بني اردلان به عنوان دستيار كارگردان، دوستانه و بي چشمداشت، نگران همه چيز بود و بيش از تعاريف كليشه اي دستيار به دنبال پيدا كردن بهترين راه حل ها براي مشكلات مان بود و داود ربيعي هم عكاسي كه عكسش به خوبي اخلاقش است و اخلاقش نشان از شيفتگي اش به كارش دارد. حياط خلوت يا همان شيزوئيد دوست داشتني يا اين خانم ها به شما نزديك ترند به نوعي حديث نفس همه ماست. جايي كه با خودمان خلوت مي كنيم و جايي كه در خلوت،  آدم ها و اشياء گمشده زندگي خود را بازمي يابيم.
</TEXT>
</DOC>
<DOC>
<DOCID>HAM2-851205-071</DOCID>
<DOCNO>HAM2-851205-071</DOCNO>
<ORIGINALFILE>/1385/851205/world/_asib.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
گفت وگو با سعيد قاسميان، مديركل برنامه ريزي ستاد مبارزه با مواد مخدر
سند ملي مبارزه با اعتياد
ليلا خاكسار
</TITLE>
<TEXT>


يكي از مهمترين چالش هاي بنيادي طي دو دهه گذشته كه منجر به اتخاذ سياستهاي كليشه اي، محدود و ناكارآمد پيرامون اعتياد، قاچاق و سوءمصرف روانگردانها در كشور شده است، فقدان نگرش كلان در برنامه هاي بلندمدت نظام در خصوص اين پديده شوم و مخرب اجتماعي است. عدم شناخت واقع گرايانه از فرآيند اعتياد و قاچاق مواد مخدر، در سطح جامعه و چگونگي و نفوذ آن در لايه ها و ساختارهاي مختلف اقتصادي، اجتماعي، فرهنگي سياسي و امنيتي، موجب شده است تا اين معضل همچنان اقشار سالم جامعه را تهديد كند.سرعت انتشار و دامنه آسيب رساني پديده شوم مواد مخدر به حدي است كه پيش بيني مي شود در صورت عدم مهار آن، كشور در آينده نزديك شاهد بروز يك بحران اجتماعي و ملي باشد.به موازات تحولات مديريتي در امر مبارزه با موادمخدر، طي چند سال اخير تحولات نويني نيز در عرصه تفكر و برنامه ريزي به وقوع پيوسته است.تقويت نظريه پردازي، رشد ادبيات نظري در عرصه مبارزه با موادمخدر، وجود پشتوانه هاي علمي، تجربي و تحقيقاتي، پيش از هر اقدام عملي، تمركز بر استراتژي كاهش تقاضا با هدف پيشگيري از ابتلاي اقشار سالم جامعه، تقويت نگرش نرم افرازي با محوريت برنامه هاي هدفمند و تنها گوشه اي از دستاوردهاي نوين ستاد مبارزه با موادمخدر طي ساليان اخير به شمار مي آيند تا براي اولين بار در كشور موضوع مبارزه با اعتياد و قاچاق مواد مخدر در مهمترين برنامه كلان كشوري يعني برنامه چهارم توسعه اقتصادي، اجتماعي و فرهنگي لحاظ شود.به منظور آشنايي بيشتر با برنامه چهارم توسعه و سند ملي و فرابخشي مبارزه با اعتياد گفت وگويي با دكتر سعيد قاسميان مديركل برنامه ريزي ستاد مبارزه با مواد مخدر انجام داده ايم كه در پي مي آيد.
***
* دكتر قاسميان قبل از هر سؤالي ارتباط مبارزه با اعتياد به مواد مخدر با توسعه اجتماعي، اقتصادي را تشريح كنيد؟
- توسعه فرآيند تحول و متناسب سازي باورها و نهادهايي نظير نهادهاي اجتماعي، فرهنگي، اقتصادي، سياسي، علمي، آموزشي، زيربنايي، دفاعي و... از يك طرف و رفع موانع توسعه نظير فقر، آلودگي محيط زيست و اعتياد از طرف ديگر متناسب با ظرفيت هاي شناخته شده در گذار به تمدن جديد است كه طي اين فرآيند سطح رفاه جامعه ارتقاء پيدا مي كند.برنامه ريزي توسعه، اقدامي سازمان يافته و آگاهانه براي انتخاب بهترين راههاي در دسترس با استفاده از مباني علمي و فني، بكارگيري مشاركت خلاق و واقعي مردم و در نظر گرفتن شرايط و محدوديتهاي مكاني، زماني و مالي در جهت اصلاح و متناسب سازي نهادهاي فوق و چگونگي رفع موانع توسعه به منظور دستيابي به اهداف توسعه را مورد بحث قرار مي دهد. بنابراين اعتياد به مواد مخدر با توجه به اينكه بخشي از سرمايه انساني كشور را غيرفعال مي كند به عنوان مانع توسعه به شمار مي رود و ضروري است براي كاهش آن برنامه مشخص در چارچوب مفاد برنامه هاي توسعه كشور طراحي، تدوين و اجرا شود تا بدين ترتيب دستيابي به اهداف توسعه تسريع شود.
* از ديدگاه مباحث نظري برنامه كنترل و كاهش اعتياد به مواد مخدر شامل چه استراتژي هايي مي شود؟
- از ديدگاه مباحث نظري سه استراتژي اصلي برنامه كنترل و كاهش اعتياد به مواد مخدر را در بر مي گيرد كه عبارتند از:
الف)مقابله با عرضه: كه منظور كنترل و كاهش عرضه مواد مخدر و ايجاد محدوديتهاي مختلف براي دسترسي به آن مي باشد كه شامل فعاليتهاي اطلاعاتي، انتظامي، نظامي، حقوقي، قضايي، تأميني، كشت جايگزين و انسداد مرزها است.
ب)كاهش تقاضا: كه منظور كنترل و كاهش تقاضا و مصرف مواد مخدر است. اين بخش فعاليتهايي نظير پيشگيري و فرهنگ سازي براي جمعيت سالم و در معرض خطر و درمان و بازتواني براي معتادان را در بر مي گيرد.
ج)كاهش آسيب هاي فردي و اجتماعي ناشي از سوءمصرف مواد مخدر: منظور فعاليتهايي است كه عوارض و آسيب هاي ناشي از سوءمصرف موادمخدر را براي كساني كه در بخش درمان و بازتواني وارد نمي شوند را ارائه مي دهد. اين فعاليتها نظير در اختيار قرار دادن سرنگ، آموزش هاي لازم و درمان با متادون و انجام مساعدت هاي اجتماعي را شامل مي شود.
* در خصوص مبارزه با اعتياد به مواد مخدر در سال جاري چه مصوبات قانوني به تصويب رسيده است؟
- خوشبختانه در سال جاري علاوه بر وجود قانون مبارزه با مواد مخدر و اصلاحات بعدي آن، دو سند قانوني به تصويب مراجع ذي ربط رسيده است كه شامل:
الف: سياستهاي كلي مبارزه با مواد مخدر به عنوان مهمترين سند در عرصه سياستگذاري كه در 11 بند پس از تصويب مجمع تشخيص مصلحت نظام و تأييد مقام معظم رهبري به سران سه قوه جهت اجرا ابلاغ گرديده است.
ب: سند ويژه فرابخشي مبارزه با اعتياد به مواد مخدر تنظيم شده بر مبناي مفاد بند ز ماده 97 قانون برنامه چهارم توسعه و بر اساس تصويب نامه هيأت وزيران از سوي سازمان مديريت و برنامه ريزي كشور به عنوان سند عملياتي و اجرايي ابلاغ شده است كه در اين مصاحبه با توجه به تشريح سياستهاي كلي مبارزه با مواد مخدر از سوي دكتر مالكي، جانشين رئيس و دبيركل ستاد مبارزه با موادمخدر پيرامون مفاد سند ويژه فرابخشي مبارزه با اعتياد به مواد مخدر به بحث خواهيم پرداخت.
* منظور از سند ويژه فرابخشي طبق قانون برنامه چهارم توسعه چيست؟
- در دو ماده قانون برنامه چهارم توسعه به اين مفهوم اشاره شده است.در ماده 76 و بند ج ماده 155 برنامه چهارم كه در آنها آمده است: بر اساس ماده 76 كه سازمان مديريت و برنامه ريزي كشور موظف است، در راستاي ايجاد هماهنگي بين فعاليتهاي دستگاههاي اجرايي، آن دسته از اهداف و مضامين برنامه چهارم كه تحقق آنها مستلزم مشاركت چند بخش و چند استان مي باشد را در قالب برنامه هاي ويژه(فرابخشي)تدوين و نقش هر يك از دستگاه هاي اجرايي را در چارچوب وظايف قانوني هر دستگاه مشخص نمايد. كليه دستگاههاي اجرايي بخشي و استاني موظف اند، عمليات و اقدام هاي اين گونه برنامه ها را كه توسط سازمان مديريت و برنامه ريزي كشور تعيين مي گردد، در برنامه اجرايي خود منظور و اجرا نمايند و در بند ج ماده 155 سند ملّي توسعه ويژه(فرابخشي)، مجموعه اي از چند طرح و فعاليت با پوشش فراگير براي مناطق و بخشهاي مختلف مانند قلمرو تأمين اجتماعي، فقر زدايي و اشتغال موضوعيت يافته و تنظيم مي شود. زمان بندي، اولويتهاي زماني، موضوعي(بخشهاي مختلف)و مكاني(استانهاي مختلف)اجراي طرحها و پروژه هاي آن در اين سند مشخص مي شود.
* مبارزه با اعتياد به موادمخدر چگونه در برنامه چهارم توسعه لحاظ شده است؟
- پس از اطلاع رساني هاي دقيق و هدفمند از سوي ستاد مبارزه با مواد مخدر و با تشريح كارشناسي ابعاد مختلف معضل مواد مخدر و اعتياد و تأثيرگذاري آن بر ساختار اجتماعي، فرهنگي، سياسي، اقتصادي و امنيتي در كشور و به دنبال ارائه نتايج تحقيقات و پژوهشهاي كاربردي پيرامون ارتباط تنگاتنگ موادمخدر با انواع آسيبهاي اجتماعي، تلاشهاي فراواني به منظور جلوگيري از تبديل اين معضل اجتماعي به يك بحران اجتماعي و ملّي صورت گرفت كه يكي از ارزشمندترين اين اقدامات، درج موضوع مبارزه با مواد مخدر و اعتياد در معتبرترين برنامه كلان كشوري يعني برنامه چهارم توسعه اقتصادي، اجتماعي و فرهنگي كشور است.
* مراحل تهيه سند ملي فرابخشي مبارزه با اعتياد به مواد مخدر را توضيح دهيد؟
- اين سند با همكاري 18 دستگاه عضو و مرتبط با ستاد و 6 دفتر تخصصي دبيرخانه ستاد و2 دفتر تخصصي در سازمان مديريت و برنامه ريزي كشور(دفتر برنامه ريزي و مديريت اقتصاد كلان و دفتر امور رفاه اجتماعي)و برگزاري صدها نفر ساعت جلسات كارشناسي با نمايندگان دستگاهها و سازمان مديريت و برنامه ريزي اين سند تهيه و جهت مراحل بعدي به سازمان مديريت و برنامه ريزي كشور ارسال شد.
* سند ملي ويژه فرابخشي مبارزه با اعتياد چه مراحلي را جهت تصويب و ابلاغ طي نموده است؟
- سند پيشنهادي پس از چندين مرحله بحث و بررسي و اصلاح در دبيرخانه ستاد و دفاتر امور رفاه اجتماعي و برنامه ريزي مديريت اقتصاد كلان سازمان مديريت و برنامه ريزي كشور، سرانجام توسط معاون محترم رئيس جمهور و رئيس سازمان مديريت و برنامه ريزي كشور و بر اساس تصويب نامه شماره 29097/ت 248 هـ مورخ 11/4/84 هيأت محترم وزيران، در تاريخ 15/7/85 به ستاد مبارزه با مواد مخدر ابلاغ گرديد.
* اقدامات مهم و اساسي سند ملّي فرابخشي مبارزه با اعتياد به مواد مخدر چه حوزه هايي را شامل مي شود؟
- اين سند شامل 6 حوزه تخصصي به شرح زير است كه در هر حوزه اقدامات مهم و اساسي در آن درج شده است:
1 - اقدامات كنترل و مقابله با عرضه مواد مخدر، روانگردانها و ساير مواد مرتبط.
2 - اقدامات فرهنگي و پيشگيري از مصرف مواد مخدر، روانگردانها و ساير مواد مرتبط.
3 - اقدامات درمان و كاهش آسيب معتادان.
4 - اقدامات امور حقوقي و قضايي.
5 - اقدامات فراملي و بين المللي
6 - اقدامات امور مشاركتهاي مردمي و تشكلهاي داوطلب.
* آيا دستگاههاي عضو و مرتبط با ستاد به منظور اجراي سند ملّي فرابخشي مبارزه با اعتياد به مواد مخدر داراي وظايف تعريف شده و مشخص مي باشند؟
- بله هر يك از دستگاههاي اجرايي بر اساس سند فرابخشي مبارزه با اعتياد به مواد مخدر و در راستاي سياستهاي مربوطه و در چارچوب حوزه هاي تخصصي ذيربط ملزم به انجام يكسري اقدامات و اجراي طرحها و پروژه هاي تعريف شده( به عنوان دستگاه مسئول يا همكار)مي باشند كه به تفصيل در سند مذكور به تفكيك در حوزه تخصصي مشخص شده است.
* انتظارات ستاد در خصوص سند ويژه فرابخشي از دستگاههاي اجرايي شامل چه مواردي است؟
1 - ابلاغ و ارسال اسناد فوق براي حوزه هاي ستادي و استاني آن دستگاه اجرايي به منظور فراهم آوردن مقدمات اجرايي لازم.
2 - برنامه ريزي عملياتي و اجرايي اقدامات مرتبط با وظايف آن دستگاه اجرايي طبق مندرجات اسناد قانوني فوق با استفاده از نظرات متخصصان و صاحب نظران.
3 - حضور فعال در كميته هاي تخصصي مرتبط با ستاد مبارزه با موادمخدر به منظور ارائه و تصويب برنامه هاي عملياتي و اجرايي.
4 - انجام اقدامات لازم به منظور پيش بيني اعتبارات مورد نياز از سوي آن دستگاه اجرايي.
5 - ارائه گزارش عملكرد سالانه در خصوص عملياتي و اجرايي كردن مفاد اسناد قانوني فوق به اين ستاد.
6 - همكاري لازم به منظور نظارت بر حسن اجرا و پيشرفت عمليات اسناد فوق از سوي مجمع تشخيص مصلحت نظام، سازمان مديريت و برنامه ريزي كشور و ستاد حسب مورد.
* مكانيزم نظارت و ارزيابي عملكرد دستگاههاي اجرايي پيرامون سند فرابخشي مبارزه با اعتياد به موادمخدر چگونه است؟
- اين مهم بر اساس ماده 157 و 158 قانون برنامه چهارم توسعه به عهده نهادهاي نظارتي از جمله سازمان مديريت و برنامه ريزي كشور و نيز بر اساس قانون مبارزه با مواد مخدر و اصلاحات بعدي آن به عهده ستاد با همكاري دستگاههاي اجرايي ذيربط مي باشد. همچنين در خصوص نظارت بر سياستهاي كلي مبارزه با مواد مخدر مجمع تشخيص مصلحت نظام وظايفي را بر عهده دارد.با عنايت به مواردي كه گفته شد اميد است بتوانيم با استفاده از ظرفيتهاي بالقوه و مناسب كشور در راه كنترل و كاهش اعتياد به مواد مخدر از روشهاي علمي- تخصصي گامهاي بلندتري را برداريم و آينده بسيار بهتري را براي مردم كشورمان ايجاد كنيم. خوشبختانه در دنيا فعاليتهاي زيادي در زمينه كنترل و كاهش اعتياد به موادمخدر شده است، روشهايي هست كه مي توان از آنها استفاده كرد و توان استفاده از آنها نيز در جامعه فراهم شده است.
</TEXT>
</DOC>
<DOC>
<DOCID>HAM2-851205-072</DOCID>
<DOCNO>HAM2-851205-072</DOCNO>
<ORIGINALFILE>/1385/851205/world/_asib.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
برگزاري كارگاه آموزشي اعتياد، گذشته، حال، آينده
</TITLE>
<TEXT>
گروه اجتماعي- كارگاه آموزشي اعتياد- بررسي گذشته، حال، آينده توسط اداره كل فرهنگي و پيشگيري ستاد مبارزه با مواد مخدر براي مشاوران جوان استانداري ژهاي سراسر كشور و اعضاي شوراي دانشجويي گروه مشاوران جوان ستاد مبارزه با مواد مخدر برگزار شد.
به گزارش روابط عمومي ستاد مبارزه با مواد مخدر، در اين كارگاه آموزشي، مديركل فرهنگي و پيشگيري ستاد مبارزه با مواد مخدر، به تشريح و بررسي وضعيت مواد مخدر در 3 دوره گذشته، حال و آينده پرداخت.
اسماعيل رهدار، حساسيت ژها و دغدغه ژهاي مردم و مسئولان را در اين حوزه برشمرد و مبارزه با اين معضل بشريت را نيازمند يك عزم ملي دانست و تاكيد كرد: بايد از كليه پتانسيل ژهاي موجود در كشور براي پيشگيري، درمان و مبارزه با مواد مخدر بهره برده شود.
وي كليه اين پتانسيل ژها و ظرفيت ژها را يك فرصت دانست كه به برخي توجه شده و برخي نيز ناديده گرفته شده است.
رهدار، علاوه بر شمردن اولويت ژهاي فرهنگي ستاد براي پيشگيري از اعتياد، تغيير الگوي مصرف از مواد مخدر سنتي به صنعتي را از عوامل نگران كننده براي آينده بشريت بويژه جوانان دانست.
در اين كارگاه آموزشي، رهدار به تشريح وضعيت مواد مخدر در ايران و جهان، موقعيت همسايگان شرقي ايران(افغانستان، پاكستان)، تشريح عملكرد ايران، وضعيت روانگردان ژها و تشريح سياست ژهاي كلان نظام و راهبردهاي ملي پرداخت.
</TEXT>
</DOC>
<DOC>
<DOCID>HAM2-851205-073</DOCID>
<DOCNO>HAM2-851205-073</DOCNO>
<ORIGINALFILE>/1385/851205/world/_asib.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
قانوني براي تشويق سيگاري ها
</TITLE>
<TEXT>


گروه اجتماعيبراساس تصميم كميسيون تلفيق مجلس شوراي اسلامي در بررسي بودجه سال 86 قيمت سيگار توليد داخل نسبت به سال 85 تنها 5درصد افزايش مي يابد. اين در حاليست كه ميزان تورم اعلام شده توسط دولت، بيش از دو برابر اين رقم است.
همه مي دانيم كه سيگار عامل اصلي بسياري از سرطان هاست و هر روزه مضرات بيشتري از آن توسط محققان اعلام مي شود.
همه مي دانيم كه سيگار دريچه اي براي اعتياد به مواد مخدر و ساير بزهكاري هاي اجتماعي است.
همه مي بينيم كه سن مصرف سيگار در كشور ما هر روز رو به كاهش و ميزان استعمال آن بويژه در بين بانوان و جوانان رو به گسترش است ليكن با اين همه دانستن و ديدن، هنوز رفتارمان تغيير نكرده است.در حالي كه مجلس شوراي اسلامي در شهريور ماه سال جاري قانون جامع كنترل و مبارزه ملي با دخانيات را تصويب نموده است. اتخاذ تصميم هاي مغاير با اهداف اين قانون، از آن مجلس محترم، جاي سئوال و تامل دارد.
خوش بينانه ترين استنباط از اين تصميم اين است كه مسئولين مي خواهند از توليد داخلي حمايت كنند.
آنان بايد به اين سئوالات پاسخ دهند كه عرضه ارزان محصولي چون سيگار مشكل چه كساني را برطرف مي كند؟
آيا مسئولين به دنبال تشويق جامعه براي استعمال سيگار توليد است؟
آيا مي خواهيم در توليد اين ماده افيوني به خودكفايي برسيم؟!
قطعاً حمايت از محصولي كه جز زيان و نكبت و فقر و هلاكت براي جامعه ندارد، به هر علت و بهانه اي، مذموم و نكوهيده است.
هر هدفي كه مصوبين اين قانون دنبال مي كنند، از نظر افراد غيرسيگاري يك نوع امتيازدهي و تشويق جهت مصرف سيگار تلقي مي گردد.
</TEXT>
</DOC>
<DOC>
<DOCID>HAM2-851205-074</DOCID>
<DOCNO>HAM2-851205-074</DOCNO>
<ORIGINALFILE>/1385/851205/world/_econw.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفتگو با منصور  معظمي،  معاون وزير در امور منابع انساني و مديريت و مسئول پژوهش در صنعت نفت
پژوهش نهادينه شده
محمد علي توحيد
</TITLE>
<TEXT>


يك عامل و نهاد مؤثر در توسعه اقتصادي و بهره برداري از فناوري هاي نوين اتكا به پژوهش و تحقيق علمي  در بخش هاي اقتصادي و صنعتي است.هر تحولي بدون پژوهش و دستيابي به علم و فرهنگ قابل تحقق نيست و تا زماني كه يك فعاليت اقتصادي يا اجتماعي در نهاد هاي علمي  نهادينه نشود نمي توان به رشد و توسعه و نقش مؤثر آن در امور اقتصادي و صنعتي اميد داشت.
توجه به پژوهش يك مسئله ضروري است به گونه اي كه ريشه هاي توسعه در هر بخش درون زا و به گونه اي عميق مي شود كه به صورت خودجوش و بي نياز به عوامل بيروني به كار پاسخ به نياز هاي عمومي  گام برخواهد داشت.
بخش نفت در اقتصاد ايران از مهمترين بخش هاست و منبع بسياري از تحولات در كشور است و تحول در اين بخش مي تواند ديگر بخش هاي اقتصادي و اجتماعي را تحت تأثير قرار دهد. با منصور معظمي ، معاون وزير نفت در باره اهميت و موانع توسعه پژوهش در كشور و بخش نفت گفتگو كرده ايم.
* به عنوان متولي امر پژوهش و فناوري در صنعت نفت، نقش و جايگاه پژوهش و فناوري در كشور و صنعت نفت را چگونه ارزيابي مي كنيد؟
- در پاسخ به اين سؤال بايد به اركان اساسي تأثيرگذار براي نهادينه شدن پژوهش در هر جامعه اي اشاره كنم. اين اركان عبارتند از: منابع انساني، ايده هاي نو، پشتوانه مالي و مباني فرهنگي. اگر مي خواهيم پژوهش در كشور ما رشد و توسعه يابد بايد به اين عوامل توجه شود و از حمايت هاي ويژه اي برخوردار باشد. هرچه توجه و سرمايه گذاري در اين بخش ها بيشتر باشد، موفقيت در پژوهش عملي تر است.
خوشبختانه اين اركان در جامعه ما زمينه هاي مناسبي دارد، كه حمايت هاي خاص مقام معظم رهبري از امر پژوهش و تأكيد به رسيدن سهم پژوهش به سه درصد توليد ناخالص ملي در كشور و توجه رياست جمهوري در رابطه با ارتقاي سطح پژوهش در كشور، مؤيد اين ادعا است.
يك مقايسه اجمالي نشان مي دهد كه كشورهاي عربستان با 310، برزيل 795، هند 790، تركيه 363 ميليارد دلار توليد ناخالص داخلي حدود 1 درصد از توليد ناخالص ملي را به امر پژوهش اختصاص داده اند در حالي كه كشورهايي مانند فنلاند با اختصاص 51/3، ژاپن 2/3 درصد از توليد ناخالص ملي خود را به تحقيق و توسعه اختصاص داده و در اين كشور ها به پژوهش به مثابه سرمايه گذاري نگاه مي كنند.
ما نيز با داشتن ظرفيت هاي بالفعل و بالقوه اي كه در همه سطوح كشور وجود دارد، مي توانيم به اين مهم دست يابيم.
پيگيري اين موضوع در صنعت نفت نيز به عنوان مهمترين بخش اقتصادي كشور، متناسب با اهداف سند چشم انداز جمهوري اسلامي  و وزارت نفت بايد پيگيري شود.
* با توجه به اهميت بخش نفت در اقتصاد ايران بكارگيري فناوري هاي جديد پژوهش چگونه به توسعه اين بخش كمك مي كند؟
- براي انجام فعاليت هاي صنعت نفت به طور معمول بايد كاتا ليست ها، قطعات يدكي و ديگر وسايل مورد نياز را از كشورهاي ديگر كه صاحب آن هستند خريد. با ادامه اين روش صنعت وابسته مي شود بنابراين بايد تلاش كرد تا فناوري يا تكنولوژي هاي مورد نياز را بومي كرد و به دست آورد. كسب كليد فناوري هاي نوين تنها با پژوهش و تحقيقات ممكن است.
به طور قطع به راحتي نمي توان به اين فناوري ها دست يافت و سرمايه گذاري مشترك و قرارداد كمك هاي فني، انتقال تكنولوژي از طريق خريد حق امتياز از روش هايي است كه امكان دسترسي به اين نياز ها را فراهم مي كند. ولي پژوهش مي تواند اين نياز ها را نهادينه كند.
پژوهش سايه به سايه دنبال فرايند هاي صنعتي است و حتي پس از تجاري سازي، با اخذ باز خورد از مشتريان مي توان به اصلاح و بهبود محصول از طريق پژوهش پرداخت.
* سياست هايي كه براي تكميل اين فرآيند بايد پي گرفته شود تا اين فرآيند كامل شود چيست؟
- نخست بايد با سياست گذاري هاي كلان اين اراده ملي را محقق كرد. مهمترين مؤلفه اين سياست گذاري، ايجاد تعامل ميان نهادهاي پشتيبان بحث پژوهش است. پس از آن شناخت بازار براي فناوري مورد نياز است، فرآيند توليد و بهينه سازي آن براي توليد با كيفيت، مؤلفه طراحي، مهندسي و تجاري سازي فناوري از طريق پژوهش و در نهايت و شايد مهمترين مؤلفه آموزش و تأمين منابع انساني براي انجام اين حركت است.
* آيا پژوهش در سازمان ها نقش واقعي خود را يافته و مطرح است، اين امر چگونه پيگيري شده و مي شود؟
- پژوهش در هر سازماني عامل تصميم سازي است، تصميم      گير ان بايد تلاش كنند نتايج كاربردي پژوهش ها را به كار گيرند. اين نتايج ممكن است، استفاده از محصول به دست  آمده از نتيجه پژوهش در كشور باشد، پژوهش هاي منابع انساني باشد، تحقيقات بازار باشد، حقوقي باشد و مقوله هاي ديگر.
به طور مثال اگر بتوانيم ضريب بازيافت از مخازن نفتي خود را يك در صد به طرق علمي  و صيانتي افزايش دهيم، ساليانه 5 ميليارد بشكه نفت اضافه خواهيم داشت.
* مشكلات موجود در مسير توسعه پژوهش در ايران چيست؟
- از مشتري محور نبودن پژوهش، نبود شاخص هاي ارزيابي عملكرد، نگرش غيرعملي به پژوهش، احساس عدم نياز، نبودن قوانين و مقررات جهت انجام پژوهش، دير بازده بودن نتايج تحقيقات، علاقه  به مونتاژ به جاي توليد دانش، كه متأسفانه موضوعي فرا صنعتي در كشور است، مي توان نام برد.
* با توجه به اين مشكلات چه راهكاري براي مقابله با اين موانع وجود دارد؟
- حركت علم و تكنولوژي به جلو متوقف نمي شود. اگر ما كار نكنيم ديگران متوقف نمي شوند و بايد نظاره گر باشيم. راهكارهايي كه تسهيل كننده است اهميت دادن به نقش پژوهش در تصميم گيري  مديران است، توسعه منابع انساني، تشكيل بانك جامع اطلاعات، توجه به حقوق مالكيت معنوي در كشور، تعامل بيشتر ميان دانشگاه و صنعت، تسهيل قوانين و مقررات براي پژوهشگران، ايجاد التزام براي مديران اجرايي در به كار گيري نتايج كاربردي پژوهش ها به عنوان عوامل تصميم ساز.
در صنعت نفت پژوهش از طريق ستاد و شركت ها ساماند هي شده است. ستاد فقط سياست گذاري و نظارت مي كند و اجرا توسط شركت هاي تابعه صورت مي گيرد.
اين تعامل منطقي باعث شده است كه حدود 1600 نفر در اين صنعت به طور مستقيم كار پژوهشي انجام دهند. فقط در 9 ماهه اخير حدود 130 مورد مشكلات واحدهاي توليدي توسط پژوهشگران حل شده است.700 قرارداد با دانشگاه ها و مراكز آموزشي و پژوهشي منعقد شده است. در همين مدت چهل حق امتياز پژوهشي ثبت شده، مديران صنعت نفت انتظار دارند كه واحدهاي پژوهشي آنها را در رفع تنگناهاي توليد كمك كنند و در مقابل ساير شركت هاي بزرگ دنيا از توان رقابتي برخوردار باشند.
</TEXT>
</DOC>
<DOC>
<DOCID>HAM2-851205-075</DOCID>
<DOCNO>HAM2-851205-075</DOCNO>
<ORIGINALFILE>/1385/851205/world/_econw.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
سايه روشن
</TITLE>
<TEXT>
نبود تعامل، ضعف بزرگ اتاق هاي بازرگاني
گروه اقتصادي- با وجود تلاش هاي گذشته اتاق بازرگاني و صنايع و معادن هنوز تعامل لازم با تمامي بخش هاي اقتصادي كشور جهت شناخت و انتقال مشكلات آنها به مسئولان ذيربط را شاهد نبوديم و اين ضعف بزرگي است كه در آينده بايد برطرف شود. عضو هيأت مديره كانون عالي كارفرمايان ايران با اشاره به نقش و جايگاه اتاق بازرگاني صنايع و معادن در تعاملات بين المللي، گفت: اتاق بازرگاني صنايع و معادن جايگاه مناسبي در قوانين كشور دارد و مي تواند به عنوان نماينده بخش هاي مختلف اقتصادي در محيط داخلي و بين المللي عمل نمايد.محمد رضا سروش افزود: اتاق با مشاركت فراگير فعالان اقتصادي در انتخابات، به نمايندگي از ايشان مي تواند با اقتدار بعنوان پارلمان اقتصادي بخش خصوصي در بررسي قوانين و ارائه مشاوره به قواي سه گانه در اصلاح ساختار اقتصادي كشور تأثير بسزايي داشته باشد. اما از آنجا كه تصميمات اتخاذ شده در مراكز تصميم گيري عمدتاً بر اساس ملاحظات اجرايي و سياسي است، نقش ملاحظات اقتصادي در اين زمينه كم رنگ است و از اين رهگذر لطماتي به بنگاه هاي اقتصادي وارد مي آيد. از اين منظر نقش اتاق بازرگاني صنايع و معادن در تعامل مثبت با مراكز تصميم گيري و دولتمردان جهت ارائه مشاوره هاي لازم ضروري و حياتي است.وي افزود: با توجه به اين كه زمينه اخذ مشاوره و همكاري جهت رفع مشكلات اقتصادي در بخش هاي تقنيني و تا حدودي اجرايي وجود دارد، تشكلي فراگير به عنوان نماينده واقعي بنگاه ها مي تواند دغدغه ها، محدوديت هاي موجود و راه هاي توسعه اقتصادي را به ايشان ارائه و اعلام نمايد.سروش با اشاره به ابلاغيه مقام معظم رهبري در خصوص اصل44 قانون اساسي گفت: اين ابلاغيه به تعبيري منجر به انقلاب اقتصادي خواهد شد مشروط به اينكه براي اجراي آن تمهيدات لازم تدبير و بستر سازي مناسب صورت پذيرد.مديرعامل گروه بهمن اين ابلاغيه را امري مبارك براي شكوفايي اقتصاد كشور دانسته و معتقد است يكي از معضلات اساسي كشور حجيم بودن دولت و ناكارآمدي نظام اجرايي در توسعه اقتصادي است بنابراين اگر ديدگاه ما گسترش عدالت، توسعه فرهنگي، اجتماعي و ترويج ارزش هاي والاي انقلاب اسلامي باشد بايستي هر چه سريع تر جهت اصلاح ساختار اقتصادي كشور اقدامات لازم صورت پذيرد.
پاسخ روابط عمومي اتاق بازرگاني صنايع و معادن
پيرو درج مصاحبه اي در تاريخ 18/11/1385 با عنوان تلفيق سهام عدالت با بخش خصوصي در صفحه 18 اقتصاد آن روزنامه به اطلاع مي رساند؛ جناب آقاي فرهاد فزوني، رئيس اتاق بازرگاني مشترك ايران و عراق نبوده و در حال حاضر دكتر حسن تيزمغز به عنوان رئيس اتاق بازرگاني مشترك ايران و عراق مشغول فعاليت مي باشند.
</TEXT>
</DOC>
<DOC>
<DOCID>HAM2-851205-076</DOCID>
<DOCNO>HAM2-851205-076</DOCNO>
<ORIGINALFILE>/1385/851205/world/_econw.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اقتصاد انرژي
</TITLE>
<TEXT>
بهره برداري 35 طرح پتروشيمي
تا پايان سال1393
گروه اقتصادي- بر اساس پيش بيني هاي شركت ملي صنايع پتروشيمي ايران، تا پايان سال 1393حدود 35طرح پتروشيمي در كشور به بهره برداري مي رسد.
به گزارش شانا، ايران از نظر ظرفيت توليد محصولات پتروشيمي در ميان كشور هاي حاشيه خليج فارس پس از عربستان سعودي، در رتبه دوم قرار دارد كه اين جايگاه را تا سال 2010 نيز حفظ خواهد  كرد، اما با بهره برداري از طرح هاي پيش بيني شده تا سال 1393 نه تنها جايگاه خود را به نحو قابل توجهي در منطقه و خليج فارس كه در سطح جهان ارتقا مي دهد. بخشي از اين طرح ها شامل مجموعه  هاي پلي اتيلني، متانولي، الفيني و... با مشاركت خارجي انجام مي شود.
اين گزارش مي افزايد: طرح هاي پلي اتيلني اين مجموعه شامل پلي اتيلن هاي سبك سنندج(پتروشيمي كردستان)و انديمشك(پتروشيمي انديمشك)، پلي اتيلن سنگين‎/ سبك خطي مهاباد(پتروشيمي مهاباد)و خرم آباد(پتروشيمي لرستان)، پلي اتيلن هاي سنگين بروجن(پتروشيمي چهار محال و بختياري)، دهدشت(پتروشيمي دهدشت)و ممسني(پتروشيمي ممسني)، پلي اتيلن فيليپين و پلي استايرن(پتروشيمي پارس)مي شود.اين مجموعه همچنين شامل طرح هاي اوره و آمونياك در پتروشيمي هاي شيراز به عنوان آمونياك و اوره هفتم، شيميايي لاوان(هشتم)، زنجان(دهم)، لردگان(يازدهم)، گلستان(دوازدهم)و آمونياك و اوره اندونزي و عمان است.پروژه هاي متانول نيز در قالب پتروشيمي مرجان(متانول هفتم )، متانول نهم، متانول هند، متانول عمان و طرح هاي متانول در ايران با مشاركت ونزوئلا و در ونزوئلا با مشاركت ايران اجرا مي شود.
آمار كشف نفت و گاز اندونزي در سال????
گروه اقتصادي- دولت اندونزي ادعا كرد كه طي فعاليت هاي اكتشافي در سال???? به?? حلقه چاه جديد نفت كه مجموع ذخاير آنان1‎/2 ميليارد بشكه است، دست يافته است. به گزارش شانا به نقل از شين هوا، روزنامه اقتصادي بيزينس اندونزي به نقل از يك مقام اندونزيايي اعلام كرد اين اكتشافات هچنين منجر به يافتن ذخاير گازي معادل 1/4 تريليون فوت مكعب از?? حلقه چاه شده است. كاردايا وارنيكا، مدير بخش اجرايي بخش بالادستي نفت و گاز اندونزي گفت: اكتشافات جديد به دولت كمك مي كند تا بر روند طبيعي كاهش توليد نفت و گاز در اين كشور چيره شود.اندونزي در سال???? از???? حلقه چاه به طور متوسط در حدود?/01 ميليون بشكه نفت در روز توليد كرد. وي اضافه كرد: اندونزي قصد دارد در سال????، روزانه 1/05 ميليون بشكه نفت از??? ميدان نفتي موجود و??? ميدان نفتي جديد برداشت كند.
</TEXT>
</DOC>
<DOC>
<DOCID>HAM2-851205-077</DOCID>
<DOCNO>HAM2-851205-077</DOCNO>
<ORIGINALFILE>/1385/851205/world/_idea.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
گزارش سخنراني دكتر آذر تاش آذر نوش درباره چالش ميان فارسي و عربي در قرن هاي نخست اسلامي
سه قرن پر هياهو
محمد رضا ارشاد طرح: مريم هاشمي جنت آبادي
</TITLE>
<TEXT>


پژوهشگري كه مي خواهد
به كمك منابع كهن عربي
به درون فضاهاي فرهنگي ايران طي سه قرن اول برود با خلأ هول انگيزي مواجه مي شود
و احساس غريبي
به او دست مي دهد
آنچه بر دل هر پژوهشگر ايران دوست گران مي آيد، آن است كه يكي از بزرگ ترين شخصيت هاي فرهنگي ما، يعني ابوريحان بيروني كه از مردم خوارزم بود، خود را در فارسي و عربي دخيل مي دانست و عربي را تنها زبان شايسته دانش مي پنداشت
چرا و چگونه ايرانيان با مسلمان شدنشان،
عرب زبان نشدند؟ يا چرا كشورهاي ديگر نظير مصر كه زبان ديگري(قبطي)داشتند، زبان عربي را پذيرفتند؟ نسبت ميان زبان فارسي با معارف اسلامي چيست و فارسي تا چه اندازه به گسترش آنها مدد رسانده است؟ چرا زبان فارسي از ميان نرفت؟ آيا فارسي توانست عامل پيوند دهنده ايرانيان مسلمان با گذشته شان باشد؟ چگونه؟ آيا زبان فارسي مي تواند به عنوان يكي از عوامل هويتي ايرانيان مسلمان مطرح شود؟ به همين منظور، روز دوشنبه(23 بهمن)دكتر آذر تاش آذر نوش، نويسنده، مترجم و استاد زبان و ادبيات عرب به ايراد سخنراني اي در اين خصوص پرداخت. از دكتر آذر نوش، اخيرا كتابي با عنوان چالش ميان فارسي و عربي توسط نشر ني به چاپ رسيده است.
***‍‍
در آغاز، دكتر آذر نوش با اشاره به دو جنبه متضادي كه از منابع به جاي مانده از قرن هاي نخستين اسلامي درباره زبان فارسي به دست مي آيد، گفت: ما از آن زمان مداركي در دست داريم كه تاكنون كمتر به چشم آمده اند. اين مدارك ثابت مي كنند كه فارسي دري- با لهجه هايش- بيش از آنچه تصور مي رود، فعال بوده و مصطلحات علمي آن، همه جا رواج داشته است. اين نشان مي دهد كه سكوت دو سه قرنه فارسي، بس پر هياهو بوده است. در مقابل، منابع اصلي نشان مي دهند كه ايران پايتخت ادب عربي شده بود و مردم مشتاقانه فارسي را رها كرده، عربي مي آموختند و اساسا مي بايست ايران عرب زبان مي شد.
سپس دكتر آذر نوش در ادامه با بيان كشمكش هاي وسيعي كه ميان اين دو زبان در قرن هاي نخستين اسلامي بر سر كسب قلمرو رخ مي داد، به تقسيم بندي سه جبهه مشخص در اين زمينه پرداخت:
جبهه نخست، حمله ديني است. برخي نويسندگان پنداشته اند كه ستيز با زبان فارسي از همان زمان آغازين اسلام در شبه جزيره شروع شده بود؛ زيرا از قول ابوهريره اين حديث را آورده اند كه: ناخوش ترين سخن نزديك خداوند فارسي است، زبان شيطان خوزي است، زبان آتش نشينان بخارايي و آنِ بهشتيان عربي است.
اصمعي لغت شناس، شاعران بزرگي چون، ابو تمام، متنبي يا ابوالطيب كه نواده طاهر ذواليمينين بود و ديگران تيرهاي گزنده اي به سوي ايرانيان مي اندازند، اما در ميان اين افراد و گروه ها صاحب بن عباد، دانشمند ايراني كه ادب عربي را به اوج رساند، پيشگام بود. او در استعمال كلمات نامانوس عربي و سجع پردازي آن اندازه اغراق مي كرد كه يك امير زردشتي به نام فيروزان مجوسي ديگر نتوانست تاب آورد و فرياد زد: اي صاحب... از آنچه مي گويي هيچ نمي فهمم، اگر دشنام مي دهي، من نه زنگي ام نه بربري. تو به زباني كه معمول همگان است با من صحبت كن... به خدا اين، نه زبان پدران فارسي توست، نه زبان توده مردم...
نويسنده كتاب چالش ميان عربي و فارسي در ادامه با اشاره به اين كه فارسي ستيزي از سده 4 و 5 به شدت اوج مي گيرد و به جنگي تمام عيار بدل مي شود، افزود: و فارسي و خوارزمي را كه زبان مادريش بود، خوار مي داشت. اگر مرا به عربي هجا گويند، بيشتر دوست مي دارم تا آن كه به فارسي مدح گويند. ثعالبي و زمخشري نيز دو دانشمند ايراني در جاي جاي آثارشان به تقويت و تاييد زبان عربي و ضعيف ساختن فارسي كوشيدند. به نظر كلود ژيليو؛ پژوهشگر فرانسوي آثار ثعالبي، هر چه فارسي قدرتمندتر مي شد، ثعالبي بيمناك تر مي شد و از اين رو كتاب هايي براي دفاع از عربي مي نوشت:...عرب بهترين امت هاست و زبانشان بهترين زبان ها... زبان خداست...
قضيه فارسي ستيزي به اينجا خاتمه نيافت. صد سال پس از ثعالبي مبارزه عليه فارسي همچنان ادامه يافت. در اين راستا، به تدريج به سومين جبهه فارسي ستيزي مي رسيم، يعني گسترش شگفت عربي. در همين رابطه دكتر آذر نوش توضيح داد: سومين خطري كه فارسي را تهديد مي كرد، گسترش شگفت آور زبان عربي در سراسر ايران بود. پژوهشگري كه مي خواهد به كمك منابع كهن عربي، به درون فضاهاي فرهنگي ايران طي سه قرن اول برود، با خلأ هول انگيزي مواجه مي شود و احساس غريبي به او دست مي دهد. انگار به فضايي داخل شده كه هرگونه رنگ و بوي ايراني را از دست داده است. در همه جا از دكان هاي شهر و روستا گرفته تا مسجدها و مراكز علمي، به عربي سخن مي گويند. ايرانيان همه سر سپرده و آرام، در خانه هاي خود نشسته در انتظار فرمان هاي روساي عرب اند. هيچ كس سر شورش ندارد. آن قيام هاي بزرگي هم كه از زمان ابومسلم به بعد رخ داد، گويي بي اهميت و زودگذر بودند. در بارهاي اميران عرب در ايران، چيزي از دربار خلفاي بغداد كم ندارد. دربار طاهريان و يا قصر ابودلف عجلي شاعران بزرگ و كوچك عربي سرا را به خود جذب مي كنند. از جمله: ابوتمام، دعبل، رقاشي و متنبي به سوي ايشان مي شتابند. در چنين شرايطي عربي داني و عربي گويي، خود افتخاري بود.
اما پرسش بنيادين اين است كه اگر اين گونه بود، يعني اگر عربي به اين شدت و گستردگي در ايران رواج مي يافت، چرا زبان فارسي تا به امروز مانده و ما عرب زبان نشديم؟ چرا ما(ايرانيان)، هم توانستيم زبان و خاطره گذشته امان را حفظ كنيم و هم هوشمندانه به شرف مسلماني دست يابيم؟ بخش بعدي سخنراني دكتر آذر نوش، اختصاص به بررسي، نقد و تحليل شرايط برآمده از اين جبهه(فارسي ستيزي)داشت. به همين دليل، وي با رد حالت هاي زبانشناسي، جامعه شناسي ياد شده، آنها را فاقد واقعيت تاريخي دانست و جداگانه به بررسي يكايك آنها پرداخت: پيش از اين، چند حديث جعلي را نقل كردم كه فارسي را به شدت تمام تحقير كرده بودند. اما بايد دانست كه در برابر آن احاديث فارسي ستيز، احاديث فارسي گرا هم فراوان داريم. خوب است عرض كنم كه از سده چهارم(آغاز گسترش همه جانبه فارسي)، نويسندگان به دفاع از زبان خود برخاسته اند. مثلا مترجمان(يا مولفان)تفسير طبري، فارسي را به اندازه عربي و حتي بيشتر از آن اصيل و كهن مي شمارند؛ زيرا از روزگار آدم، حضرت اسماعيل همه پيغامبران و ملوكان زمين به پارسي سخن گفتند. دكتر آذر نوش، در ادامه سخنان خود به تحليل جبهه دوم، يعني فارسي ستيزان نشست و نخست با تقسيم بندي آنها، تلاش كرد تا انگيزه هاي آنها را بازشناسد: 1- نوابغي چون ابوريحان و ابن سينا، گويي خود را فرزندان قلمرو اسلام و زبان گسترده اي از قرطبه تا سمرقند مي دانستند و به هويت ها و زبان هاي محدود تر تن نمي دادند.
2 - گروهي نيز ادعاهايي داشته اند. مثلا نواده طاهر ذواليمينين؛ ابوطيب، چون خراسان را ميراث پدرش مي پنداشت، سامانيان و نياكانشان(ساسانيان)را هجا گفته است 3- بسياري از روحانيان از سرالتزام به اسلام و آيين هايي، از فارسي و ايراني دوري مي گزيدند. 4- گروهي هم عربي را پيشه خود ساخته بودند و به همين جهت، با شدت تمام از آن دفاع مي كردند و رقيب نوظهورش، يعني فارسي را مي كوفتند.
آنگاه، او در تحليل جبهه سوم، يعني گسترش شگفت آور عربي در سراسر ايران افزود: از اين كه بيشتر دربارها و ادارات وابسته به آنها(ديوان)به عربي بود، ترديد نيست. انبوهي از ايرانيان عربي دان در اين ديوان ها مشغول كار بودند. از همين جا بود كه نثر رسمي و حتي متصنع و خلاصه ادب پديدار
شد. براي آن كه نشان دهيم كه فارسي در محيط ها و فضاهاي خود رواج و بلكه جنب و جوش فراوان داشته، نياز به پژوهش جدي است. به همين منظور دكتر آذر نوش در ادامه سخنانش به تبيين اين مسئله پرداخت: براي نشان دادن چگونگي رواج فارسي در محيط هاي ياد شده، من در اينجا دو فهرست كوچك عرضه مي كنم: الف)در ابتدا به برخي شواهد شخصي اشاره مي  شود:
1 - در قرن 2 ق. دو امير ايراني(مرزبان و ونداد هرمز) هارون الرشيد اعراف مي كنند كه اصلا عربي نمي فهمند.
2 - در آغاز قرن 4 ق. فيروزان مجوسي، زبان مغلق صاحب  را بربري و زنگي مي پندارد بر زبان پدران صاحب بن عماد كه او اينك فراموش كرده، تاسف مي خورد.
3 - در همان زمان متنبي در حوالي شيراز چنان دچار غربت مي شود كه مي گويد: اگر حضرت سليمان هم اينجا بيايد، بايد مترجمي با خود بياورد.
4 - در قرن 5 ق. جرجاني، بخش خطرناك زهرها را در ذخيره خود به عربي مي نويسد تا بر بيشتر مردم پوشيده بماند.
ب)و اما شواهد عمومي:
1 - تا ميانه قرن 2. ديوان اصفهان و بخارا به زبان فارسي(پهلوي)بود.
2 - انبوهي جمله فارسي داريم كه در كتاب هاي كهن، به بزرگان از شاهان ساماني گرفته تا حضرت پيامبر(ص)و اميران عرب و ايراني نسبت داده شده است.
3 - در سده اول و دوم، بيشتر اميران عرب بودند كه- در ايران- فارسي مي آموختند(مانند فرمانده اموي كه به غلامش(ايراني)مي گفت: بيچاه مارمار...)
4 - بي ترديد از سده 2 فارسي را به خطاهاي مختلف(مانوي، سرياني، عربي...)از جمله عربي، مي نوشتند.
5 - چند روايت داريم كه وجود كتاب به زبان دري را در 3 قرن اول تاييد مي كنند و...
دكتر آذر تاش آذر نوش در پايان به عنوان نتيجه اي كه از اين بحث به دست مي آيد و نيز در پاسخ به پرسش مهم و ديرين چرا زبان ما ايرانيان عربي نشد و ما عرب نشديم؟ اظهار داشت: شايد بتوان پاسخ را در سه جمله روشن كرد:
1 -زبان عربي در ايران دو گونه بود: لهجه معمول و هر روزه قبايلي كه به ايران آمده بودند؛
2 -هيچ ايراني اي هرگز به زبان عاميانه عرب ها ميل نكرد و در زندگي روزمره، از زبان خود استفاده مي كرد؛
3 -زبان عربي فصيح، زباني نوشتاري است نه گفتاري. عرب و عجم هر دو، براي آموختن اين زبان بايد زحمت بسيار بكشند و تازه اين زبان هر چه بيشتر در صنعت فرو مي رفت، از دسترس مردم دورتر مي افتاد.
بنابراين هيچ دليل نداشت كه ايرانيان عرب زبان و سپس عرب شوند. پس بايد سئوال بالا را وارونه مطرح كرد و پرسيد: چرا كشورهايي مانند مصر عرب شدند؟
</TEXT>
</DOC>
<DOC>
<DOCID>HAM2-851205-078</DOCID>
<DOCNO>HAM2-851205-078</DOCNO>
<ORIGINALFILE>/1385/851205/world/_mycity.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
آيا استفاده از مونوريل در شهرهاي پرجمعيت مناسب است؟
مونوريل؛ پرسش بي پاسخ چند ساله
</TITLE>
<TEXT>




هنگامي كه چند سال پيش براي اولين بار مسئولان امور شهري خبر از راه اندازي شيوه نويني در حمل و نقل عمومي پايتخت به ميان آوردند، كمتر كسي مي توانست تصور كند كه ماجراي اين شيوه جديد به مدت سه سال به درازا بكشد و هيچ سرانجامي نيابد. اين طرح نيز خيلي زود مانند بسياري از طرح هاي ديگر كه به يكباره جلوه كرد، ناگهان در انبوهي از مسائل و مشكلات فرو رفت و مثل خورشيدي كم فروغ به يكباره افول كرد.
اگرچه موضوع حمل و نقل عمومي در سال هاي دور و نزديك به عنوان يكي از مشكلات عمده پايتخت قلمداد مي شد و هميشه مديران شهري در پي چاره جويي براي حل آن بودند، اما هيچ گاه نتوانستند آن را به وادي ايمني برسانند و آن را ساماندهي كنند. اما آيا به يكباره راهي پيدا شده بود كه ناگهان همه چيز به كناري رانده شود و دريچه اي نو به اين حوزه گشوده گردد؟ آيا مونوريل مي توانست مشكل حمل و نقل پايتخت را حل كند؟ شهري كه روزانه بيش از 14 ميليون سفر شهري در درون آن رخ مي دهد و با 6هزار دستگاه اتوبوس و 40هزار دستگاه تاكسي هنوز در ساماندهي منظم سفرهاي شهروندانش به موفقيت دست نيافته بود، مي توانست با مونوريل راهي تازه در اين وادي بپيمايد؟
هر چند ظهور دير هنگام مترو نيز به اين سيستم نه چندان پويا ساماني نداده بود و مونوريل آمد تا دوباره شهروندان به اميدي تازه در روياهاي خود چنگ بزنند و سختي زندگي در تهران را راحت تر تحمل كنند. اما نه؛ مثل اينكه همه چيز تغييري اساسي كرد.
شايد اكنون بتوان فارغ از تمام جنجال ها و هياهو هاي اين ماجرا، مروري به نمونه هاي جهاني مونوريل در ساير شهرهاي دنيا كرد و اين مدينه فاضله اي كه در ذهن شكل گرفته است را در ذهن خود بررسي دوباره اي كنيم.
مونوريل در جهان
شايد اندكي نااميدكننده باشد اگر بدانيم كه در سراسر دنيا تنها300 كيلومتر مونوريل وجود دارد. تنها 15 كشور دنيا مونوريل را به عنوان بخش كوچكي از سيستم حمل و نقل در برخي شهرهاي خود به كار گرفته اند و تعداد خطوط فعال مونوريل در شهرهاي جهان تنها 47خط است. شايد عمده توجه بسياري از مديران شهري براي به كارگيري از اين سيستم در حمل و نقل عمومي خود، تنها كاركرد تزئيني و جاذبه هاي نوين تكنولوژيكي باشد. اين واقعيتي انكارناپذير است كه هيچ گاه مونوريل به صورت گسترده در سطح شهرهاي دنيا ساخته نشد تا از آن به منظور سيستمي براي حمل و نقل عمومي شهروندان استفاده كنند. در ژاپن كه به نوعي در ساخت واگن هاي مونوريل پيشتاز است، تنها 10خط مونوريل به طول 106كيلومتر وجود دارد. آمريكا دومين كشوري است كه داراي خطوط مونوريل است. اين كشور با داشتن 10خط مونوريل به طول 6/52 كيلومتر جايگاه دوم را در اختيار دارد.
نيمي از خطوط مونوريل اين كشور داراي كاركرد تفريحي است و از مونوريل به عنوان يك سيستم حمل و نقل رفاهي و غيرترانزيتي بهره مي برد. سومين كشوري كه داراي خطوط مونوريل به لحاظ طول خطوط است، مالزي بوده كه با داشتن 5 خط به طول 3/28 كيلومتر، كه نيمي از آن داراي رويكرد تفريحي است. پس از اين كشورها آلمان با 5/23كيلومتر و 3 خط و چين با 5/23 كيلومتر و با سه خط، سنگاپور با 2/10 كيلومتر و با سه خط و استراليا با 9/6كيلومتر و سه خط، انگليس با 7/4 كيلومتر و داراي 2 خط، كره با 4/4كيلومتر و دو خط در رده هاي بعدي قرار دارند.
در تمامي اين كشورها عمده سيستم حمل و نقل عمومي به عهده مترو و اتوبوس و ساير ابزار حمل و نقل عمومي است كه تنها بخش اندكي از جابه جايي هاي شهروندان در شهرهاي بزرگ را مونوريل به عهده دارد.
توان ترافيك
مونوريل هاي جهان به لحاظ ظرفيت در جهان به سه دسته تقسيم مي شوند. مونوريل هاي بزرگ، مونوريل هاي متوسط، مونوريل هاي كوچك.
مونوريل هاي بزرگ تنها در كشور ژاپن وجود دارد كه طول هر واگن آن در حدود 15 متر و ظرفيت حمل و نقل آن روزانه در حدود 8هزار تا 15 هزار نفر است. مونوريل هاي متوسط روزانه در حدود 6 هزار تا 11 هزار نفر را جابه جا مي كند و مونوريل هاي كوچك روزانه در حدود 5 هزار تا 8 هزار سفر را به عهده دارند.
از طرف ديگر مونوريل ها به لحاظ حركت داراي سه گونه است. مونوريل هاي معلق كه براي اولين بار در واپرتال(wuppertal )آلمان از آن استفاده شد. اين نوع مونوريل روي ريل به صورت وارونه معلق بوده كه از آن به عنوان مونوريل هاي آويزان نيز ياد مي كنند. مونوريل هاي سوار بر ريل نوع ديگري از مونوريل ها هستند كه متداول ترين مونوريل هاي جهان از اين نوعند. مونوريل هاي مالزي و بخشي از مونوريل هاي آمريكا از اين نوع هستند. نوع ديگري از مونوريل ها كه البته به لحاظ كارايي چندان مورد توجه قرار نگرفته اند مونوريل هاي ايستا هستند. اين مونوريل ها از كناره ها به ريل متصل شده اند و داراي نمونه هاي كمي در جهانند.
از ميان تقسيم بندي انجام شده تنها مونوريل هاي سوار بر ريل معمولي داراي كاركرد ترانزيتي هستند و براي حمل و نقل عمومي در شهرهاي پرجمعيت بسيار مناسبند.
پايان ماجرا
استفاده از مونوريل هنوز در بسياري از كشورهاي جهان با ترديد روبه روست. بسياري از كشورهاي جهان در طول سالهاي گذشته به رغم داشتن اين سيستم حمل و نقل عمومي، به دليل مشكلات متعدد، اين سيستم را كاملا برچيدند و تمام خطوط آن را جمع آوري كرده اند. مونوريل ها به دليل هزينه بالا و توانايي حمل و نقل پايين هيچ گاه در جهان به عنوان سيستم حمل و نقل عمومي مناسب مطرح نشده اند. بي ترديد استفاده از اين سيستم در شهرهاي پرجمعيت كه حجم ترافيك و سفرهاي درون شهري در آنها بالاست، مقرون به صرفه نيست. گو اينكه مي توان به مزاياي اين سيستم به عنوان يك سيستم زيست محيطي و كاملا پاك همواره توجه كرد. اما مونوريل ها در مقايسه با ساير سيستم هاي حمل و نقل عمومي مانند مترو از رتبه بسيار پايين تري برخوردارند.
هم اكنون در سراسر جهان تنها 47 خط مترو با طول300كيلومتر در 15 كشور مشغول به فعاليتند كه بسياري از اين خطوط در زمره خطوط تفريحي و گردشگري به كار گرفته شده اند.
شايد استفاده از تجارب بسياري از كشور هاي جهان و نگاهي علمي به آن در استفاده از مونوريل به عنوان يك سيستم حمل و نقل عمومي جامع بي تاثير نباشد. در حالي كه امروزه بسياري از كشورهاي داراي خطوط مونوريل به دليل هزينه بالا و كارايي نازل آن به جمع آوري اين سيستم از ناوگان حمل و نقل عمومي خود سرگرم هستند چگونه مي توان در كشور خودمان براي بكارگيري از اين سيستم در حمل و نقل پايتخت سخن گفت؟ اين واقعيت كه مونوريل ها بيشتر با هدف غير ترانزيتي در جهان مورد بهره برداري قرار مي گيرند، شايد پاسخي باشد بر سالها پرسش بي جواب در اين باره.
</TEXT>
</DOC>
<DOC>
<DOCID>HAM2-851205-079</DOCID>
<DOCNO>HAM2-851205-079</DOCNO>
<ORIGINALFILE>/1385/851205/world/_mycity.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
راپورت خبرنگار
خدا به خير كندابراهيم اسماعيلي
</TITLE>
<TEXT>
تصورش را بكنيد كه اين ماجراي بنزين عملي شود و مثلا ديگر به خودروهاي شخصي آن قدر كه دلشان مي خواهد بنزين ندهند؛ يعني اگر مثلا شايعاتي كه هست محقق شود، ديگر اكثر شهروندان صاحب خودرو حتي نمي توانند با وسيله شخصي شان مسير هر روزه خانه تا اداره را هم طي كنند. حالا از طرف ديگر اين نكته را هم در نظر بگيريد كه در تعداد قابل توجهي از خطوط شهري، بنا به دلايلي كه تنها به ذهن بعضي از رانندگان محترم تاكسي مي رسد، اثري از رنگ هاي زرد و نارنجي ديده نمي شود؛ ظاهرا دوستان عادت كرده اند كه در مسيرهاي خاصي انجام وظيفه(!)كنند. برخي شهرداري هم هر چه اطلاعيه مي دهد كه دوستان مسافركش كه خودروهاي شما شخصي است، بياييد ثبت نام كنيد، احتمالا مخاطبين فكر مي كنند كه ادارات و ارگان هاي دولتي دارند زمينه گرفتن ماليات را فراهم مي كنند؛ پس طبيعي است كه از دو تا خيابان آن طرف تر از شهرداري هم رد نشوند. براي اينكه مسئله كاملا روشن شود، يك مثال بارز مي زنم كه حقير هر روز در حال تجربه كردن و از سرگذراندن آن هستم.
يكي از مسيرهايي كه هر روزه هزاران نفر از شهروندان تهراني مجبورند براي رسيدن به محل كار خود آن را طي كنند، مسير بزرگراه نيايش و در امتداد آن بزرگراه آبشناسان است. اگر بخواهيم خودماني تر بگوييم، مي شود مسير نيايش(ابتداي ولي عصر)شهران. حجم مسافران اين خط صبح ها از طرف غرب به شرق و بعد از ظهرها از شرق به غرب بيشتر است. كافي است مسئولان محترم تاكسيراني يك روز صبح از طرف شهران راه بيفتند و مسير را به طرف تقاطع نيايش ولي عصر كنترل كنند.
به جرأت مي توانم بگويم كه تعداد تاكسي ها در اين مسير كمتر از 10درصد تعداد خودروهاي مسافربر شخصي است. جالب اينكه گاهي مسافراني كه مفتخر به استفاده از تاكسي مي شوند، پشيمان شده و ديگر اين كار را تكرار نمي كنند. چرا؟ چون كه مثلا مجبور مي شوند مسيري كه هر روزه با استفاده از خودرو شخصي طي مي كرده اند و 300 تومان پرداخته اند را با احتساب تاكسي متر با پرداخت حدود 400 تومان طي كنند. البته عرض كردم كه اين احتمال آنقدر درصد پاييني دارد كه مي شود ناديده اش گرفت. شما به عنوان آخرين پاسخ براي مجاب كردن من بگوييد كه پس مسافربرهاي خطي سازماندهي شده اين مسير چه؟ من هم بلافاصله از شما درخواست مي كنم كه يك بار با حقير همسفر شويد و بياييد به ابتداي بزرگراه نيايش(تقاطع ولي عصر).
اگر ناشي باشيد، همان اول كه چشم تان به خودروهاي خطي افتاد، با خوشحالي سوار مي شويد و خدا را هم شكر مي كنيد. اما اين خوشحالي چندان مديد نيست. كافي است بخواهيد اواسط بزرگراه پياده شويد و مجبور باشيد به جاي مثلا 200تومان، كرايه كامل خطي(يعني400تومان)را پرداخت كنيد. هر چقدر هم مباحثه كنيد، قطعا به جايي نمي رسيد؛ مرغ يك پا دارد. اصلا هم نبايد به اين نكته اشاره كنيد كه راننده بلافاصله بعد از پياده كردن شما مسافر ديگري را روي همان صندلي  مي نشاند كه كرايه كاملش را از شما دريافت كرده است؛ پس نتيجه مي گيريم خدا پدر و مادر خيل عظيم خودروهاي شخصي را بيامرزد كه طي مسيرشان، 4 نفر ديگر را هم به مقصد مي رسانند. اداره تاكسيراني هم قاعدتا كاري نمي تواند بكند. شهر شلوغ است و نظارت هم عملا به سختي ممكن مي شود. اما خدا به خير كند؛ اگر ماجراي بنزين عملي شود، آن وقت احتمالا من هم نمي توانم اين مسير را به اين راحتي ها طي كنم و راپورت آن موقع را تحويل بدهم.
</TEXT>
</DOC>
<DOC>
<DOCID>HAM2-851205-080</DOCID>
<DOCNO>HAM2-851205-080</DOCNO>
<ORIGINALFILE>/1385/851205/world/_mycity.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
نگاه امروز
پايان دوران ناصري
</TITLE>
<TEXT>
گروه شهري- ما بدون اين كه بدانيم و حتي بدون اين كه بخواهيم ناگهان بي هيچ اضطراري به چند ده سال جلوتر پرت شديم. فرقي نمي كند كه چه كسي ما را به اين پيشروي غافل گيرانه سوق داده است. مهم اين است كه ما الآن در جايي هستيم كه بسيار كم دليل مي نمايد. شايد آن روزي كه فرنگ براي اولين بار در ديدگان از حدقه درآمده ناصرالدين شاه جلايي يافت و فرنگ مآبي رونق گرفت، ما بي آن كه آماده باشيم ناگهان به پرواز درآمديم و بسيار تندتر از سير واقعي تاريخ خود به حركت درآمديم؛ چرا كه عزم قبله عالم بر اين بود كه تهران را كه هنوز از بسياري از امكانات معمول زندگي تهي بود به شهري مانند پاريس تبديل كند.
بنابراين جاي تعجب نبود كه خيلي زود سر و كله بسياري از امكانات غربي به كشور باز شد. ناگهان مردمي كه تا چندي پيش و در متمكنانه ترين صورت براي حمل و نقل از درشكه و كالسكه استفاده مي كردند خيلي زود به اتومبيل عادت كردند.
اين ماجراي مدرن شدن ما بود. در واقع ما مدرن نشديم بلكه بسيار غيرمنتظره به جهاني پرتاب شديم كه كمتر آشنايي اي با آن داشتيم.
تصور كنيد كه پس از گذشت سالها و قريب به دو قرن از آن روزگار شايد چندان اهميتي نداشته باشد كه اين واقعيت تاريخي را دوباره مرور كنيم. اما اين درست نيست. تاريخ همواره مي تواند درس هاي روشنگرانه اي فراروي ما بگذارد. امروزه استفاده از تجارب ديگر كشورها و توجه به رويكردهاي بومي و ملي بايد به عنوان بزرگترين هدف در به كارگيري از ابزار و تكنولوژي مورد توجه قرار گيرد.
بايد دوباره به ياد آوريم كه روزگار ناصرالدين شاه به پايان رسيده است و امروزه ما در مرزهاي جديدي به نام خردورزي زندگي مي كنيم. وگرنه تهران هيچ گاه نه به زور وجود ماشين دودي پاريس شد و نه با حضور اتومبيل هاي بي شمار، پترزبورگ.
هم اكنون نيز بايد براي اين شهر چاره اي اساسي انديشيد تا از مشكلات عمده آن حل كرد. و گرنه با روشهاي روزگاران گذشته و بدون بهره گيري از دانش و اطلاعات لازم نمي توان به استفاده از سيستمي در كشور روي آورد و بر آن پاي فشرد به ويژه اينكه تهران و بسياري از شهرهاي كشور سالهاست قرباني تصميم هاي غلط و اشتباه مديران شان شده اند و هيچ كس نيز پاسخگوي آن نيست.
آيا مي توان بدون توجه به زندگي مردم و شهرونداني كه در اين شهر زندگي مي كنند براي ايجاد سيستمي در شهر اصرار كرد.
آيا شهروندان تنها قربانيان تصميمات اشتباه هستند. انگار بايد پنجره اي نو به جهان گشود و روش هاي دوران ناصري را به كناري نهاد.
</TEXT>
</DOC>
<DOC>
<DOCID>HAM2-851205-081</DOCID>
<DOCNO>HAM2-851205-081</DOCNO>
<ORIGINALFILE>/1385/851205/world/_siasatw.htm</ORIGINALFILE>
<ISSUE>شنبه 5 اسفند 1385</ISSUE>
<DATE calender="Western">2007-02-24</DATE>
<DATE calender="Persian">1385/12/05</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
نگاهي به آخرين تحولات تأثيرگذار بر پرونده هسته اي ايران
دو ماه پس از قطعنامه 1737
</TITLE>
<TEXT>


 گروه سياسي- مهلت شوراي امنيت سازمان ملل به ايران براي تعليق غني سازي اورانيوم به پايان رسيد. قرار است اين شورا در جلسه اي كه تاريخ آن مشخص نيست موضوع را مجدداً بررسي كرده و تصميم ديگري بگيرد.
در طي مهلت دو ماهه اي كه سازمان ملل براي پذيرش قطعنامه 1737 توسط ايران قرار داد اتفاقات جديدي رخ دادند كه شايد بسياري از آنان بي ارتباط با ايران نباشند؛ اعلام استراتژي جديد آمريكا در عراق و در پي آن دستگيري ديپلمات هاي ايراني در اين كشور، برگزاري كنفرانس امنيتي- نظامي مونيخ در آلمان، اعلام رسمي كره شمالي براي پذيرش خلع سلاح اتمي خود، برگزاري كنفرانس وحدت ملي فلسطين در مكه، از هم پاشيده شدن جيش  المهدي مقتدي صدر در عراق، چهار سفر لاريجاني به عربستان، ورود ولايتي وزير خارجه سابق به صحنه سياست خارجي و سفر او به مسكو و....
استراتژي جديد
اجراي استراتژي جديد آمريكا در عراق كه با هدف ايجاد امنيت در اين كشور اعلام شد به جايي رسيد كه آمريكا رسماً ايران را به دخالت در امور عراق، مقابله با سربازان آمريكايي و مسلح كردن تروريست هاي اين كشور متهم كرد. دستگيري ديپلمات هاي ايراني در اربيل عراق، ربودن دبير دوم سفارت ايران در بغداد و صدور دستور بازداشت ايرانيان مشكوك در عراق از آثار استراتژي جديد آمريكا در عراق بود كه دامن ايران را گرفت.
كنفرانس مونيخ
با برپايي كنفرانس امنيتي مونيخ هم، ايران به خبر اول جهان مبدل شد. علي لاريجاني به اين كنفرانس رفت تا: برگ هاي سياسي دستگاه ديپلماسي ايران را باز كند. كاري كه همزمان با او، دكتر علي اكبر ولايتي، وزير خارجه اسبق و مشاور عالي سياست خارجي مقام معظم رهبري، در مسكو انجام داد. مذاكراتي كه در سكوت كامل خبري به پايان رسيد. هرچند كه خبرهاي غير رسمي، پيگيري تشكيل اوپك گازي را برنامه سفر ولايتي به مسكو دانستند. شايد بتوان موضع گيري شديد روسيه عليه مواضع آمريكا در منطقه خاورميانه را در كنفرانس مونيخ بخشي از نتايج اين سفر نيز ارزيابي كرد.
لاريجاني، در جنگ سرد جديدي كه كنفرانس مونيخ از آن پرده برداشت، در سخنراني طولاني خود و در مصاحبه هاي متعدد با رسانه ها كوشيد تا با حفظ وضع كنوني باز هم زمان را بخرد و مذاكره نهايي را به وقت ديگري كه شرايط مناسب باشد موكول كند. لاريجاني كوشيد در آستانه پايان مهلت شوراي امنيت با دادن حداقل امتيازات مانند تضمين عدم انحراف در استفاده از انرژي هسته اي، پرونده اتمي را از شوراي امنيت به آژانس بين المللي اتمي برگرداند و مذاكرات را ضمن ادامه غني سازي امكان پذير سازد.
سخنان لاريجاني در كنفرانس مونيخ به گونه اي بود كه جوزف ليبرمن، سناتور ذي نفوذ و دموكرات آمريكايي كه در كنفرانس حضور داشت، گفت: سخنان لاريجاني قشنگ است، اما انگار او و احمدي نژاد در دو كشور مختلف زندگي مي كنند. او به سخنان رئيس جمهور ايران اشاره داشت كه تاريخ 20 فروردين(9 آوريل 2007)را براي اعلام خبر خوش هسته اي تعيين كرده بود.
طرح موضوع سپاه قدس
در كنار خبرهايي كه از كنفرانس مونيخ مي رسيد، آمريكا دست به پخش اعترافات يك افسر دستگير شده در عراق كه مدعي بود عضو سپاه پاسداران ايران است زد و خبرهايي مبني بر كشف سلاح هاي فروخته شده توسط اتريش به ايران نزد شورشيان عراق، را هم منتشر ساخت و با اين سلسله اخبار به آماده سازي افكار عمومي جهان عليه ايران ادامه داد. در همين حال كه اخبار نظامي عليه ايران منتشر مي شد از زبان بوش هم گفته شد: آمريكا قصد حمله به ايران را ندارد. البته بوش چند ماه قبل از حمله به عراق، زماني كه مقدمات كار بسيار پيشرفت كرده بود، اعلام كرده بود: هيچ نقشه جنگي روي ميز او وجود ندارد. و اكنون در تاريخ 30 ژانويه 2007، هم مجدداً اظهارات مشابهي از او شنيده مي شود: برخي در تلاشند تا مرا وادار كنند آنچه را كه نگفته ام بگويم. برخي مي گويند كه هدف من حمله به ايران است. مطمئن باشيد كه به هيچ وجه چنين نيتي وجود ندارد.
ظاهراً تندروهاي آمريكايي در آستانه پايان مهلت شوراي امنيت، مهره صلح را به حركت درآورده و از اختصاص بودجه اي 75 ميليون دلاري براي حمايت و پيشبرد دموكراسي در ايران خبر مي دهند؛ سياستي كه هميشه از جانب آنان اجرا مي شود تا هم پيمانان آنها متقاعد شوند كه آمريكا به دنبال صلح است و ايران آن را نمي پذيرد.سيل اخبار در روزهاي پاياني هفته آخر بهمن ماه و مصاحبه بوش با سي ان ان كه سراسر تهديد جمهوري اسلامي بود، وجه تاكتيكي سخن رئيس جمهور آمريكا را مبني بر عدم حمله به ايران، روشن كرد. جورج دبليو بوش در مصاحبه بي سابقه اي كه با سي ان ان، روز 25 بهمن ماه داشت، گفت: سپاه قدس در حوادث عراق دست دارد. ما نمي گوئيم آنها تلفن مي كنند به عراق و فرمان مي دهند چه بكنند، اما مي دانيم كه در حوادث عراق دست دارند و مي دانيم كه سپاه قدس بخش مهمي از حكومت ايران است.
بوش تاكنون در هيچ يك از سخنراني هايش با اين صراحت و طولاني در مورد ايران سخن نگفته بود.
روزنامه انگليسي گاردين در خصوص انكار بوش براي حمله به ايران در گزارشي نوشت: با وجود اين كه مقامات آمريكايي تصميم براي حمله به ايران را انكار مي كنند، پنتاگون به تدوين طرح هايي پيشرفته در اين زمينه پرداخته و حتي ليست اهداف احتمالي را نيز تهيه كرده است. همه اقداماتي كه در چند هفته اخير انجام گرفته منطبق با همان چيزي است كه قبل از حمله هوايي صورت مي گيرد. ما بايد اين تصور را كه آمريكا چون خيلي در عراق زمين گير شده نمي تواند چنين اقدامي را انجام دهد دور بياندازيم زيرا اين يك حمله هوايي است. يك روزنامه نگار آمريكايي به نام داگلاس هرمان هم به نقل از يك منبع نظامي فهرستي از اهداف احتمالي آمريكا را منتشر كرد.
تحولات كره شمالي
تحولاتي كه به طور غيرمنتظره  از سوي دولت پيونگ يانگ اعلام شد نيز از سوي رايس پيامي براي ايران دانسته شد. كره شمالي با وجود دستيابي به بمب اتمي پذيرفت كه به خلع سلاح اتمي تن دهد.
به اين ترتيب به نظر مي رسد غرب يك راه براي ايران بيشتر نمي شناسد و آن رفتن به همان مسيري است كه كره رفت؛ راهي كه روس ها هم با آن همراه هستند و در صورت پافشاري جمهوري اسلامي، كار به تصويب قطعنامه ديگري طبق فصل هفت منشور سازمان خواهد كشيد و فصل هفت يعني مقدمه حمله نظامي.
واقعياتي كه پيش از حمله نظامي بايد به آن توجه كرد
روزنامه انگليسي ديلي تلگراف روز 14 فوريه در تفسيري كه در مورد پرونده اتمي ايران و مواضع آمريكا و انگليس و به ويژه اخبار منتشره در خصوص احتمال حمله نظامي به ايران داشت، نوشت: پيش از اين كه در مورد حمله نظامي سخن گفته شود بايد واقعيات موجود در مورد ايران، آمريكا و اروپا مورد توجه قرار گيرد:
واقعيت اول: ايران كشور بزرگي است كه 75 ميليون نفر جمعيت، سلاح فراوان و ارتشي لايق دارد. اما ما نه نفرات داريم، نه ابزار جنگي و نه پول كه بخواهيم در صحنه جنگ حاضر شويم. اگر چنين فكري به ذهن مان خطور كرده باشد، بايد نيروهايمان را در جاي ديگري كم كنيم، اما كجا؟ در عراق؟ سياست جديد اين است كه نيروهاي بيشتري به آنجا بفرستيم، جنگ در افغانستان به اين زودي ها تمام نمي شود و ديپلماسي در اين كشور، تازه دارد به نتيجه مي رسد و زمان مناسبي براي شيطنت نظامي در شبه جزيره كره هم نيست.
واقعيت دوم: حتي اگر ما در انديشه حمله نظامي محدود- مثلاً بمباران تأسيسات اتمي ايران- باشيم، موانع جدي بر سر راه ما قرار دارد. جدي ترين آن اين است كه ما نمي دانيم همه تأسيسات اتمي ايران در كجا واقع شده است كه اگر در فكر نابود كردن آن باشيم، مشكل بزرگي است. حتي اگر بتوانيم بعضي از آنها را بزنيم، كه احتمالش وجود دارد، ممكن است برنامه هاي اتمي ايران را فقط چند سال به تعويق بياندازد. اين نتايج محدود به سختي مي تواند مشاجرات سياسي و يا پخش شدن راديو اكتيو در محيط زيست را توجيه كند. حتي اسرائيلي ها كه معتقدند برنامه هاي اتمي ايران براي توليد بمب اتمي است كه كشورشان را نابود مي كند هم در حال حاضر گمان نمي كنند حمله به تأسيسات اتمي ايران، نتيجه مطلوب داشته باشد.
واقعيت سوم: از دولت بوش چه در داخل و چه در عرصه هاي بين المللي، در صورت هر نوع حمله اي به ايران، حمايتي نمي شود. بوش يكي از نامحبوب ترين رؤساي جمهور در تاريخ اخير است. او وارد جنگي كه كسي طرفدارش نيست، شده است. واضح تر اين كه، اعتقاد او به مسائل اطلاعاتي، در افتضاح عراق، آسيب ديده يا به عبارت بهتر پوچ از آب درآمده است. به همين دليل وقتي او درباره ماجراجويي اتمي ايران شكايت مي كند، حتي اگر شاهدي هم داشته باشد، هيچ كس حرفش را جدي نمي گيرد. از آن مهم تر اين كه، ايران مثل عراق زمان صدام حسين نيست كه چند دهه تحت نظر سازمان ملل بود. ايران كشوري است كه در مدت اخير، با متحدان آمريكا، بدون در نظر گرفتن روسيه و چين، روابط عادي داشته است.
واقعيت چهارم: بر خلاف نظريه برخي از گزارش ها در روزنامه هاي انگليس، آمريكا در حال گفت وگو با ايران است و از ديپلماسي براي برخورد با اين رژيم نامطلوب، استفاده مي كند. در واقع، كاندوليزا رايس، وزير امور خارجه آمريكا، اعتبار خود را بر سر اعتقاد به اين كه ديپلماسي با همكاري آلمان و فرانسه و انگلستان، در ايران نتيجه خواهد داد- همان طور كه امروز در كره شمالي نتيجه داده است- به خطر انداخته است. به علاوه اين كه- تحريم ضعيف سازمان ملل و غرولند كردن ها- نتيجه ضعيفي داشته است، حقيقت دارد.
با اين وجود، جورج بوش در سخنراني روز دوشنبه(23 بهمن)خود، بار ديگر تكرار كرد كه راه ديپلماسي را ترجيح مي دهد. او طي مثالي هدف آمريكا را چنين بيان كرد: هدف ما اين است كه آن قدر فشار بياوريم تا مردم عاقل بيرون بيايند و بگويند كه نمي خواهند منزوي باشند.
مسلماً لحن صحبت آمريكا در مورد ايران اخيراً خشن شده است و آمريكا از روشي استفاده مي كند كه تامارا ويتس، كارشناس خاورميانه به آن ديپلماسي اجباري مي گويد.دولت آمريكا تحريم هاي انتخابي اش را آغاز كرده است. به عنوان مثال، سختگيري در مورد انتقال پول و طرح مسئله حمايت ايران از شبه نظاميان تروريست عراق و تلاش براي وادار كردن ساير كشورهاي عرب تا عليه مداخله ايران در عراق مانند لبنان، برخورد كند.
شواهدي وجود دارد كه چنين اقداماتي نتيجه بخش هستند. هفته گذشته، مذاكره كننده ايراني، زماني كه داشت پيشنهاد باز شدن مجدد باب گفت وگو با اروپا را مي داد، لحنش به نظر آشتي جويانه تر مي آمد. رئيس جمهور ايران هم با گفتن اين كه ايران تهديدي براي هيچ كشوري نيست، با جمله اسرائيل بايد از نقشه جهان حذف بشود، فاصله زيادي گرفته است.
بايد در نظر داشت كه ما در نقطه برخورد غيرمعمول تاريخ قرار گرفته ايم. اگر انگلستان و فرانسه و آلمان با ديپلماسي اجباري آمريكا همكاري كنند ممكن است كه به نتيجه برسد، اما اگر اين كار را نكنند، آن موقع است كه راه حل جنگ از راه دور مطرح مي شود و تصور آن بزرگ تر از آن چيزي است كه در ذهن سياستمداران آمريكا و اسرائيل بگنجد.
</TEXT>
</DOC>
</HAMSHAHRI2>
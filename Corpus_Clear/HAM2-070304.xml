<?xml version="1.0" encoding="utf-8"?>
<!DOCTYPE HAMSHAHRI2 SYSTEM "hamshahri.dtd">
<HAMSHAHRI2>
<COPYRIGHT>
Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!
</COPYRIGHT>
<DOC>
<DOCID>HAM2-851213-001</DOCID>
<DOCNO>HAM2-851213-001</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
شريفي  نيا به جمع بازيگرانفرزند صبح پيوست
</TITLE>
<TEXT>


گروه ادب و هنر- فيلمبرداري فرزند صبح در اوايل بهار 86 از سر گرفته مي شود. اين فيلم كه توسط بهروز افخمي كارگرداني مي شود، به روايت زندگي حضرت امام خميني(ره)مي پردازد. فرزند صبح كه از مهرماه 83 كليد خورده تاكنون 80 درصد فيلمبرداري را پشت سر گذاشته و قرار است فاز آخر فيلم در بهار سال آينده مقابل دوربين برود. در اين مرحله قرار است محمدرضا شريفي نيا هم به جمع بازيگران فرزند صبح اضافه شود.
يكي از دلايل طولاني شدن فيلمبرداري فرزند صبح اين بود كه افخمي با ابراز رضايت از بازيگر خردسالي كه نقش كودكي حضرت امام را ايفا مي كند، اعلام كرد صبر مي كند تا اين كودك بزرگ شود.
به همين خاطر فيلمبرداري به تعويق افتاد و در شهريور امسال مجددا از سر گرفته شد. با انجام 20 درصد باقي مانده از فيلم، فرزند صبح براي حضور در جشنواره بيست و ششم فجر آماده خواهد شد.
به گفته افخمي فرزند صبح مراحل فني و لابراتواري حساسي هم خواهد داشت و احتمال دارد كه بخشي از مراحل فني فيلم در خارج از كشور صورت بگيرد. فرزند صبح به صورت سوپر 25 فيلمبرداري مي شود، شيوه اي كه افخمي قبلا در گاو خوني هم آن را آزموده بود.در اين فيلم كه توسط فرخ مجيدي فيلمبرداري مي شود، بازيگراني چون: هديه تهراني، آتيلا پسياني،  عبدالرضا اكبري، مليكا عبدالرزاق، محمدرضا شريفي نيا، هادي حيدري و سحر دولت شاهي ايفاي نقش مي كنند. نقش دوران كودكي حضرت امام(ره)هم توسط آرمان ايرانپور ايفا مي شود.
فرزند صبح را محمدرضا شرف الدين براي مؤسسه فرهنگي، هنري عروج فيلم تهيه مي كند.
</TEXT>
</DOC>
<DOC>
<DOCID>HAM2-851213-002</DOCID>
<DOCNO>HAM2-851213-002</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
كف  فروش سينما سال آينده؛ 5 ميليون تومان
</TITLE>
<TEXT>
گروه ادب و هنر- حداكثر مدت نمايش فيلم هاي سينمايي در سال 86،
7 هفته خواهد بود، البته به اين شرط كه فيلم دست كم 5 ميليون تومان بفروشد، اما اين تنها تغيير در مقررات نمايشي سينما نيست؛ رئيس كانون كارگردانان، رئيس اتحاديه تهيه كنندگان، رئيس انجمن سينما داران، نماينده خانه سينما، مديركل ارزشيابي و نظارت وزارت فرهنگ و ارشاد اسلامي و احتمالا تعدادي رئيس ديگر، تعداد گروه هاي سينمايي را نيز به 5 گروه ارتقا داده  اند.هر گروه شامل 16 سالن سينما و پنج فرهنگسرا است.خب، احتمالا با كم و زياد كردن تعداد سينماها در هر گروه و اين طرف، آن طرف كردن گروه  ها، تعداد سالن ها زياد مي شوند.البته مي شود جور ديگري خبر را ديد. اگر مي خواهيد زودتر از اكران فيلمي خلاص شويد،  سينما برويد. چون تا 5 ميليون تومان نفروشد، بيخ ريش همه مان مي ماند.
</TEXT>
</DOC>
<DOC>
<DOCID>HAM2-851213-003</DOCID>
<DOCNO>HAM2-851213-003</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
260 تابلوي نقاشي در معرض فروش غيرقانوني
2 روز باقيمانده را دريابيد
</TITLE>
<TEXT>
گروه ادب و هنر- سكوت وزارت فرهنگ و ارشاد اسلامي در مقابل فروش غيرقانوني 260 تابلوي معاصر همچنان ادامه دارد.
در حالي كه تنها 2 روز به پايان مزايده غيرقانوني شركت ساختماني نوساز وابسته به وزارت صنايع كه 260 تابلوي نقاشي معاصر را در آن به عرضه گذاشته، باقي مانده سكوت مسئولان وزارت ارشاد بيش از پيش آزاردهنده شده است. اين تابلوها كه در ميان آنها آثار با ارزشي از هنرمندان معاصري چون سهراب سپهري، آيدين آغداشلو، اردشير محصص، صادق تبريزي و... به چشم مي خورد، از 28 سال پيش ردشان از سوي كارشناسان و هنرمندان گم شده بود.ايماني خوشخو معاون هنري وزارت فرهنگ و ارشاد اسلامي اظهار نظر در اين باره را به علت تخصصي بودن به عهده حبيب الله صادقي مدير امور تجسمي اين وزارتخانه گذاشت و صادقي كه حاضر به صحبت در اين باره نشد، همه چيز را موكول به نشست مطبوعاتي، راديو و تلويزيوني امروز در موزه هنرهاي معاصر كرد كه قرار است در آن درباره حذف بودجه نيم درصد خريد آثار هنري بحث  و  گفت وگو شود.در همين حال برخي از هنرمندان كه آثارشان در ميان اين 260 تابلو وجود دارد در اين باره به اظهار نظر پرداختند. آيدين آغداشلو ضمن اظهار تاسف از وقوع چنين واقعه اي مزايده  اين آثار را كه اكنون جزو دارايي هاي ملي محسوب مي شود غيرقانوني خواند و از كارشناسان اين حوزه خواست تا هر چه سريعتر به بررسي همه اين تابلوها بپردازند.صادق تبريزي هم كه چند تابلويش در ميان اين آثار به چشم مي خورد نيز خواستار تاسيس موزه اي در يكي از شهرستان ها با بضاعت اين آثار كه در نوع خود بي نظيرند، شد.در اين ميان در نمايشگاه بزرگ سال آثاري از سوي نهادهاي مختلف خريداري مي شود. شايد بد نباشد نهادهايي چون سازمان فرهنگي و هنري شهرداري تهران در مقابل سكوت و بي تحركي وزارت ارشاد براي نجات آثار ملي وارد عمل شوند.
</TEXT>
</DOC>
<DOC>
<DOCID>HAM2-851213-004</DOCID>
<DOCNO>HAM2-851213-004</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
اخبار كوتاه
</TITLE>
<TEXT>
درگذشت آرتور شلزينگر- آرتور شلزينگر - نويسنده و مورخ آمريكايي برنده دوبار جايزه پوليتزر - در سن 89سالگي درگذشت. شلزينگر، از شخصيت هاي برجسته دوران رياست  جمهوري جان.اف.كندي و از نظريه پردازان اوليه ليبراليسم بود.
غيرسفيدپوست هاي برتر ادبيات آمريكا- سي  و هشتمين دوره جوايز aacp image روز گذشته در لس آنجلس برگزار شد و امسال در بخش بهترين اثر داستاني ، كتاب غصه هاي برادر كوچكم نوشته پرل كليج انتخاب اول هيات داوران نام گرفت.
كشف تابلوي مسروقه در خانه اسپيلبرگيكي از آثار نورمن روكول، نقاش آمريكايي كه قريب به سه دهه از سرقت آن مي گذشت روز گذشته توسط اف بي آي در خانه استيون اسپيلبرگ و در ميان كلكسيون هنري او يافت شد.
يك گيلاني برنده جايزه عكس فرانسه- مجموعه عكس هاي شباب گلچين از مراسم شادماني مردم ايران،مدال برنز سازمان فياپ و مدال ويژه عكاسي فرانسه را به خود اختصاص داد.
مرور آثار اسپهبد- نمايشگاهي در موزه هنرهاي معاصر تهران برپا مي شود تا براي نخستين بار آثار عليرضا اسپهبد، هنرمند نقاش و گرافيست در ايران مرور شوند. اين نمايشگاه همزمان با برگزاري نمايشگاه آثار ايرج زند برپا خواهد شد.
دانيل رادكليف و بازي در دو هري پاتر پاياني- دانيل رادكليف، بازيگر نقش هري پاتر قرارداد بازي در دو فيلم پاياني اين مجموعه را نيز امضا كرد. قسمت ششم هري پاتر و شاهزاده نيم تبار و قسمت هفتم هالووين مرگبار نام دارد.
38 كشور در دوسالانه پوستر جهان اسلام- هنرمندان 38 كشور آثار خود را براي شركت در دومين دوسالانه بين المللي پوستر جهان اسلام ارسال كرده اند و حضور پيشكسوتان و چهره هاي برجسته پوستر و گرافيك ايران در اين نمايشگاه قطعي شده است.
</TEXT>
</DOC>
<DOC>
<DOCID>HAM2-851213-005</DOCID>
<DOCNO>HAM2-851213-005</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
مجيدي از نا بازيگران تست مي گيرد
</TITLE>
<TEXT>
گروه ادب و هنر پس از محسن مخملباف كه با سركار گذاشتن خيل عظيمي از مشتاقان سينه چاك سينما، فيلم سلام سينما را توليد كرد، ظاهرا فيلم سازان ديگر هم به فكر تست گرفتن از بازيگران و نابازيگران افتاده اند و بازار، داغ است:
در ماه هاي گذشته، خبرهايي از تست بهرام بيضايي از بازيگران حتي حرفه اي به گوش رسيد و حالا نوبت مجيد مجيدي است كه تست بازيگري از 100 پسربچه هفت تا هشت ساله در فرهنگسراي ولاء بگيرد. مجيدي، آن طور كه خبرگزاري ها گزارش كرده اند 15 روز پيش، شروع كرد به تبليغات و نصب پلاكارد براي يافتن دو پسربچه حدود هفت تا هشت ساله كه پنج شنبه گذشته از ميان 100 داوطلب، پنج نفر را انتخاب كرده و قرار است از اين پنج نفر، دو نفر نوجوان مورد نظر اين فيلمساز بيرون آيند.
از سوي ديگر، مردان 40 ساله اي كه حتما لهجه آذري هم داشته باشند، مي توانند اميدوار باشند كه بازيگر مي شوند. مجيدي دنبال مرد 40ساله اي با لهجه اي آذري هم هست.
</TEXT>
</DOC>
<DOC>
<DOCID>HAM2-851213-006</DOCID>
<DOCNO>HAM2-851213-006</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
در بيستمين نمايشگاه بين المللي كتاب تهران
ورود كتاب هاي زرد، ممنوع!
</TITLE>
<TEXT>
گرو ه ادب و هنر - 16 ناشر از 3 كشور لبنان، مصر و اردن از حضور در نمايشگاه بين المللي تهران محروم شدند.
محمدرضا وصفي، مدير بخش بين الملل بيستمين نمايشگاه بين المللي كتاب تهران، به هيچ وجه حاضر به اعلام نام اين ناشران نشد، اما گفت: شاخه رسمي و اصلي فعاليت اين 16 ناشر، دامن زدن به اختلافات مذهبي در جهان اسلام است.
وصفي براي ندادن نام ناشران ياد شده، اين طور توضيح داد: نمي توانيم اسم بدهيم، زيرا از لحاظ اخلاق حرفه اي درست نيست. اين به هر حال كسب و كار مردم است. و درباره شيوه دامن زدن به اختلافات مذهبي اضافه كرد: كتاب هاي اين 16 ناشر يا عليه برادران اهل سنت بوده يا عليه شيعياني كه در هر حال به وحدت جهان اسلام خدشه وارد مي كنند.
به اعتقاد مدير بخش بين الملل نمايشگاه امسال، اين آثار، زيرمجموعه كتاب هاي زرد قرار مي گيرند و اين با سياست كلي نمايشگاه در بخش كتب خارجي نيز همخواني ندارد. او مي گويد: سياست ما اين است كه بخش بين الملل در زيرگروه علمي قرار گيرد. بنابراين از حضور كتاب هاي زرد جلوگيري مي كنيم. اين گونه كتاب ها كه به اختلافات مذهبي مي پردازند يا خرافه پرستي را رواج مي دهند، در واقع نوعي از كتاب هاي زرد محسوب مي شوند.
علاوه بر اين كتاب هاي صرفا بازاري نيز در بخش بين الملل جايي ندارند، چراكه اصولا همه كتاب ها در اين بخش به صورت گزينش شده مي آيند.
اما اين تمام ماجراي بخش بين الملل نمايشگاه بيستم در فاصله دو ماه تا آغاز كار آن نيست. درست همين امروز قرار است كه كتاب هاي خارجي از گمرك ترخيص شوند و مقصدشان هم كاملا معلوم است؛ محل دائمي نمايشگاه هاي تهران.
بنابراين، ترديد درباره دوپاره بودن يا نبودن نمايشگاه چندان معلوم نيست، چراكه وصفي مي گويد: در حوزه بين الملل با توجه به نيازمندي هاي گمرك و مقصد نهايي آنها، همين جايي كه تعيين شده، محل بهتري است.
اما حتما شما همه مي دانيد كه از نظر ترافيك و هزار نكته ريز و درشت ديگري كه مسئولان در اين مدت گفته اند، براي بخش داخلي، مصلاي تهران، محل بهتري است. حتي اگر برخي ناشران داخلي مثل مدير نشر فرهنگ معاصر، معتقد باشد: مسأله ترافيك بيشتر يك بهانه است و دوپاره كردن نمايشگاه، به مراتب مشكلات ترافيكي تهران را افزايش مي دهد.
گذشته از اين ها، وصفي از يك معجزه در نمايشگاه امسال نيز خبر مي دهد: يكي از كارهاي ويژه اي كه فكر مي كنم در حد يك معجزه است اين است كه امسال نزديك به 30 هزار كتاب چاپ اول از سال 2003 به بعد در بخش بين الملل حضور دارند كه بخش قابل توجهي از آنها چاپ 2007 هستند.
او اميدوار است كه اين تعداد كتاب كه در 5/2 سالن به صورت عرضه مستقيم به فروش خواهند رسيد، از كشورهاي اطراف هم خريداران زيادي جذب كنيم و همه اينها در كنار بازار جهاني كتاب كه در كنار بخش بين الملل فعال خواهد بود به علاوه حذف يارانه كاغذ از سال بعد، صادرات كتاب را نيز در سال هاي آينده، جدي تر كند، آرزويي كه بيشتر به يك رؤيا مي ماند.
</TEXT>
</DOC>
<DOC>
<DOCID>HAM2-851213-007</DOCID>
<DOCNO>HAM2-851213-007</DOCNO>
<ORIGINALFILE>/1385/851213/news/_adabh.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
پنجمين موزه كاريكاتور دنيا در آذربايجان
</TITLE>
<TEXT>
گروه ادب و هنر- با تغيير كاربري كتابخانه ملي تبريز، نخستين موزه بين المللي كاريكاتور ايران در آذربايجان، راه اندازي شد. موزه هاي كاريكاتور، تنها در تورنتو كانادا، گابرويي - بلغارستان -، استانبول - تركيه - و رم - ايتاليا - وجود دارند و موزه كاريكاتور تبريز در ايران پنجمين موزه تخصصي كاريكاتور جهان به شمار مي آيد.
</TEXT>
</DOC>
<DOC>
<DOCID>HAM2-851213-008</DOCID>
<DOCNO>HAM2-851213-008</DOCNO>
<ORIGINALFILE>/1385/851213/news/_akhar.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
عكس روز
</TITLE>
<TEXT>


عكس: همشهري‎/ محمد توكلي
بازار تهران، ديروز صبح- با نزديك شدن به روزهاي پاياني سال، حجم ترافيك شهرها به دليل مراجعه شهروندان براي خريد هاي نوروزي افزايش يافته است.
</TEXT>
</DOC>
<DOC>
<DOCID>HAM2-851213-009</DOCID>
<DOCNO>HAM2-851213-009</DOCNO>
<ORIGINALFILE>/1385/851213/news/_akhar.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
در شهر چه خبر
</TITLE>
<TEXT>
مرغ هاي دوپينگي
از گوشه و كنار شهر خبر مي رسيد مرغ هاي كرجي دوپينگي هستند و با استفاده از هورمون خود را در سكوي سنگين  وزن هاي بازار گوشت سفيد نگاه داشته اند. اما برخي مسئولان ضمن رد اين موضوع، جثه بزرگ  و زودرس بودن آن ها را ناشي از فرمول مخصوص دانه دهي مرغداران ارزيابي كردند. كاظم حاج محمدي رئيس اتحاديه مرغ و تخم  مرغ كرج در اين مورد مي گويد: برخلاف تصور، هيچ مركز پرورش مرغ هورموني در كرج وجود ندارد. اگر چنين شيوه اي در مورد پرورش مرغ وجود داشت، وزارت بهداشت اقدامات لازم را براي مقابله با آن انجام مي داد.
سقف پوشالي
چنانچه كارشناسان در فواصل زماني كوتاه، علت فروريختن اغلب ساختمان هاي داراي تيرآهن هاي غير استاندارد را در زمان وقوع زلزله گوشزد كنند، مبارزه با فروش اين ارزان هاي جديد بازار آهن، شدت بيشتري پيدا خواهد كرد. در حال حاضر برخي خريداران و انبوه سازان اين كالا را 10هزار تومان ارزان تر از تير آهن هاي فولاد اصفهان خريداري و احتمال بالاي شكستن جوش اتصال آن ها را نيز براي ساكنان زير سقف  هاي پوشالي حاصل از اين مصالح غيراستاندارد، به قيمت سلامت آن ها فراهم مي كنند. اين اواخر تيرچه بلوك هاي ساختماني نيز به فهرست  ارزان هاي پرخطر بازار مصالح ساختماني افزوده شده است.
آئين درختكاري
همداني ها پيش تر از استان هاي ديگر به استقبال آيين سبز درختكاري رفتند و آمدن بهار را با توزيع 500هزار اصله نهال شناسنامه دار شامل سيب، بادام، گردو، آلبالو و آلو ميان باغداران جشن گرفتند. مهمترين عامل ايجاد باغ هاي مناسب براي توليد محصولات با كيفيت در اين استان، استفاده از نهال هاي سالم و داراي شناسنامه ارزيابي مي شود. در حال حاضر بيش از يك ميليون و??? هزار اصله نهال در چهار نهالستان استان در مساحتي بالغ بر?? هكتار شناسنامه دار شده اند. استان همدان داراي?? هزار هكتار باغ است.
كلاس طنز مطبوعات
دومين دوره كلاس هاي طنز مطبوعاتي و كاريكاتور مؤسسه گل آقا در بهار 86 برگزار مي شود. اين كلاس ها در 2دوره طنز مطبوعاتي و3 دوره كاريكاتور هركدام به مدت 2ماه در قالب 8 نشست 2 ساعته برگزار خواهد شد. علاقه مندان براي ثبت نام مي توانند تا 24 اسفندماه از ساعت 10تا 17به مؤسسه گل آقا واقع در ميدان آرژانتين، خيابان زاگرس، پلاك 7 مراجعه كنند و يا با شماره تلفن 88793013 تماس بگيرند.
خسارت تماشاگر نما ها
گويا شركت واحد اتوبوسراني عزم خود را براي ارائه خدمات به تماشاگران و تماشاگرنما ها جزم كرده است و خسارت هاي پياپي نيز تأثيري بر اين روند ندارد. تماشاگرنما ها پس از بازي پيروزي و سايپا به 78 دستگاه از اتوبوس هاي اين شركت خسارت وارد كردند. شركت واحد اتوبوسراني تهران در روز جمعه 183 دستگاه اتوبوس و350 دستگاه ميني بوس از مبادي اوليه به سمت استاديوم آزادي اعزام كرد. كارشناسان اين شركت خسارت اوليه به 78 دستگاه اتوبوس ياد شده را نزديك به 000/802/162 ريال برآورد كرد ند.
</TEXT>
</DOC>
<DOC>
<DOCID>HAM2-851213-010</DOCID>
<DOCNO>HAM2-851213-010</DOCNO>
<ORIGINALFILE>/1385/851213/news/_akhar.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مسابقه با جايزه‎/39
</TITLE>
<TEXT>
كدام كارگردان؟
سريال پربيننده زير تيغ را كدام كارگردان ساخته است؟
(پاسخ را در صفحه 17 روزنامه امروز ببينيد)
a)محمدرضا هنرمند b)كيومرث پوراحمد
c)كمال تبريزي d)محمدحسين لطيفي
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251 و دارندگان تلفن هاي تاليا و ايرانسل به شماره 09122029165 اس ام اس كنند. به حساب 10 نفر از افرادي كه پاسخ صحيح داده باشند(5 نفر از تهران و 5 نفر از شهرستان ها)جايزه نقدي واريز مي شود. شماره تلفن همراه برندگان با حذف 3 رقم آن(و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
شماره تلفن برندگان مسابقه 38



پاسخ صحيح مسابقه 38 گزينه d بود.
2 جايزه ويژه براي مشتركان sms خبري: هر روز 2 نفر از برندگان از ميان مشتركان sms خبري همشهري انتخاب مي شوند. اين مشتركان بايد در صورت شركت در مسابقه پس از تايپ گزينه صحيح(a, b, c, d)حروف sms را پس از آن درج و سپس ارسال كنند. گفتني است شانس مشتركان sms خبري، 10 برابر بيشتر از ساير شركت كنندگان است.
</TEXT>
</DOC>
<DOC>
<DOCID>HAM2-851213-011</DOCID>
<DOCNO>HAM2-851213-011</DOCNO>
<ORIGINALFILE>/1385/851213/news/_akhar.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
فرهنگسرا
</TITLE>
<TEXT>
دوره هاي آموزش عالي آزاد علمي كاربردي
مركز آموزش و تحقيق كانون فارغ التحصيلان دانشگاه آزاد اسلامي با همكاري مؤسسه آموزش عالي آزاد فناوران اطلاعات تهران اقدام به برگزاري دوره هاي آموزش عالي آزاد علمي كاربردي در رشته هاي مختلف از جمله معماري داخلي به كمك رايانه، گرافيك رايانه اي، انيميشن رايانه اي، نقشه كشي صنعتي و ساختمان و تجارت الكترونيك كرده است. هدف از برگزاري اين دوره ها ارائه خدمات آموزشي و ارتقاء سطح علمي فارغ التحصيلان اين دانشگاه بر اساس نياز بازار كار است. كليه فارغ التحصيلان، دانشجويان و اعضاي هيأت علمي دانشگاه آزاد اسلامي از تسهيلات و تخفيف ويژه جهت ثبت نام برخوردار خواهند بود.
تور درختكاري
هم زمان با روز درختكاري و به منظور توسعه فضاي سبز شهري، فرهنگسراي دختران اقدام به برگزاري مراسم درختكاري با حضور دختران مي كند. در اين تور درختكاري توسط كانون دختران آفتاب فرهنگسراي دختران برگزار مي شود ودختران شهر تهران در مدارس منطقه 5 اقدام به كاشت درخت و ثبت آن به نام خود مي كنند. اين برنامه جزو برنامه هاي جنبي دومين جشنواره كانون هاي مردمي مراكز فرهنگي هنري منطقه 5 است كه 15 اسفند ماه از ساعت 10 تا 12 برگزار مي شود. علاقه مندان مي توانند براي ثبت نام در اين تور به فرهنگسراي دختران واقع در بلوار فردوس، بعد از چهارراه مخابرات، مراجعه كنند.
</TEXT>
</DOC>
<DOC>
<DOCID>HAM2-851213-012</DOCID>
<DOCNO>HAM2-851213-012</DOCNO>
<ORIGINALFILE>/1385/851213/news/_akhar.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بازار
قيمت هاي كور اجاق گاز
</TITLE>
<TEXT>


مقايسه قيمت  اجاق گاز هاي گوناگون نسبت  به اسفند ماه سال گذشته نشانگر رشد قيمت 12تا 25 درصدي آن ها است كه گراني فلزات و افزايش تعرفه واردات از جمله دلايل اين تغييرات ارزيابي مي شود. با اين وجود به نظر مي رسد كيفيت و قيمت هاي نامشخص و كور برخي از انواع اين لوازم خانگي بيشترين نارضايتي خريداران را به خود اختصاص داده است.
براي نمونه قيمت يك اجاق گاز با شرايط و خدمات فروش يكسان در برخي نقاط سطح شهر به نسبت نرخ هاي فروشگاه هاي سه راه امين حضور تا 15 درصد تفاوت دارد و بسياري از خريداران نيز اين موضوع را تنها پس از خريد و مقايسه قيمت ها متوجه مي شوند.
بنابراين چنانچه در آستانه سال نو قصد خريد و نو كردن لوازم خانگي داريد براي خريد با قيمتي متعادل تر با نمايندگي ها و فروشگاه هاي معتبر تماس داشته باشيد.
</TEXT>
</DOC>
<DOC>
<DOCID>HAM2-851213-013</DOCID>
<DOCNO>HAM2-851213-013</DOCNO>
<ORIGINALFILE>/1385/851213/news/_bourse.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
رئيس سازمان خصوصي سازي خبر داد
استفساريه جديد براي اجراي سياست هاي اصل 44
</TITLE>
<TEXT>


گروه بورس- رئيس هيأت عامل سازمان خصوصي سازي از ابلاغ استفساريه اي جديد درباره سياست هاي راهبردي اصل 44 خبر داد.
غلامرضا حيدري كرد زنگنه، ضمن اعلام اين مطلب گفت: طبق اين استفساريه كه رئيس جمهوري از قول مقام معظم رهبري آن را به كارگزاران خصوصي سازي ابلاغ كرده، شيوه واگذاري سهام شركت هاي دولتي تغيير مي كند. پيش از اين كارشناسان و كارگزاران برنامه خصوصي سازي و اجراي اصل 44 گمان مي بردند بايد طبق دستور رهبر معظم انقلاب در واگذاري سهام هريك از شركت هاي دولتي نسبت واگذاري 40 درصد سهام به بخش خصوصي، 40 درصد به سهام عدالت و 20درصد به دولت را رعايت كنند.
اما رئيس جمهوري تأكيد كرده، رهبر انقلاب گفته اند، منظور، رعايت اين نسبت ها در هر صنعت است.
حيدري كرد زنگنه با اشاره به اين ابلاغيه جديد توضيح داد: به اين ترتيب، مثلاً در زمان واگذاري سهام بانك هاي دولتي مي توان سهام يك بانك را به طور كامل به بخش خصوصي و سهام بانك ديگر را به سهام عدالت اختصاص داد و فقط بايد نسبت معروف، 20-40-40 در كل صنعت بانكداري رعايت شود. به گفته رئيس هيأت عامل سازمان خصوصي سازي 3هفته پيش، رئيس جمهوري در جمع كارگزاران خصوصي سازي نظر رهبري را منعكس و ابلاغ كرده و طبق آن، از اين پس در برنامه واگذاري سهام دولتي و همچنين اجراي طرح سهام عدالت، استفساريه مزبور مدنظر قرار خواهد گرفت.
كرد زنگنه در ادامه به فرمايش هاي رهبري در جمع كارگزاران خصوصي سازي اشاره كرد و گفت: ايشان تأكيد فرمودند ثروت و ثروتمند بودن در اسلام، نه تنها مطرود و ناپسند نيست، بلكه حتي اگر كسي زمينه ايجاد اشتغال را فراهم آورد، كار خير و حسنه انجام داده است.
به گفته رئيس هيأت عامل سازمان خصوصي سازي، رهبري در آن نشست از برخي مسئولان كه به ثروتمندان اخم و بغض مي كنند، انتقاد كرده و فرموده اند، برخي از ما ايراد مي گيرند كه برخي سياست ها سرمايه دارها را به ميدان مي آورد، اتفاقاً ما مي خواهيم سرمايه دارها به ميدان بيايند.
</TEXT>
</DOC>
<DOC>
<DOCID>HAM2-851213-014</DOCID>
<DOCNO>HAM2-851213-014</DOCNO>
<ORIGINALFILE>/1385/851213/news/_bourse.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
سهام مپنا فردا عرضه مي شود
</TITLE>
<TEXT>
گروه بورس فردا 5 درصد سهام شركت مپنا در بورس اوراق بهادار تهران عرضه مي شود.
به گزارش اطلاع رساني بورس، موسي رفان مديرعامل مپنا در اين باره گفت: مپنا در كوتاه مدت سود نقدي پرداخت نخواهد كرد. اگر سهامدار جزء نقدينگي لازم داشته باشد مي تواند از محل سهام جديد ناشي از افزايش سرمايه، آن را تأمين كند. در سال 85 حدود 70 تومان سود براي هر سهم پيش بيني شده است به اين معنا كه با افزايش سرمايه، به هر سه سهم، دو سهم جديد تعلق مي گيرد كه با توجه به عرضه سهام در بورس به راحتي قابل خريد و فروش است.
او در باره شركت هاي زيرمجموعه مپنا توضيح داد: در مجموع 22 شركت زيرمجموعه داريم كه دو شركت مپنا بين الملل و توربين سازي مپنا بزرگترين آنها به شمار مي روند. مپنا بين الملل به عنوان بازوي بازرگاني و تأمين مالي مجموعه گروه توانسته است فعاليت شركت را در 12 سال اخير بيمه كند.
او به خريداران سهام مپنا توصيه كرد: سرمايه گذاران عمليات گذشته شركت را ببينند و بررسي كنند كه شركت از كجا به كجا رسيده است. براي سال 85 حدود 795 ريال درآمد براي هر سهم پيش بيني شده است. براي سال 86 نيز پيش بيني ما حدود 579 ريال است. نگاهي به عمليات شركت نشان مي دهد كه خريد آنها مانند خريد طلاست كه تنها از محل ارزش افزوده آن سود خوبي نصيب سهامداران خواهد كرد. ضمن اين كه مپنا در جمع 15 شركت برتر كشور از نظر فروش محصولات قرار دارد.
</TEXT>
</DOC>
<DOC>
<DOCID>HAM2-851213-015</DOCID>
<DOCNO>HAM2-851213-015</DOCNO>
<ORIGINALFILE>/1385/851213/news/_bourse.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
تشكيل صف فروش براي سهام سرمايه گذاري ها
</TITLE>
<TEXT>


گروه بورس- مهم ترين رويداد آغاز هفته، حركت سهام شركت هاي سرمايه گذاري به صدر جدول فروش در بورس تهران بود.
ديروز سنگين ترين فشار عرضه بر سهام شركت هاي سرمايه گذاري بانك ملي، بهمن، غدير، بوعلي، سپه و بيمه وارد آمد. به طوري كه در ساعت اوج معاملات- 11 ظهر- براي بيش از 20ميليون سهم اين    شركت ها دستور فروش صادر شد. در اين ساعت 5 هزار نفر در صف فروش سهام شركت هاي بزرگ سرمايه گذاري در بورس تهران ايستاده بودند. اما در كفه خريد، متقاضيان سرمايه گذاري در سهام بانك پارسيان و شركت هاي خودروسازي دست بالا را داشتند. ديروز بيش از 2هزار و200 نفر براي 22 ميليون سهم بانك پارسيان دستور خريد صادر كردند تا اين بانك همچنان صدر جدول تقاضا را در بورس تهران به خود اختصاص دهد. در بين سهام شركت هاي خودروسازي نيز سهام دو شركت ايران خودرو و سايپا ديزل بيش از ساير سهام ها شاهد صدور دستورهاي خريد بودند. ضمن اينكه بازار سهام ايران خودرو ديزل هم با بازارگرداني اندكي متعادل شد.
</TEXT>
</DOC>
<DOC>
<DOCID>HAM2-851213-016</DOCID>
<DOCNO>HAM2-851213-016</DOCNO>
<ORIGINALFILE>/1385/851213/news/_bourse.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
سقوط 60 درصدي بورس هاي عربي
</TITLE>
<TEXT>
ايسنا: خسارت هاي وارده به بورس هاي جنوب خليج فارس در سال 2006 ميلادي به 60درصد رسيد.
كارشناسان مالي معتقدند: اوضاع عراق و خاورميانه تأثير مستقيمي بر بازارهاي مالي كشورهاي حوزه خليج فارس داشته  است.
</TEXT>
</DOC>
<DOC>
<DOCID>HAM2-851213-017</DOCID>
<DOCNO>HAM2-851213-017</DOCNO>
<ORIGINALFILE>/1385/851213/news/_bourse.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
معادن، شاخص را صعودي كردند
</TITLE>
<TEXT>
گروه بورس- منحني شاخص كل بورس تهران در نخستين روز هفته با فشار سهام معادن بار ديگر روندي رو به صعود را ترسيم كرد.
ديروز عملكرد سهام دو شركت توسعه معادن و فلزات و چادرملو به گونه اي بود كه در مجموع شاخص كل بورس 3/7 واحد بالا رود. اين دو شركت فشاري معادل 5/16 واحد صعود را بر منحني شاخص وارد آوردند، اما وزنه 3شركت غدير، گسترش ايران خودرو و سرمايه گذاري ملي ميزان صعود شاخص را محدود كرد. در پايان مبادلات ديروز شاخص بازده بورس 23واحد افزايش يافت و به مرز 31 هزار واحد نزديك شد. طي اين روز در تالار اصلي شاخص عملكرد بازار، 3/11 واحد رشد كرد ولي در تالار فرعي فعالان بازار شاهد نزول 5/3 واحدي شاخص عملكرد بورس بودند.
</TEXT>
</DOC>
<DOC>
<DOCID>HAM2-851213-018</DOCID>
<DOCNO>HAM2-851213-018</DOCNO>
<ORIGINALFILE>/1385/851213/news/_bourse.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
زمستان بورس در تسخير معادن و خودروسازان
</TITLE>
<TEXT>
گروه بورس تالارهاي بورس تهران در زمستان امسال يكسره به تسخير سهام شركت هاي خودروسازي و معادن درآمده است.
طبق آخرين آمار موجود، در 70 روز سپري شده از زمستان 85 در جمع 10 شركت پرطرفدار بورس نام 4 شركت خودروسازي و 4 شركت فعال در صنايع معدني و فلزي ديده مي شود. در اين ميان شركت مس با جذب 16 هزار و 650 خريدار پرطرفدارترين سهام بورس تهران بوده است. اين تعداد خريدار در مجموع يكهزار و 300 ميليارد ريال براي خريد 345 ميليون سهم شركت مس پرداخته اند. به جز سهام شركت مس، بانك پارسيان تنها سهم بورس تهران است كه تعداد خريدارانش از مرز 10 هزار نفر گذشته در طول 70 روز گذشته 13 هزار نفر سهام بانك پارسيان را به سبد دارايي هايشان افزوده اند.
رتبه هاي سوم و چهارم جدول تقاضاي زمستان در بورس تهران به دو شركت ايران خودرو و سايپا اختصاص يافته، در اين مدت 7 هزار و 500 نفر در صف خريد سهام ايران خودرو ايستاده اند و 5 هزار و 220 نفر هم سهام سايپا را خريده اند. سرمايه گذاري معادن و فلزات، توسعه معادن روي، تراكتورسازي پارس خودرو، ايران خودرو ديزل و چادرملو از ديگر سهام حاضر در جمع 10 شركت پرطرفدار بورس طي زمستان امسال به شمار مي آيند. طبق آمار موجود از اول زمستان به اين سو سهام 266 شركت در مجموع به ارزش 9 هزار و 500 ميليارد ريال در بورس تهران داد و ستد شده است. در اين مدت 115 هزار نفر 5/2 ميليارد برگه سهم را به سبد دارايي هاي خود افزوده اند.
</TEXT>
</DOC>
<DOC>
<DOCID>HAM2-851213-019</DOCID>
<DOCNO>HAM2-851213-019</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
نمايندگان مجلس درخواست كردند
پرداخت حقوق بيشتر به كاركنان و بازنشستگان
</TITLE>
<TEXT>


گروه اجتماعي- نمايندگان مجلس شوراي اسلامي براي پرداخت حقوق مناسب به كاركنان و بازنشستگان درخواست افزايش بودجه كردند.
محمد عباسپور، عضو كميسيون اجتماعي مجلس شوراي اسلامي، با اعلام اين خبر گفت: آنچه در بند ل تبصره 19 بودجه سال آينده به مجلس شوراي اسلامي آمده است با رشد 5/8 درصدي روبه روست كه اين ميزان افزايش از نظر نمايندگان مجلس شوراي اسلامي براي بهبود وضعيت حقوق كاركنان دولت كافي نيست.
نماينده مردم اروميه در مجلس شوراي اسلامي با اشاره به اينكه افزايش ياد شده بر اساس تورم پيش بيني شده براي سال آينده  است افزود: در صورت اجراي پلكاني قانون نظام هماهنگ پرداخت كاركنان دولت از سال آينده به نظر مي رسد كه نرخ رشد تعيين شده از سوي دولت پاسخگوي اجراي اين قانون نباشد.
وي افزود: بر اساس برنامه ريزي هاي انجام شده دهك هاي يك تا پنج افزايش حقوق بيشتري خواهند داشت در صورتي كه دهك هاي پنجم تا دهم از افزايش حقوق كمتري برخوردار خواهند بود.
به گفته عباسپور طبقه بندي دهك هاي عنوان شده از سوي سازمان مديريت و برنامه ريزي انجام خواهد شد و بر اساس درآمدهاي كنوني كاركنان دولت و سطح رفاه اجتماعي اين ويژگي ها براي اين دهك ها در سال آينده اعلام خواهد شد.
عضو كميسيون اجتماعي مجلس شوراي اسلامي زمان درخواست رسمي براي افزايش اعتبار بودجه اي بند ل تبصره 19 را پس از بررسي و تصويب نهايي بودجه اعلام كرد.
پرداخت وام كم بهره
از سوي ديگر مهدي مفتح، مخبر كميسيون تلفيق مجلس شوراي اسلامي از مكلف كردن سازمان تأمين اجتماعي به پرداخت وام با بهره 2 واحد كمتر از سود رايج در سال آينده خبر داد.
مفتح در اين باره گفت: بودجه اين وام ها همچون سال هاي گذشته از محل منابع داخلي سازمان تأمين اجتماعي خواهد بود و اين سازمان مكلف است ميزان تعيين شده را بر اساس قوانين موجود صرف پرداخت وام به افراد تحت پوشش متشكل از شاغلان و بازنشستگان كند.
ميزان كلي اعتبار در نظر گرفته شده براي اعطاي وام به افراد تحت پوشش سازمان تأمين اجتماعي در سال آينده بالغ بر50 ميليارد تومان است كه در جهت ارائه تسهيلاتي همچون ساخت مسكن ارزان قيمت و هزينه مشاوره به كارگران و مستمري بگيران اختصاص
مي يابد.علاوه بر اين اعتبار پيش بيني شده بايد در جهت ارائه تسهيلات در زمينه وديعه مسكن و ازدواج دانشجويان مستمري بگيران تحت پوشش سازمان تأمين اجتماعي نيز اختصاص يابد.
اين عضو كميسيون تلفيق مجلس شوراي اسلامي با تاكيد بر اين كه سازمان تأمين اجتماعي مكلف است ميزان سود بازپرداخت اين وام ها را 2 واحد كمتر از ساير مراكز پرداخت وام در نظر بگيرد افزود: مجلس شوراي اسلامي تكاليف جديدي را براي سال آينده سازمان تأمين اجتماعي در نظر گرفته است كه از جمله اين تكاليف به تغيير برخي قوانين بازنشستگي براي بيمه پردازاني كه بالاي 60 سال سن دارند و همچنين برخورداري نوادگان و پدر و مادر از مزاياي بازنشستگي برخي بازنشستگان مي توان اشاره كرد.
گفتني است كه چندي پيش مركز پژوهش هاي مجلس شوراي اسلامي نسبت به وضعيت معيشتي بازنشستگان در سال آينده هشدار داده بود.
در گزارش اين مركز با اشاره به مشكلات عمده امور بازنشستگي در سال جاري از دولت و مجلس خواسته شده بود تا نسبت به رفع اين مشكلات براي سال آينده اقدام نمايند.پيش بيني اعتبار لازم براي پرداخت حقوق بازنشستگان متناسب با نرخ تورم در لايحه بودجه سال آينده كل كشور و توجه به بند ل تبصره 19 اولين بخش از هشدار مركز پژوهش هاي مجلس شوراي اسلامي را به خود اختصاص داده است. موسي الرضا ثروتي، عضو كميسيون اجتماعي مجلس، نيز روز گذشته افزايش حقوق بازنشستگان و نيز پرداخت حقوق حد اقلي به بازنشستگان سازمان بازنشستگي كشور را در شرايط كنوني غير ممكن خوانده بود.
گزارش ديگري نيز حاكي است، بر اساس بند ع تبصره 14 لايحه بودجه سال آينده كه از سوي دولت در اختيار مجلس شوراي اسلامي قرار گرفته است نزديك به 57 ميليارد ريال به كنترل آسيب هاي اجتماعي اختصاص مي يابد.
در صورت موافقت نمايندگان مجلس شوراي اسلامي 56 ميليارد و 880 ميليون ريال اعتبار بر اساس بند ع تبصره 14 لايحه بودجه سال 1386 كل كشور، به پيشگيري از بروز و تشديد آسيب هاي اجتماعي و ساماندهي آسيب ديدگان بويژه كودكان خياباني و بي سرپرست، دختران و زنان پناه جو اختصاص مي يابد.
</TEXT>
</DOC>
<DOC>
<DOCID>HAM2-851213-020</DOCID>
<DOCNO>HAM2-851213-020</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
خبر
</TITLE>
<TEXT>
تصميمات كميسيون تلفيق درباره سرانه بهداشت و درمان
86؛ يك سال سخت ديگربراي سلامت
گروه سلامت- براساس آخرين مصوبات كميسيون تلفيق مجلس سرانه درمان 86 با احتساب تورم، حدود 23 درصد رشد منفي دارد و با كاهش كلي رقم اعتبارات بخش سلامت، سال سختي براي اين سيستم مورد انتظار است.
به گزارش ايسنا، انوشيروان محسني بندپي، نماينده كميسيون بهداشت و درمان مجلس در كميسيون تلفيق بودجه گفت: متأسفانه بودجه سال 86 با زياده بيني در بخش درآمدها و كم بيني در بخش هزينه ها مواجه است و بخش سلامت نسبت به بخش هاي ديگر كه حدود 20 درصد برآورد مي شود، اعتبارات كلي بخش سلامت از 4 هزار و 303 ميليارد تومان سال 85 به 3 هزار و 808 ميليارد تومان در سال آينده كاهش مي يابد.
وي افزود: درباره اعتبارات مربوط به سرانه و درآمد اختصاصي بيمارستان ها اگر چه رقم كلي اعتبارات اين بخش از 2 هزار و 284 ميليارد تومان امسال به 3 هزار و چهار ميليارد تومان در سال 86 افزايش يافته است، اما با توجه به كاهش رقم سرانه از 3905 تومان امسال به 3810 تومان سال 86 كه سه درصد كاهش را نشان مي دهد، اين نتيجه به دست مي آيد كه سهم مردم در پرداخت اين هزينه ها بيشتر و سهم دولت كمتر شده است كه برخلاف قانون برنامه توسعه چهارم است.
كارشناسان مي گويند: با وجود كاهش 3 درصدي رقم سرانه درمان و با توجه به اينكه تورم در اين بخش حدود 7 يا 8 درصد از تورم 12 درصدي كشور بيشتر است مي توان گفت سرانه درمان و سلامت ايرانيان در سال 86 با حدود 23 درصد رشد منفي مواجه است كه اين مسئله نه تنها بار هزينه هاي درمان را بر دوش مردم و دريافتي هاي زيرميزي را بيشتر مي كند بلكه بيمارستانهاي دولتي را نيز با مشكلات با مراتب جدي تري در مقايسه با امسال مواجه مي كند.
به گفته بندپي، براي افزايش هر 10 درصد سرانه درمان به حدود 100 ميليارد تومان اعتبار جديد نيازمنديم كه تاكنون موفق به كسب اين اعتبار براي افزايش سرانه درمان در سال آينده نشده ايم.
تشكيل530 پايگاه امداد و نجات نوروزي
گروه سلامت- معاون عمليات سازمان امداد و نجات هلال احمر از تشكيل 530 پست و پايگاه ثابت و سيار امدادي در محورهاي مختلف كشور، همزمان با آغاز سفرهاي نوروزي مردم خبر داد.
دكتر عليرضا پرند افزود: از مجموع پست ها و پايگاه هاي امدادي هلال احمر، 150پايگاه به صورت ثابت و 379 پايگاه به صورت كانكس و سيار استقرار يافته و از 25اسفند امسال تا 15فروردين سال آينده به مردم و مسافران نوروزي خدمات امدادي ارائه مي دهند.معاون عمليات سازمان امداد و نجات در رابطه با وظايف امدادگران هلال احمر در طول ايام نوروز 86 يادآور شد: ارائه كمك هاي اوليه به آسيب ديدگان، انتقال مصدومان ناشي از حوادث و سوانح جاده اي به مراكز درماني، اسكان اضطراري افراد درمانده و تغذيه آنها، ارائه خدمات حمايت رواني به آسيب ديدگان ناشي از حوادث جاده اي و ارائه خدمات در زمينه درمان هاي سرپايي به مراجعه كنندگان به پست ها و پايگاه هاي امدادي هلال احمر از مهم ترين وظايف امدادگران هلال احمر در مدت زمان مذكور است.
پرند در ادامه از افزايش 100دستگاه آمبولانس امدادي به ناوگان حمل و نقلي هلال احمر خبر داد و گفت: قرار است اين آمبولانس ها در طول ايام نوروز براي افزايش ارائه خدمات امدادي و درماني هلال احمر به كارگرفته شود.
</TEXT>
</DOC>
<DOC>
<DOCID>HAM2-851213-021</DOCID>
<DOCNO>HAM2-851213-021</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
آغاز نام نويسي آزمون دبيرستان هاي نمونه دولتي
</TITLE>
<TEXT>
گروه اجتماعي- نام نويسي از دانش آموزان متقاضي شركت در آزمون دبيرستان هاي نمونه دولتي در سال تحصيلي 87 -86 از 15 اسفند آغاز و تا 23 فروردين ادامه مي يابد.
بر اساس اين گزارش دانش آموزان پايه سوم راهنمايي بايد فرم نام نويسي را از مدير مدرسه محل تحصيل خود دريافت كنند و پس از تكميل آن را همراه مدارك اعلام شده به مدير مدرسه تحويل دهند.
دانش آموزاني مي توانند در اين آزمون شركت كنند كه در امتحانات نوبت دوم پايه سوم راهنمايي حداقل معدل 15 كسب كرده باشند. وجه نام نويسي در اين آزمون براي هر دانش آموز 10هزار ريال است. آزمون ورودي دبيرستان هاي نمونه دولتي روز جمعه اول تير 86 برگزار خواهد شد.
</TEXT>
</DOC>
<DOC>
<DOCID>HAM2-851213-022</DOCID>
<DOCNO>HAM2-851213-022</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
از 15 اسفندآغازمي شود
ثبت نام وام وديعه مسكن بازنشستگان
</TITLE>
<TEXT>
گروه اجتماعي- مديركل فرهنگي و اجتماعي سازمان بازنشستگي كشوري اعلام كرد: ثبت نام مرحله دوم وام وديعه مسكن يك تا سه ميليون توماني از طريق پايگاه اينترنتي سازمان بازنشستگي كشوري از سه شنبه 15 اسفند ماه سال جاري آغاز مي شود.
حسن مسافري در گفت وگو با ايسنا افزود: ثبت نام براي وام وديعه مسكن شامل آن دسته از بازنشستگان مشترك اين سازمان خواهد شد كه فاقد مسكن و مستأجر هستند و در مرحله نخست از اين وام استفاده نكرده اند.
مديركل فرهنگي و اجتماعي سازمان بازنشستگي كشور همچنين در خصوص شرايط كلي براي شركت در قرعه كشي اظهار كرد: بر اساس دستورالعمل وزارت مسكن و شهرسازي بازنشستگاني مي توانند در قرعه كشي شركت كنند كه حقوق بازنشستگي مندرج در حكم بازنشستگي سال 85 آنان كمتر از 225 هزار تومان باشد و تاكنون زمين، مسكن، تسهيلات مسكن و يا وام وديعه مسكن دريافت نكرده باشند و همچنين خود و يا همسر آنها فاقد مسكن باشند و اجاره نامه يك ساله اي داشته كه در زمان ثبت نام حداقل 11 ماه از آن باقي مانده باشد.
مسافري افزود: ثبت نام وام وديعه مسكن حداكثر تا 15 ارديبهشت 86 ادامه خواهد يافت و در نهايت به وسيله سيستم مكانيزه از بين ثبت نام شدگان، قرعه كشي و اسامي آنها از طريق روزنامه هاي كثير الانتشار و پايگاه اينترنتي سازمان اعلام مي شود.
مديركل فرهنگي و اجتماعي سازمان بازنشستگي كشوري خاطرنشان كرد: آن دسته از بازنشستگاني كه در مرحله اول يعني 31 تير ماه تا پايان مرداد ماه 85 ثبت نام شده و در قرعه كشي برنده نشده اند، خود به خود در اين مرحله شركت داده خواهند شد.
</TEXT>
</DOC>
<DOC>
<DOCID>HAM2-851213-023</DOCID>
<DOCNO>HAM2-851213-023</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
با مردم
</TITLE>
<TEXT>
چهارشنبه آخر سال به دور از خشونت
بهتر است جوانان و نوجوانان ما بدانند آيين كهن چهارشنبه سوري، هميشه با آرامش برگزار نشده و هرگز نبايد آن را با كارهاي غيرمتعارفي مثل انفجار ترقه و ايجاد سروصدا همراه كرد؛ همچنان كه در سال هاي اخير قربانياني نيز داشته است.
شكيبا طباطبايي- تهران
خسارت يا زمين معوض بدهند
از ساكنان روستاي دابوهيه اهواز هستم. اخيراً شهرداري اهواز تحت عنوان خريد و تملك زمين هايي كه حدود 24 خانوار برابر سند در آن خانه سازي كرده بودند، به تخريب اين خانه ها مبادرت ورزيد.
با اين گمان كه كار در راستاي قانون انجام شده، تقاضا داريم براي جبران زيان هاي وارده به صاحبان اين خانه ها، به آنها خسارت يا زمين معوض داده شود.
مرداني- روستاي دابوهيه اهواز
رقم غيرمتعارف!
اعلام رقم 750 هزار تومان به عنوان هزينه ثبت نام آزمون دوره دكترا در دانشگاه پيام نور بر مبناي چه ضوابطي صورت گرفته است؟ آيا اين هزينه، سنگين و غيرمتعارف نيست؟
م. تاجيك- تهران
فشار بركم درآمدها
در مورد بهاي بنزين از قرار ليتري 150 تومان كه پيشنهاد شده است، يادآور مي شوم كه اقشار مرفه جامعه و ثروتمندان به راحتي از عهده چنين هزينه اي برمي آيند و بار سنگين اين گراني روي دوش مردم فقير و كم درآمد خواهد بود. لطفاً راه ديگري بيابيد.
محمود افرند باغميشه- تبريز
نحوه واگذاري سهام عدالت
از مسئولان محترم تقاضا دارم، درباره شرايط واگذاري سهام عدالت و نحوه دادن اين سهام به اقشار مردم توضيحات بيشتري بدهند تا همگان به صورت شفاف از چگونگي پرداخت اين سهام مطلع شوند و به دليل ناآگاهي، حقي از كسي پايمال نشود.
منور.م- تهران
معايب آبگرمكن كم فشار
آبگرمكن محصول يكي از شركت هاي معروف كه موسوم به كم فشار است و تحت همين نام نيز تبليغ مي شود، در جريان كار چندبار خاموش مي شود و داراي نقايص فني جدي است. آيا نبايد تست هاي استاندارد در مورد اين قبيل محصولات انجام شود؟
يوسف طبيبي- آبيك قزوين
حقوق متناسب با هزينه زندگي
من هم بر اين باورم كه اگر ميزان ترميم و افزايش حقوق كارمندان و كارگران متناسب با هزينه هاي زندگي باشد، مواردي مثل افزايش بهاي روزنامه ها، از جمله روزنامه همشهري موجب سؤال مكرر مردم نمي شود.
آزيتا خسروي- تهران
بيمار اورژانسي را نپذيرفتند
بانوي حامله اي را از شهرستان به تهران آوردند تا به دليل شرايط خاص در يك بيمارستان مجهز زايمان كند، اما حداقل 3 بيمارستان معروف و مجهز تهران از پذيرش او خودداري كردند تا سرانجام در شرايطي دشوار، در يك بيمارستان پذيرفته شد. چرا برخلاف مقررات، بيمارستان ها بيماران اورژانسي را نمي پذيرند؟
صالحي- تهران
با مردم: شماره تماس پيام دهنده در همشهري محفوظ است.
مسئله كارمزد بانك ها
از يكي از پاساژ هاي تهران يك دستگاه گوشي تلفن همراه خريداري كردم، فروشنده 1500 تومان اضافه درخواست كرد و مدعي شد كه اين مبلغ را بابت كارمزد بانك دريافت مي كند. آيا كارمزد بانك را فروشندگان بايد بپردازند يا خريداران؟!
روح الله ميرزانژاد- تهران
ضوابط ظرفيت و شهريه دانشگاه ها
وزارت فرهنگ و آموزش عالي در مورد پذيرش دانشجو و دريافت شهريه دانشگاه ها با توجه به امكانات و ظرفيت هر دانشگاه بايد ضوابطي را مشخص كند تا وضعيت آشفته كنوني بهبود يابد.
عليرضايي- شهريار
</TEXT>
</DOC>
<DOC>
<DOCID>HAM2-851213-024</DOCID>
<DOCNO>HAM2-851213-024</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
17 اسفند؛ آخرين مهلت  نام نويسي دانشگاه علمي- كاربردي
</TITLE>
<TEXT>
گروه اجتماعي- پذيرفته شدگان دوره هاي كارداني و كارشناسي پيوسته و ناپيوسته دانشگاه جامع علمي كاربردي تا 17 اسفند مهلت دارند تا با مراجعه به مراكز مربوط نسبت به نام نويسي و انتخاب واحد خود اقدام كنند. مراجعه نكردن پذيرفته شدگان براي نام نويسي به منزله انصراف تلقي خواهد شد.
بر اساس اين گزارش كلاس هاي دانشگاه جامع علمي كاربردي از 20 اسفند آغاز مي شود. همچنين زمان انجام مصاحبه آزمون عملي كد رشته هاي نيمه متمركز اين دانشگاه نيز از 15 تا 17 اسفند اعلام شده است.
</TEXT>
</DOC>
<DOC>
<DOCID>HAM2-851213-025</DOCID>
<DOCNO>HAM2-851213-025</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
رئيس پليس پايتخت درخواست كرد
برگزاري چهارشنبه سوري دركوچه هاي شهر
بر اساس نظرسنجي ها بيش از 98 درصد شهروندان مخالف هر نوع رفتار و عمل ترس آور در مراسم چهارشنبه سوري هستند
</TITLE>
<TEXT>


گروه اجتماعي- فرمانده انتظامي تهران بزرگ با تأكيد بر برخورد با مخلان امنيت در جريان مراسم چهارشنبه سوري امسال، از شهروندان خواست تا اين جشن سنتي را در كوچه ها و معابر نزديك محل سكونت به صورت سالم و بدون ايجاد مزاحمت براي همسايه ها برگزار كنند.
سردار احمد رضا  رادان، فرمانده انتظامي تهران بزرگ در تشريح برنامه هاي پليس پايتخت براي چهارشنبه آخر سال، گفت: از آنجا كه يكي از وظايف و مأموريت هاي اساسي نيروي انتظامي،  محافظت و مراقبت از شهروندان و حفظ آرامش و آسايش آنهاست، در چهارشنبه سوري امسال همانند هر زمان ديگر با جديت و قاطعيت با عوامل مخل امنيت برخورد مي شود. وي همچنين تصريح كرد: مردم در صورت مشاهده هر نوع رفتاري كه به ايجاد اخلال در امنيت منجر شود، مراتب را به مأموران پليس اطلاع دهند. وي در خصوص استفاده از مواد محترقه پرخطر نيز گفت: از مأموران پليس خواسته ايم كه مانع توزيع مواد محترقه پرخطر و استفاده از آنها شوند و در اين ميان بهره گيري از هر نوع مواد محترقه اي كه شهروندان را دچار ترس و وحشت كند و براي فرد استفاده كننده نيز خطرساز باشد، غيرقانوني تلقي مي شود.
رئيس پليس پايتخت اذعان كرد: اگر عده كمي بخواهند به هر دليلي با رفتار و اعمالشان، شهروندان را دچار دردسر كرده و در روند زندگي روزمره آنها اختلال ايجاد كنند، با برخوردهاي قانوني روبه رو خواهند شد. به گفته وي، بر اساس نظرسنجي هاي انجام شده، بيش از 90 درصد شهروندان تهراني مخالف هر نوع رفتار و عمل ترس آور در مراسم چهارشنبه سوري بوده و بيش از 95 درصد، خواهان برخورد فوري و قاطع با كساني هستند كه امنيت مردم را دچار اخلال مي كنند. سردار رادان گفت:  در اين حال 98 درصد تهراني ها مخالف هنجارشكني بوده و 85 درصد مردم نيز مايلند كه اين مراسم را مقابل درب منزل خود و يا كوچه هاي منتهي به منزل مسكوني شان برگزار كنند.
يك جامعه شناس نيز در گفت وگو با مهر گفت: مديران فرهنگي كشور در اين زمينه دچار فقر اطلاعاتي در حوزه برنامه ريزي، مديريت و مهندسي فرهنگي هستند و بر همين داشته هاي اندك نيز مديريتي اعمال نمي شود.دكتر اصغر مهاجري، جامعه شناس و استاد دانشگاه با اعتقاد بر اين كه در زمينه چهارشنبه سوري فرهنگ پذيري و جامعه پذيري پويايي انجام نمي شود تاكيد كرد: ما همچنان به شيوه هاي سنتي سعي در فرهنگ پذيري و جامعه پذيري جامعه داريم در حالي كه شيوه هاي جديد اجراي اين مراسم مي تواند در كاهش آسيب هاي آن مؤثر باشد.وي با انتقاد ازبرخي مديريتهاي فرهنگي، فعاليت هيچ يك از عوامل جامعه پذيري مانند مدرسه، صدا و سيما و مديريت شهرها را در مورد اين مراسم قابل اعتنا ندانست و گفت: در كدام ميدان شهر و در كدام استاديوم ورزشي مراسم منظم و برنامه ريزي شده اي كه براي شهروندان جذابيت داشته باشد اجرا مي شود كه مردم نيز نه تنهادر آن شركت بلكه مشاركت كنند.اين استاد جامعه شناسي، اجراي مراسم چهارشنبه سوري در كشورهاي همسايه را كه كمترين قرابت فرهنگي با اين مراسم دارند با شكوه توصيف كرد و افزود : ما همچنان به شيوه هاي سنتي غلط كه در روستاها جواب مي داد در شهرهاي بزرگ امروزي رفتار مي كنيم و از مشاركت سازمان هاي مردم نهاد و مردم هيچ استفاده اي نمي كنيم.
</TEXT>
</DOC>
<DOC>
<DOCID>HAM2-851213-026</DOCID>
<DOCNO>HAM2-851213-026</DOCNO>
<ORIGINALFILE>/1385/851213/news/_ejtem.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
حركت يارانه  فرهنگ به سمت مصرف كنندگان
</TITLE>
<TEXT>
گروه اجتماعي - در چارچوب اهداف برنامه پنجساله چهارم توسعه، مركز پژوهش هاي مجلس خواستار سوق يافتن جهت گيري يارانه هاي بخش فرهنگ مطبوعات به سمت مصرف كنندگان واقعي در جامعه شد.
به گزارش دفتر اطلاع رساني مركز پژوهش ها، دفتر مطالعات فرهنگي اين مركز با بررسي اعتبارات و يارانه هاي رسانه هاي دولتي و مطبوعات در لايحه بودجه سال 1386 كل كشور تصريح كرد كه در سال جاري(1385)براي يارانه مطبوعات رديف مستقلي منظور نشده بود و به همين دليل بررسي برنامه حمايت و ارتقاي مطبوعات عملاً امكان پذير نبود، لكن از آنجايي كه بند ز ماده 104 قانون برنامه چهارم توسعه، ساماندهي يارانه هاي بخش فرهنگ را توأم با رويكرد تغيير نظام پرداخت يارانه از توليد به سمت مصرف مورد تأكيد قرار داده است، لذا پيش بيني610 ميليارد و 134 ميليون ريال اعتبار براي برنامه حمايت و ارتقا و يارانه مطبوعات در سال 1386 انطباقي با قانون برنامه چهارم ندارد و به همين دليل پيشنهاد مي شود يارانه كاغذ و يارانه هاي مشابه مطبوعات در قالب آيين نامه اي با تصويب هيات وزيران به سمت مصرف كنندگان واقعي سوق يابد.
</TEXT>
</DOC>
<DOC>
<DOCID>HAM2-851213-027</DOCID>
<DOCNO>HAM2-851213-027</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
بررسي لايحه بودجه 86 در صحن علني مجلس آغازشد
كم توجهي به برنامه هاي كلان توسعه؛مهمترين انتقاد به بودجه
</TITLE>
<TEXT>
گروه اقتصادي- بررسي كليات لايحه بودجه سال 86 كل كشور، ديروز در حالي در صحن علني مجلس شوراي اسلامي با گزارش مخبر كميسيون تلفيق بودجه آغاز شد كه بي توجهي به احكام و اهداف سند چشم انداز و برنامه چهارم توسعه مهمترين انتقاد نمايندگان مخالف به لايحه بودجه و مصوبات كميسيون تلفيق بود.
در ابتداي جلسه ديروز، محمد مهدي مفتح مخبر كميسيون تلفيق بودجه، در دفاع از مصوبات اين كميسيون درباره لايحه بودجه 86 كل كشور، پيش بيني رشد اقتصادي 7 درصدي، رشد بيكاري 6/10 درصدي، رشد سرمايه گذاري 8 درصدي، رشد نقدينگي 30 درصدي و نرخ تورم 11 درصدي را مهمترين شاخص هاي مثبت لايحه بودجه سال 86 كل كشور اعلام كرد.
مفتح افزود: در كميسيون تلفيق به اين مورد توجه داشتيم كه بودجه به نحوي تنظيم و بسته شود كه از ارائه اصلاحيه متمم بودجه در سال آينده بي نياز شويم و ديگر شاهد متمم يا اصلاحيه بودجه نباشيم. وي استفاده كاراتر از اعتبارات عمراني و اعتبارات تملك دارايي سرمايه اي را از ديگر توجهات كميسيون تلفيق خواند.
مخبر كميسيون تلفيق در ادامه اظهار داشت: نكته ديگر كه مورد توجه كميسيون بود شفاف سازي بودجه و شفاف كردن جابه جايي اعتبارات در بودجه و تعيين رديف و مبلغ براي تمامي برداشت هاي صورت  گرفته از حساب ذخيره ارزي بود. مفتح گفت: همچنين در لايحه بودجه حكم شده بود بعضاً دستگاههاي دولتي بتوانند از سهم بخش خصوصي در حساب ذخيره ارزي برداشت كنند كه آن را تفكيك كرديم و حساب ذخيره ارزي بخش خصوصي را مختص بخش خصوصي كرديم و آنچه را كه بايد شركت هاي دولتي مانند ناوگان حمل و نقل ريلي و هوايي استفاده مي كردند در حكم مجزا تفكيك كرديم.
ديدگاه هاي مخالفان
عدم تطبيق لايحه بودجه با سند چشم انداز، برنامه چهارم توسعه و سياست هاي اصل 44 مهمترين ايراداتي بود كه مخالفان كليات لايحه بودجه به آن گرفتند.
نمايندگان عدم شفافيت آمار دولت در زمينه كاهش وابستگي به درآمدهاي نفتي را از ديگر نقاط ضعف لايحه بودجه عنوان كردند و با اشاره به رشد افسارگسيخته نقدينگي طي يك سال و نيم اخير، رشد 22 درصدي بودجه شركت هاي دولتي را عامل تشديد نقدينگي دانستند. در حالي كه دولت اعلام كرده اتكاي بودجه به نفت از 58 درصد امسال به 42 درصد در سال 86 كاهش پيدا خواهد كرد و قيمت پايه نفت در لايحه بودجه 7/33 دلار در نظر گرفته شده است، اما مخالفان بودجه اعلام كردند با توجه به نظرات كارشناسي حداقل استفاده از درآمدهاي نفتي 6/45 ميليارد دلار و قيمت هر بشكه نفت 52 دلار در بودجه لحاظ شده است.عدم افزايش حقوق كاركنان دولت متناسب با نرخ تورم، رشد نرخ تورم فراتر از قانون برنامه چهارم توسعه، عدم تحقق رسيدن سهم بهره وري از رشد اقتصادي به 33 درصد، تعيين قيمت تعرفه ها به صورت پلكاني، بي توجهي به لايحه مديريت خدمات كشوري و عدم پيش بيني محل درآمدي آن، كسري بودجه قابل پيش بيني و قابل توجه بودجه سال 86، مجوز براي انتشار مجدد اوراق مشاركت، كاهش 2 درصدي سرانه بهداشت، بي توجهي به صادرات غيرنفتي و امور پژوهشي، عدم تحقق رشد اقتصادي 8 درصدي و رشد سرمايه گذاري 12 درصدي از ديگر ايراداتي بود كه نمايندگان مخالف لايحه بودجه مطرح ساختند.
ديدگاه موافقان
در مقابل، توجه دولت به ساماندهي بازار مسكن در لايحه بودجه، توسعه جايگاهها و خودروهاي گازسوز، اعطاي مابه التفاوت قيمت واقعي حامل هاي انرژي و قيمت فروش تكليفي به شركت برق، اصلاح ساختار صنعت برق و زمينه سازي براي اجراي اصل 44، تقويت بخش خصوصي براي خريد نيروگاههاي نيمه تمام و در دست اقدام، كمك به ساماندهي بازار زمين و مسكن از طريق يارانه هاي تسهيلات براي ساخت و عرضه مسكن در روستاها، تشويق احداث مسكن اجاره اي توسط بخش خصوصي، تسريع در اصلاح بخش فرسوده، مقاوم سازي و ايمن سازي ساختمانها، بهبود حمل ونقل عمومي، از رده خارج كردن خودروهاي با سوخت بيش از حد استاندارد و كاهش قيمت بخش ارتباطات و فناوري اطلاعات، توجه ويژه به بيمه روستائيان و اقشار محروم، حمايت از بخش غيردولتي براي سرمايه گذاري در بخش هاي مختلف اقتصادي كشور، تنظيم واقع گرايانه بودجه عمراني و حركت در مسير هدفمند كردن يارانه ها از مهمترين مواردي بود كه موافقان لايحه بودجه 86 مطرح ساختند.
</TEXT>
</DOC>
<DOC>
<DOCID>HAM2-851213-028</DOCID>
<DOCNO>HAM2-851213-028</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
8 روز ديگر عرضه مي شود
اسكناس هاي 50هزار ريالي دربازار
</TITLE>
<TEXT>


ايرنا: اسكناس هاي جديد50 هزار ريالي از 21 اسفندماه 85 در شبكه بانكي كشور به جريان مي افتد.
سيدجلال جليليان مدير كل ريالي و نشر بانك مركزي جمهوري اسلامي با اعلام اين خبر افزود: اين اسكناس در مرحله نخست در شش ميليون قطعه منتشر مي شود و تا پيش از پايان سال نيز مرحله دوم آن با انتشار شش ميليون قطعه ديگر انجام خواهد شد. به گفته وي انتشار اسكناس 50هزار ريالي در سال آتي نيز ادامه مي يابد، اما احتمالا يك تا دو سال براي استفاده از اين اسكناس در دستگاه هاي خود پرداز زمان لازم است.
مديركل ريالي و نشر بانك مركزي گفت: روي اين اسكناس طبق قانون حفظ ياد و آثار حضرت امام خميني، مزين به تصوير ايشان است كه به صورت پرتره  اي برجسته چاپ شده است. وي رنگ اين اسكناس را نارنجي و ابعاد آن را 166 در 79ميلي متر ذكر كرد كه يك ميلي متر در عرض و سه ميلي متر در طول از اسكناس هاي 20 هزار ريالي بزرگتر است.
جليليان در پايان گفت: پشت اسكناس نقشه ايران به تصوير كشيده شده است كه در ميان آن، آرم انرژي هسته اي و نيز روايتي از حضرت رسول اكرم كه دانش اگر در ثريا هم باشد، مرداني از فارس به آن دست خواهند يافت، به چشم مي خورد. در پايين نقشه ايران نيز خليج فارس نقش بسته است.
</TEXT>
</DOC>
<DOC>
<DOCID>HAM2-851213-029</DOCID>
<DOCNO>HAM2-851213-029</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
احكام بودجه و نفت 52 دلار
</TITLE>
<TEXT>
گروه اقتصادي- اگر قيمت نفت در سال آينده كمتر از?? دلار در هر بشكه باشد، اجراي همه احكام بودجه?? كل كشور امكانپذير نيست.
دفتر مطالعات برنامه و بودجه مركز پژوهش هاي مجلس در گزارشي مي افزايد: بررسي منابع بودجه سال???? كل كشور نشان مي دهد كه قيمت نفت از جمله عواملي است كه همواره عملكرد بودجه سنواتي كشور را در طول چند دهه گذشته متاثر ساخته است.
در همين ارتباط با در نظر گرفتن آثار مالي احكام تبصره ها كه بعضا خارج از سقف ماده واحده است، دولت براي اجراي بودجه سال آينده حداقل به 2/45 ميليارد دلار منابع حاصل از صادرات نفت نياز دارد كه براي تامين اين رقم قيمت هر بشكه بايد در حدود 52 دلار باشد و در سال جاري كه اوج قيمت نفت در دهه اخير محسوب مي شود، ميانگين قيمت نفت صادراتي ايران، حداكثر در همين حدود بوده است. به عبارت ديگر اگر متوسط قيمت هر بشكه نفت كمتر از52 دلار شود، اجراي احكام بودجه سال آينده امكانپذير نخواهد بود.
گزارش مركز پژوهش ها مي افزايد، از سوي ديگر در لايحه بودجه كل كشور در سال 86 پيش بيني شده است كه تا 5/11 درصد از كل منابع بودجه عمومي(معادل?? هزار ميليارد ريال)از طريق واگذاري سهام شركت هاي دولتي تامين شود، اين در حالي است كه تاكنون تامين منابع عمومي با چنين سهمي و از اين روش در بوجه كشور سابقه نداشته است.
اگرچه حدود?? هزار ميليارد ريال از اين منابع صرف بازپرداخت بدهي هاي دولت به صورت جمعي- خرجي خواهد شد اما تامين هفت درصد از هزينه هاي عموما انعطاف نا پذير دولت از اين طريق محل تامل است و در صورت عدم تحقق، بودجه را با كسري شديد رو به رو خواهد ساخت. مركز پژوهش هاي مجلس در گزارش خود نوشت، نكته مهم بعدي اين است كه هزينه بازپرداخت اصل و سود اوراق مشاركت در سال?? حدود دو برابر درآمد حاصل از انتشار اوراق مشاركت خواهد بود و اين امر لزوم به    كارگيري اوراق مذكور در طرح هايي با كارآيي حداقل برابر يا بزرگتر از سود اوراق مشاركت را گوشزد مي  كند، در غير اين صورت تامين مالي طرح هاي عمراني از طريق انتشار اوراق مشاركت با توجه به تحميل هزينه هاي فزاينده بر بودجه و اثرات تورمي(با وقفه سه ساله)ناشي از بازپرداخت اصل و سود اوراق مذكور با ابهام و ترديد مواجه مي شود.
</TEXT>
</DOC>
<DOC>
<DOCID>HAM2-851213-030</DOCID>
<DOCNO>HAM2-851213-030</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
در همايش ملي سند چشم انداز جمهوري اسلامي ايران مطرح شد:
سند چشم انداز؛ رشد 7 تا 11 درصدي
عكس: جواد گلزاراگر قواي سه گانه در سند چشم انداز كاملاً هماهنگ نباشندموفقيت دور از دسترس خواهد بود
</TITLE>
<TEXT>


حسين لطفي - همايش ملي سند چشم انداز جمهوري اسلامي ايران ظرفيت ها و بايستگي ها- چالش ها و فرصت ها ديروز با حضور مقامات و مسئولان ارشد نظام آغاز شد.
با نزديك شدن به روزهاي پاياني دومين سال اجراي سند چشم انداز 20 ساله كشور و در حالي كه عدم حركت جدي در مسير اهداف چشم انداز، كاملاً آشكار و نگران كننده است، نخستين همايش ملي مربوط به اين برنامه كلان و بلندمدت كشور از طرف دبيرخانه مجمع تشخيص مصلحت نظام به عنوان نهاد تدوين كننده اين سند، از ديروز در مركز همايش هاي بين المللي سازمان صداوسيما آغاز شد.
همايش ملي سند چشم انداز جمهوري اسلامي ايران كه قرار است به 3 بخش جنبه هاي نظري، تاملات اجرايي و فرهنگ سازي و چگونگي ايجاد عزم ملي براي تحقق سند چشم انداز بپردازد، ديروز با سخنراني رئيس مجلس شوراي اسلامي آغاز شد و امروز نيز در روز پاياني همايش، قرار است با سخنراني رئيس مجمع تشخيص مصلحت نظام ادامه يابد.
در حالي كه غلامعلي حداد عادل، رئيس مجلس شوراي اسلامي، اختلاف  برداشت مسئولان از سند چشم انداز را يكي از موانع تحقق اهداف آن عنوان كرد، دكتر محسن رضايي، دبير مجمع تشخيص مصلحت به عنوان رئيس اين همايش، بر ضرورت رشد اقتصادي 7 تا 11 درصدي براي رسيدن به هدف سند چشم انداز يعني تبديل ايران به قدرت اول اقتصادي منطقه تا سال 1404 تأكيد كرد و رشد كنوني 5 درصدي را نااميدكننده خواند.
همايش ملي سند چشم انداز در 12 كارگاه تخصصي برگزار مي شود كه 6 كارگاه آن با موضوعات جنبه هاي نظري سند چشم انداز، جايگاه اولي علمي و فناوري، دولت، مردم و سياست داخلي، تاملات اجرايي سند چشم انداز، سياست خارجي و تعامل سازنده و هويت انقلابي و اسلامي و مهندسي فرهنگي ديروز برگزار شد. امروز نيز قرار است 6 كارگاه تخصصي فرهنگ سازي سند چشم انداز، جايگاه اول اقتصادي، آسيب شناسي اجراي سند و نظارت، برنامه هاي توسعه، مباحث اجتماعي، دفاع، بازدارندگي، ژئوپلتيك منطقه و الزامات جغرافيايي برگزار شود.
موانع تحقق سند چشم انداز
غلامعلي حداد عادل، رئيس مجلس شوراي اسلامي در سخنراني در همايش فوق، اختلاف برداشت هاي مسئولان نظام از عبارات و واژه هاي متن سند چشم انداز 20 ساله كشور را از مهمترين موانع تحقق آن عنوان كرد.
حداد عادل، هماهنگي ميان قواي سه گانه را از ضروريات تحقق اهداف سند چشم انداز اعلام كرد و افزود: اگر قواي سه گانه در سند چشم انداز و سياست هاي كلي اصل 44 كاملاً هماهنگ نباشند، اين سياست ها هيچ گاه محقق نخواهند شد و يا ناقص خواهند ماند. رئيس مجلس شوراي اسلامي، همكاري و هماهنگي مردم را نيز از ديگر ضروريات تحقق سند چشم انداز عنوان كرد و گفت: اهداف كلان سند چشم انداز به تنهايي توسط دولت و مجلس تحقق نخواهند يافت و هنر حكومت اين است كه جامعه را در جهت تحقق اهداف سند چشم انداز بسيج كند و شور و اميدي را كه 28 سال پيش به انقلاب اسلامي منجر شد را به انقلاب اقتصادي جهت دهد.
حداد عادل اضافه كرد: يكي ديگر از ضروريات تحقق اهداف سند چشم انداز اين است كه براي تعاريف و مفاهيم واحد از چشم انداز كار كنيم و ممكن است مديران ارشد نظام از الفاظ و عبارات سند چشم انداز، چيزهاي مختلفي برداشت كنند كه بايد اين اختلافات را به حداقل رساند، چرا كه يكي از نقص هاي ما در تحقق برنامه هايي مثل سند چشم انداز و سياست هاي اصل 44 اين است كه اين برنامه هاي خوب معمولاً روي كاغذ مي مانند و از مراكز تدوين كننده آنها به نهادهاي اجرايي تسري نمي يابد.
حداد عادل يكي ديگر ضروريات تحقق اهداف سند چشم انداز را كه در مرحله كنوني نظام جمهوري اسلامي داراي اهميت دوچنداني است را ايجاد ترتيبات آموزشي در جهت سند چشم انداز اعلام كرد و گفت: بايد از اين پس، براي تمامي مسئولان نظام دوره هاي آموزشي سند چشم انداز و سياست هاي كلي اصل 44 گذارده شود تا مسئولان نظام به نوعي هماهنگي طبيعي در اين زمينه برسند. حداد عادل، نبود سازوكار نظارتي فعال بر نحوه اجراي سند چشم انداز را از خلأهاي نگران كننده سند چشم انداز اعلام كرد و گفت: هنوز سازوكاري براي تطبيق قوانين مادون مثل بودجه با قوانين مافوق مثل سند چشم انداز وجود ندارد و مجمع تشخيص مصلحت نظام بايد به شكل تكويني بر نحوه اجراي سند چشم انداز نظارت كند و در مراحل اجرايي جلوي تخطي ها را بگيرد، نه اينكه پس از اتمام مراحل اجرايي به ارائه گزارشي نظارتي بسنده بكند.
اقتصاد يارانه اي راه به جايي نمي برد
دكتر محسن رضايي نيز در ادامه همايش ملي سند چشم انداز، يكي از ضروريات تبديل ايران به قدرت اول اقتصادي منطقه را رشد اقتصادي 7 تا 11 درصدي و تبديل شدن ريال به پول واحد مشترك منطقه اي اعلام كرد و زمان كنوني را موعد انقلاب اقتصادي خواند.
وي گفت: براي تحقق اهداف سند چشم انداز 20 ساله نيازمند انقلاب و تحولي اقتصادي و اجتماعي هستيم كه در تمامي سطوح اجتماعي و اقتصادي كشور سرايت كند و در ابتدا بايد تمامي زيرساخت هاي كشور تقويت گردد و اقتصاد مبتني بر گداپروري و مصرف گرايي مانعي براي تحقق اين هدف خواهد بود.
دبير مجمع تشخيص مصلحت نظام به يكي از اهداف سند چشم انداز مبني بر تبديل شدن ايران به قدرت اول اقتصادي منطقه اشاره كرد و گفت: براي اين كه ايران به قدرت اول اقتصادي منطقه تبديل شود، بايد سالانه به رشد 7 تا 11 درصدي برسد و رشد كنوني 5 درصدي راضي كننده نيست.
وي رسيدن به رشد 11 درصدي را منوط به بارور كردن بهره وري پنهان اجتماعي كشور و افزايش بازدهي اقتصادي اعلام كرد و گفت: بايد ريال را به پول مشترك منطقه اي و ايران را به بهشت سلامت منطقه تبديل كنيم و علاوه بر درآمدهاي نفتي، بايد از تجارت، توليد علم، توريسم، مواد معدني، و قطعات صنعتي نيز استفاده نماييم.
</TEXT>
</DOC>
<DOC>
<DOCID>HAM2-851213-031</DOCID>
<DOCNO>HAM2-851213-031</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اعطاي330 ميليارد ريال تسهيلات خود اشتغالي
</TITLE>
<TEXT>
گروه اقتصادي- روابط عمومي وزارت كار و امور اجتماعي اعلام كرد: در طي سال گذشته 330 ميليارد و 804 ميليون ريال تسهيلات به بخش حمايت از فعاليت هاي خود اشتغالي تعلق گرفته است .
بر اساس اين گزارش، در اين دوره 330 ميليارد و 804 ميليون ريال به بخش حمايت از فعاليت هاي خود اشتغالي در قالب اعطاي تسهيلات به صورت انفرادي به جويندگان كار داراي مهارت با اولويت فارغ التحصيلان دانشگاه ها و مراكز آموزش فني و حرفه اي و كار و دانش اعطا شده است.
اين گزارش مي افزايد: در ازاي اين تسهيلات 8 هزار و 714 شغل ايجاد شده است. همچنين صدور مجوز براي فعاليت 168 دفتر كاريابي غير دولتي داخلي و 28 دفتر كاريابي غير دولتي بين المللي و بهره مندي تعداد 16 هزار و 989 نفر از كارفرمايان از جمله اقدامات كمي سياست گذاري اشتغال بوده است . در ادامه اين گزارش آمده است :در بخش هدايت و حمايت از كارفرمايان و گسترش كار آفريني علاوه بر اقدامات كيفي، تاكنون تعداد 2219 نفر كار آفرين در سطح كشور شناسايي شده اند، همچنين در اجراي آيين نامه گسترش بنگاه هاي كوچك اقتصادي زود بازده و كار آفرين تاكنون 191هزار و 340 طرح به بانك ها معرفي شده است كه از اين تعداد 77609 طرح از سوي بانك ها تاييد شده است.
</TEXT>
</DOC>
<DOC>
<DOCID>HAM2-851213-032</DOCID>
<DOCNO>HAM2-851213-032</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
وزير امور اقتصادي و دارايي:
طرح تثبيت قيمت ها به زيان بخش خصوصي است
</TITLE>
<TEXT>
گروه اقتصادي - وزير امور اقتصادي و دارايي برنامه چهارم توسعه را نيازمند اصلاحات اساسي اعلام كرد.
داوود دانش جعفري ديروز در ميزگرد تاملات اجرايي سند چشم انداز در همايش ملي سند چشم انداز يكي از نقص هاي وارد بر نحوه اجراي سند چشم انداز را نبود يك ابزار ارزيابي مشخص در اين رابطه اعلام كرد و گفت: براي ارزيابي سند چشم انداز نيازمند يك برنامه اجرايي 20ساله نيز هستيم و شاخص هاي برنامه چهارم به علت عدم تطابق كامل آن با سند، معيار خوبي در اين زمينه نيست.
وي درباره انتقاداتي كه به دولت به علت تخطي از برنامه چهارم توسعه وارد شده است، گفت: واقعيت آن است كه برنامه چهارم توسعه دقيقا در راستاي سند چشم انداز تدوين نشده است و در حالي كه در دوره هاي ششم و هفتم مجلس، مفاد قانون برنامه چهارم تغييرات بسياري كرده، اما هنوز جداول آن اصلاح نشده است.
دانش جعفري يكي از اين تغييرات را طرح تثبيت قيمت ها اعلام كرد و گفت: اين طرح مانع حضور بخش خصوصي در بخش هايي مثل آب و برق شده است و بر اثر اجراي آن زمينه حضور بخش خصوصي در بخش هاي مربوط مهيا نگرديده و اقدامات خصوصي سازي دولت در اين بخش ها به علت يارانه اي ماندن قيمت ها كاملا مصنوعي بوده و نهايتا اين سياست به زيان بخش خصوصي محسوب مي شود.
سياست تثبيت قيمت ها به زيان بخش خصوصي است
دكتر علي آقامحمدي رئيس كميسيون چشم انداز مجمع تشخيص مصلحت نظام نيز يكي از موانع اتخاذ رويكرد برنامه محور و آينده نگر در دولت هاي متوالي را نفي دولت هاي قبلي دانست و گفت:  دولت هاي مختلفي كه در اين سال ها به روي كار آمده اند متاسفانه به جاي اينكه به برنامه هاي بلندمدت بيانديشند، ابتدا به نفي برنامه هاي دولت قبلي خود پرداخته اند و توسعه كشور را با تاخير مواجه ساخته اند و ادامه اين رويكرد هيچ گاه ايران را به توسعه نخواهد رسانيد.
وي افزود: در سال 1383 كل سرمايه گذاري هايي كه توسط دولت و بخش خصوصي و سرمايه گذاران خارجي در ايران انجام گرفت، مجموعا 57 ميليارد دلار بود كه اگر با نرخ رشد مورد هدف 12 درصدي اين سرمايه گذاري رشد كند، بايد تا سال 1404 جمعا 3700 ميليارد دلار سرمايه گذاري در كشور انجام گيرد كه اين مهم بدون فراهم كردن شرايط اجتماعي و اقتصادي، ميسر نخواهد بود.
</TEXT>
</DOC>
<DOC>
<DOCID>HAM2-851213-033</DOCID>
<DOCNO>HAM2-851213-033</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
در سال آينده صورت مي گيرد
افزايش معافيت مالياتي حقوق بگيران
</TITLE>
<TEXT>


مهر: رئيس كل سازمان امور مالياتي كشور از افزايش ميزان معافيت هاي مالياتي حقوق بگيران در سال آينده خبر داد.
علي اكبرعرب مازار در حاشيه مراسم افتتاح ششمين مركز صدور مكانيزه گواهي نقل و انتقال املاك تهران با اعلام اين خبر افزود: ميزان معافيت مالياتي حقوق بگيران براساس نرخ تورم و پايه حقوق اعلام شده از سوي دولت محاسبه مي شود. عرب مازار در پاسخ به اين سئوال كه سازمان امورمالياتي چه رقمي را براي معافيت مالياتي پيشنهاد داده است تصريح كرد: ميزان معافيت مالياتي را سازمان امورمالياتي پيشنهاد نمي دهد بلكه براساس نرخ تورم و پايه حقوق اعلام شده از سوي دولت آن را محاسبه مي كند. وي با بيان اين كه معافيت مالياتي سال آينده قطعا افزايش پيدا مي كند، افزود: سازمان امورمالياتي منتظر مصوبه دولت درباره ميزان پايه حقوق براي سال 86 است تا براساس آن ميزان معافيت را محاسبه كند.
</TEXT>
</DOC>
<DOC>
<DOCID>HAM2-851213-034</DOCID>
<DOCNO>HAM2-851213-034</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
450 ميليارد ريال صرفه جويي با تغيير ساعت
</TITLE>
<TEXT>
گروه اقتصادي- سازمان بازرسي كل كشور در گزارشي براساس بررسي هاي كارشناسي اعلام كرد: تغيير ساعت رسمي كشور در شش ماهه اول سال 450 ميليارد ريال صرفه جويي درپي دارد. براساس اين گزارش تغيير ساعت رسمي كشور يك ساعت از مصرف برق در ساعات اوج مصرف خواهد كاست و اين امر از هدر رفتن 5/1 ميليون مگاوات ساعت برق به ارزش تقريبي 450 ميليارد ريال جلوگيري مي كند.همچنين چنانچه سوخت نيروگاه ها گازوئيل در نظر گرفته شود، تغيير ساعت رسمي كشور، صرفه جويي به ميزان 622 ميليون ليتر گازوئيل را نيز در پي دارد. تغيير ساعت مي تواند از سرمايه گذاري هاي اضافي در احداث نيروگاه ها كه به ازاء  هر كيلووات ساعت 1000 دلار هزينه دارد، جلوگيري نمايد.
</TEXT>
</DOC>
<DOC>
<DOCID>HAM2-851213-035</DOCID>
<DOCNO>HAM2-851213-035</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفت وگوي روز
افزايش قيمت خودرو در سال آينده
</TITLE>
<TEXT>
بر اساس لايحه بودجه 86 پيش بيني شده در سال آينده دولت با افزايش قيمت و دو نرخي كردن بنزين نسبت به حل معضل بنزين و كاهش مصرف اقدام كند. از سوي ديگر افزايش20 درصدي احتمالي تعرفه هاي واردات سي كي دي براي خودروهايي كه ساخت داخل پاييني دارند و افزايش عوارض جديد پلاك گذاري خودرو در صورت تصويب نهايي مصوبه كميسيون به 650 هزار تومان، از موضوعاتي است كه موجب ايجاد ديدگاههاي متفاوتي در زمينه تأثير اين مصوبات بر قيمت خودرو و حمل و نقل در سال آينده شده است. با محمدحسين اديب اقتصاددان گفت وگو كرده ايم.
مصوبه اخير كميسيون تلفيق در زمينه قيمت بنزين در سال آينده، چه تأثيري بر حمل و نقل عمومي و قيمت ساير كالاها در سال آينده خواهد داشت؟
كاهش يارانه سوخت بدون كاهش تعرفه واردات خودرو استراتژي متعادل كننده اي براي وضعيت سوخت و حمل و نقل عمومي در سال آينده نخواهد بود. بلكه در مورد بنزين و انرژي دولت بايد به ميزاني كه يارانه واردات اين فرآورده ها را كاهش مي دهد به همان نسبت تعرفه واردات خودرو را نيز كاهش دهد تا در مجموع تعادل و توازن ايجاد شود. به عبارت ديگر اگر در سال آينده يارانه بنزين 15 درصد كاهش مي يابد پيشنهاد مي شود تا تعرفه واردات خودرو نيز از 90 به 75 درصد كاهش يابد. مي توان اين موضوع را به صورت راهبردي در زمينه بنزين مورد توجه قرار داده و طي سه سال در سه مرحله يارانه انرژي را هر 6 ماه يك بار 15 درصد كاهش داده و متقابلاً از تعرفه هاي گمركي نيز به همين ميزان كاسته شود.
با توجه به ثابت ماندن تعرفه 90 درصدي واردات خودرو، افزايش هزينه شماره گذاري چه تأثيري بر هزينه حمل و نقل در سال آينده خواهد داشت؟
از آنجا كه دولت در سياستگذاري كلان خود دريافت حدود 650 هزار تومان هزينه پلاك گذاري خودروهاي جديد را مورد توجه قرار داده است، در سال آينده دولت معادل سودي كه خودرو سازان از محل توليد خودرو به دست مي آورند، از محل شماره گذاري هر خودرو درآمد خواهد داشت. در صورتي كه تعرفه واردات خودرو در سال آينده كاهش نيابد افزايش هزينه شماره گذاري خودرو به افزايش هزينه حمل و نقل در كشور منجر خواهد شد كه در مجموع اين امر مثبت ارزيابي نمي شود.
تأثير اين مصوبات بر قيمت خودرو در سال آينده چگونه خواهد بود؟
اميدواريم كه دولت در سال آينده به ميزاني كه يارانه بخش انرژي را كاهش مي دهد نسبت به كاهش تعرفه واردات خودرو نيز اقدام نمايد چراكه در غير اين صورت در سال آينده به سمت بحران در صنعت حمل و نقل كشور پيش خواهيم رفت كه امري مثبت تلقي نمي شود. در صورتي كه در سال آينده تعرفه واردات خودرو كاهش نيابد اين امر موجب افزايش قيمت خودرو خواهد شد.
</TEXT>
</DOC>
<DOC>
<DOCID>HAM2-851213-036</DOCID>
<DOCNO>HAM2-851213-036</DOCNO>
<ORIGINALFILE>/1385/851213/news/_eqtes.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
رشد 313 درصدي قطعات يدكي
</TITLE>
<TEXT>
گروه اقتصادي- مديرعامل ايران خودرو گفت: در سال گذشته ايران خودرو بيشترين سهم را در صادرات و فروش خودروهاي سواري و تجاري به خود اختصاص داده و براي صادرات 10 درصد ريخته گري دنيا برنامه ريزي كرده ايم.
منوچهر منطقي در نخستين گردهمايي نمايندگي هايي اين شركت در خارج از كشور با بيان اين كه جهاني شدن را با توسعه برند ملي دنبال مي كنيم، گفت:  براي حضور در بازارهاي جهاني صادرات خودروي ساخته شده سي.بي.يو و قطعات منفصله سي.كي.دي را مدنظر قرار داده ايم. همچنين معاون صادرات ايران خودرو با اشاره به رشد 200 درصدي صادرات سواري در سال 2006 گفت: در زمينه صادرات قطعات ريخته گري با رشد 20 درصدي به رقم 200 ميليون دلار دست يافته ايم و صادرات قطعات يدكي نيز رشد 313 درصدي داشته است.
</TEXT>
</DOC>
<DOC>
<DOCID>HAM2-851213-037</DOCID>
<DOCNO>HAM2-851213-037</DOCNO>
<ORIGINALFILE>/1385/851213/news/_havad.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
انتقام مسموم به خاطرشكنجه هاي پدر
دختر متهم در كنار وكيل مدافعشدختر جوان، دي ماه 82 در جنايتي فجيع، پدر خود را با خوراندن سيانور به قتل رساند و سپس خود را مسموم كرد، اما زنده ماند
</TITLE>
<TEXT>


گروه حوادث- دختر جواني كه متهم است با همدستي پسر جواني پدر خود را با خوراندن سيانور به قتل رسانده است، صبح ديروز در جلسه دادگاه مدعي شد تنها انگيزه وي از اين جنايت، انتقامجويي از پدرش بوده است وهنگامي كه ديگر نتوانسته شكنجه هاي پدرش را تحمل كند، نقشه قتل او را طراحي و اجرا كرده است.
شامگاه نهم دي ماه  ،82 وقتي پيكر نيمه جان مردي ميانسال و دختر جوان او به نام سميرا به بيمارستان بوعلي تهران انتقال يافت، پزشكان بيمارستان به سرعت تلاش براي نجات آنها را آغاز كردند، اما در حالي كه با بي نتيجه ماندن تلاشهاي پزشكي مرد ميانسال بر اثر مسموميت با سيانور بر روي تخت بيمارستان جان باخته بود، مراقبتهاي پزشكي براي نجات دختر جوان به نتيجه رسيد و اين دختر جوان زنده ماند. با اعلام گزارش مرگ مشكوك مرد ميانسال به پليس، از آنجا كه احتمال مي رفت دختر جوان از ماجراي مسموميت پدرش اطلاع داشته باشد وي تحت بازجويي قرار گرفت و هنگامي كه در بازجويي ها وي به تناقض گويي پرداخت، كارآگاهان در برابر اين فرضيه قرار گرفتند كه دختر جوان احتمالا قصد مخفي كردن موضوعي را دارد.
به اين ترتيب كارآگاهان جنايي به بازجويي هاي فني و تخصصي از اين دختر 21 ساله دست زدند و در اين بازجويي ها بود كه وي اعتراف كرد به انگيزه سرقت 3ميليوني از پدرش دست به اين جنايت زده است، اما از آنجايي كه اين انگيزه چندان منطقي به نظر نمي رسيد بازپرس بار ديگر به بازجويي از وي پرداخت و اين بار وي با گذشت چند ماه از زمان جنايت مدعي شد به انگيزه انتقامجويي از پدرش دست به اين جنايت زده است.
با تكميل تحقيقات پرونده براي رسيدگي به شعبه 71 دادگاه كيفري استان ارسال شد و صبح ديروز بعد از بيان كيفرخواست توسط قاضي رضوانفر به عنوان نماينده دادستان و درخواست قصاص از سوي اولياي دم، دختر جوان وقتي در مقابل 5 قاضي دادگاه(افتخاري، رحيمي، سالاري، معتمدي و عبداللهي)قرار گرفت، در دفاع از خود درباره انگيزه اش از اين جنايت گفت: يك هفته قبل از جنايت به خاطر شكنجه هاي پدرم تصميم به قتل او گرفتم، به همين دليل از پسر جواني به نام محمود كه با او در ارتباط بودم خواستم برايم قرصي تهيه كند تا با آن نقشه  قتل را اجرا كنم، ولي وقتي بعد از خوراندن قرص به پدرم اتفاقي نيفتاد، با پسر جوان براي خريد سم به نزد يكي از دوستان او رفته و از وي سيانور خريديم.
وي افزود: بعد از خريد سيانور، ساعت 10 شب پدرم دراز كشيده بود كه من ليوان آب پرتقالي را كه سيانور را داخل آن حل كرده بودم براي وي بردم، دقايقي بعد از نوشيدن آب پرتقال او مرا صدا زد و از من خواست آ ب پرتقال را بخورم كه من هم آن را خوردم، لحظاتي بعد چون حال من و پدرم بد شده بود، عموهايم ما را به بيمارستان انتقال دادند، اما پدرم سكته  مغزي و ايست قلبي كرد و جان باخت. با اعلام ختم جلسه رسيدگي قرار است حكم در خصوص پرونده صادر شود.
</TEXT>
</DOC>
<DOC>
<DOCID>HAM2-851213-038</DOCID>
<DOCNO>HAM2-851213-038</DOCNO>
<ORIGINALFILE>/1385/851213/news/_havad.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
شوهرم را نكشتم، اتفاقي مرد!
</TITLE>
<TEXT>
گروه حوادث- زن جواني كه دقايقي بعد از مرگ همسرش، به عنوان اولين مظنون در قتل وي بازداشت شده است، روز گذشته هنگامي كه در شعبه يكم بازپرسي دادسراي جنايي روبه روي بازپرس محمدحسين شاملو قرار گرفت، با انكار قتل همسرش ادعا كرد مرگ شوهرش يك اتفاق بوده كه به دنبال درگيري خانوادگي به وقوع پيوسته است.
ظهر جمعه گذشته هنگامي كه ماجراي درگيري خانوادگي مرگباري در خيابان 168 غربي تهرانپارس به پليس گزارش شد، ماموران پليس و بازپرس حسين شاملو با حضور در قتلگاه كه حياط يك  آپارتمان چند طبقه بود، با جسد مرد 37 ساله اي روبرو شدند كه بر اثر واردآمدن ضربه مرگباري به شكمش و خونريزي شديد جان باخته بود. با آغاز بازجويي هاي پليسي يكي از همسايگان كه مقتول لحظاتي قبل از مرگ به خانه وي پناه برده بود، مدعي شد مرد جوان ثانيه هايي قبل از مرگ گفته است كه همسرش با چاقو وي را مجروح كرده است. با توجه به آنكه بررسي ها نشان مي داد اين زن و شوهر از مدتها قبل با يكديگر اختلاف شديدي داشته اند، بازپرس محمدحسين شاملو همسر مقتول را به عنوان اولين مظنون جنايت خونين بازداشت كرد و بازجويي هاي تخصصي از وي آغاز شد.
روز گذشته زن 27 ساله هنگامي كه در شعبه يكم دادسراي جنايي پايتخت در مقابل قاضي شاملو قرار گرفت، در توضيح ماجراي جنايت گفت: 11 سال پيش با همسرم ازدواج كردم، از همان ابتدا اختلافات شديدي بين ما وجود داشت، اما در حالي كه 2 كودك خردسال داشتيم، از مدتي قبل اختلافاتمان شدت گرفته بود. وي افزود: روز جمعه همسرم خواب بود و من در حال صحبت كردن با تلفن بودم كه ناگهان او از خواب بيدار شد، شوهرم به بهانه اينكه صداي من هنگام صحبت كردن با تلفن بلند بوده به من اعتراض كرد كه سر همين موضوع با يكديگر درگير شديم، در جريان اين درگيري بود كه لوستر خانه افتاد و شكست.
اين زن در ادامه مدعي شد: من همسرم را نكشته ام، بلكه او در هنگام درگيري بر روي شيشه هاي خرد شده لوستر افتاد و به شدت مجروح شد، بعد از آن خودم براي نجات جان او با اورژانس تماس گرفتم، اما قبل از آ مدن اورژانس جان سپرد و پليس مرا دستگير كرد. روز گذشته محمدحسين شاملو در توضيح نتايج آخرين تحقيقات گفت: اين متهم همچنان اصرار دارد كه مرگ شوهرش اتفاقي بوده است و جراحاتي كه بر روي بدن او وجود دارد هنگامي به وجود آمده است كه او بر روي زمين افتاده است، اما شواهد صحنه جنايت و اظهارات شاهدان بيانگر آن است كه وي متهم اصلي اين جنايت است.
</TEXT>
</DOC>
<DOC>
<DOCID>HAM2-851213-039</DOCID>
<DOCNO>HAM2-851213-039</DOCNO>
<ORIGINALFILE>/1385/851213/news/_havad.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
برق طلا براي كلاهبرداري از عتيقه فروشان
</TITLE>
<TEXT>
گروه حوادث - 3 مرد كلاهبردار كه دست به فريب عتيقه فروشان زده و آنها را با وسوسه رسيدن به سودهاي ميلياردي، قرباني سكه هاي تقلبي مي كردند، در دام كارآگاهان پليس استان تهران افتادند.
تحقيقات ماموران اداره ويژه پليس آگاهي استان تهران براي شناسايي اين متهمان زماني آغاز شد كه آنها از فعاليت مجرمانه چند مرد كه از طلا و عتيقه فروشان كلاهبرداري مي كردند باخبر شدند. كارآگاهان در نخستين اقدام به پيداكردن نكات مشترك در تمامي پرونده هاي موجود پرداخته و در تحقيق از شاكيان متوجه شدند اعضاي باند با اين بهانه كه هنگام ييلاق و قشلاق به سكه هاي زير خاكي متعلق به ساليان دور دست يافته اند، وانمود مي كردند آدم هاي ساده اي هستند كه ارزش واقعي سكه ها را نمي دانند و قصد دارند سكه ها را به قيمت بسيار ارزاني بفروشند و به اين ترتيب رؤياي رسيدن به ثروت ميلياردي را پيش روي طعمه هاي خود قرار مي دادند.
سناريوي بي نقص براي كلاهبرداري
در ادامه بررسي هاي پليسي مشخص شد زماني كه عتيقه فروشان فريب حرف هاي كلاهبرداران را مي خوردند، آنها با نشان دادن 3 سكه واقعي به طعمه هاي خود اعتمادشان را جلب مي كردند و براي تحويل محموله اصلي كه معمولا ادعا مي كردند 200 سكه است با آنها قرار مي گذاشتند. به اين ترتيب در حالي كه طلافروشان به مردان فروشنده اعتماد پيدا كرده بودند، در زمان قرار در حالي كه خريداران با كيف پر از پول پا به محل مورد نظر مي گذاشتند، كلاهبرداران كيسه  سكه هاي قلابي را همراه خود مي آوردند ولي همزمان با اينكه مردان كلاهبردار پول ها را تحويل مي گرفتند، چند عضو ديگر باند وارد نقشه شده و سوار بر يك خودرو پيكان وارد صحنه مي شدند. به اين ترتيب كلاهبرداران به بهانه اينكه سرنشينان پيكان ماموران پليس هستند با در دست داشتن كيف پول فرار مي كردند و اين در حالي بود كه فريب خوردگان با كيسه پر از سكه هاي قلابي محل را ترك مي كردند.
در حالي كه تحقيقات براي دستگيري متهمان ادامه داشت ماموران متوجه شدند 3 مرد كه همراه خود مقداري سكه تقلبي داشته اند از سوي پليس تهران دستگير شده و در بازداشت به سر مي برند. اين 3 مظنون ادعا مي كردند چند كلاهبردار آنها را فريب داده و پس از دادن سكه هاي قلابي به آنان، پول هايشان را به سرقت برده اند. ماموران ويژه پليس وقتي در بررسي  مشخصات اين افراد متوجه شدند آنها همان كلاهبرداران تحت تعقيب هستند بلافاصله عازم تهران شده و متهمان را هنگام خروج از اداره آگاهي دستگير كردند.
سرهنگ اسماعيل هادئي، رئيس پليس آگاهي استان تهران روز گذشته با اعلام اين خبر گفت: اين 3 مرد پس از انتقال به اداره پليس به كلاهبرداري از چندين نفر با اين شگرد اعتراف كردند و به اين ترتيب جست وجو براي دستگيري ديگر همدستان آنها آغاز شده است.
</TEXT>
</DOC>
<DOC>
<DOCID>HAM2-851213-040</DOCID>
<DOCNO>HAM2-851213-040</DOCNO>
<ORIGINALFILE>/1385/851213/news/_havad.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
پس لرزه هاي فرار شهرام جزايري ابعاد تازه اي يافت
بركناري 3 قاضي و رئيس زندان اوين
رئيس مجتمع امور اقتصادي از جمله بركنارشدگان است - عكس: ايسنا
</TITLE>
<TEXT>


گروه حوادث در حالي كه 10 روز از فرار شهرام جزايري جنجالي ترين متهم مفاسد اقتصادي مي گذرد، نخستين پس لرزه هاي اين فرار، مجتمع امور اقتصادي و زندان اوين را فرا گرفت. آيت الله هاشمي شاهرودي رييس قوه قضاييه، روز گذشته با صدور دستوري، 3مسئول قضايي و رييس زندان اوين را بركنار كرد.
بعد از ظهر سوم اسفند ماه 85 وقتي كه خبر فرار جزايري بر روي تلكس خبرگزاري هاي داخلي ايران مخابره شد، هيچ كس نمي توانست تصور كند در فاصله كمتر از 2 هفته، امواج اين فرار،گريبانگير مسئولان بررسي پرونده وي در مجتمع  امور اقتصادي و رييس زندان اوين شود.
اگر چه در نخستين اطلاع رساني ها دراين باره، تنها به اين موضوع اكتفا شده بود كه جزايري در دومين روز اسفند 85 هنگامي كه همراه چند مامور براي شناسايي دارايي هايش در حال انتقال به كرج بوده، با اغفال ماموران متواري شد، اما افكار عمومي به راحتي نمي توانست اين موضوع را درباره متهمي كه بعد از دستگيري اش در 24 آبان 1380 در قسمت فرست كلاس پرواز امارات در تهران، به يكباره به عنوان مشهورترين متهم مفاسد اقتصادي مطرح شده بود باور كند.
در چنين فضايي شايعات به سرعت گسترش يافت و خبرهاي فعاليت هاي اقتصادي جزايري در دوران 5 سال و 2 ماه بازداشتش در زندان و نيز نحوه فرار تعجب برانگيز وي به اين شايعات دامن زد، در اين شرايط بود كه رئيس قوه قضاييه يك هيات سه نفره را مسئول بررسي قصور و تقصيرهاي احتمالي در اين پرونده كرد.
در حاليكه اين هيات مسئوليت داشت ظرف دو هفته موضوع را بررسي كرده و نتيجه را اعلام نمايد روز گذشته پس از اعلام نتايج بررسي هاي اين هيات، حكم ويژه اي از سوي آيت الله شاهرودي صادر شد.
بنا به اين دستور كه پس از ارائه گزارش هيات3 نفره صادر شد، سرپرست مجتمع امور اقتصادي، 2 قاضي رسيدگي كننده به اين پرونده و رئيس زندان اوين از مسئوليت هايشان بركنار شدند.
در نامه  رئيس قوه قضائيه به رئيس دادگستري استان تهران آمده است: پس از ملاحظه  گزارش تفصيلي و نهايي هيات سه نفره مقرر شد اين موارد اجرا شود: سرپرست مجتمع امور اقتصادي از مسئوليت فعلي بركنار مي شود و جنابعالي شخصي را به عنوان معاون اقتصادي و رئيس مجتمع تعيين كنيد. به خدمت آقاي وحيد كربلايي آقاملكي، قاضي رسيدگي كننده به پرونده  شهرام جزايري و آقاي حسين زاده قاضي ديگر مربوط به پرونده مذكور در مجتمع امور اقتصادي خاتمه داده شود. رئيس زندان اوين از سمت فعلي بركنار شود. دادسراي انتظامي قضات عملكرد قضات موصوف را از حيث انتظامي بررسي نمايد.
</TEXT>
</DOC>
<DOC>
<DOCID>HAM2-851213-041</DOCID>
<DOCNO>HAM2-851213-041</DOCNO>
<ORIGINALFILE>/1385/851213/news/_informatic.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
در خسوف ديشب،در منظومه شمسي چه گذشت؟
ماه پشت سايه ها بود
مهدي صارمي فرmsaremif@hamshahri.org
</TITLE>
<TEXT>



ديشب در ساعات اوليه بامداد پديده اي نجومي روي داد كه ساكنان نيمي از كره زمين آن را ديدند و كشور ما هم از موقعيت نسبتاً مناسبي براي رصد اين پديده برخوردار بود: خسوف يا ماه گرفتگي. اين خسوف كه گفته مي شود در 5 سال گذشته بي نظير بود يكي از زيباترين پديده هاي نجومي به شمار مي رود.
قرن ها پيش، منجمان باستان از روي رصد دقيق ماه گرفتگي ها متوجه شدند كه لبهِ سايه همواره شكلي شبيه به دايره دارد و سپس استدلال كردند كه زمين شكلي شبيه به كُره دارد و گِرد است.
در سال 499 پس از ميلاد، يك رياضيدان هندي براي نخستين بار به طور دقيق و درست، محاسبات مربوط به خسوف و كسوف را ارائه داد. اين داستان همچنان ادامه دارد و هنوز هم منجمان هنگام خسوف و كسوف در پي سنجش فاصله ها و يافتن مواردِ تازه در دنياي نجوم و آزمون دوبارهِ يافته هاي قديمي تر هستند. علاوه  بر همهِ اين موارد امروزه ميليون ها نفر در سراسر دنيا به هنگام رخداد ِاين دو پديدهِ بسيار زيبا چشم به آسمان مي دوزند تا تجربهِ پيشينيان را بارِ ديگر تكرار كنند.
مي دانيد هرگاه زمين، ماه و خورشيدِ درخشان در يك راستا قرار بگيرند بسته به  اين كه ماه در ميان زمين و خورشيد(كسوف)يا زمين ميان ماه و خورشيد(خسوف)باشد ما شاهد پديده هاي متفاوتي خواهيم بود.
اگر زمان و تاريخ رخداد يك ماه گرفتگي را بدانيد با استفاده از دوره هاي گرفت، مي توانيد زمان گرفت هاي بعدي ماه را حساب كنيد.
سايه زمين از دو بخش تشكيل شده: سايه كامل و نيم سايه. براي همين ماه اول وارد نيم سايه زمين مي شود و آرام آرام كم نور تر مي شود تا اين كه كاملاً با زمين و خورشيد در يك خط قرار مي گيرد و وارد سايه كامل مي شود و به اين ترتيب كاملاً از ديد خارج مي شود. ماه وقتي كاملاً پشت زمين است، تمام نوري كه از خورشيد مي گيرد را به زمين باز مي تاباند و به اين حالت ماه بدر مي گويند.
پس ماه گرفتگي، فقط زماني رخ مي دهد كه ماه در حالت بدر باشد. يعني هر وقت كه خسوف مي شود، ماه در حالت بدر است. شايد بپرسيد پس چرا هر وقت كه ماه بدر است، خسوف روي نمي دهد؟
جواب اين سؤال خيلي جالب است. اكثر اجرام منظومه شمسي روي يك صفحه دور خورشيد مي چرخند(به اين صفحه دايره بروج مي گويند). اما مدار بعضي از اين اجرام، كمي نسبت به اين صفحه انحراف(تمايل)دارد. صفحه چرخش ماه به دور زمين هم همين گونه است. مدار ماه نسبت به مدار زمين 5 درجه انحراف دارد و اين انحراف باعث مي شود كه هر وقت كه ماه بدر است، الزاماً خسوف نباشد. همين اختلاف ناچيز باعث مي شود كه ماه از 32 هزار كيلومتر بالا و پايين سايه زمين عبور كند. 35 درصد از خسوف ها از نوع نيم سايه اي و تنها 30درصد جزيي و 35درصد هم كلي هستند.
وقتي ماه قرمز مي شود
زمين يك دايره كامل نيست و اطرافش تا چندين كيلومتر جو قرار دارد. اين جو مثل يك عدسي عمل مي كند و مي تواند جهت نور را منحرف كند. چيزي به اسم ضريب شكست ميزان اين انحراف را مشخص مي كند. اما نكته جالب اين جاست ضريب شكست به فركانس نور بستگي دارد. فركانس نور قرمز كمتر از فركانس نور آبي  است و نور قرمز بيشتر از نور آبي منحرف مي شود. بنابراين موقع كسوف كامل نور خورشيد كه به جو زمين رسيده، از آن عبور مي كند و با طي يك مسير شكسته به سطح ماه مي رسد. اما نور قرمز بيشتر منحرف مي شود و به ماه مي خورد، ماه قرمز ديده مي شود. هرچه غلظت جو بيشتر باشد، ضريب شكست جو بيشتر مي شود. مثلاً چند سال پيش كه در فيليپين آتشفشان بزرگي رخ داده بود، ماه كاملاً قرمز ديده شد.
</TEXT>
</DOC>
<DOC>
<DOCID>HAM2-851213-042</DOCID>
<DOCNO>HAM2-851213-042</DOCNO>
<ORIGINALFILE>/1385/851213/news/_informatic.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
اخبار كوتاه
</TITLE>
<TEXT>
سرن آماده مي شود: بزرگ ترين آزمايشگاه دنيا براي انجام بزرگ ترين و بنيادي ترين آزمايش علمي در تاريخ بشر آماده مي شود. اين آزمايشگاه غول پيكر زيرزميني فيزيك معروف به lhc در مرز فرانسه و سوئيس به فيزيكدانان كمك مي كند تا ضمن مطالعه ذره اي به نام هيگز، راز جرم را برملا كنند.
پروژكتور براي تلفن همراه: پروژكتورهاي جديدي مخصوص تلفن هاي همراه توليد شده  كه اطلاعات روي صفحه نمايشگر تلفن هاي همراه را دريافت و روي سطوح دلخواه منعكس مي كنند. اين پروژكتورها كه ابعادي حدود 04/3*08‎/5*16‎/10 سانتي متر دارند، فضايي مخصوص قرار دادن صفحه نمايشگر تلفن همراه بر روي آنان تعبيه شده است، تا تلفن همراه خود را از هر نوعي كه باشد روي آن قرار دهيد و بقيه كارها را به اين استريواسكوپ واگذار كنيد تا تصوير صفحه تلفن همراهتان را به روي ديوار منزل منتقل كند.
قرمز عامل موفقيت: دانشمندان آمريكايي و آلماني دريافته اند كه رنگ قرمز مي تواند بر چگونگي عملكرد افراد تأثير داشته باشد و مانع نهايت تلاش افراد در آزمون ها شود. محققان دانشگاه روچستر و دانشگاه مونيخ با بررسي تأثير رنگ قرمز بر عملكرد ذهني دريافتند كه اگر افراد قبل از آزمون حتي ذره اي رنگ قرمز ببينند، عملكرد آنها به اندازه چشمگيري تحت تأثير قرار خواهد گرفت.
تصاويري بي سابقه از كيوان: فضاپيماي كاسيني عكس هاي بي سابقه اي از سياره كيوان تهيه كرده  است كه اين سياره را از دورنماهاي بالايي و زيرين منظومه حلقه اي اش نشان مي دهد. اين تصاوير در هفته هاي اخير توسط اين فضاپيما گرفته شده است. طي دو ماه گذشته اين فضاپيما به بالاترين نقاط اوج خود رسيده و دوربين هاي آن از اين سياره و حلقه هاي اطراف آن تصاوير بي سابقه اي گرفته اند.
</TEXT>
</DOC>
<DOC>
<DOCID>HAM2-851213-043</DOCID>
<DOCNO>HAM2-851213-043</DOCNO>
<ORIGINALFILE>/1385/851213/news/_informatic.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
سوژه روز
آلاينده ها، قورباغه هاي نر را ماده كردند!
نسرين خسروشاهي
</TITLE>
<TEXT>


 علم پيشرفت مي كند و ما از آن شگفت زده مي شويم. اما عوارض پيشرفت علم هم مي تواند ما را شگفت زده كند. تعجب مي كرديد اگر مي شنيديد دانشمندان روي يك قورباغه عمل تغيير جنسيت انجام داده اند؟ حالا اين اتفاق نيفتاده اما دانشمندان فهميده اند آلاينده هاي صنعتي مي تواند باعث تغيير جنسيت قورباغه ها شود!
ماجرا از جايي شروع شد كه 50 نفر از پژوهشگران زيست محيطي در پروژه اي 370 ميليون دلاري با اين هدف كه تمام گونه هاي قورباغه  از خطر انقراض در اثر شهرسازي، افزايش گرمايش زمين و آلودگي صنعتي محافظت شوند، كارشان را شروع كردند. اين عوامل به اضافه اشعه  فرابنفش، نابودي محل زندگي و مواد شيميايي مي توانند باعث نابودي دست كم يك سوم از گونه هاي قورباغه و دوزيست در سطح جهان شوند و اين تنها قسمتي از بحران زيست محيطي است.اعتقاد اين دانشمندان اين بود كه سلامت قورباغه ها ارتباط تنگاتنگي با سلامت محيط دارد. قورباغه ها به آلودگي حساس هستند و به صورت گروهي در هر دو محيط آب و خاك زندگي مي كنند و از آنجا كه از راه پوست تنفس مي كنند، مي توانند به راحتي آلودگي را به خود جذب كنند. بر اين اساس دوزيستان مقياس مناسبي براي تغييرات محيطي هستند و كاهش اين نوع جانوران مي تواند هشدار زودهنگامي باشد بر اين كه بعضي اكوسيستم هاي ما از حالت تعادل خارج شده اند.
در روند اين مطالعات، محققان سوئدي دريافتند قورباغه هايي كه با جنسيت نر متولد شده اند بعد از مدتي به جنس ماده تبديل شده اند! محققان دانشگاه آبسالا 2 گونه از قورباغه هايي را كه سطح استروژنشان مشابه نمونه هاي يافته شده در آب هاي طبيعي اروپا، آمريكا و كانادا بود، آزمايش كردند و نتايج اين آزمايش بسيار تكان دهنده بود: تعداد ماده  ها در هر 2 گونه مورد مطالعه پايين تر از 50 درصد بود- كه در ميان قورباغه ها غيرطبيعي نيست - و نسبت جنسيت در سه جفت از گروه هاي بالغ در آب هاي اندازه گيري شده با سطح استروژنشان تفاوت قابل ملاحظه اي داشت. البته مطالعاتي كه قبلاً در آمريكا انجام شده نشان داده بود گونه رانا پايپينس، يكي از دو گونه مورد مطالعه در اين آزمايش، در طبيعت به خاطر وجود تركيبات شبه استروژن موجود در آفت كش ها دچار تغيير جنسي شده است. محققان دانشگاه كاليفرنيا در تحقيقات خود ادعا كرده بودند كه در واقع آفت كش ها و ديگر مواد شيميايي صنعتي قادرند در بدن مانند هورمون جنسي عمل كنند و همين موضوع باعث انجام اين تحقيقات شده تا شايد دليل انقراض نزديك به يك سوم گونه هاي قورباغه معلوم شود.اما رانا تمپوريا دومين گونه از قورباغه هاست كه مورد مطالعه قرار گرفته است. در اين گونه برخي ساختار بدني شان كاملاً تغيير شكل داده و شبيه جنس ماده شده اند و بقيه با وجود داشتن تخمدان فاقد توانايي تخمك گذاري هستند كه همين موضوع باعث عقيم شدن آنها مي شود. در اين مطالعه كميت آلاينده هايي كه باعث تغيير جنسيت گونه ها شده اند مد نظر نبوده بلكه كيفيت و تأثير آلايندگي پژوهشگران را ناراحت و نگران كرده است.
</TEXT>
</DOC>
<DOC>
<DOCID>HAM2-851213-044</DOCID>
<DOCNO>HAM2-851213-044</DOCNO>
<ORIGINALFILE>/1385/851213/news/_kharj.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
وزير دفاع آلمان پيشنهاد داد:
دفاع موشكي آمريكا زير چتر ناتو
</TITLE>
<TEXT>


گروه بين الملل- فرانس يوزف يونگ، وزير دفاع آلمان پيشنهاد كرد سپر موشكي آمريكا كه قرار است در لهستان و جمهوري چك راه اندازي شود در زير چتر پيمان ناتو قرار گيرد.
به گزارش خبرگزاري آلمان، فرانس يوزف يونگ اين مطلب را پس از نشست وزيران دفاع ناتو در شهر ويسبادن آلمان اعلام كرد و افزود كه به دليل گفت وگوهايي كه در همه مراحل بين پيمان آتلانتيك شمالي و روسيه برگزار مي شود با قرار گرفتن سپر موشكي آمريكا دركشورهايي كه عضو پيمان ناتو هستند مي توان به نگراني روسيه پايان داد.
در حاشيه اين نشست مشخص شد كه آمريكا علاوه بر استقرار پايگاه هايي در لهستان و جمهوري چك در نظر دارد سيستم موشكي در قفقاز نيز ايجاد كند.
روسيه بارها اعلام كرد كه استقرار اين سيستم را به عنوان خطري براي سيستم دفاعي خود مي داند و اين استدلال آمريكا را كه اين سيستم براي
ردگيري موشك هايي از كره شمالي و احتمالاً ايران است نمي پذيرد.خبرگزاري فرانسه نيز گزارش داد كه وزير دفاع آلمان گفته است كه يك سيستم دفاعي چندمليتي بهتر است جايگزين طرح آمريكا شود.
سخنان وزير دفاع آلمان با واكنش هاي گوناگوني روبه رو شد و يك ديپلمات فرانسوي كه در نشست ويسبادن حضور داشت به خبرگزاري فرانسه گفت كه از آنجا كه آلمان ديدي انتقادي به برنامه موشكي آمريكا در لهستان و چك داشت اين پيشنهاد يونگ غير منتظره بود.
در آلمان نيز به گزارش خبرگزاري آلمان اين پيشنهاد وزير دفاع در تضاد با سخنان وزير خارجه اشتاين ماير است كه ديدي انتقادي نسبت به استقرار اين موشكها در چك و لهستان دارد.
در همين حال روزنامه گاردين نيز نوشت كه علاوه بر بحران بين روسيه و آمريكا بر سر استقرار موشك هاي آمريكايي در كشورهايي كه روزي عضو پيمان ورشو و متحد روسيه بودند، سخنان رئيس تازه سازمان اطلاعات ملي آمريكا كه دموكراسي در روسيه را به چالش كشيده بود نيز روابط آمريكا و روسيه را در شرايط بحراني قرار داده است.
</TEXT>
</DOC>
<DOC>
<DOCID>HAM2-851213-045</DOCID>
<DOCNO>HAM2-851213-045</DOCNO>
<ORIGINALFILE>/1385/851213/news/_kharj.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
جهاد اسلامي فلسطين:
از تشكيل دولت وحدت ملي حمايت مي كنيم
</TITLE>
<TEXT>
ايسنا: هزاران فلسطيني در حمايت از جنبش جهاد اسلامي در شهر غزه دست به تظاهرات زدند و با به آتش كشيدن پرچم هاي آمريكا و رژيم صهيونيستي بر عدم سازش با اين رژيم تأكيد كردند.
به گزارش روزنامه ديلي نيوز در اين تظاهرات نافذ عزام، رهبر جهاد اسلامي گفت: گفت وگو درباره آتش بس به دليل آنكه اولويت ما بايد مقاومت باقي بماند، زود است.
اين راهپيمايي در گراميداشت اولين سالگرد شهادت خالد الدحدوح، رهبر سابق شاخه نظامي جهاد اسلامي پس از انفجار خودرويش برگزار شد.
عزام متعهد شد اين جنبش از تشكيل دولت متحد ملي فلسطين حمايت كند.
</TEXT>
</DOC>
<DOC>
<DOCID>HAM2-851213-046</DOCID>
<DOCNO>HAM2-851213-046</DOCNO>
<ORIGINALFILE>/1385/851213/news/_kharj.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
عملكرد آمريكا، مشرف را تضعيف مي كند
</TITLE>
<TEXT>
گروه بين الملل- محمودعلي دوراني، سفير پاكستان در ايالات متحده روز گذشته هشدار داد فشارهاي واشنگتن براي واداشتن دولت پاكستان به انجام اقدامات بيشتر عليه گروه هاي تروريستي مي تواند تضعيف پرويز مشرف، رئيس جمهور اين كشور را به دنبال داشته باشد.
به گزارش شبكه خبري bbc دوراني در اظهارات خود تاكيد كرد ادامه اين روند ممكن است پاكستان را به ورطه بي ثباتي سوق دهد. او در واكنش به تصويب قطعنامه اي در كنگره آمريكا كه كاهش و حتي قطع كمك هاي نظامي بلاعوض آمريكا به اسلام آباد را دنبال مي كند، گفت: قطع اين كمك ها مي تواند مشكلات زيادي براي پاكستان به وجود آورد. وي افزود: اين رويكرد مي تواند عناصر افراطي ضد آمريكا در پاكستان را تقويت كرده و روابط نزديك اسلام آباد- واشنگتن را به مخاطره اندازد.
كنگره آمريكا كه تحت كنترل دموكرات هاست در ماه ژانويه قطعنامه اي الزام آور را به تصويب رساند كه اعطاي هر گونه كمك اقتصادي و نظامي و فروش هاي تسليحاتي آينده آمريكا و پاكستان را منوط به عملكرد اسلام آباد در مبارزه با تروريسم كرد.
</TEXT>
</DOC>
<DOC>
<DOCID>HAM2-851213-047</DOCID>
<DOCNO>HAM2-851213-047</DOCNO>
<ORIGINALFILE>/1385/851213/news/_kharj.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
كوتاه
</TITLE>
<TEXT>
قانون منع رابطه با اسرائيل در مجلس كويت
خبرگزاري فرانسه: 5 حقوقدان كويتي روزگذشته پيش نويس قانوني را تقديم مجلس كردند كه هرگونه رابطه با رژيم صهيونيستي را ممنوع مي كند. در اين پيش نويس هرگونه رابطه با رژيم صهيونيستي اعم از تجاري يا ساير شكل هاي رابطه ممنوع شمرده شده است. در صورت تصويب قانون از سوي مجلس و امير كويت هيچ شركت يا نهاد صهيونيستي مجاز به فعاليت در كويت نخواهد بود و ورود اتباع اسرائيلي به اين كشور نيز ممنوع مي شود. اين قانون درحالي به مجلس كويت ارائه شده كه آمريكا خواستار رفع محدوديت هاي موجود در اين كشور براي شركت ها و موسسات صهيونيستي است.
تظاهرات عليه پوتين
خبرگزاري فرانسه: پنج هزار نفر از مردم روسيه ديروز در سن پترزبورگ عليه ولاديمير پوتين، رئيس جمهور اين كشور تظاهرات كردند.
برخي از شركت كنندگان در اين تظاهرات پلاكاردهايي در دست داشتند كه روي آن ها شعارهايي عليه پوتين و در حمايت از ميخائيل كاسيانف، نامزد انتخابات رياست جمهوري روسيه و نخست وزير سابق اين كشور درج شده بود.اين تظاهرات پيش از برگزاري انتخابات محلي 11 مارس(20 اسفند)در سن پترزبورگ، انتخابات پارلماني پاييز و انتخابات دوم مارس(11 اسفند)سال آينده رياست جمهوري برگزار شد و تعداد شركت كنندگان در آن پنج هزار نفر عنوان شده است.
احتمال بازگشت كاسترو به قدرت
آژانس بوليواري: فيدل كاسترو، رهبر كوبا كه ژوئيه سال گذشته ميلادي به دليل بيماري قدرت را به رائول كاسترو، برادرش تفويض كرد احتمالا به قدرت بازمي گردد.
فليپه پرز روكه، وزير امور خارجه كوبا روز گذشته با اشاره به بهبود شرايط جسماني كاسترو تصريح كرد رهبر كوبا در روند بهبودي خود پيشرفت دارد و مقامات كشور به بازگشت او به قدرت پس از هفت ماه خوشبين هستند. فيدل كاسترو اخيرا در تماس تلفني با هوگو چاوز، رئيس جمهور ونزوئلا از روند بهبودي خود ابراز رضايت كرده بود. او در اين تماس كه نيم ساعت به طول انجاميد و بازتاب گسترده اي در رسانه هاي جهان داشت حال خود را بسيار خوب توصيف كرد.
موافقت سودان با پذيرش صلح بانان سازمان ملل
آسوشيتدپرس: عمرالبشير، رئيس جمهور سودان روز گذشته با ارسال نامه اي براي بان كي مون، دبيركل سازمان ملل از موافقت خارطوم با استقرار صلح بانان سازمان ملل در دارفور خبر داد.
عمرالبشير در اين نامه  با استقرار هزاران نيروي صلح بان سازمان ملل در دارفور براي پايان دادن به خشونت ها در اين منطقه موافقت كرد.
استقرار اين نيروها دومين مرحله از طرح سه مرحله اي سازمان ملل براي استقرار حداكثر 22 هزار نيروي صلح بان مشترك از اين سازمان و اتحاديه آفريقا در دارفور است.
</TEXT>
</DOC>
<DOC>
<DOCID>HAM2-851213-048</DOCID>
<DOCNO>HAM2-851213-048</DOCNO>
<ORIGINALFILE>/1385/851213/news/_kharj.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
آمريكا و طراحيكلاهك هسته اي جديد
</TITLE>
<TEXT>
گروه بين الملل دولت جورج بوش به تازگي طراحي جديد اولين كلاهك هاي موج نوي هسته اي آمريكا را در دو دهه گذشته انتخاب كرد. مقامات آمريكايي ديروز با اعلام اين خبر گفتند، اين كلاهك ها عاملي جديد در زرادخانه هسته اي آمريكا نيستند بلكه جايگزين موشك هاي موجود مي شوند. منتقدان اين طرح جديد مي گويند اين كار پيام غلطي را در شرايط كنوني به دنيا مي دهد. منظور منتقدان از شرايط كنوني فشار سنگين آمريكا به كره شمالي و ايران براي توقف برنامه  هسته اي است. اين طراحي انتخاب شده در آزمايشگاه كاليفرنيا به دست آمده و براي كلاهك هايي طراحي شده كه در دهه 1980 آزمايش شده اند.
كنگره آمريكا در سال 2005 اين طراحي جديد را به شرطي مجاز شمرد كه آزمايش موشكي جديدي انجام نشود. از سال 1992 كه پيمان منع آزمايش موشكي به تصويب رسيد هيچ آزمايش هسته اي زيرزميني در آمريكا انجام نشده است. اين كلاهك جديد كه قرار است در يك دوره پنج ساله به مرحله عملياتي برسد، جايگزين موشك هاي تريدنت در زيردريايي ها مي شوند.
مقامات آمريكايي هنگام اعلام اين طراحي جديد گفتند كه اين طرح قرار است جايگزين كلاهك هاي قديمي تري شود كه چندان قابل اعتماد نيستند.
شوراي تسليحات هسته اي آمريكا، متشكل از نمايندگان وزارت دفاع و اداره امنيت ملي اتمي اين كشور، پروژه طراحي كلاهك هاي هسته  اي جديد را هدايت كرده است.
</TEXT>
</DOC>
<DOC>
<DOCID>HAM2-851213-049</DOCID>
<DOCNO>HAM2-851213-049</DOCNO>
<ORIGINALFILE>/1385/851213/news/_kharj.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
گفت وگوي امروز
رايس به سرانجام نمي رسد
جواد حميدي
</TITLE>
<TEXT>


مارتين اينديك از چهره هاي شناخته شده آمريكا در امور خاورميانه است. وي كه در دولت بيل كلينتون در دو مقطع سفير ايالات متحده در رژيم صهيونيستي بوده در روند صلح خاورميانه صاحب نظر است.
با توجه به سفرهاي پي در پي رايس به منطقه و تشديد چانه زني ها براي اجرايي شدن طرح موسوم به نقشه راه، گفتگوي امروز سرويس بين الملل همشهري را با اين كارشناس بخوانيد.
* كاندو ليزا رايس به عنوان وزير خارجه آمريكا طي يك ماه گذشته دو بار از خاورميانه ديدن كرده است. سابقه نداشته است در دولت بوش مقامي در اين رده بفاصله زماني يك ماهه دو بار آن هم به بهانه تسريع روند صلح خاورميانه به منطقه سفر كند. اين موضوع مويد چه واقعيتي است؟
- اين سفرها و گفتگو هاي رايس در خاورميانه داراي دو ويژگي است كه از منظر كيفي با تمامي تلاشهاي صورت گرفته توسط دولت بوش در اين عرصه تفاوت دارد. نخست آنكه رايس در اين سفرها هم با المرت و هم با ابومازن در خصوص توافق بر سر وضعيت نهايي يا همان افق سياسي گفتگو داشته است. و آنچه رايس انجام مي دهد مطرح كردن و نه مذاكره درباره شكل كشورآينده فلسطين است. اين رويكردي جديد است.ويژگي دوم به پايبندي رايس به مشاركت مستمر در اين روند مربوط مي شود. رايس در هفته اي كه گذشت تقريبا در هرجا كه سخنراني كرد اعلام نمود به زودي
باز خواهد گشت و در جايي ديگر اعلام كرد ماه آينده نيز به خاورميانه خواهد آمد
* بنظر شما دليل اين تغيير رفتار آن هم تنها دو سال مانده به پايان دوره دوم رياست جمهوري بوش و به بيان ديگر خداحافظي وي با كاخ سفيد چه
مي تواند باشد؟ اگر درست بخاطر داشته باشم كلينتون تا روزهاي پايان حضورش در كاخ سفيد به گفتگو ادامه مي داد.
- دليل اين تغيير رفتار شانسي است كه بوجود آمده است. اين شانس يا فرصت از پيروزي حماس در انتخابات و يا توافقنامه مكه ناشي نمي شود؛ بلكه مربوط به تهديدي مشترك است كه اعراب سني( مصر، اردن و عربستان)و رهبران عرب سني همچون ابومازن و فواد سينيوره - نخست وزير لبنان- از جانب ايران و متحدانش همچون سوريه و حزب الله متصور هستند و اينكه آنها( اعراب سني)براي يافتن راهي با هدف دفع خطر ايران، با اسرائيل منافعي مشترك احساس مي كنند. يكي از اين راهها برقراري صلح بين فلسطين و اسرائيل است. زيرا بدين ترتيب آنها( اعراب سني)قادر خواهند بود ادعا كنند مسير آنها بهتر از مسير ايران و حزب الله پاسخ مي دهد. با تثبيت روند صلح خاورميانه اين گروه فرصت خواهند يافت مسير خود را منجر به آرامش و صلح معرفي كنند و راهبرد ايران و متحدانش را تشديد كننده خشونت و تروريسم جلوه دهند.اين همان شاسي است كه دورنماي دست يابي به موفقيت را براي امريكا ترسيم مي كند.
* به اين معني كه رايس مي تواند روند صلح بين فلسطين و اسرائيل را به سرانجام برساند؟
- به سرانجام خير. اما معتقدم مي تواند آنرا بار ديگر به مسير درست خود هدايت كند و شايد بتواند اندكي آن را به جلو هدايت كند اما اينكه موفقيت نهايي حاصل شود به هيچ وجه خوش بين نيستم.
</TEXT>
</DOC>
<DOC>
<DOCID>HAM2-851213-050</DOCID>
<DOCNO>HAM2-851213-050</DOCNO>
<ORIGINALFILE>/1385/851213/news/_shari.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
رئيس كميسيون فرهنگي اجتماعي شوراي شهر:
اورژانس تهران، اولين بنايي كه در زلزله فرو مي ريزد
</TITLE>
<TEXT>


گروه شهري- رئيس كميسيون فرهنگي اجتماعي شوراي اسلامي شهر تهران ضمن هشدار نسبت به خطرات احتمالي وقوع حوادث، گفت: مديريت بحران در كشور هيچ اولويت و جايگاهي در برنامه ريزي ها ندارد و هزينه سنگين حوادث ناگوار ناشي از اين بي توجهي ها را همواره مردم مي پردازند.
رسول خادم، ديروز در يك كنفرانس خبري با بيان اينكه ما شاهد بحران در مديريت بحران هستيم افزود: متأسفانه گويي تا زماني كه حادثه اي مانند زلزله بم، يا سقوط هواپيما در مجتمع مسكوني توحيد اتفاق نيفتد، پيگيري لازم در خصوص جايگاه و اهميت ستاد بحران از سوي مديريت كشور و حتي رسانه ها صورت نمي گيرد.وي با اشاره به وضعيت نامطلوب امداد و نجات، مقاوم نبودن و كمبود 220 پايگاه اورژانس در تهران گفت: از 74 پايگاه اورژانس، بسياري از آنها به لحاظ مقاومت دچار مشكل است و به عنوان مثال ساختمان اصلي اورژانس در خيابان جمهوري داراي عمري 40 ساله است كه با وقوع زلزله در كمترين مقياس ريشتر فرو مي ريزد.
رئيس كميسيون فرهنگي اجتماعي شوراي شهر گفت: هم اكنون اورژانس تهران به لحاظ اعتبارات مالي مورد بي مهري وزارت بهداشت قرار دارد و تنها حدود نيمي از اعتبارات مربوطه به اين بخش اختصاص يافته و مابقي صرف دانشگاههاي علوم پزشكي مي شود؛ در حالي كه محوريت تخصيص اين اعتبارات بايد اورژانس باشد.
خادم افزود: با اينكه طبق استانداردها زمان رسيدن به محل حادثه براي اورژانس 8 دقيقه است در حال حاضر اين رقم در تهران 12 دقيقه است و با توجه به مشكلات ترافيكي براي رسيدن به حد استاندارد راهي طولاني در پيش داريم.
وي گفت: بر اساس استانداردهاي بومي، به ازاي هر 32 هزار نفر و بر اساس استانداردهاي بين المللي به ازاي هر 15 هزار نفر بايد يك پايگاه اورژانس وجود داشته باشد، كه به اين ترتيب، تهران 300 پايگاه اورژانس نياز دارد، در حالي كه اين تعداد در تهران هم اكنون 74 پايگاه است.وي همچنين با اشاره به 75 پايگاه موجود آتش نشاني در تهران گفت: از اين تعداد، 5 ايستگاه به صورت كانكس است و در سال آينده تاسيس 20 مركز ديگر آتش نشاني در دستور كار شهرداري قرار دارد كه 8 ميليارد تومان براي احداث آنها در نظر گرفته شده است.
خادم با اشاره به ارائه خدمات اورژانس به رغم مشكلات فراوان گفت: اورژانس تهران داراي يك هزار و 150 پرسنل است كه از اين تعداد 650 تن نيروي متخصص و بقيه نيروهاي خدماتي هستند، در حالي كه تعداد نيروها با توجه به حساسيت كار و ارائه خدمات مناسب بايد 4 برابر تعداد كنوني باشد.
وي كمبود آمبولانس اورژانس تهران را 500 دستگاه اعلام كرد و گفت: بر اساس استانداردها، مدت زمان تعيين شده براي رسيدن به محل، بايد حدود 8 دقيقه باشد كه هم اكنون در تهران اين زمان 15 دقيقه است وتا رسيدن به شرايط مطلوب فاصله داريم. وي همچنين با اشاره به كمبود اعتبارات عمراني اورژانس گفت: براي احداث سالانه 20 پايگاه اورژانس در تهران هر سال 3 ميليارد و 600 ميليون تومان اعتبار عمراني نياز است در حالي كه طي سالهاي گذشته اين مبلغ صفر بوده است.
خادم در عين حال اعتبارات جاري اورژانس تهران را در سال 85، حدود 800 ميليون تومان اعلام كرد و گفت: حتي با فرض ثابت نگه داشتن وضعيت فعلي، مركز اورژانس تهران در بخش اعتبارات جاري با 320 ميليون تومان كسري اعتبار روبه رو است. وي بر ضرورت توجه ويژه وزارت بهداشت براي احداث پايگاههاي اورژانس تاكيد كرد و با اشاره به وضعيت سازمان آتش نشاني گفت: تعداد ايستگاههاي آتش نشاني، همزمان با آغاز فعاليت شوراي شهر دوم، 55 ايستگاه بود كه اين تعداد هم اكنون به 95 ايستگاه رسيده و با توجه به اين كه براي دستيابي به استانداردها، 120 ايستگاه نياز داريم، كمبودها بزودي طي سالهاي آينده با اختصاص اعتبار مناسب در بودجه شهرداري رفع مي شود.
</TEXT>
</DOC>
<DOC>
<DOCID>HAM2-851213-051</DOCID>
<DOCNO>HAM2-851213-051</DOCNO>
<ORIGINALFILE>/1385/851213/news/_shari.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
دبير كميته ملي طبيعت گردي كشور:
گردشگران طبيعت ، در رامسر اتراق مي كنند
جواهر ده / رامسر
</TITLE>
<TEXT>


گروه شهري: شهرستان رامسر منطقه ويژه گردشگري طبيعي(اكوتوريسم)در ايران مي شود.
آرش كوشا دبير كميته ملي طبيعت گردي با اعلام اين خبر افزود: بر اساس مصوبه اين كميته و تأييد رياست سازمان ميراث فرهنگي، صنايع دستي و گردشگري در شهرستان رامسر طرح هاي ويژه اي براي توسعه اكوتوريسم و دستيابي به توازن و پايداري محيطي در راستاي همين فعاليت، انجام مي شود.
وي اشاره كرد جغرافياي طبيعي خاص رامسر دليل انتخاب اين شهرستان به عنوان منطقه ويژه طبيعت گردي بوده است زيرا هر سه مؤلفه اصلي طبيعت گردي يعني دريا، جنگل و كوهستان در اين شهرستان وجود داشته و شيب عمومي جاذبه هاي اكوتوريستي اين شهرستان از بيست متر كمتر از آبهاي آزاد در خط ساحلي تا بيش از 2500 متر در جنت رودبار نيز امكان راه اندازي هرگونه فعاليت اكوتوريستي را فراهم مي كند كه البته علاوه بر آن بايد به جلوه هاي ويژه زندگي بومي در اين منطقه و همچنين تنوع زيستي آن نيز اشاره كرد.
دبير كميته ملي طبيعت گردي از جواهرده، گرسماسر و جنت رودبار به عنوان مناطق خاص كه در اين طرح براي استقرار خدمات اكوتوريستي مورد استفاده قرار خواهند گرفت نام برد.
</TEXT>
</DOC>
<DOC>
<DOCID>HAM2-851213-052</DOCID>
<DOCNO>HAM2-851213-052</DOCNO>
<ORIGINALFILE>/1385/851213/news/_shari.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
عملكرد سامانهنظارت بر مديريت شهري:
پاسخگويي به 95 درصد شكايات شهروندان
</TITLE>
<TEXT>
گروه شهري- طي 8 ماهه ارديبهشت تا بهمن ماه سال 85 حدود 8 هزار پيام در قالب انتقاد، پيشنهاد، تقدير، تشكر و شكايت با سامانه 1888 برقرار شد.
بنا بر گزارش هاي دريافتي از سوي معاونت اطلاع رساني 1888مهمترين مصاديق اين پيامها كه حدود 90درصد موضوع تماس هاي مردمي را شامل مي شود مربوط به طرح انتقادها يا شكاياتي است كه نسبت به تعلل در اجراي پروژه هاي عمران شهري، ترافيك و حمل ونقل عمومي، انتقاد از عملكرد كاركنان شهرداري، تخلفات پرسنلي، امور مالي و اداري، شكاياتي از نحوه پيگيري پيامها در حوزه مأموريت هاي 137 و 1888، تخلفات ساختماني، اداره املاك و پيمانكاران شهرداري بوده است.
از ميان 10 درصد ساير مصاديق مطرح شده با سامانه 1888 حدود 5/15درصد مربوط به طرح پيشنهادهايي از سوي شهروندان نسبت به نحوه نظافت و پاكيزگي شهر، بهبود وضعيت حمل و نقل عمومي، ارتقاء امور فرهنگي، اجتماعي، ورزشي و ترافيكي شهر و 4/43 درصد ديگر نيز جنبه تقدير و تشكر از شهردار تهران، مأموران ويژه و اپراتورهاي 137 و 1888 و كارمندان شهرداري داشت كه نسبت به ساير موضوعات مطروحه از سوي شهروندان با سامانه 1888 از كمترين ميزان برخوردار بوده است.
بر اساس اطلاعات آماري دريافت شده از سوي مركز 1888 از ميان 5 گزينه ثبت شده در جدول نحوه رسيدگي به پيام هاي شهروندان نظير گزينه هاي در دست اقدام، رسيدگي شده، تأييد رسيدگي و ساير؛ به نظر مي رسد وضعيت رسيدگي به پيام هاي مردمي از سوي مناطق 22 گانه و 123 ناحيه شهر تهران نسبت به ساير حوزه ها اعم از معاونت هاي شهرداري، سازمان ها، شركتها و ادارات كل تابعه شهرداري بسيار فعال تر باشد به طوري كه رسيدگي به 78 درصد پيامها در مناطق و 95 درصد در نواحي مورد تأييد قرار گرفته است.
</TEXT>
</DOC>
<DOC>
<DOCID>HAM2-851213-053</DOCID>
<DOCNO>HAM2-851213-053</DOCNO>
<ORIGINALFILE>/1385/851213/news/_shari.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
شهر را در خانه هنرمندان بشناسيم
</TITLE>
<TEXT>
گروه شهري- چهلمين نشست تخصصي گروه شهر شناسي دفتر پژوهشهاي فرهنگي با همكاري گروه مطالعات مستند امروز با حضور كارشناسان و صاحب نظران در تالار بتهوون خانه هنرمندان برگزار مي شود. در اين نشست كه با موضوع شهر و شهر شناسي در ايران برگزار مي شود دكتر پرويز پيران و مهندس محمد رضا حائري به سخنراني مي پردازند.
</TEXT>
</DOC>
<DOC>
<DOCID>HAM2-851213-054</DOCID>
<DOCNO>HAM2-851213-054</DOCNO>
<ORIGINALFILE>/1385/851213/news/_shari.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
مديركل خدمات شهري شهرداري:
40 ميليارد تومان؛ هزينه جمع آوري و حمل زباله  تهران
</TITLE>
<TEXT>
سما: مديركل خدمات شهري شهرداري تهران از جمع آوري 2 ميليون و 800 هزار تن زباله شهر تهران از ابتداي سال جاري تا كنون خبر داد و گفت: جمع آوري و حمل اين مقدار زباله پايتخت در سال 85 حدود 40 ميليارد تومان براي شهرداري هزينه داشته است.
محسن صادقيان مديركل خدمات شهري شهرداري تهران گفت: 2 ميليون و 800 هزار تن زباله جمع آوري شده از سطح شهر تهران طي سال جاري شامل زباله هاي خانگي، ضايعات، خاك و نخاله و زباله هاي توليدي صنوف و كارخانجات بوده است.
وي با تاكيد بر اينكه اجراي روش مكانيزاسيون جمع آوري زباله هاي شهر تهران به معني ارزان تر تمام شدن هزينه جمع آوري و حمل زباله ها نسبت به روش سنتي نيست، تصريح كرد: مهمترين مزيت اجراي روش مكانيزه جمع آوري زباله هاي شهر، صرفه جويي در وقت، بهداشت بيشتر محيط زيست، آلودگي كمتر و تكنولوژي به روز و ارائه محيط زيست سالم و با آلودگي كمتر است.
</TEXT>
</DOC>
<DOC>
<DOCID>HAM2-851213-055</DOCID>
<DOCNO>HAM2-851213-055</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
احمدي نژاد:
سئوالات فراواني درباره كنفرانس پاكستان داريم
</TITLE>
<TEXT>


گروه سياسي- محمود احمدي نژاد درباره بررسي نتايج كنفرانس پاكستان در سفر به عربستان گفت: البته جزئيات كاملي از نتيجه اين اجلاس مشخص نشده و ما جزئيات اين جلسه را جويا خواهيم شد؛ اما درباره اهدافي كه پرويز مشرف، رئيس جمهوري پاكستان اعلام كرده است ما و ملت هاي منطقه سئوالات فراواني داريم.
محمود احمدي نژاد عصر ديروز وارد رياض پايتخت عربستان سعودي شد و مورد استقبال رسمي پادشاه عربستان قرار گرفت. احمدي نژاد شب گذشته در ضيافت شام پادشاه عربستان سعودي شركت و درباره مسايل مهم منطقه اي با مقامات سعودي گفت و گو و تبادل نظر كرد.
به گزارش ايرنا، رئيس جمهوري روز گذشته پيش از ترك تهران به مقصد رياض جهت ديدار با ملك عبدالله پادشاه عربستان، در فرودگاه مهرآباد اظهار داشت: در سياست خارجي جمهوري اسلامي ايران توسعه روابط به خصوص با كشورهاي همسايه و كشورهاي اسلامي و كشورهاي مستقل است و در يك رابطه عادلانه و احترام آميز بناي توسعه روابط با آنها را داريم.
احمدي نژاد افزود: ايران و عربستان دو كشور بزرگي هستند كه روابط آنها در سالهاي اخير روبه توسعه و گسترش بوده است و ما علاقه مند هستيم اين روابط پايدار را گسترش دهيم.
رئيس جمهوري با اشاره به اينكه سال گذشته براي شركت در اجلاس سران كنفرانس اسلامي به مكه سفر كرده است، اعلام كرد كه بنا به دعوت رسمي پادشاه عربستان عازم اين كشور مي شود.
وي گفت: اين سفر يك سفر كاري است و در زمينه هاي گوناگون از جمله موضوعات دوجانبه، چند جانبه، منطقه اي و بين المللي گفت و گو خواهيم كرد.
به گزارش منابع خبري منطقه در جريان اين ديدار اهم تحولات منطقه اي،موضوع لبنان، عراق و نيز پرونده هسته اي جمهوري اسلامي محورهاي اصلي گفت وگوهاي سران دو كشور را تشكيل مي دهد.
طي يك سال گذشته اين دومين بار است كه محمود احمدي نژاد از عربستان سعودي ديدار و با مقامات اين كشور در خصوص اهم مسايل منطقه اي گفت و گو مي كند. به گزارش مهر،احمدي نژاد را در اين سفر منوچهر متكي وزير امور خارجه و رحيم مشايي معاون رئيس جمهور و رئيس سازمان ميراث فرهنگي و گردشگري و سيد علي رياض نماينده تهران همراهي مي كنند.
ديدار متكي و الفيصل
وزير امورخارجه عصر ديروز در حاشيه ديدار رئيس جمهوري از عربستان سعودي، با وزير امور خارجه اين كشور ديدار كرد.
در اين ديدار متكي و سعودالفيصل درباره گسترش همكاري ها و نيز مسايل منطقه اي از جمله مسايل لبنان و عراق بحث و تبادل نظر كردند.
خبرگزاري فرانسه با اشاره به سفر رئيس جمهوري به رياض نوشت كه سفر احمدي نژاد علامت آن است كه دو كشور مي كوشند بحران هاي منطقه اي را در زماني كه تهران تحت فشار غرب بر سر برنامه هسته اي اش قرار دارد رفع كنند و رياض مشتاق است از رويارويي نظامي آمريكا- ايران كه به بي ثباتي كل منطقه خليج فارس مي انجامد جلوگيري كند.
احمدي نژاد شب گذشته به تهران بازگشت.
</TEXT>
</DOC>
<DOC>
<DOCID>HAM2-851213-056</DOCID>
<DOCNO>HAM2-851213-056</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
ديدار شهردار تهران با مراجع تقليد
</TITLE>
<TEXT>
گروه سياسي - محمد باقر قاليباف شهردار تهران، صبح ديروز در سفري يك روزه به شهر مقدس قم، با برخي از مراجع عظام تقليد ديدار و گفت و گو كرد.
به گزارش سما، شهردار تهران با حضرات آيات محمد فاضل لنكراني، ناصر مكارم شيرازي، وحيد خراساني،لطف الله صافي گلپايگاني، عبدالكريم موسوي اردبيلي، عبدالله جوادي آملي و علامه حسن حسن زاده آملي به صورت جداگانه ديدار و گفتگو كرد.بنا براين گزارش در اين ديدارها كه در آستانه سال جديد و نهايي شدن برنامه هاي فرهنگي، هنري و اجتماعي شهرداري تهران براي سال آتي صورت گرفت، تعدادي از مسئولان ارشد بخش هاي فرهنگي، اجتماعي شهرداري تهران، قاليباف را همراهي كردند.
شهردار تهران در اين ديدارها به ارائه گزارشي از عملكرد 17 ماهه شهرداري تهران در حوزه هاي فرهنگي و اجتماعي پرداخت.
در اين ديدارها مراجع عظام تقليد نيز ضمن ابراز خرسندي از فعاليت هاي صورت گرفته و رويكردهاي آتي شهرداري تهران، رهنمودها و توصيه هاي لازم را ارائه فرمودند.
آيت الله فاضل لنكراني در اين ديدار خطاب به شهردار تهران، اظهار داشت: ما از ديدن مسئولاني مثل شما لذت مي بريم و انقلاب و زحمات امام راحل با حضور امثال شما به هدر نرفته است.
</TEXT>
</DOC>
<DOC>
<DOCID>HAM2-851213-057</DOCID>
<DOCNO>HAM2-851213-057</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
غرب همچنان بر تعليق غني سازي اصرار مي ورزد
اختلاف در گروه 1 + 5 براي تحريم ايران
</TITLE>
<TEXT>


گروه سياسي- يكي از سخنگوهاي وزارت خارجه انگليس كه خواست نامش فاش نشود اعتراف كرد: درحال حاضردرميان اعضاي 1+5 درباره قطعنامه جديد تحريمها برضد ايران اختلافاتي وجود دارد.
درهمين حال اظهارنظرهاي متفاوت رئيس دوره اي شوراي امنيت و همچنين مقامات گروه شش درباره زمان آغاز تهيه پيش نويس قطعنامه جديد حكايت از وجود اختلاف درميان اعضاي گروه 1+5 برسرنحوه رفتار با پرونده هسته اي ايران دارد.
دوميساني كومالو، سفير آفريقاي جنوبي در سازمان ملل و رئيس دوره اي شوراي امنيت روزگذشته تأكيدكرد كه كشورهاي عضوگروه 1+5 اميدوارند تاروز چهارشنبه پيش نويس قطعنامه جديد برضدبرنامه هسته اي ايران را تدوين كنند، اما مهرگزارش داد مقامات كشورهاي 1+5 جمعه شب اعلام كردند قطعنامه جديد شوراي امنيت برضد ايران هنوز درمراحل ابتدايي است و اين اميدواري براي آنها وجوددارد كه تاپايان ماه جاري ميلادي(اواسط فروردين ماه)پيش نويس قطعنامه جديد آماده شود.
درهمين حال تام كيسي، سخنگوي معاون وزيرخارجه آمريكا درباره قطعنامه اي كه هنوز برسرپيش نويس آن اختلاف وجود دارد گفت: اين قطعنامه فشار ديپلماتيك را بر ايران افزايش
مي دهد. خاويرسولانا، مسئول سياست خارجي اتحاديه اروپا گفت: ما پيشنهادي را مبني بر توقف فعاليت غني سازي اورانيوم درزمان انجام گفتگوها به ايران ارائه داده ايم و در حال حاضر مي توانيم شاهد انجام گفتگوهاي جدي ميان دوطرف باشيم، اما اين گفتگوها بايد در شرايط تعليق غني سازي انجام شود.
مواضع ضدجنگ
در ادامه اتخاذ مواضع مخالف با حمله احتمالي آمريكا به تأسيسات هسته اي ايران دومينيك دوويلپن، نخست وزيرفرانسه گفت: هرگونه حمله نظامي به ايران درارتباط با فعاليتهاي هسته اي  اين كشور، منطقه را دچار بي ثباتي مي كند.
به گزارش ايرنا، دوويلپن درگفت وگو با روزنامه الحيات، چاپ لندن، افزود: فرانسه حمله نظامي را راه حل مناسب نمي داند. وي دربخشي از اين مصاحبه گفت: ايران بايد از طريق فعاليت در جهت تامين ثبات درلبنان، عراق و فلسطين، به جامعه بين المللي و همسايگان خود اطمينان دهد.
</TEXT>
</DOC>
<DOC>
<DOCID>HAM2-851213-058</DOCID>
<DOCNO>HAM2-851213-058</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
سخنگوي وزارت خارجه:
پيشنهادهاي آمريكا را بررسي مي كنيم
</TITLE>
<TEXT>
گروه سياسي سخنگوي وزارت خارجه گفت: در چند ماه اخير، آمريكايي ها از كانال هاي مختلف در تماس با ايران، خواستار مذاكره پيرامون مسائل مختلف عراق و به ويژه امنيت اين كشور شده اند و ما اين پيشنهادها را در حال بررسي داريم.
به گزارش اداره كل مطبوعات وزارت خارجه، سيد محمد علي حسيني در خصوص اهداف سفر دكتر احمدي نژاد به عربستان تصريح كرد: سفر رئيس جمهوري نيز به دعوت ملك عبدالله صورت گرفته كه سفري كاري در راستاي همان هدف است.
</TEXT>
</DOC>
<DOC>
<DOCID>HAM2-851213-059</DOCID>
<DOCNO>HAM2-851213-059</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
اخبار كوتاه
</TITLE>
<TEXT>
دولت: دولت در مصوبه جديدي، پرداخت هر نوع پاداش به مديران شركتهاي دولتي را به غير از عيدي پرداختي به همه كاركنان دولت ممنوع اعلام كرد. دبيرخانه شوراي اطلاع رساني دولت اعلام كرد، بر اساس اين تصويب نامه كه به پيشنهاد سازمان مديريت و برنامه ريزي كشور به تصويب رسيد، كليه دستگاههاي موضوع ماده واحده قانون نحوه پرداخت عيدي به كاركنان دولـت ـ مصـوب1374ـ مـكلفند فقط مبلغ پاداش پايان سال كاركنان دولت(175 هزار تومان)را پرداخت نمايند و پرداخت هرگونه وجه ديگري ممنوع است. سازمان حسابرسي يا حسابرسان قانوني شركتها مكلفند نظارت لازم را اعمال و موارد خلاف را گزارش نمايند. دولت همچنين در بخشنامه جديدي كه از سوي معاون اول رئيس جمهور ابلاغ شد، همكاري در برگزاري انتخابات كشور را موجب تعلق امتياز تشويقي به كاركنان كليه دستگاه هاي اجرايي كشور برشمرد.
حوزه علميه: اعضاي شوراي مركزي حزب اعتماد ملي در استان قم با آيت الله شيخ يوسف صانعي ديدار كردند. به گزارش ايسنا در اين ديدار آيت الله صانعي با تاكيد بر اين كه ذلت در مقابل دشمنان جايز نيست، تاكيد كرد: بايد اين موضوع مدنظر و توجه قرار گيرد كه همه، دشمن ما نيستند و دشمني زياد با دشمنان به صلاح مصالح و منافع نظام نبوده و نيست و بايد با تدبير و درايت با دشمنان برخورد شود. وي در ادامه خاطرنشان كرد: صحيح نيست كه برخي مشكلات و مسايل كشور كه بر اثر قصور، ناتواني و بي برنامگي اتفاق افتاده و براي كشور مشكلاتي به بار آورده است را به گردن برخي قدرت هاي خارجي بيندازيم.
مجمع تشخيص مصلحت نظام: آيت الله  اكبر هاشمي  رفسنجاني، رئيس مجمع تشخيص مصلحت نظام وجود احزاب را نياز جوامع امروزي خواند و گفت: حزب ضرورت دموكراسي است و بدون حضور احزاب، دولت ها در اداره جامعه با مشكلات بيشتري روبه رو خواهند بود. هاشمي  رفسنجاني در ديدار جمعي از اعضاي حزب جوانان ايران اسلامي درآستانه برگزاري پنجمين كنگره اين حزب يكي از اهداف حزب را تربيت نيروهاي سياسي و بالا بردن سطح آگاهي هاي مردم نسبت به مسائل مختلف بيان كرد و افزود: احزاب با اطلاع رساني، نقادي و بيان حساسيت هاي خود ضامن مناسبي براي احقاق حقوق ملت و دولت نسبت به يكديگر هستند.
</TEXT>
</DOC>
<DOC>
<DOCID>HAM2-851213-060</DOCID>
<DOCNO>HAM2-851213-060</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
باشگاه احزاب
</TITLE>
<TEXT>
ايسنا: حجت الاسلام  والمسلمين علي اكبر ناطق نوري اظهار داشت كه ديگر(به عنوان كانديدا)در انتخابات شركت نمي كند. عضو مجمع تشخيص مصلحت نظام، در جمع خبرنگاران گفت: معتقدم در كارهاي تشكيلاتي و در شوراي هماهنگي انتخابات بايد حدي تعيين شود. من قبل از پايان انتخابات به دوستان گفته بودم كه ديگر در انتخابات شركت نمي كنم و اين حد من بود.
ايسنا: سيد رضا اكرمي  عضو شوراي مركزي جامعه روحانيت مبارز در مورد اخبار منتشر شده در ارتباط با دعوت اصولگرايان از آيت الله مهدوي كني جهت هدايت حركت اصولگرايان، گفت: چنين چيزي صحت ندارد. وي با بيان اين كه چنين اتفاقي صورت نگرفته است تأكيد كرد: خود آيت الله مهدوي كني وارد اين ماجراها و مسائل نمي شود.
</TEXT>
</DOC>
<DOC>
<DOCID>HAM2-851213-061</DOCID>
<DOCNO>HAM2-851213-061</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
از خانه ملت
</TITLE>
<TEXT>
تعدادي از نمايندگان مجلس در تذكري به وزراي اطلاعات و كشور، بررسي كامل موضوع فرار شهرام جزايري و برخورد با عوامل دخيل در فرار را خواستار شدند. بررسي علت سقوط بالگرد حامل جمعي از فرماندهان سپاه در شمال غرب كشور، جلوگيري از ورشكستگي كارخانه هاي قند و شكر، برخورد سياسي با مقالات دانشمندان ايراني و اعلام شفاف توافقات نفتي انجام شده در وزارت نفت از ديگر موضوعاتي بود كه روز گذشته مورد تذكر نمايندگان قرار گرفت.
جمعي از روستائيان و كشاورزان استان فارس در حمايت از آبگيري سد سيوند مقابل مجلس تجمع كردند. لازم به يادآوري است دو هفته پيش نيز تعدادي در مخالفت با آبگيري اين سد به علت در معرض تهديد قرار گرفتن آثار باستاني منطقه مقابل مجلس تجمع كردند.
قاسم زاده نماينده بابل در جلسه علني روز گذشته در تذكري اعلام كرد، در كميسيون تلفيق اصلاحيه دومي كه دولت داده بود رد شد و اين در حالي است كه كميسيون تلفيق به صورت گزينشي برخي مواد را انتخاب و تأييد كرده اند. وي همچنين گفت: آنها در اين زمينه تقوا را رعايت نكرده اند.
محمد ابراهيم نكونام، رئيس دادگستري سيستان و بلوچستان در نامه اي به رئيس مجلس به بيانيه 170 نماينده مجلس درباره واقعه تروريستي خيابان ثارالله زاهدان پاسخ داد. در اين نامه آمده است: انتظار مي رفت در بيانيه نمايندگان مجلس از واژه هايي همانند تسامح و تساهل آن هم در حوزه قضا و مرتبط با دماء مردم و شهدا و امنيت كشور استفاده نمي شد.
اكبر اعلمي نماينده تبريز از اقدام جمعي از نمايندگان براي فراخواني رئيس جمهور و سؤال از وي در خصوص مشكلات مديريتي، اقتصادي و سياسي كشور خبر داد. در حالي  كه شنيده ها حاكي از آن است كه امضاءكنندگان اين درخواست بسيار كمتر از حدنصاب لازم براي فراخواندن رئيس جمهور به مجلس هستند، اعلمي تصريح كرد: ما از رئيس جمهور خواسته ايم كه پاسخ دهد كه مبنا و منطق مواضع و اقدامات شگفت انگيز، فراسيستمي، غيركارشناسي، بدون برنامه ريزي و خلق الساعه كه در سؤال آمده، چيست؟
جمعي از معلمان ديروز در اعتراض به عدم تخصيص بودجه براي اجراي لايحه نظام هماهنگ پرداخت مقابل مجلس شوراي اسلامي تجمع كردند. تجمع كنندگان ضمن اعتراض نسبت به عملكرد وزارت آموزش و پرورش، خواستار رفع تبعيض از حقوق و مزاياي فرهنگيان در مقايسه با ساير كاركنان دولت و اجراي لايحه نظام پرداخت هماهنگ شدند. بر اساس اين گزارش چند نفر از نمايندگان فرهنگيان در اين تجمع سخنراني كردند. فرهنگيان تجمع كننده در مقابل مجلس يكصدا شعار مي دادند وزير آموزش و پرورش استعفا استعفا.
</TEXT>
</DOC>
<DOC>
<DOCID>HAM2-851213-062</DOCID>
<DOCNO>HAM2-851213-062</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
موشك بالستيك كوتاه برد در پاكستان
</TITLE>
<TEXT>
ايسنا: ارتش پاكستان اعلام كرد ديروز يك فروند موشك بالستيك زمين به زمين كوتاه برد را كه قادر به حمل كلاهك هسته  اي است، با موفقيت آزمايش كرده است.
به گزارش خبرگزاري رويتر، ارتش پاكستان در بيانيه اي اعلام كرد موشك بالستيك هاتف دو دويست كيلومتر برد دارد. در اين بيانيه آمده است، هدف از اين آزمايش تاييد پارامترهاي فني مورد نظر بود كه با موفقيت حاصل شد.
پاكستان و هند، رقيب ديرينش به طور جاري آزمايش هاي موشكي را به انجام مي رسانند و توافق كرده اند يكديگر را از انجام آن ها مطلع كنند.
وزراي خارجه  هند و پاكستان نيز در ماه فوريه در دهلي ديدار كرده و توافقي براي كاهش خطرات وقايع مرتبط با زرادخانه هاي هسته  اي ا شان امضاء كردند.
</TEXT>
</DOC>
<DOC>
<DOCID>HAM2-851213-063</DOCID>
<DOCNO>HAM2-851213-063</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
توافق بر سر اصول؛ پيش شرط مذاكره
محسن پيريايي
</TITLE>
<TEXT>


تأكيد بر ازسرگيري مذاكرات درباره برنامه هسته اي ايران موضوعي است كه هم مقامات ايراني و هم طرف هاي غربي بر آن اتفاق نظر دارند، اما با اين وجود علي رغم تأكيدهاي بسيار، آنچه در حال حاضر حاكم بر مناسبات طرفين است حركت به سمت مذاكره را در مقام عمل  نشان نمي دهد و سؤال اينجاست كه چرا با وجود اعلام آمادگي جمهوري اسلامي ايران و بازيگران غربي براي در پيش گرفتن راه حلي ديپلماتيك و مبتني بر مذاكره، چنين امكاني تاكنون به وجود نيامده است؟
طبيعي است آغاز هر مذاكره نياز به تفاهم طرفين، گفت وگو درباره كليات و اصول موضوع مورد بحث دارد و تا زماني كه موضوع مذاكره مورد توافق طرف هاي بحث قرار نگيرد، فرايندي به اين عنوان شكل نخواهد گرفت. به نظر مي رسد نبود چنين توافقي درباره كليات موضوع مورد بحث ميان طرف ايراني و غربي علت اصلي فراهم نشدن شرايط براي آغاز مذاكرات باشد.
طبيعي است كه موضع جمهوري اسلامي ايران مبني بر اين كه به هيچ وجه موضوع تعليق غني سازي اورانيوم و توقف برنامه هسته اي خود را نخواهد پذيرفت همچنان پابرجاست و در مقابل طرف غربي نيز به اصرار خود مبني بر توقف فعاليت هاي هسته اي ايران به عنوان پيش شرط آغاز مذاكرات اصرار مي ورزد. در چنين شرايطي است كه ايران و طرف مقابل كه در حال حاضر گروه موسوم به 1+5 نمايندگي آن را به عهده دارد،در مورد اصل موضوع مورد مذاكره توافق ندارند، چرا كه در سياق مذاكرات تلاش مي شود تا جزييات موضوعي كه قبلاً كليات آن مورد توافق طرفين قرار گرفته است مورد بررسي قرار گرفته و منافع طرف هاي مذاكره در ارتباط با آن جزييات لحاظ شود. حال آن كه درباره برنامه هسته اي ايران طرفين بر سر كليات موضوع توافق ندارند و همين مسأله باعث شده است تا مذاكره در اين باب عملياتي نشود. به هر حال به نظر مي رسد رويكرد اروپا و آمريكا به مناسبات جاري در نظام بين المللي كه ناشي از هنجارهاي حاكم بر رفتار آنهاست، در تضاد با مقوله دستيابي ايران به تكنولوژي استفاده صلح آميز از انرژي هسته اي و به تبع آن افزايش توان اقتصادي و سياسي آن در منطقه است. به عبارت ديگر اين مصداق تضاد هويتي غرب و ايران است كه در فضاي چالش هاي هسته اي نمود پيدا كرده و امكان شكل گيري دوباره مذاكراتي را كه پيش از اين در اثر بروز همين اختلافات بنيادين متوقف شده بود، فراهم نياورده است.
</TEXT>
</DOC>
<DOC>
<DOCID>HAM2-851213-064</DOCID>
<DOCNO>HAM2-851213-064</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
قذافي: غرب به وعده هايش عمل نكرد
</TITLE>
<TEXT>


گروه بين الملل نزديك به چهار سال بعد از خلع سلاح كامل ليبي و تسليم شدن اين كشور در برابر خواسته هاي غرب، رهبر اين كشور با انتقاد شديد از غرب به ايران و كره شمالي توصيه هايي كرد. معمر قذافي رهبر ليبي جمعه شب در گفتگويي با بي بي سي گفت كه كشورش در برابر خلع سلاح هسته اي امتياز كافي دريافت نكرده است و بعيد به نظر مي رسد كه ناكامي غرب در پاداش دادن به ليبي، ايران و كره شمالي را به كنار گذاشتن برنامه هاي هسته  اي شان ترغيب كند.
قذافي با لحني انتقادي گفت: ليبي هنوز پاداش خود را به طور كامل دريافت نكرده است، لذا ساير كشورها نظير ايران و كره شمالي مانند ما به توقف برنامه هاي هسته اي خود مبادرت نخواهند كرد.
قذافي افزود: قرار بود كار ما الگويي باشد كه ساير كشورها آن را دنبال كنند، اما ليبي دلسرد و نااميد است؛ چرا كه وعده و وعيدهاي آمريكا و بريتانيا محقق نشده است همين امر اين الگو را از بين برد در نتيجه كسي اين الگو را دنبال نخواهد كرد. روز جمعه قذافي در مراسم سي امين سالگرد ايجاد نظام جمهوري در ليبي شركت كرد و در گفت و گو با بي بي سي تصريح كرد كه كشورش از زمان استقرار اين نظام تاكنون با كمبود سرمايه گذاري از سوي كشورهاي انگليس، آمريكا و ساير كشورهاي عضو اتحاديه  اروپا روبه رو بوده است.
قذافي در عين حال گفت كه تداوم همكاري هاي دو جانبه ميان ليبي و غرب هم چنان امكان پذير است و نبود سرمايه  خارجي در كشورش به اين معنا نيست كه ليبي گام در مسير گذشته اش خواهد گذاشت.
رييس جمهور ليبي تصريح كرد: ليبي به عقب باز نخواهد گشت من بر اين باورم كه عصر خصومت ورزي و تقابل را پشت سر گذاشته ايم. قذافي در بخش ديگري از سخنانش كه بسيار متفاوت از گذشته بود گفت، اكنون زمان آن رسيده تا كشور منزوي ليبي درهاي خود را به روي دنيا بگشايد و روزي خواهد رسيد كه ليبي ديگر به او به عنوان رهبر نيازي نخواهد داشت. او گفت كه ليبي به آزادي بيان بيشتر نياز ندارد و رسانه ها در اين كشور اكنون به جامعه تعلق دارند. اما درهاي اقتصاد ليبي هنوز هم بايد بيشتر باز شود.
</TEXT>
</DOC>
<DOC>
<DOCID>HAM2-851213-065</DOCID>
<DOCNO>HAM2-851213-065</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
سفر چند منظوره
</TITLE>
<TEXT>
اين روزها مكه و رياض محل ديدارهاي مهم سياسي مقامات عالي كشورهاي منطقه خاورميانه شده است.
منطقه اي كه آمريكا سعي دارد براي آن طرح جديدي تدارك ببيند؛ طرحي كه قطعاً همه كشورها آن را با شرايط جديدي روبه رو خواهد كرد.
احمدي نژاد رئيس جمهوري اسلامي ايران عصر ديروز در رأس هيأتي عالي رتبه وارد عربستان شد و مورد استقبال پادشاه عربستان قرار گرفت. سفر احمدي نژاد از آن رو كه عربستان به تازگي مأموريت هاي ويژه اي را در منطقه بر عهده گرفته قابل توجه است. پيش از آن نيز شاهد سفرهاي پي در پي لاريجاني به اين كشور بوديم، سفرهايي كه پس از انتشار قطعنامه 1737 سازمان ملل در مورد فعاليتهاي هسته اي ايران انجام شد و برخي خبرگزاري ها از آن به عنوان درخواست از عربستان براي ورود به اين مسئله و حل آن تعبير كردند.
و اما بحث ديگري كه در اين سفر مي تواند مورد توجه مقامات دو كشور قرار گيرد افزايش تضادهاي شيعه و سني در منطقه است. تضادي كه باعث صدور فتواهاي شديداللحن از سوي مقامات مذهبي بويژه از ناحيه وهابي هاي تندرو شده است. كساني كه فتوا به مقابله با شيعيان و اماكن مذهبي آنان داده اند. تشديد اين تضاد در كشورهاي مسلمان عواقب وحشتناكي خواهد داشت كه به سود هيچ مسلمان و كشور اسلامي نيست. اين دومين سفر محمود احمدي نژاد به عنوان رئيس جمهور ايران به عربستان است.
وي آذرماه سال گذشته براي شركت در نشست سران سازمان كنفرانس اسلامي به اين كشور سفر كرده بود.
</TEXT>
</DOC>
<DOC>
<DOCID>HAM2-851213-066</DOCID>
<DOCNO>HAM2-851213-066</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گزارش
اروپا آزادي هاي مدني را محدود مي كندوداع با آزادي
</TITLE>
<TEXT>
دولت هاي اروپايي در حال تدوين قانوني هستند كه شركت هاي ارائه دهنده خدمات مخابراتي و اينترنتي را ملزم مي كند اطلاعات مربوط به تماس هاي تلفني و مراودات افراد با يكديگر از طريق اينترنت را ثبت و نگاهداري كرده و امكان دسترسي نيروهاي امنيتي و پليس كشورهاي عضو اتحاديه اروپا و ايالات متحده به اين اطلاعات را فراهم كنند. البته روند اجرايي اين قانون به رغم آن كه حتي چارچوب نهايي آن مشخص نشده در عمل آغاز شده است.
در يكي از گزارش هاي اخير مجله آلماني اشپيگل آمده بود دادگستري آلمان پيشنهادي را مطرح كرده كه در صورت تصويب آن از سوي پارلمان آلمان ايجاد پست الكترونيك با اطلاعات غيرواقعي جرم تلقي خواهد شد و شهروندان آلماني بايد با اطلاعات هويتي واقعي مكاتبات اينترنتي خود را انجام دهند.
پيش نويس لايحه اي كه در هيأت دولت هلند در دست بررسي است پا را از الزامات مورد نظر اتحاديه اروپا هم فراتر گذاشته و شركت هاي مخابرات سيار در چارچوب آن بايد اقدام به تأمين و نصب تجهيزاتي كنند كه بتواند محل دقيق كساني كه از تلفن همراه استفاده مي كنند را به هنگام برقراري تماس يا پاسخگويي به تماس هاي وارده مشخص كرده و براي مدتي ضبط و نگاهداري كند.
حتي همين حالا هم ارائه دهندگان خدمات اينترنتي در اروپا اطلاعات مربوط به عملكرد كاربران در دنياي مجازي را ثبت كرده و معمولاً براي سه ماه نگاهداري مي كنند تا در صورت اعتراض كاربرها به صورتحساب شان بتوانند پاسخگوي آنها باشند. اين در حالي است كه به گفته پيتر فلشر، عضو مجمع حفظ حقوق مشتريان گوگل در اروپا پليس در صورت در اختيار داشتن احكام قضايي امكان دسترسي به اين اطلاعات را دارد. اين اطلاعات اين كه كاربر چه وقت و با چه سايت هايي ارتباط داشته را شامل مي شود اما محتواي مكاتبات با پست الكترونيك و ساير اشكال ارتباطي در دنياي مجازي را دربر نمي گيرد.
مقامات امنيتي ارشد اروپا مي گويند لزوم ثبت و نگاهداري اطلاعات مربوط به تماس هاي مخابراتي و ارتباطات اينترنتي پس از بمب گذاري هاي اسپانيا و انگليس بيش از هر زماني در گذشته احساس مي شود.
در همين چارچوب گفته مي شود قرار است دستورالعمل حفظ اطلاعات تا سال 2009 ميلادي به قانون تبديل شود و در حال حاضر هر آنچه در مورد آن گفته مي شود گمانه زني پيرامون الزام هايي است كه در اين قانون پيش بيني مي شود.
طرح احتمال قانون مند شدن نظارت بر ارتباطات خصوصي افراد و نگاهداري اطلاعات مربوط به آن ناخرسندي گروه هاي حامي حقوق مدني در اروپا را به دنبال داشته است. بر اساس پيشنهادي كه در آلمان مطرح شده كاربران اينترنت به لحاظ تئوريك محق به ايجاد پست هاي الكترونيك با اطلاعات فردي غيرواقعي نيستند، در اتاق هاي گفت وگو نبايد از اسامي مستعار استفاده كنند يا با نام هاي غيرواقعي در مزايده هاي آنلاين حضور يابند اگرچه آنچه بيشتر مد نظر است اطلاعاتي است كه به شناسايي فرد در اينترنت كمك كند.
فلشر مي گويد: اعمال اين دست قوانين به معناي ورود به حيطه خصوصي افراد و ناديده انگاشتن حقوق اوليه آنها است. وي مي  افزايد: اعمال اين قانون كار چندان ساده اي نيست و بعيد است كه بتوان آن را عمال كرد.
او بسان بسياري ديگر از وكلا و فعالان حقوق مدني اعتقاد دارد اجراي اين قانون تناقض هاي زيادي را در برخواهد داشت چرا كه به رغم آن كه كشورهاي اروپايي بيش از ساير ملت ها از لزوم احترام به حقوق خصوصي افراد سخن مي گويند عملاً  در تحديد اين حقوق پيشگام مي شوند.
</TEXT>
</DOC>
<DOC>
<DOCID>HAM2-851213-067</DOCID>
<DOCNO>HAM2-851213-067</DOCNO>
<ORIGINALFILE>/1385/851213/news/_siasi.htm</ORIGINALFILE>
<ISSUE>يكشنبه 13 اسفند 1385 - سال چهاردهم - شماره4221 - Mar 4, 2007</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
صربستان از اتهام نسل  كشي در صربرنيتسا تبرئه شد
ذبح عدالت در قربانگاه امنيت
رضا سادات
</TITLE>
<TEXT>


ديوان عدالت بين المللي(icj)دوشنبه هفته گذشته(26 فوريه)در پايان رسيدگي خود به پرونده كشتار مسلمانان آلبانيايي تبار دهكده صربرنيتسا در جنگ سه ساله بوسني و هرزگوين با صدور حكمي اگر چه قتل عام ساكنان اين روستا را نسل كشي دانست اما جمهوري صربستان را از داشتن مسئوليت مستقيم در اين جنايت تبرئه كرد.
به گزارش خبرگزاري رويترز در حكم صادره كشتار هدفمند و سازماندهي شده ساكنان صربرنيتسا در جنگ سه ساله 1922 تا 1995 بوسني كه طي آن صرب هاي بوسني با حمايت صربستان دست به كشتار گسترده مسلمانان آلبانيايي تبار اين جمهوري زدند مصداق نسل كشي توصيف شده است.
اين حكم قطعي كه با نظر سيزده قاضي از مجموع پانزده قاضي ديوان عدالت بين المللي صادر شده صربستان را از اتهام نسل كشي و توطئه براي نسل كشي تبرئه كرده و از اين رهگذر تلاش بوسني براي دريافت غرامت از جمهوري صربستان به دليل جناياتي كه صرب ها در اين جمهوري مرتكب شدند را بر باد داده است.
علاوه بر اين بلگراد از اتهام كوتاهي در دستگيري راتكو ملاديچ، فرمانده ارتش صرب هاي بوسني به رغم آن كه او در اين كشور مخفي شده بود نيز مبري شناخته شده است. با اين حال روزالين هيگينز، قاضي ارشد دادگاه از صربستان خواست گام هايي فوري براي استرداد ملاديچ به اين دادگاه بردارد.
اگر چه در طي دو ساعتي كه حكم در دادگاه قرائت مي شد گروهي از مسلمانان بوسني در برابر ساختمان دادگاه تجمع كرده و عليه قضاوتي كه در مورد كشتار يك صد هزار بوسنيايي در اوايل دهه 90ميلادي صورت گرفت دست به تظاهرات زدند تيم حقوقي صرب ها پس از قرائت حكم خشنود به نظر مي آمدند و آن را گامي به جلو به سوي آشتي قوميت هاي بالكان دانستند.
بوسني اولين بار در سال 1994 و پس از جدا شدن از يوگسلاوي شكايت خود عليه صربستان را تقديم ديوان عدالت بين المللي كرده بود. در دادخواست بوسني تأكيد شده بود ارتش صرب هاي بوسني با گرد آوردن هشت هزار زن، مرد و كودك بوسنيايي در صربرنيتسا اقدام به كشتار جمعي آنها كرده بود كه شواهد و ادله ارائه شده مويد صحت اين اتهام بود.
دادگاه با اين استدلال كه فرماندهان ارتش صرب هاي بوسني كه دست به اين جنايت زده اند از عوامل دولت يوگسلاوي نبوده اند و براي اقدامات خود از بلگراد دستور نگرفته اند دولت صربستان را از اتهام نسل كشي مبرا دانست، هرچند ژنرال رادكو ميلاديچ و ديگر فرماندهان ارشد ارتش  صرب  هاي بوسني از بلگراد حقوق دريافت مي كردند و صربستان براي آنها سلاح و تجهيزات نظامي ارسال مي كرد.
علاوه بر اين در حكم صادره تصريح شده حتي اتهام مشاركت بلگراد در نسل كشي صربرنيتسا هم قابل اثبات نيست چرا كه اگر چه دولتمردان صربستان نفوذ قابل توجهي روي ميلاديچ و ساير فرماندهان نظامي ارشد صرب هاي بوسني داشتند ليكن به طور مشخص در جريان برنامه ريزي آنان براي قتل عام ساكنان صربرنيتسا قرار نگرفته بودند.
آنتونيو كاسسه،  اولين رئيس دادگاه جنايي بين المللي براي رسيدگي به پرونده يوگسلاوي سابق كه بعدها مسئوليت كميسيون تحقيق سازمان ملل در دارفور را عهده دار شد پس از صدور حكم پرونده نسل كشي صربرنيتسا با نگارش نقدي بر آن اين حكم را شگفت آور توصيف كرد.
او در اين نقد كه ترجمه آن در روزنامه ديلي استار چاپ تركيه منتشر شد اين ادعا كه بلگراد از تصميم صرب هاي بوسني براي كشتار ساكنان صربرنيتسا بي  اطلاع بوده را عجيب و نامتعارف عنوان مي كند. در حالي كه مقدمات قتل عام ساكنان اين روستا در يك دوره شش روزه حد فاصل 13 تا 19 ژوئيه سال 1995 ميلادي فراهم آمده بود مقامات صربستان در سكوت ناظر آن بودند و اجازه ندادند هيچ گزارشي در مورد آن به رسانه هاي صربستان درز كند تا جهانيان از آن مطلع نشوند. اين در حالي بود كه بعد از اين كشتار هم كمك هاي بلگراد به ملاديچ هيچ گاه قطع نشد و تا پايان جنگ ادامه يافت.
به اعتقاد كاسسه بزرگترين ايرادي كه به حكم ديوان عدالت بين المللي در اين پرونده مي توان گرفت اين كه براي اثبات مشاركت جمهوري صربستان در نسل كشي صربرنيتسا سعي شده با نهايت وسواس عمل  شود و به لحاظ تكنيكي و حقوقي همه ادله براي اثبات اين اتهام فراهم آيد. ادله اثبات مشاركت در يك جنايت مشخص است اما چنانچه فرد يا گروهي از توان و نفوذ كافي براي جلوگيري از وقوع جنايتي برخوردار است ولي در به كار گرفتن توانمندي هايش كوتاهي كند نيز شريك در آن جرم تلقي مي شود. در چنين حالي اهمال در مداخله براي جلوگيري از وقوع يك جنايت در عمل به منزله عاملي براي وقوع آن جنايت خواهد بود.
با حكم اخير ديوان عدالت بين المللي بازماندگان صربرنيتسا هيچ غرامتي دريافت نمي كنند و چنانچه اسلوبودان  ميلوشويچ، رئيس جمهور پيشين صربستان در قيد حيات بود از اتهام نسل كشي تبرئه مي شد.
بوسني و سايركشورهاي اسلامي به صدور اين حكم اعتراض كردند اما اتحاديه اروپا از آن استقبال كرد. خاويرسولانا، كميسيونر ارشد سياست خارجي و امنيت اتحاديه اروپا روز جمعه گذشته از اين كه ديوان عدالت بين المللي تصميم به مجازات جمعي صرب ها نگرفته، قدرداني كرد.
آلمان نيز كه رياست دوره اي اتحاديه اروپا را برعهده دارد با طرح اين تقاضا از طرف هاي پرونده كه حكم صادره را به رسميت بشناسند و از آن متابعت كنند بر آن مهر تأييد زد. رئيس اتحاديه اروپا از صربستان خواست در سايه اين حكم از جناياتي كه در دوران حاكميت ميلوشويچ بر يوگسلاوي متحد به وقوع پيوست، فاصله بگيرد.با صدور اين حكم به نظر مي رسد ديوان عدالت بين المللي به جاي اجراي عدالت راهي را برگزيده كه بيش از هر چيز به نفع اتحاديه اروپا و حفظ ثبات و امنيت در اين اتحاديه تمام مي شود.
</TEXT>
</DOC>
<DOC>
<DOCID>HAM2-851213-068</DOCID>
<DOCNO>HAM2-851213-068</DOCNO>
<ORIGINALFILE>/1385/851213/world/_artw.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
گفت وگو با چيستا يثربي، نويسنده و كارگردان نمايش حياط خلوت
اپيزودهايي كه با بحران به هم مي چسبند
آزاده سهرابيعكس:رئوفه رستمي
</TITLE>
<TEXT>



 اگر تا چند سال پيش چيستا يثربي را فقط به عنوان نمايشنامه نويس مي شناختيم حالا كارگردان نمايشنامه نويس است. هر چند وقتي پاي گفت وگو باز مي شود، باز هم از نمايشنامه نويسي حرف به ميان مي آيد و او هم از اين مسير بحث استقبال مي كند. حياط خلوت آخرين كار چيستا يثربي نويسنده و كارگردان است كه در حال حاضر در تالار سايه روي صحنه است. نمايشي در 5 اپيزود جداگانه، با شخصيت ها و داستانك هاي مستقل. او كه پس از تجربه هاي متفاوت سيلويا پلات و جنايات و مكافات دوباره به سراغ مضامين اجتماعي آمده، حالا بيشتر از آنكه درگير موقعيت شود به روابط و درون آدمها و خلوت شان نگاه مي كند. آن طور كه خود يثربي مي گويد: حياط خلوت درباره بحران رابطه ميان آدم هاست و روي اين بحران، تأكيد مي كند.
* خانم يثربي، چرا حياط خلوت؟
- به آدم هايي فكر مي كردم كه وقتي روبه روي هم قرار مي گيرند بخشي از خلوتشان را بيرون مي ريزند. چيزهايي كه در حالت عادي پنهان مي كردند را بر ملا مي كنند. حياط خلوت خانه ها هم جايي است كه بيشتر به عنوان انباري استفاده مي شود اما همه طبقه ها پنجره هايشان روبه  آن باز مي شود و از آنجا مي شود صداي همسايه ها را شنيد. وقتي من بچه  بودم، اتاق ام روبه حياط خلوت بود. خيلي از سوژه ها را آنجا الهام مي گرفتم و جالب بود كه هيچ كس نمي دانست من حرف هايشان را مي شنوم.
* به نظر مي رسد با حياط خلوت دوباره به دنياي قبل از سيلويا پلات و جنايت و مكافات برگشته ايد. بازگشت به مضامين اجتماعي همراه با روانشناسي آدم  ها، با اين تفاوت كه ديگر درگير موقعيت نيستند و بيشتر درگير شخصيت ها شده ايد.
- نمايشنامه هاي زني براي هميشه و جنايت و مكافات خيلي به من ياد داد. خصوصاً جنايت و مكافات چون سخت بود. قبول دارم حيات خلوت درام شخصيت است اما اين تقسيم بندي را قبول ندارم. در هر دوره اي نمايشنامه همان دوره خلق مي شود و ويژگي هاي خودش را دارد. براي سيلويا پلات من 2 ماه و نيم فرصت تمرين داشتم و يك پژوهش طولاني. از طرفي در آن تجربه خودم بودم و سيلويا و عشقم به سيلويا اما براي حياط خلوت تنها 3 هفته فرصت تمرين داشتم و حتماً بايد كاري مي شد كه براي اجرا در ايام محرم مناسب باشد.قطعاً درام مورد علاقه ام درام شخصيت پردازانه هست حالا گاهي به صورت سيلويا بروز مي كند و گاهي قصه پردازانه. اين كار بيشتر شبيه تجربه مثل جمعه دم غروب بود كه سال 73 در سه اپيزود نوشتم و كار شد. آنجا با سه موقعيت طنز تلخ روبه رو بودم يا نمايشنامه دوستت دارم با صداي آهسته. احساس مي كنم بعضي وقت ها براي تنفس روح ام بايد رويكردي به اجتماع داشته باشم. وقتي هم به سمت درام اجتماعي بروي با عقده ها و كمبودها و مشكلات و محدوديت هايي كه آدم ها را مي سازند روبه رو هستي. كار بيوگرافي مثل سيلويا پلات به دلايل متعددي ممكن است شيرين تر بروز كند ولي نمي توانم بگويم سبك محبوبم است.
* يك تناقض در حياط خلوت وجود دارد اينكه اين نمايش، نمايش شخصيت است اما به خاطر اپيزوديك بودن ساختارش و فرصت كوتاه هر اپيزود خيلي نمي تواند شخصيت پردازي كند و آدم ها بيشتر به تيپ نزديك مي شوند.
- خيلي  هم تصميم نداشتم نمايشي بنويسم كه چالش هاي شخصيتي داشته باشد. بيشتر ساختار اپيزوديك اش در نظرم بود و مشخص است كه اين ساختار فرصت شخصيت پردازي به نويسنده نمي دهد. اپيزود مثل داستان كوتاه مي ماند. در داستان كوتاه ما شخصيت ها را دنبال مي كنيم اما بيشتر نويسنده مي خواهد برشي از زندگي را نشان مان دهد و تلنگري به لحظه هايمان بزند. فكر مي كنم همان طور كه به داستان كوتاه نگاه مي كنيم و واكنش آدم ها برابر هم براي مان مهم است بايد به ساختار اپيزوديك نگاه كنيم اتفاقاً يك جاهايي عمد هم داشتم كه نقش ها به تيپ نزديك شوند.
* در نهايت قرار است ما با بحران روابط ميان آدم ها روبه رو شويم...
- يكي همين بحران روابط است. ديگر اينكه همه اينها را چيدم تا بگويم مرز ميان واقعيت و خيال در اعمال ما مشخص نيست و اينكه كجا اينها از هم جدا مي شوند. به قول يك شاعر بودايي آيا من آدمي هستم كه خواب پروانه مي بيند يا من پروانه اي هستم كه به خواب آدمي مي آيد. يعني من واقعي ترم يا خوابم. بله بحران رابطه محور اصلي اپيزودهاست. اينكه 2 نفر وقتي در صندلي  هاي جلوي يك ماشين بنشينند آنقدر بين آنها مي تواند بحران به وجود بيايد كه به قتل يكي بيانجامد.
چرا راه دور برويم. حتي 2 بازيگري كه قرار است نقش هاي مقابل هم را بازي كنند هم دچار بحران رابطه مي شوند. فكر مي كنيد چرا سر اين نمايش اين همه بازيگر تغيير كرد. تمام كساني كه در بروشور نمايش مي بينيد از آنها تشكر شده بازيگران كار بودند. وقتي ما در ارتباط هاي مساوي قرار مي گيريم است كه منيت ها، جاه طلبي ها، تفاوت ها و... بيرون مي ريزد.
* اين بحران رابطه به همين دليل مي شود خط ربط اپيزود ها. به نظرتان در يك كار اپيزوديك همين تركيب مي تواند خط ربط محكمي باشد؟
- اصولاً در كار اپيزوديك لازم نيست خط ربط آشكاري وجود داشته باشد. شما ببينيد مثلاً در مرگ دستفروش محسن مخملباف، آنچه اپيزودها را به هم ربط مي دهد تم درون متني مرگ و زندگي است كه در هر سه اپيزود وجود دارد. در حياط خلوت هم من 12 اپيزود نوشته بودم كه از ميان شان انتخاب كردم.نمايش اپيزوديك نمايشي است كه اپيزودهايش در ساختار مستقل هستند و تمام و كمال اند اما از نظر درون متني يك ارتباط تماتيك درون متني با هم دارند. براي همين هم به عنوان حياط خلوت رسيدم تلاش براي ارتباط كه معمولاً به خطا مي رود و حتي گاهي بوي سوءاستفاده مي گيرد.
* مثلاً در اپيزود زن نويسنده اين بحران رابطه را چطور مي توان جست وجو كرد؟
- آن اپيزود به نوعي زنگ تفريح نمايش است. درباره دروغ يك آدم به خودش. زني كه فكر مي كند براي اينكه بنويسد حتماً بايد از اندوه و غم الهام بگيرد اما زندگي عادي او عاري از اندوه و غم است. باور كنيد من نمونه اينچنيني را مي شناسم. زني كه زندگي عادي خوبي داشت اما كم كم به همين طريق نويسنده شد و كم كم وارد مباحث روشنفكري هم شد. اين اپيزود از بحران رابطه آن آدم با خودش مي گويد. اما تم ديگري كه اين بحران رابطه را مي پوشاند همان مرز خيال و واقعيت است. دروغ و حقيقت و ديگر اينكه هميشه اين سؤال برايم وجود داشت كه من هر بار كه سوار تاكسي مي شوم، بعد از پياده شدن چه فرقي كرده ام و مي بينم معمولاً يك فرقي كرده ام. يا غمگين تر شده ام، يا شادتر. در همان چند دقيقه در ارتباط با آدم هاي غريبه در يك تاكسي هم آدم تغيير مي كند و روابط روي او تأثير مي گذارد.
* بعداز تجربه حياط خلوت به عنوان يك نويسنده چه فرقي كرده ايد؟
- صادقانه بگويم كه بسيار فرق كردم. الان تماشاگر برايم مهم است.
* يعني قبلاً نبود؟
- در سيلويا پلات و جنايت و مكافات كه بيشتر دغدغه هاي شخصي بود. حتي در نمايشنامه هاي قبلي ام برايم مهم اين بود كه چه چيزي را دوست دارم بگويم نه اينكه براي تماشاگر مهم است چه چيزي را بشنود. اما الان شنيدن حرف هاي مردم برايم مهم است. رسيدن به درامي كه اساس و جوهرش انساني است. فرق اساسي ديگري كه پس از اين نمايش كردم روبه رو شدن و درگير شدن با اين سؤال بود كه آيا كسي كه به هر دليلي معلول آسيب هاي اجتماعي و روحي است حق دارد به آدم ديگري آسيب بزند؟ مثلاً من كه از نسل قبل از خودم، زندگي ام و اطرافيانم آسيب ديدم حق دارم آن را به دخترم يا پسرم منتقل كنم؟ حالا بيشتر دوست دارم آدم ها را متوجه نقطه ضعف  هايشان كنم اما در عين حال آنها را با خوش بيني از سالن بيرون بفرستم. يعني تماشاگر رنج را ببيند اما با رنج بيرون نرود. ديگر منيت را در هنر دوست ندارم و شخصي نويسي را. به نظرم عقده گشايي جايش در دفتر خاطرات است نه هنر.
* يعني كارهاي قبلي خودتان را تأييد نمي كنيد؟
- نه. بحث اين نيست. قطعاً انكارشان نمي كنم. همان ها زمينه ساز اين رشد شده اند. اگر برخورد نزديك از نوع آخر را نمي نوشتم به نتايجي كه امروز رسيده ام نمي رسيدم. الان سعي مي كنم مسائلي را پيدا كنم كه در جامعه بشري مشترك تر باشد. چون فرق آثار جاودانه و ادبيات ميرا هم همين است. ساراماگو و كونه را اگر جاودانه اند براي اين است كه به مسائلي اشاره مي كنند كه ميان اعضاي جامعه بشري عموميت دارد.
* با اين حساب بايد روي اين مسئله هم حساس باشيد كه تماشاگر پس از بيرون رفتن از سالن نمايش شما با تفاوتي بيرون برود. آن تفاوت چيست؟
- اينكه قدرت خنديدن به نقطه ضعف خودش و ديگري را و قدرت بخشيدن را پيدا كند.
</TEXT>
</DOC>
<DOC>
<DOCID>HAM2-851213-069</DOCID>
<DOCNO>HAM2-851213-069</DOCNO>
<ORIGINALFILE>/1385/851213/world/_artw.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
چشم انداز
نگاهي كوتاه به حياط خلوت تقلاي زياد براي خلق تيپ
</TITLE>
<TEXT>
گروه ادب وهنر- پس از دو نمايش سيليويا پلات و جنايات و مكافات كه چيستا يثربي از سياق قبلي نمايشنامه هايش فاصله گرفته بود، حياط  خلوت به نوعي ادامه همان دغدغه ها و دلمشغولي هاي اجتماعي- انتقادي يثربي به حساب مي آيد. هر چند رويكرد يثربي پس از سال  ها تجربه و تكرار تغيير كرده است.
حالا ديگر او كمتر درگير موقعيت ها مي شود و سعي مي كند روي شخصيت ها تمركز كند؛ روي انسان. حياط خلوت نمايش قصه پردازانه اي نيست. چند اپيزود كوتاه است كه هر كدام از اپيزودها سعي در برملا كردن درونيات شخصيتي را دارد. اما به واسطه كوتاه بودن اپيزودها و همچنين شتاب نويسنده در به چالش  كشاندن درون آدم ها در فرصت كوتاه كه عملاً ناممكن است ما بيشتر با تيپ هايي روبه رو هستيم كه تقلا مي كنند فراز و فرود داشته باشند. يثربي از آنجا كه داستان نويس هم هست سعي مي كند در حياط خلوت به زبان داستان كوتاه نزديك شود. هر چند در اين امر تا حدود زيادي موفق مي شود، اما به همان اندازه از زبان  نمايش فاصله مي گيرد. شايد بد نباشد به اين نكته بينديشيم كه در چنين نمايش هايي كه به مسائل اجتماعي شخصيتي نقب مي زنند و سعي در ارائه تصويري از واقعيت  موجود دارند قبل از ارائه هر تحليلي فراموش نكنيم كه تماشاگر قصه خوب يا بستر داستاني خوب مي خواهد. گرچه در بعضي از اپيزودهاي حياط خلوت خلاقيت نويسنده و بازي بازيگر تماشاگر را به وجد مي آورد تا كمتر به اين مسئله بينديشد.در مجموع با نگاهي به كارنامه پربار چيستا يثربي و مقايسه حياط خلوت با آنها مي توان گفت گرچه در مقايسه با نمايش هاي اخير يثربي خصوصاً در كارگرداني، حياط خلوت روند رو به جلويي محسوب نمي شود اما در فاصله گرفتن اين نويسنده از ضعف هايي كه در نمايش هاي پيشين اش به چشم مي خورد، مثل شعارزدگي قطعاً نقطه تحولي به حساب مي آيد.
شايد در حياط خلوت يثربي، رازها و گفت وگوهاي غافلگير كننده اي نشنويم و نبينيم اما بعد از ديدن آن مي توانيم كمي به دلمشغولي هاي دروني و شخصيت پيدا و پنهانمان بينديشيم و كمي از مرز تخيلاتمان و واقعيت ها عبور كنيم.
</TEXT>
</DOC>
<DOC>
<DOCID>HAM2-851213-070</DOCID>
<DOCNO>HAM2-851213-070</DOCNO>
<ORIGINALFILE>/1385/851213/world/_cinew.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
كارشناسي حقوقي و قضائي مجموعه زيرتيغ
دادگاهي شبيه صحنه نمايش
الهام اناري
</TITLE>
<TEXT>


مجموعه تلويزيوني زيرتيغ به كارگرداني محمدرضا هنرمند، اين روزها پرطرفدارترين سريال روي آنتن است. 76 درصد بينندگان تهراني اين مجموعه آن قدر با آن ارتباط برقرار كرده اند كه داستان زيرتيغ را واقعي مي دانند. اين روزها همه به دنبال پايان ماجرا هستند و قسمت هاي پاياني را با دقت بيشتري مي بينند. كار به جايي كشيده كه پاي مطبوعات زرد هم به ماجرا باز شد و هر شماره از قول منابع موثق، پاياني براي اين سريال پيش بيني مي كنند.
اما بازي خوب بازيگران و كارگرداني حرفه اي هنرمند، باعث نشده برخي ايرادهاي اين مجموعه از نگاه كارشناسان پنهان بماند، البته اشتباه نكنيد. منظور ما منتقدان تلويزيوني نيستند، اين بار كارشناسان حقوقي و قضائي وارد ميدان قضاوت شده اند و اين مجموعه را از منظر حقوقي نقد كرده اند. دادگاه و زندان و قضاوت نقش پررنگي در اين سريال دارد، پس لازم است مسائل حقوقي به درستي در داستان مطرح شوند. اما مجموعه زيرتيغ در اين مورد چقدر به اصول وفادار بوده است؟
دكتر علي نجفي توانا، حقوقدان و وكيل دادگستري معتقد است كه مجموعه زيرتيغ در مقايسه با ديگر مجموعه هاي تلويزيوني از اين نظر چند قدم جلوتر است اما با اين وجود، چند ايراد اساسي به آن وارد مي داند.
دكتر توانا مي گويد: از مجموعه هايي كه با يك زمينه اجتماعي به بررسي معضلات و مشكلات مردم مي پردازند انتظار مي رود با توجه به دقايق و ظرايف قانوني و حقوقي و يا از لحاظ عمل قضائي، ضوابط را رعايت كنند. وجود برخي اشكالات در مجموعه هاي اتفاقا موفق، باعث انتقال اطلاعات غلط به مخاطب مي شود و براي خانواده ها بدآموزي دارد و خطرناك است.
بهاءالدين خرمشاهي حقوقدان و وكيل دادگستري نيز همين نظر را دارد و مي گويد: اگر طرح مسائل، خلاف قوانين جاري باشد، جنبه بدآموزي دارد و نقش دادستان، رئيس دادگاه، تقاضاي اولياي دم و محكوم نبايد خارج از رويه محاكم تصوير شود، چون تاثيرگذار است. اگر دادرسي از لحاظ شكل و ماهيت درست نشان داده نشود، تاثيرات مخربي دارد و حتي ممكن است در تصميم گيري هاي اولياي دم واقعي در محاكم جدي، موثر باشد.
دكتر محمد سيف زاده نيز معتقد است زيرتيغ در مقايسه با ديگر مجموعه هاي تلويزيوني ضعف حقوقي كمتري دارد اما باز هم چند اشكال به آن وارد است. اين كارشناس و حقوقدان مي گويد: مكان رسيدگي به جرائم، نحوه احضار و جلب شهود و متهم و ديگر مواردي كه قاضي حق تخلف از آن را ندارد، در مواردي اصلا رعايت نشده است.خاكي، معاون دادستان تهران نيز با اظهار تاسف از اينكه در مجموعه هاي تلويزيوني ايراني بيشتر به بعد تراژيك قصه كه هيجان انگيز و احساساتي است، توجه شده و مجموعه از بعد حقوقي كارشناسي نمي شود مي گويد: در فيلم هاي هاليوودي اين موارد به خوبي رعايت مي شود. به عنوان مثال در پليس آهني از همان ابتدا قانون آيين دادرسي كيفري آمريكا، به درستي نمايش داده مي شود و نحوه استفاده از وكيل و... كارشناسي شده است.
اما كارشناسان همگي بر اين عقيده اند كه حضور يك كارشناس حقوقي و قضائي در سريال هايي نظير زير تيغ يك امر ضروري است.
دكتر نجفي توانا مي گويد: در اينگونه مجموعه ها، بايد با استفاده از نظر حقوقدان سناريو تنظيم شود. زير تيغ از اين منظر با اشكال قانوني و رعايت ضوابط مواجه است كه مي توانيم در دو گروه شكلي و محتوايي به آن بپردازيم. از لحاظ شكل  رسيدگي به پرونده، قتل در دادگاه كيفري استان رسيدگي مي شود و اين دادگاه از پنج قاضي تشكيل شده است، در حالي كه در اين مجموعه دادگاه يك قاضي دارد.
ديگر آن كه از لحاظ ماهيت، با توجه به تاكيد فراواني كه به قتل مستوجب قصاص در اين سريال شده، بهتر بود به مخاطب اطلاعات درستي راجع به اين قتل ارائه مي شد و نيز اطلاعاتي در مورد چگونگي وقوع حادثه و اينكه امكان قصاص در مواردي كه اولياي دم متعدد هستند چگونه است و...، اينكه تا دو قسمت قبل هم تاكيد بر ولي دم بودن پسر خانواده بود در حالي كه تمام اولياي دم بايد اظهارنظر كنند و در اين مجموعه گفته نمي شود كه همسر مقتول در اين زمينه حقي ندارد. اما خرمشاهي با مثبت برشمردن حضور يك وكيل دادگستري به عنوان مشاور حقوقي در مجموعه زير تيغ مي گويد: حقوقدان و وكيل به مسائل حقوقي مجموعه هاي اينچنيني جهت مي دهند. حقوقدان براي تشريح نوع سيستم دادرسي، تقاضاي قانوني و... بايد چارچوبي ترسيم كند و كارگردان هم از آن چارچوب خارج نشود. حتي در گذشته در مواردي شاهد هتك حرمت وكيل و قاضي بوديم و مسائلي كه در علم واقع اتفاق نمي افتد، به چشم مي خورد.
اما باز هم زير تيغ مشكلات حقوقي دارد. نمي دانم تاريخ وقوع ماجرا چه زماني بوده اما در دادگاه جنايي، يك هيأت پنج نفره به عنوان قاضي حضور دارند اما در مجموع حضور جواد طوسي به عنوان كارشناس در اين مجموعه باعث شده شكل و سيستم دادرسي و ماهيت قضائي تا حد مطلوبي به درستي رعايت شود
دادگاهي شبيه صحنه نمايش
دكتر سيف زاده، كه مجموعه زير تيغ را به دقت از نظر حقوقي موشكافي كرده به نكات جالبي در مورد عدم رعايت مسائل حقوقي در اين سريال اشاره مي كند و مي گويد: در اين مجموعه برادر مقتول(قدرت)به ميل خود شاهدي را به دادگاه مي آورد و بر دادگاه تحميل مي كند. حال آنكه تحقيق از شهود تابع قواعد و مقررات قانوني است. با آنكه صحنه قتل به خوبي بازسازي شده و قاتل نه قصد قتل داشته و نه حتي ايراد صدمه عمدي كرده يعني قصد فعل داشته و نه قصد نتيجه، كه حاصل آن قتل غيرعمد است، معهذا اين مورد به عنوان قتل مورد بررسي قرار مي گيرد.
خاكي نيز با تاكيد بر همين نكته مي گويد: ظاهرا كارگردان نمي دانسته در سيستم قضائي ايران چه تغييراتي رخ داده است. حضور بازپرس در صحنه قتل الزامي است ولي ما بازپرس سرصحنه قتل نديديم. اولين مرحله رسيدگي دادسرا است كه آن هم حذف شده بود. در مرحله اي كه پليس وارد داستان مي شود، به دنبال جمع كردن ادله نيست و اينها يك نفر را مي گيرند و منتظر اقرار او هستند، يعني اقرار محور است در حالي كه بايد دلايل علمي جمع آوري شود. در اين مجموعه دختر متهم در حالي در دادگاه صحبت مي كند كه جزو شهود پرونده نيست. در دادگاه واقعي قاضي به متهم مي گويد شما قاتليد و متهم بايد از خود دفاع كند، در حالي كه دادگاه زير تيغ بيشتر تراژيك و هيجاني است و صحبت هايي خارج از موضوع پرونده در آن رد و بدل مي شود.
دكتر نجفي توانا معتقد است زير تيغ بحث اخذ رضايت از اولياي دم را به خوبي مطرح كرده و در اين مورد، بسياري از نكات را رعايت كرده است؛ اما باز بر اين نكته تاكيد دارد كه فيلم ها و سريال ها، نقش مهمي در آموزش مردم دارند.
بهاءالدين خرمشاهي نيز با تاكيد بر وجه مثبت مجموعه زير تيغ در ايجاد حس بخشش و گذشت، معتقد است اين گونه سريال ها بايد از منظر جامعه شناسانه و روان شناسانه نيز به خوبي كارشناسي شوند؛ كاري كه متاسفانه در اغلب مجموعه هاي تلويزيوني انجام نمي شود. دكتر سيف زاده، صحنه درگيري بين خواهر و برادر را در قسمتي كه خواهر حاضر به قصاص متهم نيست، را از نكات قابل توجه و مثبت اين مجموعه مي داند و مي گويد: صحنه در گيري بين خواهر و برادر كه بر مبناي احساس نفرت و كينه است و برادر به تحريك عموي خو د تصميم به قصاص دارد، بسيار خوب از كار درآمده است. در اين صحنه وقتي اوضاع توفاني مي شود، مادر طرف پسر را مي گيرد،ظاهراً اين منطق برخي از مردم است كه مي گويد حق با زور است و اين هوشمندي قابل تحسين است. اما از سوي ديگر در اين مجموعه، به چند اتهام در يك مرجع رسيدگي مي شود، در حالي كه در واقعيت اين طور نيست و هر اتهامي دادگاه مخصوص به خود را دارد. در زير تيغ دادگاه سرقت يا خيانت در امانت تشكيل مي شود و نيمه تمام رها شده و دوباره در همين مرجع به اتهام قتل عمد رسيدگي مي شود. صحنه دادگاه اين مجموعه بيشتر به صحنه يك نمايش شبيه است كه هنرپيشه ها در آن حرف هاي قشنگي مي زنند كه با واقعيات جامعه انطباق ندارد. در اين مجموعه همه چيز از دادگاه آغاز مي شود، در حالي كه تحقيقات مقدماتي مي بايست در دادسرا و توسط بازپرس به عمل بيايد. در زير تيغ قرارهاي تاميني و موافقت يا مخالفت دادستان با آن و صدور كيفرخواست نيز روشن نيست. در كشور ما بچه ها از سنين ابتدايي در كتاب هاي درسي خود با مراجع قضائي آشنا مي شوند و به همين خاطر لازم است اين موارد، در مجموعه هاي تلويزيوني رعايت شود. خاكي نيز معتقد است نحوه ارتكاب قتل در اين سريال بسيار حرفه اي به تصوير كشيده شده اما در ادامه تشخيص نوع قتل اشتباه صورت گرفته است. معاون دادستان در توضيح اين مطلب مي گويد: تصوير كردن نحوه رسيدگي به جرم در مجموعه بايد به درستي تصوير شود زيرا در غير اين صورت توقع نابه جا در بعضي مردم ايجاد مي شود، بارها پيش آمده كه اين صحنه هاي خارج از واقعيت فيلم ها و سريال ها باعث شده، مردم تصور كنند دادگاه ها همين گونه است. فيلم ها نبايد قانون را برعكس تحويل مردم بدهند.
</TEXT>
</DOC>
<DOC>
<DOCID>HAM2-851213-071</DOCID>
<DOCNO>HAM2-851213-071</DOCNO>
<ORIGINALFILE>/1385/851213/world/_cinew.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
با مسعود ده نمكي درباره اخراجي ها
هيچ قالبي براي من وجود ندارد
مريم درستاني
</TITLE>
<TEXT>



بيشتر كارگردانان سه چهار فيلم جنگي جشنواره امسال اولين تجربه اين ژانر را پشت سر گذاشتند. محمدحسين لطيفي با فيلم روز سوم مازيار ميري با فيلم پاداش سكوت، كيومرث پوراحمد با اتوبوس شب و مسعود ده نمكي با فيلم اخراجي ها. اين چهار كارگردان معتقدند فيلم شان بر اساس واقعيت و مستندات اجتماعي ساخته شده است. هر چند كه در اكران عمومي مشخص مي شود هر يك از اين فيلم ها چه نگاه تازه اي به مقوله دفاع مقدس داشته اند.مسعود ده نمكي با ساخت دو مستند به جايگاه كارگردانان فيلم بلند وارد شد.
***
* اولين فيلم بلند سينمايي شما مثل دو مستند قبلي تان(فقر و فحشا و كدام استقلال و كدام پيروزي)در جشنواره و پس از آن هياهوي زيادي ايجاد كرد.
- فيلم من داراي يك سري شخصيت هاي حقيقي است كه در طول جنگ نيز با آنها برخورد داشته ام. يعني در ادوار مختلف آدم هايي را كه مي شناختم در يك قصه گنجاندم و سعي كردم به نوعي نگاه خاص به جنگ و مقوله آدم هاي جنگ داشته باشم.
* درست است كه مي گويند اين جمع بازيگرها و اين راش هاي فراوان هنگام ضبط فيلم، حكايت از يك نگاه ديگر مي كند؟!
- اخراجي ها، اعتراضي است به نگاه كليشه اي آدم هاي جنگ كه هميشه به آنها تك بعدي نگاه مي شده است. به نظر من اين آدم ها، اسطوره هاي دست نيافتني هستند و يا فرشته هايي هستند كه سوپرمن بودند.
* حالا آدم هاي شما چطوري  اند؟
- در فيلم هاي جنگي هم آدم ها شبيه هم هستند. مثلاً ما هيچ وقت ترس در آنها نمي بينيم به نظرم اين نگاه كليشه اي مخاطب را با تكرار همراه كرده بود. شهيد خرازي(فرمانده لشكر امام حسين(ع))درست مي گفت: كه مطبوعات ما جنگ را درشت مي نويسند، درست نمي نويسند به نظر من اين تفكر در عرصه سينما نيز حاكم شده است.
* در تعريف روابط بين آدم ها و جنگ به چه تعريفي رسيديد؟
- به نظر من اخراجي ها شروع راهي است كه بهتر بتوان به ابعاد اين مسأله پرداخت. همان طور كه گفتم ما هيچ وقت پيروزي را در كنار شكست نشان نداديم، يا شجاعت را كنار ترس نشان نداريم، ولي در اخراجي ها سعي شده شمايي از اين مسائل باشد. آدم هاي متفاوتي كه مي آيند و با واكنش هاي متفاوت مواجه مي شوند، اما در هر حال در جبهه هستند.
* حتماً اين آدم هاي متفاوت در جبهه، تضادهايي را هم ايجاد مي كنند كه درام قصه شما را شكل مي دهند؟
- مسلم است، يك مضمون عرفاني با گفتگوي طنز موقعيت در ژانر جنگي ارائه شده است. اين آدم ها وقتي وارد جبهه مي شوند نگاه هاي متفاوتي دارند. اخراجي ها مي تواند شروع راهي باشد. اگر كه ما دچار افراط و تفريط نشده باشيم و ساختارشكني نكرده باشيم. تنها تلاش شده نوآوري كنيم.
* زمان نوشتن فيلمنامه به بازيگر ها هم فكر كرده بوديد؟
- تقريباً، ولي در انتخاب بازيگرها محمدرضا شريفي نيا و حبيب الله كاسه ساز نيز من را همراهي كردند.
* گردآوري اين همه بازيگر كنار هم و با توجه به اولين تجربه كارگرداني شما چگونه به وجود آمد، شايد به خاطر حضور محمدرضا شريفي نيا بود؟
- تا آنجايي كه يادم هست من به هر كس كه پيشنهاد دادم پذيرفت، مثلاً اكبر عبدي خودش تا فيلمنامه را خواند قبول كرد. به طوري كه ما در انتخاب بازيگرها دچار مشكل مي شديم.
* جمع اين همه بازيگر كه بيشترين آنها تجربه هاي اول بازي در يك فيلم دفاع مقدس را پشت سر مي گذاشتند، چگونه بود؟
- ما جمعاً 30 بازيگر اصلي داشتيم كه 15 تا چهره بودند، انتخاب آنها بر اساس مضمون فيلم است. عبدي و حيايي، كمتر در فيلم هاي مربوط به دفاع مقدس بازي داشتند يا ارژنگ اميرفضلي، اما جالب است كه در برابر آنها ما آدم هايي را داريم كه در كارهاي دفاع مقدس حضور پررنگي داشتند. مثل سيدجواد هاشمي كه در تنها فيلمي كه شهيد نمي شود اين فيلم است، يا عبدالرضا اكبري و... جالب است كه اينها هم آمده اند كليشه ها را بشكنند.
* پس از بازي بازيگرها راضي هستيد؟
به نظرم بازي بازيگرها در همه قسمت ها خوب بوده، جز كارگرداني.
* و اين كه راش هاي زيادي را فيلمبرداري كرديد و قرار است اخراجي هاي 2 را هم بسازيد، واقعيت دارد؟
- اگر راش ها زياد است مي خواستيم دست تدوين گر باز باشد و بتواند بهترين سكانس ها را انتخاب كند. در هر حال مي خواستيم در زمان پيش بيني شده بهره وري را بالا ببريم.
* فكر مي كنيد حرف بديع شما در اين فيلم چيست؟
- به نظرم نوع نگاه در هر ژانري مهم است. من در خصوص مستند هايي كه كار كردم نيز نوع نگاهي را داشتم كه واكنش نسبت به آن زياد بود، پديده آسيب هاي اجتماعي از منظر نگاهي جديد. مثل فقر و فحشا و يا اين كه در خصوص فوتبال و حواشي آن در تلويزيون زياد فيلم ساخته و نمايش داده شده است. اما اين نوع نگاه است كه كاري را متفاوت از كارهاي ديگر مي كند.
* آيا وجه طنز بر فضاي فيلم شما غلبه نكرده است؟
- نه، فضاي طنز غالب نيست، اگر هم هست كمدي موقعيت است و همه رئال است. بيشتر كنتراست آدم ها و ديالوگ ها طنز را ايجاد مي كند، اما كسي بازي طنزي ارائه نداده است.
* در جشنواره فيلم فجر امسال اخراجي ها با سنتوري بهترين فيلم از نگاه تماشاگران شد ولي در قسمت هاي ديگر جايزه اي نگرفت و شما را از اين مسئله ناراحت كرد!
- نيت من از حضور در جشنواره فجر، بيشتر ديده شدن توسط مخاطب خاص بود، من براي مسابقه فيلم نساختم، جشنواره ويترين فيلم هاي سينمايي است، خود جشنواره و سيمرغ آن آداب و عاداتي دارد كه من با آنها كنار نمي آيم.
* اگر بخواهيد از بهترين سكانس هاي اخراجي ها نام ببريد به كدام مورد اشاره مي كنيد؟
- سكانس گزينش و اعزام اخراجي ها به جبهه، و سكانس هاي جنگي كه در زمان 10-20 دقيقه اي رقم خورده است.
* قرار نيست فيلم مستند بسازيد؟
- هيچ قالبي براي من وجود ندارد اگر سوژه خوب باشد، مستند هم خواهم ساخت.
</TEXT>
</DOC>
<DOC>
<DOCID>HAM2-851213-072</DOCID>
<DOCNO>HAM2-851213-072</DOCNO>
<ORIGINALFILE>/1385/851213/world/_cinew.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
نگاهي به سريال زير تيغ
براي باور بيشتر
هادي معيري نژادعكس:علي تبريزي
</TITLE>
<TEXT>


سريال زير تيغ از جمله معدود سريال هاي سيماست كه از جنبه هاي مختلف مي توان آن را مورد بررسي قرارداد. سريالي كه به دليل ساخت حرفه اي و خرج وسواس در تمامي مراحل ساخت اثر، به يكي از تأثيرگذارترين سريال هاي تلويزيوني بدل گشته است.
اين سريال از جمله سريال هايي است كه كارگردان فرم روايت آن را بسيار هوشمندانه برگزيده است و مي توان گفت از بهترين عوامل براي اجراي فرم روايي مورد نظر بهره  برده است.
زيرتيغ را اگر بخواهيم از لحاظ عناصر سبك شناسي بررسي كنيم بايد در زير شاخه آثار ناتوراليسم يا طبيعي ساز قرار دهيم.
سبكي كه اصلي ترين كاركرد آن به حداكثر رسانيدن باور مخاطب در جهت اهداف خالق اثر است. در اين سبك از آثار نمايشي سعي مي شود تا همه عناصر ساختي و روايي فيلم يا سريال طوري بيننده را درگير خود كند كه او را با تمام وجود در جريان داستان قرار دهد و او را تا آخرين لحظه رها نكرده و احساساتش را دستخوش تغييرات مطلوب متن قرار دهد. اين گونه آثار معمولاً از فيلمنامه اي بسيار دقيق سود مي برند؛ متني كه تمامي رفتارها و گفتارهاي افراد را تحت كنترل شديد دارد، چرا كه اين رفتارها و گفتارها بايد متناسب ايده آل ها، اهداف و ايدئولوژي سازندگان اثر باشد. در آثار اين چنيني دست بازيگر براي ارائه شاخصه هاي فردي خويش باز نيست و بازيگر بايد چنان در نقش شخصي كه از وي خواسته شده است فرو رود كه جدا كردن فرديت اش از نقش دشوار به نظر برسد، به همين دليل فيلم هاي ناتوراليسمي نياز به بازيگراني حرفه اي و پرقدرت دارد؛ بازيگران جوان و جوياي نامي كه در هر نقش در پي گذاشتن امضاي فرديت خود پاي اثر و گذرانيدن نقش از فيلتر وجودي خود هستند، گزينه هاي بسيار نامناسبي براي بازيگري هستند.
حال بياييد نگاهي به سريال زير تيغ بياندازيم. در اين سريال با فردي طرف هستيم كه نزديك ترين دوستش را براساس يك لحظه غفلت و عصبانيت كشته است و حال با موقعيت عجيب و استثنايي طرف است. از طرفي عذاب وجدان از كشتن فردي كه قرار بود پدر همسر فرزندش باشد، او را رها نمي كند و از طرف ديگر بايد براي فرار از مرگ و نيستي تلاش كند و حلاليت بطلبد. او در عين حال بايد با دو نيروي رواني متناقض مرگ خواهي و زندگي طلبي در درون خود مبارزه كند. در جبهه مقدم اين مبارزه بازيگري قرار دارد كه به گفته بسياري از متخصصان بازيگري، پرقدرت ترين بازيگر حال حاضر سينماي ايران است. پرويز پرستويي اين نقش را آن چنان كه بايد بازي مي كند، نه آن چيزي كه ديگران از او توقع دارند. او براساس مقتضيات نرمال سبك بايد خود اوس محمود باشد، او نمي تواند به شيوه فيلم سمبوليك آژانس شيشه اي نماد همه حاج كاظم هاي جبهه ديده جامعه باشد و يا به شيوه فيلم آدم برفي بازي اغراق آميز و فاصله دار با شخصيت واقعي اش ارائه دهد.
شايد به همين دليل ساده است كه برخي از منتقدين در مورد بازي اخير وي در اين سريال اظهار داشته اند كه پرستويي در سينما چيز ديگري است. اين امر در مورد ديگر بازيگران اين سريال نيز صدق مي كند. شايد بعد از بازي در نقش حاكم در سريال گرگ ها تاكنون نقشي اين قدر شرير و منفي براي سياووش تهمورث پيشنهاد نشده بود و او اين قدر حرفه اي در جلد اين نقش منفي فرو نرفته بود.
در حقيقت اين بازي هاي زيرپوستي از جانب بازيگران حرفه اي اين سريال رابطه مستقيمي با ايده آل هاي ناتوراليستي سازنده اثر دارد. استفاده از پوشش هاي عادي، گريم هاي كم زرق و برق و كار بر روي ژست هاي بازيگران براي هر چه عادي تر شدن بازي بازيگران نيز در همين راستاست، اما نكته ديگر در مورد بازي هاي اين سريال بازي كوروش تهامي است. شايد مشكل ترين اجرا در ميان نقش هاي اين سريال نقش رضا باشد. انتقال حس در اين نقش چرخش 360 درجه اي دارد. تهامي بايد از نقش يك عاشق مشتاق به جلد يك انتقام جوي متنفر وارد شود و سپس در قسمت هاي انتهاي سريال بر سر دو راهي قرار گيرد، اين دو راه بازي وي را نيز به چالش طلبيده است، اما بايد اذعان كرد كه كوروش تهامي در حد قابل قبولي از عهده ارائه اين نقش سنگين برآمده است.
در واقع بازيگري نقطه درخشان اين سريال محسوب مي شود و كاملاً در خدمت ساخت روايي سريال قرار دارد.
چالشي ناگزير
چنان كه گفته شد هدف سازندگان اين سريال به حداكثر رسانيدن باور تماشاگر و تحت تأثير قرار دادن شديد وي است. معمولاً در دنياي سينما، آثاري اين چنين را براي تبيين ايده آل هاي ايدئولوژيك مي سازند. آثاري با رويكرد تعهد اجتماعي و يا مذهبي براي به حداكثر رسانيدن يقين مخاطب به درست بودن نظريات و متأثر كردن وي از شرايط ارائه داده شده اين سبك را برمي گزينند.
اما اين نگرش در سريال زير تيغ باعث بروز مشكلاتي براي اين سريال شده است كه شايد مهم ترين آن بازنمايي صحنه هاي مربوط به عزاداري باشد. در قسمت مربوط به مرگ جعفر و عزاداري براي او باورپذيري به حداكثر خود رسيد، به نحوي كه ذهن بسياري از مخاطبان اين سريال آنچنان آزرده شد كه برخي تا صبح خواب مرگ عزيزان خود را ديدند.
اين تأثير به حدي شديد بود، كه بعد از پخش اين قسمت برخي از خبرگزاري ها گفت وگوهايي را با روانشناسان انجام دادند و در مورد تخريب ذهن مخاطب در اين سريال هشدار دادند.
در حقيقت بايد گفت اين انتقاد صحيح چالشي است كه محمدرضا هنرمند را از آن گريزي نبود، چرا كه اگر روي اين سكانس ها تأكيد كمتري مي شد و يا به نفع ذهن مخاطب، يا يك تمهيد فيلمنامه اي صحنه مربوط به عزاداري كلاً حذف مي شد، ادامه روايت با مشكل جدي مواجه مي شد. اما اين انتقاد شايد اصلي ترين كاركردش انتقال اين پيام به برنامه سازان سيما باشد كه صيانت از روح و روان مخاطب بايد اصلي ترين دغدغه يك برنامه ساز تلويزيوني باشد.
در هر حال بايد ساخت سريال هايي مثل زيرتيغ از محمدرضا هنرمند و يا اولين شب آرامش احمد اميني را به فال نيك گرفت، چرا كه آثاري از اين دست درست بالعكس سريال هاي ديگر سيما سليقه مخاطب را بالا برده و بيش از پيش اهميت سريال هاي نمايشي و قدرت و ضعف آن را به مسئولين شبكه هاي مختلف سيما گوشزد مي كند.
</TEXT>
</DOC>
<DOC>
<DOCID>HAM2-851213-073</DOCID>
<DOCNO>HAM2-851213-073</DOCNO>
<ORIGINALFILE>/1385/851213/world/_cinew.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
سايه روشن
از حاشيه تا متن
</TITLE>
<TEXT>
گروه ادب و هنر در جشنواره اي كه به نظر مي رسيد، كم حادثه تر از هميشه باشد، اخراجي ها سر و صداي زيادي به پا كرد. سر و صدايي كه دامنه اش خيلي زود به فيلم ها و فيلمسازان ديگر هم سرايت كرد، ولي همه مي دانستند كه جنجال ساز اصلي اخراجي ها و سازنده اش هستند. به خصوص اين كه فيلم ده نمكي يك برگ برنده بزرگ در دست داشت. برگ برنده اي به نام اقبال عمومي. از همان اولين روز نمايش اخراجي ها در جشنواره، فيلم در صدر جدول بهترين هاي مردمي قرار گرفت و در نهايت هم به همراه سنتوري سيمرغ بهترين فيلم به انتخاب تماشاگران را گرفت. اما چرا اخراجي ها با اقبال مواجه شد؟
شهرت ده نمكي
اخراجي ها اولين فيلم ده نمكي است ولي او به عنوان روزنامه نگار و فعال سياسي چهره كاملا شناخته شده اي محسوب مي شود. در واقع يكي از جذابيت هاي اخراجي ها ديدن ده نمكي كارگردان است. كسي كه قبلا در حوزه هاي ديگر به شهرت رسيده و حالا كنجكاو بودند كه ببينند در فيلمش چه كرده است.
ستاره ها
شايد بتوان گفت در اين سال ها هيچ فيلمي به اندازه اخراجي ها بازيگر شاخص و محبوب نداشته است.از امين حيايي و اكبر عبدي گرفته تا محمدرضا شريفي نيا و بازيگران جواني مثل كامبيز ديرباز و نيوشا ضيغمي. تقريبا تمام كساني هم كه در نقش هاي كوتاه و فرعي فيلم ظاهر شدند، بازيگران شناخته  شده اي اند.
امين حيايي به عنوان پولسازترين بازيگر سينماي ايران در سال هاي اخير، يكي از همان تيپ هاي آشنا و محبوب خود را در اخراجي ها ارائه كرده است. همچنان محمدرضا شريفي نيا هم همان تيپ آشناي حاجي فيلم دنيا را در اخراجي ها تكرار كرده است. اكبر عبدي هم با لهجه آذري همان كاري را انجام داده كه قبلا در برخي فيلم ها و مجموعه هاي طنز از او ديده بوديم.
ده نمكي در اولين ساخته بلند سينمايي اش از ستاره ها در قالبي استفاده كرده كه تماشاگر كاملا با آن آشناست.همان طور كه نقش مجيد سوزوكي هم با اجراي كامبيز ديرباز به باور مخاطب مي نشيند، چون تماشاگر قبلا او را در يكي دو سريال در نقش لمپن ها ديده است.
از آسمان به زمين
در اين سال ها فيلم هايي داشته ايم كه با وجود بهره گرفتن از ستاره هاي محبوب و با وجود كارگرداني شناخته شده در ميان مردم، چندان مورد توجه عموم قرار نگرفته اند. اخراجي ها اگر فيلم پرمخاطبي است، دليلش فقط شهرت ده نمكي و ستاره هاي پولسازش نيست.شايد بتوان يكي از دلايل مهم موفقيت اخراجي ها را در رويكرد و در عين حال فاصله گرفتن از كليشه ها دانست. فيلم از سويي با نشانه ها و شمايل هايي كار مي كند كه كاملا براي تماشاگر آشناست و به نوعي تداعي كننده برخي از كاراكترها و موقعيت ها در فيلم هاي قديمي است. از سويي ديگر اين نشانه هاي آشنا و اين لحن لمپني در فيلمي جنگي به كار گرفته شده و با اين كار به نوعي از مولفه هاي ژانر سينمايي دفاع مقدس آشنايي زدايي صورت گرفته است.
طنز در بستر جديت
بيش از يك دهه پيش، كمال تبريزي ليلي با من است به عنوان اولين كمدي جنگي سينماي ايران را مقابل دوربين برد. حالا اخراجي ها را مي توان دومين كمدي جنگي سينماي ايران دانست كه آدم ها و موقعيت هاي طنزآميز را در بستري از جديت قرار داده است. با اين تفاوت كه تبريزي فيلمش را براساس يك الگوي آشنا كارگرداني كرد.الگويي كه يكي از شاخص ترين نمونه هايش را مي توان راه جبهه از كدوم طرفه؟ جري لويس دانست. ده نمكي اما در اخراجي ها رويكرد ديگري دارد و الگوهاي ديگري را با فيلمش تداعي مي كند كه ارتباط چنداني با تعريف ژانر ندارد.
</TEXT>
</DOC>
<DOC>
<DOCID>HAM2-851213-074</DOCID>
<DOCNO>HAM2-851213-074</DOCNO>
<ORIGINALFILE>/1385/851213/world/_idea.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نگاه
گروه انديشههمه چيز مقدس است
</TITLE>
<TEXT>
اقبال لاهوري اعلام كرد كه همه چيز مقدس است. اين موضوع در كتاب وي يعني احياي فكر ديني در اسلام، از مشهورترين جملات به شمار مي رود. مبناي فكري اقبال براي اينكه همه چيز را مقدس مي داند چيست و از كجا اين تفكر سرچشمه گرفته است. انديشه هاي اقبال بي ترديد از ملاصدرا نشأت گرفته است. انديشه اي كه در بخش توحيد، جهان را يكپارچه و زنده و داراي مقصد و هدفي مي داند. ملاصدرا حركت جوهري و اينكه هر پديده اي در خود داراي يك حقيقت مستقل كه از ناحيه خداوند به همه پديده ها وحي شده است، را جان مايه هستي مي داند. مانند وحي اي كه به زنبور عسل شده است. اين تفكر اقبال برخلاف ذهنيت ارسطويي كه جهان را به پست و فاني و جهان داراي ارزش تقسيم مي كند به دنبال آن است كه قدر منزلت همه پديده ها براي انسان امروز روشن شود. انساني كه در سرگرداني خود مي رود تا جهاني را به اضمحلال و نابودي بكشاند. اين موضوع اقبال را به موضوعي رهنمون مي كند كه حيات زنده نام دارد. حياتي كه با روش پوزيتيويستي كاملا در تضاد است. به زعم اقبال پوزيتيويسم، طبيعت مقدس را براي فهم و سلطه انسان، تجزيه كرده و انسان را مانند لاشخوري بر روي آن مي نشاند و سلطه مي بخشد. از اين منظر، انسان هر چند اشرف مخلوقات است، اما اشرفي كه خود را محق به كسب خوي تجاوزگري و توسعه طلبي مي داند. انسان سلطه گر، با سلطه خويش بر حرص و ولع خود دامن مي زند و امر قدسي خويش را به سوي هواهاي شيطاني سوق مي دهد. امري كه در هستي داراي مبنا نيست و نابود شونده است. انسان براساس اين روش نياز دارد تا همه موجودات را تكه و پاره كرده و بر جنازه كالبدشكافي شده و بي جان موجودات نشسته و آن را تشريح كند. شايد به همين دليل بود كه در مقابل تكنولوژي دهشتناك غرب، شوماخر در كتاب كوچك زيباست، در مقابل اين روند ايستاد. اما آيا براي تشريح انسان زنده بايد بر جنازه آن خيمه زد و به مطالعه آن پرداخت؟ اين سئوال بسياري از انديشمندان غربي را به انديشه واداشت. آيا باستيت را بايد در زمره اين افراد دانست. او معتقد است در تمام انسان ها اعم از انسان هايي كه خداوند را آگاهانه مي پرستند و انسان هايي كه در قالب برخي از مناسك به آن گرايش دارند ولي از آن نامي نمي برند مي توانيم امر قدسي را جستجو كنيم.
</TEXT>
</DOC>
<DOC>
<DOCID>HAM2-851213-075</DOCID>
<DOCNO>HAM2-851213-075</DOCNO>
<ORIGINALFILE>/1385/851213/world/_idea.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نگاهي به انديشه هاي روژه باستيت، انديشمند فرانسوي
ميراث نفرين شده دوركيم
</TITLE>
<TEXT>


در ايران بيشتر جامعه شناسان آنگلو ساكسون معرفي شده اند، اما در سخنراني دكتر سارا شريعتي عضو هيات علمي دانشكده علوم اجتماعي دانشگاه تهران، در سالن اجتماعات انجمن جامعه شناسي ايران، حوزه انديشمندان فرانسوي مورد توجه واقع شده اند. وي در سخنان خود به روژه باستيت پرداخت.
هرچه مدرنيته پيشرفت مي  كند، دين عقب نشيني نكرده و از حجم آن كم نمي شود بلكه نوع بروز آن تغيير يابد
فروزان آصف نخعي
دكتر سارا شريعتي با طرح دو مسئله بالا در سالن كنفرانس انجمن جامعه شناسي ايران در دانشكده علوم اجتماعي دانشگاه تهران، سپس به اين پرسش ها پرداخت كه كداميك از مفاهيم بالا براي اشكال جديد دينداري درست است و آيا رفتار مردم به سمت عرفي شدن مي  رود يا خرافي شدن؟ وي در ادامه براي پاسخ به سئوال هاي بالا به نظريه روژه باستيت به نام وحشي قدسي متوسل شد. هرچند در اين جا بحث ديگري وجود دارد كه ژان پل ويلن مطرح مي  كند مبني بر اين كه ما در شرايط فرامدرنيته هستيم و نه در شرايط پست مدرن، شرايطي كه به سرانجام رسيده است و نه به اتمام، زيرا هرچه مدرنيته پيشرفت مي  كند، دين عقب نشيني نكرده و از حجم آن كم نمي شود بلكه نوع بروز آن تغيير مي  يابد، اما حضور دين در شرايط
فرا مدرنيته، به نوعي بيان مدرنيته اي است كه منطق اش، دائما فرا رفتن از وضع موجود است، با اين تفاوت كه رويكردش از موضع رجوع به دين براي رستگاري و نجات به موضع رجوع به دين براي جستجوي خوشبختي تغيير كرده است.
وي با اين مقدمه سخنان خود را بر سه بخش معرفي روژه باستيت، معرفي قدسي وحشي و سوم ميزان كاربرد اين تئوري در ايران استوار كرد.
روژه باستيت كيست؟
باستيت، جامعه شناسي فرانسوي است، در سال 1898 متولد شد و در سال 1974 از دنيا رفت، فلسفه خوانده و سپس به حوزه جامعه شناسي رفته است. او در خانواده اي پروتستان به دنيا آمد. دكتر سارا شريعتي معتقد است باستيت براي رسيدن به اين امر تحت تاثير فردگرايي ديني برگسون به تجربه هاي ديني روي مي  آورد و با تقسيم بندي وي مبني بر اديان پويا و اديان ايستا، با توضيح اديان ايستا، به ابعاد حفاظت كنندگي و فسيلواره شدن اين اديان به عنوان يك امر مثبت و ميراث فرهنگي اشاره كرده و از آنان(اديان ايستا)به عنوان بزرگ ترين محافظان و نگهبانان سنت و جامعه با ثبات ياد مي  كند. در مقابل وي به اديان پويا براساس تجربه هاي عارفانه ، فردي و اخلاقي آنها توجه مي  كند با اين توضيح كه اين اديان باز بوده و مدام در جستجوي تجربه هاي جديد اند كه هرچند در آنها پويايي ايجاد مي  كند اما از منظر اجتماعي بسيار بد بوده و دائما به مين گذاري در سنت ها مبادرت مي  كنند. سارا شريعتي باستيت را از سه محور تحت تاثير دوركيم مي  داند: 1- تفكيك امر قدسي از امر عرفي 2- تفكيك جادو و دين كه اين تفكيك را دوركيم از موس دريافت كرده و 3- ايده جوشان خلاق اجتماعي. او معتقد است، مدرنيته با ايده جوشان خلاق اجتماعي سر ناسازگاري دارد و تا حد ممكن از طرح آن سرباز مي  زند، از اين منظر برخي انديشمندان اين بخش از تفكر دوركيم را، ميراث نفرين شده او مي  دانند.
شريعتي با اشاره به اين كه دوركيم بحث جوشان خلاق اجتماعي را در صور بنياني حيات ديني مطرح مي  كند، آن را ناشي از بي مايگي اخلاقي 1912 فرانسه مي  داند كه دوركيم را دلسرد و ناراحت ساخته و او را به جستجوي لحظات جوشان و خلاق اجتماعي سوق داده است اما فرهنگ لغات جامعه شناسي، بحث جوشان خلاق اجتماعي دوركيم را به توتاليتاريسم مرتبط ساخته، بدون آن كه نامي از دوركيم ببرد كه اين خود به نوعي تسويه حساب محسوب مي  شود. به زعم سارا شريعتي باستيت، در كتاب عرفان بي خدا مطرح مي  كند كه امر قدسي مواجهه مستقيم فرد با خداست كه با هيچ زباني قابل بيان نبوده و تنها خلسه و آيين مي  تواند عالم فرد را تا اندازه اي بنماياند.
قدسي وحشي
قدسي وحشي، آخرين كتاب باستيت و سلسله مقالات وي است كه توسط هانري دووژ جمع آوري و پس از مرگ باستيت منتشر شد. سارا شريعتي با طرح اين موضوع سپس به يكي از مهم ترين ويژگي هاي باستيت كه با آن همه مقاله، در غرب غيرآكادميك(و نه غير روشمند)محسوب مي  شود اشاره كرده و رمز آلودگي باستيت را با اين سخن اش كه انديشه جذاب براي من انديشه تاريك و مغشوش است، زيرا هميشه در تاريكي ها است كه اتفاقات مهم مي  افتد، دو چندان ساخته و بحث وي درباره رويا را جذاب تر مي  سازد.
اما قدسي در اينجا چيست؟ اين سئوالي است كه براي پاسخ به آن سارا شريعتي به سراغ تعريف دوركيمي از قدسي و دين مي  رود؛ از اين منظر كه از دوركيم مي  پرسند دين چيست مي  گويد: امر قدسي اما امر قدسي چيست؟ لذا به دوركيم انتقاد مي  كنند كه در تعريف يك مفهوم مجهول، از مجهول ديگري وام گرفته است.
شريعتي در ادامه سخنان خود سعي كرد با ايجاد تمايز ميان دين و امر قدسي به تعريف قدسي دست بيابد. از نظر وي جامعه شناسان تكامل گرا و تحول گرا در آغاز قرن 19 در جستجوي يك مفهوم مادر بودند تا بتوانند بيانگر همه اشكال اديان ابتدايي و اديان وحياني باشد و اين مفهوم را در امر قدسي يافتند، در نتيجه امر قدسي با دين پيوند خورد در حالي كه امروزه امر قدسي لزوما با دين پيوندي ندارد، آنچنان  كه انسان شناسي فرانسوي آلبرت پيت نشان داده كه چگونه امر قدسي در نمايش، فوتبال، خانواده، رهبر يك حزب سياسي و... تبلور مي  يابد. از اين رو ما داراي قدسي لاييك و قدسي ديني هستيم. كار بر روي جادو و رسيدن به مفهومي چون مانا، از جمله موضوعاتي اند كه موس به آنها دست يافته است. سارا شريعتي با ادامه بحث، تاكيد مي  كند كه چرا فردي چون موس در جستجوي يك مفهوم كلان است؟ و امثال وي چرا نمي خواهند از گوهر دين يعني خدا نام ببرند؟ وي در ادامه مي  افزايد: آنان مي  گفتند در بسياري از اديان آفريقايي، مفهوم مشخصي به نام خدا وجود ندارد بنابراين رفتار آنان با اتكا به مفهوم خداوند قابل توضيح نيست و اين امر قدسي است كه مي  تواند به تبيين موضوع بپردازد. اين تفكيك بيش از اينها ادامه دارد زيرا برخي از انديشمندان نيز اعلام كردند كه قدسي از مانا با اين توضيح كه قدسي يك نوع و مانا يك سبك است نيز قابل تمايز مي  باشد.
وي سپس با اشاره به ميراث روشنگري و توجه آن به دوگانه ها مانند ميتوس و لوگوس، قدسي- عرفي، پاك- ناپاك، تاكيد دارد كه از فرانسه در زمان ژيلبر دوقان، ميشل مفزولي، بلانديه، اين دوگانه ها در روش تفكر به كنار گذاشته شدند و به جاي آن بحث تعادل مطرح شد. دوقان مي  گويد كه يك يوناني براي سوار شدن بر اسب از سه رب النوع از جمله آپولون(براي استدلال)و ديوزينس(رب النوع شور و زندگي)كمك مي  گيرد تا بتواند در زندگي خود تعادل برقرار كند. اين تعادل نيز از راه گفتگو ميان ميتوس و لوگوس، عقل و ايمان و قدسي و عرفي برقرار مي  شود. پاسخ به اين سئوال كه ويژگي هاي قدسي وحشي چيست، فراز بعدي سخنان سارا شريعتي است. عدم استقرار در مكان خاص و مشروع، عدم به رسميت شناخته شدن توسط دين و افسار گسيختگي شورمندي(موضوعي كه باتاي در كالج جامعه شناختي فرانسه مطرح كرد)سه ويژگي امر قدسي است. به زعم سارا شريعتي افسارگسيختگي شورمندي در سه ويژگي مورد اشاره داراي اهميت بسيار است زيرا با اين نيرو، فرد نمي داند خود را چگونه تنظيم كند و غيرنهادينه، بي شكل و سيال است. شريعتي سپس با طرح اين سئوال كه چه زماني قدسي، وحشي مي  شود؟ به بيان توضيحات باستيت در اين باره مي  پردازد و مي  گويد از نظر باستيت زماني قدسي، وحشي مي  شود كه مديريت امر قدسي سرد شده وارد مقولات دو دو تا، چهارتايي خشك رياضي و منطقي شود.
ولي باتاي ممنوعيت حوزه قدسي را مورد توجه قرار مي  دهد كه هرچند خود ابزاري كنترلي به شمار مي  رود ولي در عين حال دعوتي است براي تخطي كردن از مرزهاي ممنوعه. به عبارت ديگر هر ممنوعيتي، يك مرز است تا افراد براي فراروي از آن، بينديشند. در نتيجه باتاي مفهومي به نام تخطي كردن را مطرح مي  كند. از نگاه باتاي مناسك نيز، موضوع مهمي است كه براي اهلي كردن قدسي وحشي به كار مي  رود، سارا شريعتي در ادامه با تاكيد بر توضيح باتاي، بر اين بحث توضيحات باستيت را نيز علاوه كرد به اين معنا كه تماس مستقيم با خدا، به عنوان تجربه خاص فردي، غيرقابل بيان بوده و اين آيين و مناسك است كه آن را نشان داده و آرام و اهلي مي  كند. به عبارت ديگر آيين، مديريت احساسي و تجربه
آدمي است. وي سپس بر سه كاركرد آيين 1- كاركرد محافظت كنندگي مانند مراسم عاشورا و تاسوعا 2- آيين به عنوان ابزار دوران گذار مانند جشن تولد براي عبور از سني به سن ديگر و 3- كاركرد جادويي آيين از منظر انسان شناسان تاكيد كرده و مي  گويد: مهم ترين كاركرد آيين، كاركرد محافظت كنندگي آن است كه اگر تقويت شود، آيين حيات و پويايي خودش را از دست مي  دهد. اما اگر كاركرد جادويي و افسونگري اش فعال شود، خطرناك شده و به مرزهاي ممنوعه نزديك مي  شود. اين دوسويه بحث، همان موضوعي است كه به گفته دوركيم امر قدسي مي  تواند خلاق يا خطرناك باشد. دكتر سارا شريعتي، در ادامه به اين بخش از نظريه باستيت اشاره مي  كند كه به زعم وي آنچه در غرب روي داده، حالت مديريت و سرد شده امر قدسي است، موضوعي كه باعث مي  شود دوركيم از آن به عنوان جوشان اجتماعي ياد كرده و مورد بي توجهي نيز
واقع شود.
</TEXT>
</DOC>
<DOC>
<DOCID>HAM2-851213-076</DOCID>
<DOCNO>HAM2-851213-076</DOCNO>
<ORIGINALFILE>/1385/851213/world/_intep.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
مكانيسم توسعه پاك
فرهاد جم
</TITLE>
<TEXT>


بهره گيري از امكانات پيوستن به پروتكل كيوتو نيازمند ايجاد بسترهايي خاص از جمله تعريف طرح هايي موسوم به cdm يا مكانيسم توسعه پاك است. متولي انجام اين كار مرجع ملي پروتكل كيوتو در ايران است كه با يك سال تأخير، حدود دو ماه پيش معرفي شد.
به گفته معاون دفتر طرح ملي تغيير آب و هوا، همين تأخير خسارتي يك ميليارد دلاري براي ايران به بار آورده است.به هر حال بايد توجه داشت كه دير يا زود ايران به عنوان يكي از اعضاي پروتكل كيوتو به مرحله اي خواهد رسيد كه بايد تعهداتي را براي كاهش انتشار گازهاي گلخانه اي بپذيرد و زمان نيز به سرعت در حال سپري شدن است.واقعيت آن است كه بسياري از صنايع ايران پايين تر از استانداردهاي جهاني هستند اما هنوز كسب گواهينامه هاي بين المللي در زمينه استانداردهاي زيست محيطي در ايران امري لوكس به حساب مي آيد.در زمينه انتشار گازهاي گلخانه اي، موضوع فاصله از استانداردهاي دنيا بيشتر نمود دارد، چنانكه بسياري از خودروهاي سبك، سنگين و موتورسيكلت هاي توليد شده در ايران از نمونه هاي اروپايي و حتي چيني و هندي خود، آلاينده تر هستند.
گرچه ايران هنوز هيچ تعهدي به كاهش گازهاي گلخانه اي ندارد اما ادامه روند كنوني مي تواند در آينده اي نه چندان دور كشورمان را در جامعه جهاني با چالش هاي جدي مواجه كند.
در 12 سال گذشته، زمين 11 سال از گرمترين دوران خود را تجربه كرده است.اين خبر چندي است تيتر بسياري از رسانه هاي سراسر جهان است. اگرچه در فرايند گرمايش زمين نوك پيكان اتهام به سوي كشور پيشرفته صنعتي به ويژه ايالات متحده آمريكا نشانه رفته است اما كشورهاي درحال توسعه از جمله ايران نيز به گونه اي فزاينده بر ميزان انتشار اين گازها مي افزايند. الگوهاي غلط مصرف، شيوه هاي توليد غيرزيست محيطي و فرسودگي بيش از حد وسائط نقليه موجب مي شود تا در آينده اي نه چندان دور ايران نيز با چالش هايي جدي در زمينه انتشار گازهاي گلخانه اي در جامعه بين المللي روبه رو شود. اين همه موجب شد تا به رغم كشاكش هاي فراوان، سرانجام شوراي نگهبان طرح پيوستن ايران به پروتكل كيوتو را تأييد كند. ايران جزء كشورهاي ضميمه يك پروتكل كيوتو نيست، بنابراين فعلاً نه تنها هيچ تعهدي در كاهش ميزان انتشار گازهاي گلخانه اي ندارد بلكه مي تواند از امكانات ويژه اين پروتكل كه براي كشورهاي در حال توسعه فراهم شده است، بهره هاي فراوان ببرد.
چگونه مصرف مي كنيم؟
مهدي نژاد، نماينده سازمان بهينه سازي و مصرف سوخت كشور در بخش حمل و نقل در سمينار يك روزه پروتكل كيوتو، مكانيسم توسعه پاك و فرصتهاي جمهوري اسلامي كه از سوي مركز تحقيقات استراتژيك مجمع تشخيص مصلحت نظام برگزار شد با مقايسه مصرف خودروهاي سبك توليدي در ايران و جهان مي گويد: تنها دو خودرو ورنا و گلف زير ميانگين مصرف سوخت خودروهاي توليدي اروپا در سال 2005 قرار داشته و ساير خودروهاي توليدي كشور بالاي اين ميانگين هستند؛ به شكلي كه پرمصرف ترين خودروي سبك كشور پژو آر دي با حدود بيش از 5/14 ليتر مصرف سوخت در هر 100 كيلومتر و پس از آن خودرو سمند با حدود 14 ليتر، پژو پارس و پژو 405 با حدود 13 ليتر در هر 100 كيلومتر در رده هاي بعدي قرار دارند.
وي در مورد مصرف سوخت خودروهاي سنگين در ايران مي گويد: آمارها نشان مي دهد ميزان مصرف سوخت خودروهاي سنگين در تمامي كلاسهاي وزني از يك تا 8 بيش از ميانگين جهاني است. به گزارش ايسنا مصرف سوخت و آلايندگي موتورسيكلت ها نيز در ايران بسيار بالاست به گونه اي كه 80 درصد موتورسيكلت هاي توليدي در كشور در هر 100 كيلومتر، 5/3 ليتر بنزين مصرف مي كنند، در حالي كه در كشور چين در سال 2004 ميزان مصرف سوخت موتورسيكلت ها زير 5/2 ليتر در هر 100 كيلومتر و در هند در سال 2003 حدود 2 ليتر در هر 100 كيلومتر بوده است.
اين در حالي است كه به گفته مهدي نژاد، بيش از 30 درصد خودروهاي سبك كشور بالاي 20 سال سن دارند به گونه اي كه 47 درصد خودروهاي سبك كشور تا 5 سال، 30 درصد بيش از 20 سال، 14 درصد بين 5 تا 10 سال، 6 درصد بين 10 تا 15 سال و 3 درصد بين 15 تا 20 سال عمر دارند.همچنين در حالي كه ميانگين سن خودروهاي سنگين در اروپا 8 سال است، اين رقم در ايران 22 سال شده است.
از سوي ديگر، دكتر فتح الله امي، مدير طرح جامع كاهش آلودگي هواي تهران نيز با اشاره به آلودگي هوا در تهران مي گويد: بر اساس گزارش بانك جهاني در سال 85 حداقل 6/2 ميليون تن آلاينده وارد هواي تهران شده است.
اين در حالي است كه دولت ايران در سال جاري 8 ميليارد دلار خسارت آلودگي هوا پرداخت كرده است. بدين ترتيب اگر فكري به حال وضعيت كنوني صنايع، به ويژه صنايع خودروسازي نشود در آينده اي نه چندان دور گذشته از مشكلات داخلي، در عرصه بين المللي نيز دچار مشكلات فراوان خواهيم شد.چنان كه آمد، استفاده از مكانيسم cdm يا مكانيسم توسعه پاك از جهات گوناگون مي تواند بسيار راهگشا باشد.دكتر موسويان، معاون پژوهش هاي بين الملل مركز تحقيقات استراتژيك مجمع تشخيص مصلحت نظام، با اشاره به اين كه ساز و كارهاي انعطاف پذير نه تنها براي كشورهاي در حال توسعه، بلكه بيشتر از آنها براي كشورهاي توسعه يافته نتايج مثبتي به دنبال دارد، خاطرنشان كرد: اجراي مكانيزم توسعه پاك، ضمن كمك به كشورهاي در حال توسعه جهت دستيابي به توسعه پايدار، به كشورهاي صنعتي نيز امكان مي دهد تا به جاي تغيير و تبديل گسترده صنايع خود در جهت اجراي تعهداتشان در قالب پروتكل كيوتو، سرمايه گذاري در پروژه هاي توسعه اي پايدار از جمله كاربرد انرژي هاي تجديدپذير، مديريت اراضي كشاورزي، توسعه جنگل كاري، افزايش راندمان انرژي و انتشار گازهاي گلخانه اي را كاهش داده و اعتبار لازم جهت تجارت انتشار اين گازها را فراهم كند. معاون پژوهش هاي بين الملل مركز تحقيقات استراتژيك مجمع تشخيص مصلحت نظام، تأكيد كرد: اگرچه نقش مؤثر جمهوري اسلامي ايران به عنوان رئيس گروه ژ،77 در زمان تصويب پروتكل كيوتو انكارناپذير است، علي رغم الحاق رسمي كشور به اين پروتكل در سال گذشته، به نظر مي رسد هنوز ايران از فرصتهاي بالقوه و بي شمار اين معاهده به ويژه در چارچوب ساز و كارهاي انعطافي آن، منتفع نشده است.
به گفته وي اجراي پروژه هاي cdm(مكانيسم توسعه پاك در كشور)علاوه بر آن كه موجب كاهش انتشار كربن مي شود، تعامل اقتصادي و فناوري صنعتي را در پي داشته و در عين حال براي نهادهاي مختلف دولتي و خصوصي در كشور بسيار درآمدزا خواهد بود. دكتر موسويان با اشاره به تعيين مرجع صلاحيت دار ملي پروتكل كيوتو طي دو ماه اخير تصريح كرد: ايران بايد همچون گذشته كه پيشگام اقدامات منطقه اي و بين المللي بوده، ابتكار عمل را در جذب پروژه cdm، با مشاركت مجموعه سازمانها و وزارتخانه هاي مختلف ذي ربط ــ حداقل در منطقه ــ به دست گيرد كه اين امر مستلزم توجه ويژه سياستگذاران و تسري آن در برنامه هاي كلان توسعه ملي است. وي گفت: در اين راستا ايجاد بستر مناسب براي اجراي پروژه هاي cdm با جذب سرمايه گذاران فعال خارجي و ظرفيت سازي نهادهاي دولتي، بخش خصوصي و سازمان هاي غيردولتي جهت جلب مشاركت بيشتر ضروري است.
سازمان هاي غيردولتي و محيط زيست
چنان كه موسويان نيز اشاره كرده است، حساسيت و مشاركت مردم به محيط زيست عاملي انكارناشدني در اجراي قوانين موجود اعم از قوانين داخلي و معاهدات بين المللي است. در اين ميان سازمان هاي غيردولتي بستر مناسبي براي حضور جدي و تأثيرگذار مردم در فرايند تصميم گيري هاي زيست محيطي فراهم مي كنند. براي نمونه، سازمان هاي غيردولتي در كنفرانس 1992 ريو كه يكي از نقاط عطف براي محيط زيست جهان به حساب مي آيد، حدود هزار و 400 نفر نماينده داشتند.
الكساندر كيس، رئيس مجمع اروپايي حقوق محيط زيست و دارنده مدال لژيون دونور مي گويد: بيشتر قواعد مهم حوزه محيط زيست در اثر فشار افكار عمومي به دولتها، براي انجام اقدامات حفاظتي صحيح و مناسب به منظور حفظ محيط زيست، وضع شده است. اين شايد يكي از حلقه هاي گمشده در زنجيره محيط زيست ايران باشد.
</TEXT>
</DOC>
<DOC>
<DOCID>HAM2-851213-077</DOCID>
<DOCNO>HAM2-851213-077</DOCNO>
<ORIGINALFILE>/1385/851213/world/_intep.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">سیاسی.سیاست داخلی</CAT>
<CAT xml:lang="en">Politics.Iran Politics</CAT>
<TITLE>
عقب نشيني پايدار
نرگس روحاني
</TITLE>
<TEXT>


ارزيابي اثرات محيط زيست فرآيندي است كه در آن فعاليت پروژه هاي توسعه بر محيط زيست مورد تجزيه و تحليل قرار گرفته و در نهايت منجر به تصميم گيري لازم براي كاهش آثار منفي طرح بر محيط زيست مي شود. به عبارت ديگر ارزيابي اثرات محيط زيستي پلي ارتباطي بين توسعه و محيط  زيست بوده و نتيجه آن دسترسي به توسعه پايدار است.هدف از ارزيابي پيامدهاي محيط زيستي يك پروژه مشخص شدن و ميزان خطرات مورد پيش بيني و اقداماتي است كه در جهت كاستن يا اجتناب از بروز آنها ضرورت دارد و نيز تعيين چگونگي جبران خسارت محيط زيستي غيرقابل اجتناب خواهد بود.سياست هايي از قبيل آمايش(توزيع جمعيت و فعاليت در كشور)، توسعه صنعت، توسعه مناطق آزاد، شهرهاي جديد، تجمع حجم قابل توجهي از فعاليت در يك منطقه(مثل شهرك ها، قطب هاي صنعتي و كارخانه ها)طرح ها با مصرف آب و توليد پساب بسيار زياد(مثل كشت و صنعت ها، سدها، مجتمع هاي بزرگ شيلات)و توسعه سفرهاي داخلي و خارجي( مثل گردشگري، ساخت بزرگراه، فرودگاه)اثرات بالقوه زيادي بر محيط زيست دارند و از اين رو فرآيند اين تصميم گيري ها توجه به قانونمندشدن ارزيابي استراتژيك محيط زيست را غيرقابل انكار مي نمايد.از اين رو از حدود 35 سال پيش تاكنون انجام ارزيابي اثرات توسعه در اغلب كشورها الزامي شده. در ايران نيز با توجه به الزام قانوني انجام ارزيابي از بيش از يك دهه اجراي آن به طور چشمگيري در سطح پروژه هاي توسعه كشور مشاهده مي شود و از طرفي با توجه به نوپا بودن اين سيستم و وجود نقص هاي گوناگون در بخش هاي مختلف اين سيستم ارزشيابي و استخراج چالش ها و ارائه راهكارها براي بهبود و ارتقاي اين سيستم الزامي به نظر مي رسد.
دكتر احمدرضا ياوري استاد دانشكده محيط زيست دانشگاه تهران ضمن اشاره به عوامل اكولوژيك اجتماعي و اثر آن بر محيط زيست در چهارمين همايش ملي ارزيابي اثرات محيط زيستي ايران، گفت: انسان مهم ترين مخاطب همه امور برنامه ريزي و مديريت محيط زيست بوده و نهايتاً متأثر اصلي از اقدامات خويش مي باشد. پروفسور لابراك مي گويد: جهان سوم بيشترين قوانين را دارد، كشور ما نيز قوانين زيادي دارد اما ضمانت اجرايي ندارد. مخدوم گفت بيشترين چيزي كه بايد در آن انرژي گذاشت فرهنگ سازي است. در كشور سوئد در منطقه پارك ملي فقط يك تابلو مي بينيد بدون هيچ سيم خاردار و يا مأمور محيط باني. خود مردم وقتي به اين منطقه مي رسند دقيقاً تمام ملزومات پارك ملي را خودشان انجام مي دهند! پس ما نياز به فرهنگ سازي وسيع در جامعه داريم، قشرهاي مختلف جامعه نسبت به محيط زيست آگاهي كافي و كامل ندارند. سخنران ديگر مهندس لعبت زبردست مهم ترين دلايل ناكارآمدي گزارش هاي ارزيابي محيط زيستي سدهاي بزرگ در ايران را نارسايي و كاستي هاي موجود در گزارش ها و نبود ضمانت اجرايي براي نتايج آنها، ذكر نمود. بسياري از سدهاي بزرگ كشور با دارا بودن گزارش ارزيابي محيط زيستي هم اكنون معضلات بزرگي را براي محيط زيست خود ايجاد نموده اند. كشور ايران در زمينه محيط زيست تا به حال 3بحران را پشت سر گذاشته است و ما اكنون در بحران سوم هستيم. طبق تئوري بحران وقتي به بحران مي رسيم خود اجزاي بحران كمك به حل بحران مي كند.
</TEXT>
</DOC>
<DOC>
<DOCID>HAM2-851213-078</DOCID>
<DOCNO>HAM2-851213-078</DOCNO>
<ORIGINALFILE>/1385/851213/world/_sciew.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
جهان سلامت
طبيعي، زيباتر نيست؟سميه شرافتي
</TITLE>
<TEXT>


يك مطالعه تازه در انگلستان نشان داده است 51 درصد زنان جوان در اين كشور براي بهبود ظاهر خود علاقه مند به انجام اعمال جراحي هستند. بي بي سي طي يك نظرسنجي از 25 هزار دختر و پسر 17 تا 24 ساله به اين نتيجه رسيده است. ديگر نتايج اين مطالعه هم جالب توجه است: تقريباً نيمي از دختراني كه در اين آمار گيري شركت كرده بودند اعتراف كردند كه يك وعده غذايي خود را براي كاهش وزن حذف كرده اند، در حالي كه 8 درصد از آنها به علت حذف وعده غذايي دچار مشكل شده اند. در اين نظرسنجي نيمي از زناني كه مورد مطالعه قرار گرفتند گفتند كه نياز به تغييرات زيادي در بدن شان حس مي كنند و حتي 10 درصدشان از ظاهر خود متنفر بودند. در مورد برآورد وزن هم 22 درصد از آنها تصور مي كردند خوش اندامند، 3 درصد خود را بيش از حد لاغر مي دانستند، 6 درصد از آنها خود را چاق قلمداد مي كردند، 25 درصد نيز معتقد بودند كه اضافه وزن دارند و در نهايت 44 درصد از اين افراد گمان مي كردند كه داراي اندام متوسطي هستند.
همچنين روشهايي كه اين افراد با استفاده از آنها اقدام به كاهش وزن كردند از اين قرار بود: بيش از 30 درصد از اين افراد يك وعده غذايي را از رژيم خود حذف كردند، 10 درصد نيز به ورزش كردن روي آوردند و تعداد ناچيزي هم به مصرف مكمل هاي پروتئيني و استفاده از استروئيدها و ملين ها روي آوردند. نكته ديگر اين كه در حالي كه بيش از 20 درصد از زنان در اين ميان اعلام كردند كه تحت رژيم غذايي قرار دارند، كمتر از 10 درصد از مردان چنين ادعايي داشتند. همچنين 05 درصد از زنان مورد مطالعه اظهار كردند كه مي خواهند اقدام به جراحي پلاستيك اندام شان كنند در حالي كه تنها يك چهارم از مردان چنين نظري داشتند.
نتايج اين مطالعه نشان داده است در حال حاضر جراحي زيبايي بيني و ليپوساكشن در ميان زنان از محبوب ترين اعمال جراحي پلاستيك محسوب مي شود، به گونه اي كه بيش از نيمي از زنان جوان تصور مي كنند كه ظاهر اندام آنها سبب مي شود مورد توجه قرار نگيرند.
واقعيت اين است كه بعد از مرگ مانكن برزيلي از فرط لاغري كه چند هفته پيش اتفاق افتاد، موجي عليه گرايش به لاغري مفرط در كشورهاي اروپايي و آمريكا به راه افتاد. بسياري از دختران به غلط فكر مي كنند اندام لاغر بيشتر مورد پسند است در حالي  كه خيلي از مردم از لاغري بيش از حد خوش شان نمي آيد و فقط اندام لاغر بازيگران مشهور باعث ايجاد اين باور شده است.
با آمدن مانكن هاي لاغر به رسانه ها از سال 1960 تا به امروز، تب لاغر شدن به يك معضل اساسي تبديل شده است و به نظر مي رسد اين معضل فقط زنان را گرفتار نكرده و مردان جوان هم احساس مي كنند كه بايد از ظاهر و اندام خوبي برخوردار باشند. به اعتقاد روانشناسان تب تند لاغري نه تنها انرژي منفي در فرد ايجاد مي كند كه نتيجه آن جز نارضايتي و افسردگي نيست، بلكه باعث مي شود فرد تمام دقت خود را روي بدن و ظاهرش متمركز كند و اين حس را به خود انتقال دهد كه بايد بدن خود را به ايده آل ترين حالت ممكن برساند و از مسائل ديگر بازبماند.
به گفته سخنگوي انجمن اختلالات تغذيه در انگليس در حال حاضر 1/1 ميليون نفر در اين كشور به اختلالات تغذيه اي دچار هستند. بيشتر اين افراد بين سنين 14 تا 25 سال قرار دارند در حالي كه با مشكلات زيادي از جمله فشارهاي خانوادگي روبه رو هستند.
</TEXT>
</DOC>
<DOC>
<DOCID>HAM2-851213-079</DOCID>
<DOCNO>HAM2-851213-079</DOCNO>
<ORIGINALFILE>/1385/851213/world/_sciew.htm</ORIGINALFILE>
<ISSUE>يكشنبه 13 اسفند 1385</ISSUE>
<DATE calender="Western">2007-03-04</DATE>
<DATE calender="Persian">1385/12/13</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
يك روز در درمانگاه اختصاصي ضايعات نخاعي بيمارستان امام خميني(ره)
گره زدن طناب هاي بريده
سارا هاشمي نيك
</TITLE>
<TEXT>


هر روز بيماران ضايعه نخاعي با هزار اميد و آرزو به بيمارستان امام (خميني(ره  مي آيند، ولي مشكل همه آنها حل شدني  نيست.
آسيب نخاعي، بيماري وحشتناكي است. بيمار به خاطر يك لحظه، يك اشتباه، يك آسيب كوچك يا يك تركش يادگار از سال هاي دور، تا آخر عمر ديگر نمي تواند راه برود، حركت كند، يا حتي پاهايش را حس كند؛ در حالي كه شب خواب مي بيند در كوچه   هاي كودكي اش مي دود، بازي مي كند و توپ را محكم شوت مي كند. اما با بيداري، كابوس وحشتناك شروع مي شود. كشور ما به خاطر جنگ تحميلي، بيماران نخاعي زيادي دارد. جاده   هاي نابسامان هم قربانيان خودشان را مي گيرند. يك عمر صندلي چرخدار و زخم بستر، يك عمر بي حركتي، تاوان سنگيني است.
چند سال قبل، بعد از مدت  ها دانشگاه تهران و علوم پزشكي تهران، دوباره با هم متحد شدند تا يك قدم بزرگ بردارند. پوريا مشيّدي، يك دانشجوي پزشكي جوان، خانم معصومه فيروزي از دانشگاه تهران و مؤسسه ibb و آقاي دكتر هوشنگ صابري جراح مغز و اعصاب بيمارستان امام خميني(ره)، هسته اصلي اين پژوهش بودند. ايدة پژوهش، از جانبازان جنگ تحميلي گرفته شد. مطالعات اوليه زيادي انجام شد تا گروه به اين نتيجه رسيد كه از سلول هاي شوان خود فرد براي پيوند اعصاب به او استفاده كند. اعضاي بانك پيوند بيمارستان امام هم همراهي كردند. يا علي گفته شده بود تا كار شروع شود و حالا پروژه تحقيقاتي اوليه، تبديل به يك دستاورد پژوهشي واقعي شده است. در چند مورد از بيماران، پيوند جواب داده و اگرچه پاسخ ها هنوز صددرصد و كامل نيستند، اما مثبت محسوب مي شوند.
درمانگاه اميد
درمانگاه ضايعات نخاعي بيمارستان امام خميني(ره)، در روزهاي يكشنبه، سه شنبه و چهارشنبه جاي سوزن انداختن ندارد؛ همان روزهايي كه دكتر صابري بيماران نخاعي را ويزيت مي كند. چهارشنبه است و ويلچرسواران و همراهانشان، يك ساعت مانده به شروع وقت ويزيت در سالن درمانگاه ازدحام كرده اند. دكتر صابري امروز نمي آيد و قرار است نوبت ها به هفته آينده موكول شود. يك نفر مي رود روي نيمكت مي ايستد و بقيه دورش جمع مي شوند. او اسامي  كساني را كه از چند ماه قبل نوبت گرفته اند و امروز از شهرستان هاي دور و نزديك آمده اند، مي خواند و به ترتيب نوبت هايشان را اعلام مي كند. دختر جواني كه مادرش را از تبريز آورده مي گويد: از شش ماه قبل نوبت گرفته ايم، همان موقع كه توي تلويزيون گفتند پيوند نخاع مي زنند. مادرش 5 سال پيش روي يخبندان خيابان زمين خورده و نخاعش آسيب ديده است. مي گويد هنوز پاهايش حس دارند، اما نمي تواند به تنهايي از جا بلند شود و راه برود.
جواني از داخل جمعيت بيرون مي آيد و به مرد درشت اندامي كه روي ويلچر نشسته مي گويد: فكر نكنم امروز دكتر بيايد، وايستا ببينم نوبت مان چنده؟ سيدرفيع جام از همدان آمده و 40 سالش است. 13 سال پيش، وقتي كارگر كوره آجرپزي بوده، از پشت بام افتاده و قطع نخاع شده است. مي گويد 3 تا بچه دارد و تمام اين سال ها را با 150هزار تومان حقوق از كارافتادگي كه بيمه مي دهد، سركرده است. مي گويد: 13 سال است به اين صندلي چسبيده ام. همه اميدم اين است كه دكتر صابري يك كاري بكند، فرجي بشود، من از روي اين صندلي پا شوم. مرد جواني كه خواهرزاده اش است، مي آيد جلو كه: بريم دايي، بايد يكشنبه بياييم. بيماران جديد، هر كدام با يكي دو نفر همراه هر لحظه از راه مي رسند.
كاشت و برداشت
بيماراني كه دسته دسته به بيمارستان امام مي آيند نمي دانند كه عمل پيوند نخاع شرايط خاصي دارد و براي همه امكان پذير نيست. بعضي از معيارهاي انتخاب اينها هستند: سن بيمار زير 50 سال باشد، طول ضايعه نخاعي كمتر از 10 ميلي متر باشد. امكان گرفتن mri از بيمار باشد، مثلاً فلزي در بدن بيمار نباشد.
دكتر پوريا مشيّدي، جوان ترين عضو گروه پيوند سلول شوان مراحل عمل را اين طور توضيح مي دهد: در مرحله اول بيماران واجد شرايط را براي پيوند ثبت نام مي كنند. بعد يكي از اعصاب محيطي شان به عنوان نمونه برداشته مي شود و به اتاق تميز در بانك اعضاي پيوندي منتقل مي شود و از آن نمونه كشت تهيه مي شود و سلول هايش رشد مي كنند. معمولاً بعد از دو سه هفته سلول ها به حدي مي رسند كه مناسب پيوند مي شوند.
در اين مرحله است كه مريض براي بار دوم بستري مي شود و به اتاق عمل مي رود. همزمان با شروع عمل جراحي، يك گروه ديگر شروع مي كند به برداشت سلول هاي شوان از محيط كشت. بعد اين سلول ها به اتاق عمل منتقل و به مريض تزريق مي شود.
در ايران حدود 70هزار نفر بيمار نخاعي وجود دارند. از بين كساني كه تا به حال به بيمارستان امام مراجعه كرده اند، حدود 01درصد يعني تقريباً450 نفر براي عمل ثبت نام شده اند ولي تنها 30 نفر تا به حال تحت عمل جراحي قرار گرفته  اند. دكتر مشيّدي مي گويد: با امكانات فعلي حداكثر هفته اي دو تا سه عمل مي شود انجام داد، البته اگر سلول هاي شوان آماده باشند. فعلاً اين عمل فقط در بيمارستان امام انجام مي شود، چون تأسيسات اتاق تميز اين بيمارستان منحصر به فرد است. اما با گسترش امكانات همين بيمارستان، ممكن است بشود تا روزي دو تا عمل هم انجام داد.
يك قطعه از پازل
براي كساني كه چند سال عمرشان را روي صندلي چرخدار گذرانده اند، شنيدن اين خبر هيجان آور بود. از فرداي آن روزي كه خبر موفقيت طرح پيوند نخاع منتشر شد، فوجي از بيماران به بيمارستان امام، هجوم آوردند و مشكلاتي هم به وجود آمد.
شايد علتش اين بود كه رسانه ها خبر را درست و كامل منتشر نكرده بودند. دكتر مشيّدي مي گويد: كاري كه ما انجام داديم، جزيي از يك پازل بزرگ است كه در كشورهاي مختلف دنيا روي قطعه هاي ديگر آن كار مي شود. ترميم ضايعات نخاعي، كار بسيار گسترده اي است كه از حدود 20 سال پيش شروع شده و مدام در حال رشد است. حالا ايران هم روي يكي از پله ها ايستاده و اين قابل تحسين است. اما نبايد يادمان برود اين كار در نهايت، بخشي از يك حركت بسيار بزرگ تر است. اما ميزان موفقيت اين عمل هنوز به طور قطعي مشخص نشده است. بررسي آن 30 نفري كه عمل شده اند، نشان مي دهد 70 تا 80 درصد موفقيت نسبي داشته است.40 درصد موفقيت كلي گزارش شده؛ يعني 40 درصد افراد، بهبود جسمي  و حسي داشته اند. البته بهبودي درجات مختلفي داشته؛ از يك حركت كوچك گرفته تا بازگشت حس به اندام ها.
دكتر مشيّدي اضافه مي كند: اوايل كار، داستان ما شبيه آليس در سرزمين عجايب بود. بيماران اولي كه پيوند مي شدند، ما هيچ ايده اي نداشتيم و نمي دانستيم چه اتفاقي مي افتد. حالا با توجه به ميزان بهبودي بيماران قبلي مي توانيم درباره بيماران بعدي تا حدودي اظهارنظر كنيم. اما باز هم اين، اظهارنظر محدودي خواهد بود، چون ضايعات نخاعي پارامترهاي مختلفي دارد و از يك بيمار به يك بيمار ديگر متفاوت است. البته ملاك هاي پذيرفتن بيمار باعث مي شود ما روي بيماراني كار كنيم كه تا حدودي شبيه به هم هستند. در اين بيماران شبيه به هم شده، ما 80 درصد شروع بهبودي را ديده ايم. اما چيزي كه مي توانيم ادعا كنيم، اين است كه اين روش، روش بي خطري است و حتي اگر هيچ بهبودي حاصل نشود، آسيبي هم به مريض نخواهد زد.
منبع: همشهري جوان- شماره 109
</TEXT>
</DOC>
</HAMSHAHRI2>
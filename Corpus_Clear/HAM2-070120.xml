<?xml version="1.0" encoding="utf-8"?>
<!DOCTYPE HAMSHAHRI2 SYSTEM "hamshahri.dtd">
<HAMSHAHRI2>
<COPYRIGHT>
Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!
</COPYRIGHT>
<DOC>
<DOCID>HAM2-851030-001</DOCID>
<DOCNO>HAM2-851030-001</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
با آغاز ماه محرم آلبوم موسيقي ماه ني منتشر شد
بازخواني نوحه هاي قديمي با صداي اميرحسين مدرس
</TITLE>
<TEXT>



گروه ادب و هنر- اميرحسين مدرس- خواننده،  مجري و بازيگر با بازخواني 12 نوحه قديمي،  آلبوم موسيقي ماه ني را كه در مركز موسيقي سازمان تبليغات اسلامي تهيه شده، در آغاز ماه محرم، منتشر كرد.
براي اين نوحه هاي قديمي سيدحميدرضا صدري آهنگ ساخته است در حالي كه تهيه كنندگان اين آلبوم به ملودي اصلي وفادار بوده اند.
اميرحسين مدرس در اين باره مي گويد: براي گلچين اين نوحه ها كه از حدود 80 سال پيش در مجالس روضه  خوانده مي شده به سراغ نوحه خوان هاي قديم تهران رفتيم. افرادي همچون حاج مصطفي ناظمي، حاج عليرضا و حاج حميد بهاري، حاج حيدر توكل و ديگر پيرغلاماني كه در اين باره اطلاعات كافي داشتند. اشعار اين نوحه ها تقريباً بدون تغيير مانده است. به جز يكي- دو مورد كه احساس مي شد مصراعي به لحاظ كلامي و شعري با بقيه نوحه تفاوت دارد. زحمت اين تغييرات اندك به عهده سيدمحمد سادات اخوي بود. مثلاً در يكي از اين نوحه ها آمده بود، شب قتل تمام عاشقان امشب است كه ما آن را به اين صورت تغيير داديم: شب وصل امير انس و جان امشب است   سال هاي گذشته كاست هايي به بازار آمد كه بدون در نظر گرفتن  شأن اهل بيت(ع)تنظيم شده بودند اما ماه ني نوحه هاي اصيل و قديمي را بازخواني مي كند.
اميرحسين مدرس درباره قطعات اين آلبوم و چينش آنها مي گويد: قطعه قديمي شيعتي را ابتداي آلبوم گذاشتيم. رسم ديرين هيأت ها اين بود كه اين نوحه را به صورت زمزمه جمعي ابتداي مجلس شان به عنوان شروع روضه مي خواندند. همه اهل هيأت هم آن را بلد بودند و با آهنگ مخصوص از برمي خواندند. ما هم همين آهنگ را با ريتمي تندتر آن هم به خاطر رعايت زمان خوانديم و ابتداي كار گذاشتيم. 11 قطعه ديگر نيز به ترتيب با نام هاي باغ و بهار، شام هجران، در انتظار،   وداع، جام باقي،  همه جا كربلاست، شب وصل، ماه ني، گل ياسمن، قبله عشق و كتيبه با ملاحظه انتخاب شدند. هيأتي ها مي دانند كه معمولاً شب سوم روضه حضرت رقيه س خوانده مي شود قطعه شام هجران نيز با همين ملاحظه، سومين قطعه اين آلبوم است.
اين نخستين آلبوم موسيقي اميرحسين مدرس است كه پيش از اين صداي او را در تيتراژ چند سريال شنيده بوديم.
او درباره انگيزه اش از توليد چنين آلبومي مي گويد: رديف ها، گوشه ها، دستگاه ها و تصنيف هاي موسيقي سنتي ما به روايت افراد مختلفي همچون نورعلي خان برومند، محمود كريمي يا عبدالله دوامي خوانده مي شود و همه اينها به شاگردان اين حوزه آموخته مي شود اما در عرصه موسيقي مذهبي اين كار فراموش شده است. چون روضه خوان ها، اين نوحه ها و دستگاه  ها را به شاگردان خود ياد نداده  اند. يا اگر هم كاري شده بسيار كم ديده مي شود. از اين طرف يك سري نوحه ها سرهم بندي شده اند كه هيچ سنخيتي با دستگاه امام حسين ع ندارند. ملودي هاي لس آنجلسي با سخيف ترين واژگان شده اند نوحه براي امام حسين ع. ما مي خواستيم گوشه اي از گنجينه اين ابيات را به نسل امروز نشان دهيم و قصد داشتيم بگوييم اگر مي خواهند نوآوري هم كنند از اين منظر ببينند.
اما چرا براي اشعار قديمي، آهنگ انتخاب شده است؟ مدرس مي گويد: موسيقي سنتي به گفته روح الله خالقي، حسن مشحون و ديگر مورخين موسيقي، مرهون روضه خوان ها و تعزيه خوان هاست. همان طور كه ريشه تئاتر ما در تعزيه است. در رديف هاي موسيقي گوشه هايي داريم كه به نام روضه  خوان هاي قديمي ثبت شده است. مثل گوشه حيدري يا حاج حسني يا بيات درويش حسن. به همين خاطر ما كار را همراه با موسيقي كرديم. هر چند كه در اين آلبوم يك ساعته به همان ملودي هاي قديمي وفادار مانديم. فقط با موسيقي الكترونيك و افكتيو براي آن فضاسازي شده تا كلام بهتر به نمايش درآيد و تأثيرپذيري اش زيادتر شود.
استقبال از اين كار چگونه خواهد بود؟ اين سؤالي است كه با وجود تنوع زياد محصولات در اين زمينه براي هر كس به وجود مي آيد. مدرس در اين باره مي گويد: از آنجا كه كار ريشه اي و اصيل است،  فكر مي كنم همه آن را مي پسندند و لذا به استقبال آن اميدوارم. نسل گذشته با اين كار ارتباط بهتري برقرار مي كنند چون اين نوحه ها يادآور مجالس روضه قديمي است.اما نسل جديد هم كه ممكن است آنها را نشنيده باشد چون تقليدي نيست و تكرار نشده مي تواند جذاب باشد.
اين خواننده اميدوار است تا اين حركت به عنوان قدم اول منشا خيري شود براي خود و ديگران تا اين راه را ادامه دهند.
</TEXT>
</DOC>
<DOC>
<DOCID>HAM2-851030-002</DOCID>
<DOCNO>HAM2-851030-002</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
برگزيدگان شهيد غني پور دهم اسفند معرفي مي شوند
</TITLE>
<TEXT>
گروه ادب و هنر مراسم نهايي ششمين دوره كتاب سال شهيد غني پور، دهم اسفند ماه در مسجد جواد الائمه برگزار مي شود.
در اين مراسم، نفرات اول تا سوم سه گروه بزرگسال، دفاع مقدس و نوجوان، جوايز خود را دريافت مي كنند.
در دوره هاي دوم و سوم جايزه شهيد غني  پور، در كنار اعلام برگزيده ها، از برخي نويسندگان پيشكسوت نيز تجليل شد. امسال دوباره اين رسم خوشايند اجرا خواهد شد و مسئولان برگزاري، از محمد مهدي اشتهاردي نيز در مراسم نهايي، تقدير خواهند كرد.
امسال 31 كتاب در بخش بزرگسال و دفاع مقدس و 12 كتاب در بخش نوجوان به مرحله نهايي جايزه شهيد غني پور راه يافته اند. از ميان اين 43 كتاب، آن طور كه شنيده ها حاكي است، شانس برخي بيشتر است. كتاب هايي نظير: در روزگاري كه هنوز پنج شنبه و جمعه اختراع نشده بود فرهاد حسن زاده، سه دختر گلفروش مجيد قيصري، شطرنج با ماشين قيامت حبيب احمدزاده، پاييز در قطار محمد كاظم مزيناني، گل انارها را باد مي برد هادي حكيميان، لبخند مسيح سارا عرفاني، وقتي جنگ تمام شود ساسان ناطق و... اما هنوز كار داوري كاملاً به پايان نرسيده و آن طور كه فلاح پور مي گويد، تا دهم بهمن ماه ادامه خواهد داشت.
گفتني است، شهيد حبيب غني پور، از جمله فعالان مسجد جواد الائمه بود كه در تأسيس و تكميل كتابخانه عظيم اين مسجد فرهنگي و جلسات داستان آن، نقش مهمي را بازي كرد. وي پيش از شهادت و در شرايطي كه تنها بيست سال داشت، دو كتاب داستاني در حوزه كودك و نوجوان منتشر ساخت و دست نوشته هاي بسياري نيز از خود در نقد و تحليل ادبيات داستاني قديم و جديد باقي گذاشت.
اميرحسين فردي، محمدرضا كاتب، احمد دهقان و بسياري ديگر از نويسندگان سرشناس ادبيات دفاع مقدس، در همين مسجد و جلسات آن، رشد يافته اند.
</TEXT>
</DOC>
<DOC>
<DOCID>HAM2-851030-003</DOCID>
<DOCNO>HAM2-851030-003</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
برگزاري نشستتخيل ادبي و هنري
</TITLE>
<TEXT>
گروه ادب و هنر - تخيل ادبي و هنري از منظر گاستون باشلار توسط گروه پژوهشي تخيل هنري در مجموعه هنر پژوهشي نقش جهان بررسي مي شود.
دكتر بهمن نامور مطلق در نشستي تخيل ادبي و هنري از منظر گاستون باشلار   را با در نظر گرفتن موضوعاتي چون تخيل فعال،  خالق جهان تخيلي، مضمون، عناصر چهارگانه و تخيل شاعرانه بررسي مي كند.اين نشست امروز، ساعت 17 در مجموعه هنر پژوهي نقش جهان برگزار مي شود. حضور براي علاقه مندان در اين نشست آزاد است.مجموعه هنرپژوهي نقش جهان در خيابان ولي عصر، ضلع جنوبي پارك ساعي پلاك 1101 واقع شده است.
</TEXT>
</DOC>
<DOC>
<DOCID>HAM2-851030-004</DOCID>
<DOCNO>HAM2-851030-004</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
خالق  هري پاتر دومين زن ثروتمند دنياي هنر
</TITLE>
<TEXT>
ايسنا: خالق داستان هاي هري  پاتر به عنوان دومين زن ثروتمند دنياي هنر شناخته شد.
بر اساس تازه ترين فهرست منتشر شده، جي. كي رولينگ - خالق داستان هاي هري  پاتر - با ثروتي بالغ بر يك ميليارد دلار پس از اپرا وينفري - مجري برنامه  تلويزيوني- ثروتمندترين زن دنياي هنر معرفي شده است.
او با انتشار شش مجموعه از داستان هاي هري پاتر توانست در مدت تنها چند سال ثروت غيرقابل باوري را به دست آورد.
رولينگ كه اكثر كتاب هايش چندين بار تجديد چاپ شده اند، اخيراً  هفتمين و آخرين كتاب خود را نيز با نام هري پاتر و قديسان مرگ بار معرفي كرد، كه احتمالاً ماه جولاي به بازار كتاب عرضه خواهد شد.
سايت فوربس كه اين فهرست را منتشر كرده، پيش از اين تخمين زده بود، مارك تجاري هري  پاتر، يك ميليارد دلار، يعني سه برابر مارك ديويد بكهام ارزش داشته باشد. طبق گزارش اين منبع، حداقل 12 كمپاني آمريكايي، هري  پاتر را به عنوان عامل اصلي تاثيرگذار بر فروش شان در سال 2004 معرفي كرده اند.
</TEXT>
</DOC>
<DOC>
<DOCID>HAM2-851030-005</DOCID>
<DOCNO>HAM2-851030-005</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
برگزيدگان جشنواره بيست وپنجم تئاتر فجر معرفي شدند
</TITLE>
<TEXT>


گروه ادب و هنر- برگزيدگان بيست و پنجمين جشنواره غير رقابتي تئاترفجر، عصر روز چهارشنبه گذشته، در مراسمي با حضور وزير فرهنگ و ارشاد اسلامي، معرفي شدند.در اين مراسم كه پايان بخش برگزاري 9 روز جشنواره با اجراي 44 نمايش ايراني،  9 نمايش خارجي و 18 نمايش خياباني بود، پيامي از محمود احمدي نژاد نيز توسط جواد شمقدري قرائت شد. سپس در شرايطي كه امسال نيز همچون سال گذشته، جشنواره به صورت غيررقابتي برگزار شد، برگزيدگان رشته هاي مختلف، جوايز خود را دريافت كردند. حميد مظفري به خاطر ايفاي نقش در نمايش نواي اسرارآميز جايزه نقش اول مرد را از آن خود كرد.
مريم موسوي هم به خاطر بازي در مرگبار سياه دخت... جايزه نقش اول زن را دريافت كرد و توانست به عنوان تنها شهرستاني حاضر در جشنواره، به روي سكوي تالار وحدت برود.
جايزه بهترين كارگرداني به همايون غني زاده با نمايش  ددالوس و ايكاروس رسيد.
حيدر ساجدي براي موسيقي مرگ و شاعر، آتيلا پسياني براي طراحي صحنه تيغ و ماه و حميدرضا آذرنگ براي نمايشنامه خيال روي خط موازي ديگر برگزيدگان جشنواره بيست و پنجم بودند. اما نكته جالب توجه مراسم پاياني جشنواره امسال، تقدير از حدود 30 فعال عرصه تئاتر كشور بود؛ چهره هايي چون داود رشيدي، تاج بخش فنائيان، سياوش تهمورث، فرشيد ابراهيميان و...
همچنين مجيد سرسنگي به عنوان دبير جشنواره سال آينده، انتخاب شد.
</TEXT>
</DOC>
<DOC>
<DOCID>HAM2-851030-006</DOCID>
<DOCNO>HAM2-851030-006</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
اخبار كوتاه
</TITLE>
<TEXT>
برترين هاي جشنواره خوشنويسي:ششمين جشنواره بين المللي خوشنويسي غدير با معرفي نفرات برتر در تبريز به كار خود پايان داد.
در رشته نستعليق، علي دائم  اميد از تبريز اول، يعقوبيان از قزوين و عبدالله سمارپور از تهران و علي اشرف صندوق آبادي از ايلام، به صورت مشترك رتبه  دوم و غفار قنبرپور از مشهد، برگزيده  سوم، مقارن عسگري از اصفهان و احمد احمدي از نجف آباد اصفهان به طور مشترك رتبه  چهارم و جنگاني از شيراز برگزيده  پنجم بودند.
در رشته شكسته نستعليق نيز، نفر اول، سيدعلي فخاري از قزوين، نفر دوم، به صورت مشترك، گوهر همايي از قزوين و شهرام روحي از تبريز، نفر سوم، رضا مقدم از تبريز، نفر چهارم، اسماعيل مد و شبنم پاشازاده از تبريز بودند.
بازگشايي سينما حافظ:طي مراسمي روز پنج شنبه گذشته، سينما حافظ واقع در خيابان جمهوري دوباره بازگشايي شد.
در اين مراسم فرشيد موتمدي آذر مالك و مدير اين سينما علت بازسازي سينما حافظ را اداي دينش به سينما عنوان كرد و گفت:  اگر تأسيس سينما حدود 2 ميليارد تومان هزينه دارد، من يك سينماي جديد تحويل دادم كه 150 ميليون تومان هزينه در بر داشته است و اميدوارم حمايت بيشتري در جهت مرمت سالن هاي سينما صورت گيرد.
وي همچنين از احداث سالن دو اين سينما و تبديل سيستم صوتي به استانداردهاي بين المللي در آينده نزديك خبر داد.



طراح ايراني، برنده جايزه بهترين پوستر آسيا:اميرعلي قاسمي، طراح ايراني برنده جايزه ممتاز ششمين نمايشگاه سه سالانه  بين المللي پوستر آسيا در سئول شد.
دراين نمايشگاه كه در سئول پايتخت كره جنوبي گشايش يافت، طراحاني از كشور هاي هنگ كنگ، تايوان، ژاپن، چين، سنگاپو ر، ماكائو و ايران حضور داشتند.
اميرعلي قاسمي عضو انجمن صنفي طراحان گرافيك ايران، با پوستر نمايشگاه گروهي ويدئو كه سال گذشته نيز جايزه ويژه هيات داوران نمايشگاه پوستر تايوان را از آن خود كرده بود، در اين نمايشگاه شركت  كرده بود. گفتني است، رعنا شجاع پور، نماينده ديگر ايراني در اين سه سالانه بود.
</TEXT>
</DOC>
<DOC>
<DOCID>HAM2-851030-007</DOCID>
<DOCNO>HAM2-851030-007</DOCNO>
<ORIGINALFILE>/1385/851030/news/_adabh.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
دي كاپريو: اسكار حق اسكورسيزي است
</TITLE>
<TEXT>
ايسنا: لئوناردو دي كاپريو، ستاره هاليوود اعلام كرد، اين حق مارتين اسكورسيزي است كه براي فيلم جدا افتاده جايزه اسكار دريافت كند.
دي كاپريو كه خودش در اين فيلم ايفاي نقش كرده است، گفت: خنده دار است كه تاكنون اسكورسيزي به خاطر هيچ يك از فيلم هايش جايزه آكادمي را دريافت نكرده است. اگر جداافتاده جايزه اي از اسكار دريافت كند، بي نظير خواهد بود. به نظر من اين فيلم شايسته دريافت اسكار است.
اگرچه خود او اعلام كرده است كه انتظار بردن جايزه اسكار را ندارد،  اما دي كاپريو با اطمينان گفته است كه جايزه اسكار متعلق به اسكورسيزي خواهد بود.
</TEXT>
</DOC>
<DOC>
<DOCID>HAM2-851030-008</DOCID>
<DOCNO>HAM2-851030-008</DOCNO>
<ORIGINALFILE>/1385/851030/news/_akhar.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
عكس روز
</TITLE>
<TEXT>


عكس: خبرگزاري فرانسه / اسپنسر پلت
اين فروشگاه، معروف ترين عتيقه فروشي در شهر نيويورك است. از چندي پيش 4 مرد بي خانمان هر روز مقابل اين فروشگاه تحصن مي كنند تا شايد دولت، مشكل آنها را حل كند. ديروز اعلام شد كه صاحب ثروتمند اين فروشگاه با شكايت به دادگاه، از اين 4 مرد درخواست يك ميليون دلار غرامت به دليل از رونق انداختن كاسبي اش كرده است. در پي انتشار اين خبر، يك شهروند آمريكايي كه در عكس مشخص است براي همدردي با 4 بي خانمان، مقابل اين فروشگاه تحصن كرد.
</TEXT>
</DOC>
<DOC>
<DOCID>HAM2-851030-009</DOCID>
<DOCNO>HAM2-851030-009</DOCNO>
<ORIGINALFILE>/1385/851030/news/_akhar.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
در شهر چه خبر
</TITLE>
<TEXT>
ركورد آخر هفته
سيم كارت تلفن همراه در بازار پنج شنبه گذشته تهران بيش از 20 هزار تومان كاهش قيمت داشت. سيم كارت كد 7 تلفن همراه همچنان با كاهش قيمت روبه رو است و استقبالي از آن صورت نميژگيرد. همچنين در بازار، سيم كارت كد 7، 300 هزار تومان خريداري شد و 310 هزار تومان به فروش رفت كه باز هم يك ركوردشكني آخر هفته اي محسوب مي شد. از سوي ديگر سيم كارت صفر كد 2 با كاهش 20 هزار توماني، 540 هزار تومان در خريد و 550 هزار تومان در فروش قيمت داده شد. سيم كارت صفر كد 3 با 10 هزار تومان كاهش، 450 هزار تومان خريد و 460 هزار تومان به فروش رسيد و سيم كارت صفر كد 4 نيز با كاهش 20 هزار توماني، 330 هزار تومان خريداري و 340 هزار تومان فروخته شد. اين در حالي است كه قيمت سيم كارت صفر كد 6 و 5، 370 هزار تومان در خريد و 380 هزار تومان در فروش اعلام شد. در بازار كاركرده ها نيز سيم كارت كدهاي يك، دو، سه، چهار، پنج و شش به ترتيب 540، 420، 370، 300، 320 و 310 هزار تومان خريداري مي شود و 550، 430، 380، 310، 330 و 320 هزار تومان به فروش ميژرسد.
توسعه 4 مركز مخابراتي
عمليات كابل برگردان در4 مراكز مخابراتي از امروز آغاز مي شود. با اجراي اين عمليات ارتباط تلفني مشتركين در مركز مخابرات شهيد كلانتري با پيش شماره هاي 8877 تا 8879، 8887، 8888، 8864، 8866، 8865، 8867 در محدوده خيابان شهيد وحيد دستگردي حدفاصل خيابان آفريقا و وليعصر، در مركز مخابرات شهيد صالح  طبري با پيش شماره هاي 4463 تا 4467 در محدوده بلوك آ،1 آ،2 آ،3 خيابان مخابرات و النبي، در مركز مخابرات شهيد خوشقدم با پيش شماره هاي 5582 تا 5586 در محدوده خيابان كاووسي، كوچه نوروزي، كوچه هاي 7 و 8 و خيابان لقمان و در مركز مخابرات شهيد نصراللهي با پيش شماره هاي 8824 تا8828حداكثر به مدت 72 ساعت با اختلال همراه است.
وضعيت راه هاي كشور
در محور مسجد سليمانهفتگل در استان خوزستان به علت فرسودگي ستون هاي پل فلزي تمبي و حتمي بودن تخريب اين پل، تردد از روي اين پل ممنوع اعلام شده است. ممنوعيت تردد روي اين پل از تاريخ?? آبان ماه?? اعمال شده و تا اطلاع ثانوي ادامه دارد. محور مريوان- پاوه(گردنه تته)در استان كردستان به دليل بارش برف و يخبندان تا اطلاع ثانوي مسدود خواهد بود. رانندگان وسايل نقليه مي توانند از طريق محور مريوان- اورامان - پاوه تردد كنند. در چندين محور ديگر در استان هاي خراسان رضوي، خراسان شمالي، گلستان و بخش هايي از شرق و شمال استان هاي مازندران و سمنان از ابتداي روز پنج شنبه تاكنون بارش برف و باران وجود دارد. مركز كنترل و ترافيك پليس راه نيروي انتظامي اكثر محورهاي مواصلاتي اين استان ها  را لغزنده اعلام كرد. همچنين اين مركز تمامي محورهاي اصلي استان هاي مورد اشاره و ساير محورهاي سراسر كشور را باز و تردد در مسيرهاي كوهستاني را با زنجير چرخ(در صورت بارش برف)امكان پذير اعلام كرد.
</TEXT>
</DOC>
<DOC>
<DOCID>HAM2-851030-010</DOCID>
<DOCNO>HAM2-851030-010</DOCNO>
<ORIGINALFILE>/1385/851030/news/_akhar.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بازار
</TITLE>
<TEXT>


آماده باش در بازار ميوه
به دليل بروز شرايط خاص و كمبود ميوه در يك ماه گذشته، بازار به استقبال نوروز مي رود و بنابراين احتمال آغاز ذخيره سازي از هفته آينده وجود دارد.
در حال حاضر در مقابل كاهش قيمت انگور و سيب كه به ترتيب كيلويي 800 و 1200 تومان در سطح مغازه ها به فروش مي رسند قيمت مركبات، سيب زميني و گوجه فرنگي بالا رفته است.
بارندگي هاي شديد در فصل شكوفه كردن درختان مركبات باعث كمبود آن در بازار شده است؛ به طوري كه حتي فروشنده هاي سيار ميوه نيز فقط اقلام ارزان تر را روي وانت ها مي  چينند.
در حال حاضر گوجه فرنگي در ميادين ميوه  و تره بار به كيلويي 790 تومان و اين قيمت براي سيب زميني به كيلويي 400 تومان مي رسد.
</TEXT>
</DOC>
<DOC>
<DOCID>HAM2-851030-011</DOCID>
<DOCNO>HAM2-851030-011</DOCNO>
<ORIGINALFILE>/1385/851030/news/_akhar.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
فرهنگسرا
</TITLE>
<TEXT>
عرفان پويا
فرهنگسراي مدرسه سلسله جلسات آموزشي شرح و تفسير مثنوي معنوي با عنوان عرفان پويا را با حضور اساتيد ادبيات روزهاي دوشنبه هر هفته ساعت 15برگزار مي كند. اين نشست ها به تفسير پيرامون مثنوي معنوي و شرح غزليات حافظ مي پردازد. علاقه مندان به شركت در اين جلسات مي توانند به نشاني خيابان شريعتي، نرسيده به پل سيدخندان، پارك هلال احمر مراجعه و يا براي كسب اطلاعات بيشتر با شماره 88767820 تماس بگيرند.
مطالعات مردم شناسي
فرهنگسراي اقوام كانون مطالعات مردم شناسي را با هدف تبيين و معرفي قابليت ها و توانايي هاي فرهنگي هنري و علمي اقوام راه اندازي كرده است. اين كانون با همكاري دانشجويان و اساتيد دانشگاه جلسات هفتگي در روزهاي شنبه از ساعت 15تا 18برگزار مي كند. علاقه مندان به عضويت در اين كانون مي توانند به نشاني ميدان ابوذر، خيابان فلاح، خيابان سجاد جنوبي، ميدان بهاران مراجعه و يا براي كسب اطلاعات بيشتر با شماره 66237470 تماس بگيرند.
گردهمايي نهضت عاشورا
فرهنگسراي ولا، گردهمايي تحليلي بر نهضت عاشورا را برگزار مي كند. اين برنامه روزهاي پنجشنبه هر هفته ساعت 15 با حضور كارشناسان و علاقمندان برگزار مي شود. براي شركت در اين جلسات مي توانيد به نشاني شهرري، ميدان اول دولت آباد، پارك مهران، كتابخانه شيخ صدوق مراجعه و يا با شماره 33754042 تماس بگيريد.
تعزيه از دريچه دوربين
فرهنگسراي خاتم با فرارسيدن ماه محرم نمايشگاه عكس تعزيه از دريچه دوربين را برپا مي كند. اين نمايشگاه شامل عكس هايي با موضوع كربلا و آيين تعزيه خواني است. علاقه مندان براي بازديد از اين نمايشگاه مي توانند به نشاني شهرك ولي عصر، انتهاي خيابان حيدري جنوبي، خيابان پژاند مراجعه و يا براي كسب اطلاعات بيشتر با شماره 66207065 تماس بگيرند.
</TEXT>
</DOC>
<DOC>
<DOCID>HAM2-851030-012</DOCID>
<DOCNO>HAM2-851030-012</DOCNO>
<ORIGINALFILE>/1385/851030/news/_akhar.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مسابقه با جايزه‎/5
</TITLE>
<TEXT>
اولين شهيد كاروان حسيني
اولين شهيد كاروان حسيني كه مظلومانه در كوفه به شهادت رسيد؟
a )هاني بن عروه
b )ميثم تمار
c )سليمان بن صرد خزاعي
d )مسلم بن عقيل
خوانندگان بايد يكي از گزينه هاي c،b،a يا d را حداكثر تا ساعت 16 امروز به شماره 3000251 و دارندگان تلفن هاي تاليا و ايرانسل به شماره 9165-202-0912 اس ام اس كنند. 10 نفر از افرادي كه پاسخ صحيح داده باشند(5 نفر از تهران و5 نفر از شهرستان ها)به قيد قرعه بين 30 تا 10 هزار تومان جايزه نقدي به حسابشان واريز خواهد شد. از آنجايي كه برندگان بين ساعت 16 تا 18 مشخص مي شوند شركت كنندگان در اين ساعات تلفن خود را روشن بگذارند تا با آنها تماس گرفته شود. گفتني است سرعت پاسخگويي در ميزان جايزه تاثير دارد.
پاسخ صحيح و اسامي برندگان را فردا در همين ستون بخوانيد.
اسامي برندگان مسابقه شماره 4: پرويز نيرومند، فرامرز فرجي،مسعود دبيري،علي اصغر مخلصي و شهرام آلياني از تهران،مجيد رستمي از مشهد،موسي امير بهبود از تبريز،عليرضا فياض از ماسال گيلان، مژگان جوادي از فولاد شهر اصفهان و حسن صيانتي از سبزوار
پاسخ صحيح مسابقه پنجشنبه گزينه b(اصفهان)بود.
</TEXT>
</DOC>
<DOC>
<DOCID>HAM2-851030-013</DOCID>
<DOCNO>HAM2-851030-013</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
سهام 133 شركت نفتي و مخابراتي در انتظار عرضه
</TITLE>
<TEXT>
گروه بورس- در حالي كه عرضه سهام شركت هاي معدني ظرف هفته هاي اخير به بن بست خورده،  دو وزارت خانه نفت و ارتباطات برنامه هاي خود را براي عرضه سهام دولتي اعلام كردند.
در مهم ترين اتفاق رئيس ستاد اجراي سياست هاي اصل 44 در وزارت نفت،  از ارسال تفاهم نامه شركت نفت و سازمان خصوصي سازي در مورد نحوه واگذاري سهام شركت هاي نفتي دولتي، به هيأت دولت خبر داده است.
به گفته او اين تفاهم نامه براي تأييد نهايي بهمن ماه در اختيار هيأت دولت قرار مي گيرد.
علي كاردر در گفت وگو با فارس گفت: در حال حاضر مشغول نهايي كردن تفاهم نامه اي با سازمان خصوصي سازي كشور هستيم تا نحوه واگذاري شركتهاي تابعه وزارت نفت را مشخص كنيم.
وي با اشاره به برخي محورهاي اين تفاهم نامه خاطرنشان ساخت: به عنوان مثال آئين نامه هاي مربوط به نحوه عمل در بازار رقابتي، حمايت از توليد و مصرف كنندگان در بخش انرژي، نظامهاي حمايتي پولي و مالي در شركتهاي خصوصي و آماده سازي شركتها از لحاظ حقوقي و عملياتي از عمده ترين محورهاي اين تفاهم نامه به شمار مي رود.
كاردر افزود: اين تفاهم نامه به صورت مشترك توسط وزراي امور اقتصادي و دارايي و نفت به هيات دولت ارائه خواهد شد.
وي گفت: تعداد اين شركتها حدود 100 شركت است كه عمده آنها سودآور هستند و براي آن دسته از شركتهايي كه سودآور نيستند نيز مدت زماني در نظر گرفته مي شود تا در آن مدت به سودآوري برسند. البته اولويت واگذاري شركتهاي زيرمجموعه وزارت نفت، با صنايع پتروشيمي خواهد بود.
سهام مخابراتي
از طرف ديگر رئيس هيات مديره شركت مخابراتي ايران هم گفت: 30 شركت مخابرات استاني، 2 شركت تخصصي و شركت مخابراتي ايران در قالب اصل 44 قانون اساسي واگذار خواهد شد.
وفا غفاريان اظهار داشت: در قالب واگذاري ها، شركتهاي تخصصي ارتباطات سيار و فناوري اطلاعات واگذار خواهد شد.
وي از تصويب واگذاري يكپارچه شركتهاي مخابراتي در دولت خبر داد و گفت: سهام اين 33 شركت مخابراتي با اين مصوبه به صورت يكپارچه واگذار خواهد شد.
غفاريان همچنين از تبديل شركت ارتباطات زيرساخت به سازمان زيرساخت خبر داد و گفت: اين شركت با اجراي سياست هاي اصل 44 قانون اساسي به سازمان تبديل و عهده دار اداره و توسعه ارتباطات زيرساخت خواهد بود.
</TEXT>
</DOC>
<DOC>
<DOCID>HAM2-851030-014</DOCID>
<DOCNO>HAM2-851030-014</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
ناكامي تازه در اجراي برنامه خصوصي سازي
</TITLE>
<TEXT>


گروه بورس - پس از ناموفق بودن تلاش ها براي عرضه سهام شركت مس، دومين شوك بر برنامه عرضه سهام دولتي وارد آمد.
مسئولان سازمان خصوصي سازي خبر دادند: با توجه به اين كه در آخرين مهلت پرداخت، مابقي پول خريد سهام هپكو از سوي خريدار اين وجه واريز نشد، شوراي بورس، معامله هپكو را باطل اعلام كرد. در زمستان 83 نيز عرضه سهام هپكو به دليلي مشابه با شكست روبه رو شده بود.
غلامرضا حيدري كردزنگنه، رئيس هيأت عامل سازمان خصوصي سازي، در گفت وگو با ايسنا با تأييد اين خبر گفت: تا روز چهارشنبه 27دي ماه، خريدار بايد مابقي پول هپكو را واريز مي كرد، اما به اين دليل كه اين پول از سوي خريدار پرداخت نشد، معامله باطل و مقرر شد مجدداً سهام هپكو از طريق بورس، عرضه شود.
او با بيان اين مطلب كه در هفته آينده اين سهام دوباره عرضه مي شود، خاطرنشان كرد: تعداد سهام قابل واگذاري شركت هپكو 201 ميليون و 296 هزار سهم معادل 72/60 درصد سهام كل اين شركت بود و سازمان خصوصي سازي اين تعداد سهم را به وكالت از شركت مادر تخصصي گسترش و نوسازي صنايع در بورس اوراق بهادار عرضه كرد.
</TEXT>
</DOC>
<DOC>
<DOCID>HAM2-851030-015</DOCID>
<DOCNO>HAM2-851030-015</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
كاهش 51 درصدي در بورس فلزات
</TITLE>
<TEXT>
گروه بورس - هفته گذشته در بورس فلزات تهران  120 هزار و  950 تن انواع فولاد، مس، آلومينيوم، روي و كنسانتره موليبدن به ارزش يك تريليون و  163 ميليارد ريال داد و ستد شد.
به گزارش اطلاع رساني بورس فلزات، تالار اين بورس در هفته گذشته شاهد  131 هزار و  760 تن عرضه و در مقابل  342 هزار و  420 تن تقاضا بود. براساس اين گزارش، از كل معاملات صورت گرفته در بورس فلزات طي هفته گذشته  111 هزار و  490 تن به ارزش  784 ميليارد ريال به صورت سلف و  9 هزار و  60 تن به ارزش  375 ميليارد ريال به صورت نقدي داد و ستد شد. آمار كل معاملات بورس در هفته مورد بررسي نسبت به هفته قبل از آن، از لحاظ حجم  51 درصد و از نظر ارزش  23 درصد كاهش نشان مي دهد.
</TEXT>
</DOC>
<DOC>
<DOCID>HAM2-851030-016</DOCID>
<DOCNO>HAM2-851030-016</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
كاهش بازده شركت هاي بورس
</TITLE>
<TEXT>
ايسنا: در حالي كه اعمال سياست حجم مبنا صف هاي فروش در بورس را قفل كرده، مدير عامل شركت بورس مي گويد: انجام اقدام موثر در اين زمينه، نيازمند صرف زمان است.
علي رحماني با بيان اين مطلب تأكيد كرد: پس از اين كه بخش معاملات به شركت بورس انتقال داده شد، راجع به مسائل مختلف از جمله حجم مبنا و دامنه نوسان نيز تصميم   مي گيريم.
مديرعامل شركت بورس گفت: بازدهي شركت هاي بورسي نسبت به قبل كاهش يافته است كه تمام اين ها مربوط به يكسري مسائل كلي در محيط كار و بحث هاي افزايش قوانين و مقررات است؛ و به طور مشخص در گروه سيمان، واسطه گري هاي مالي، ليزينگ ها و بانك ها در سال 84 و 85 شاهد افزايش مقررات بوده ايم.
رحماني افزود: كاري كه ما بايد به عنوان سازمان و شركت بورس انجام دهيم، معرفي محصولات جديد براي كاهش ريسك است كه در دسترس ترين آن صندوق هاي سرمايه گذاري است كه اميدواريم به زودي شاهد راه اندازي گسترده آن ها باشيم.
</TEXT>
</DOC>
<DOC>
<DOCID>HAM2-851030-017</DOCID>
<DOCNO>HAM2-851030-017</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
تعداد خريداران رشد كرد، ارزش مبادلات كاهش يافتامواج متفاوت در بورس تهران
</TITLE>
<TEXT>
گروه بورس بورس تهران در هفته گذشته امواج متفاوتي را به متقاضيان سرمايه گذاري مخابره كرد.
در اين هفته در حالي كه از يك سو تعداد خريداران سهام 29 درصد رشد داشت، ارزش كل داد و ستدها با 63 درصد نزول روبه رو شد.
اين موضوع مي تواند نشانه خروج سرمايه گذاران بزرگ و تداوم روند حضور سهامداران جزء در بازار باشد.
در هفته گذشته 12 هزار و 800 نفر در مجموع براي خريد 218 ميليون سهم عرضه شده در تالارهاي بورس، 616 ميليارد ريال پرداختند. در اين مدت شاخص كل قيمت سهام 23 واحد كاهش يافت و در سطح 9 هزارو 969 واحد ايستاد، تا دومين هفته نزول شاخص ها از آغاز زمستان به اين سو رقم خورد.
در اين هفته، شاخص عملكرد تالار اصلي 23 واحد و شاخص عملكرد تالار فرعي 20 واحد كاهش يافت ضمن اين كه شاخص سهام صنعتي بورس تهران نيز 34 واحد افت را تجربه كرد. شاخص مالي نيز 347 واحد پايين تر نشست. در هفته گذشته شاخص بازده بازار هم كاهش نشان داد. به اين ترتيب شاخص قيمت و بازده نقدي 65 واحد افت كرد.
</TEXT>
</DOC>
<DOC>
<DOCID>HAM2-851030-018</DOCID>
<DOCNO>HAM2-851030-018</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
روندها
وقايع اتفاقيه بورس در آخرين هفته دي ماه
</TITLE>
<TEXT>
شنبه 23 دي: توافق گروه دوم حقوقي ها با سازمان بورس مبني بر عرضه نمادهاي ارزنده و جمع آوري صف هاي فروش براي جلوگيري از افت شاخص، موجب شد تا شاخص كل بورس در نخستين روز معاملاتي هفته 4/2 واحد افت داشته باشد. گفته مي شد، مديران برخي از شركت هاي بورس در جلسات جداگانه با مديران بورس قول داده اند، با عرضه سهام خود شاخص را بالا كشيده يا حداقل با جمع آوري صف هاي فروش از افت شاخص جلوگيري كنند. در اين ميان گفته مي شد، شركت هاي ارزنده گروه واسطه گري مالي ديد مثبت تري نسبت عرضه سهام خود براي تثبيت شاخص داشته اند.
يكشنبه 24 دي: حمايت واسطه گري ها و ساختماني ها از بازار رشد 2/3 واحدي بورس تهران را در روز يكشنبه رقم زد.
سهام دار عمده بانك پارسيان در دومين روز عرضه، بيش از 68ميليون سهم اين شركت را براي تثبيت شاخص كل عرضه كرد كه مورد استقبال 189 خريدار قرارگرفت. اين معاملات بسيار سنگين، رشد 28 ريالي قيمت را به ارمغان آورد.
بروز شايعاتي مبني بر عرضه5‎/1 درصد از سهام بانك اقتصاد نوين از سوي سرمايه گذاري گروه صنايع بهشهر، نماد معاملاتي اين بانك را تحت تاثير قرار داد و معامله گران اشتياق فراواني نسبت به خريد سهام دو شركت مزبور داشتند.
دوشنبه 25 دي: در بازار اين روز، معامله عمده بانك اقتصاد نوين انجام شد. طي عرضه بلوكي5‎/1 درصداز سهام اين بانك در قيمت 3هزار ريال، دو كارگزاري بانك كشاورزي و كارگزاري بانك ملي به عنوان دو رقيب با يكديگر به رقابت پرداختند. رقابت بين دو كارگزار مزبور ارزش هر سهم بلوك بانك اقتصادنوين را تا 3200ريال افزايش داد و در نهايت كارگزاري بانك ملي موفق شد، اين بلوك را احتمالاً براي شركت هاي گروه بانك ملي خريداري كند. در گروه دارويي نيز، ركود معاملات بيش از هر چيز مشاهده مي شد. در اين گروه درباره داروسازي اكسير گفته مي شد كه توليد جديدترين آنتي بيوتيك تزريقي براي نخستين بار در كشور؛ سود شركت مزبور را بزودي تحت تاثير قرارخواهد داد.
سه شنبه 26 دي: يك ميليون و 354 هزار برگه سهم بانك پارسيان روز سه شنبه عرضه و با 10ريال افزايش قيمت مورد معامله قرارگرفت.درهمين گروه، ليزينگ ايران بيش از يك ميليون سهم خود را با 21ريال افزايش قيمت فروخت. گفته مي شد سود شركت مزبور قرار است 120 ريال افزايش پيدا كند.
چهارشنبه 27 دي: بازار در آخرين روز معاملاتي هفته شاهد رويكرد ويژه حقوقي ها در جمع آوري صف فروش برخي از نمادهاي شاخص بود، با اين وجود شاخص كل بورس در اين روز نيز دچار تنزل 6.07 واحدي شد.
فرآوري معدني نيز در آخرين روز هفته شاهد ايجاد يك تعادل ناپايدار بود، اما اين تعادل ظرف چند دقيقه در هم شكسته شد.درباره اين نماد معاملاتي گفته مي شد، اگربهاي جهاني فلز روي در قيمت زير 4هزار دلارباقي مانده و يا به سطح 3700دلار برسد، فرآور احتمالاً مجبور است، سود خود را كاهش دهد.
درمجموع در آخرين روز هفته سهام 123شركت مورد معامله قرار گرفت كه در نتيجه اين دادوستدها ارزش معاملات 65 درصد افزايش يافت و به 88 ميليارد ريال رسيد.
iratahlil.com
</TEXT>
</DOC>
<DOC>
<DOCID>HAM2-851030-019</DOCID>
<DOCNO>HAM2-851030-019</DOCNO>
<ORIGINALFILE>/1385/851030/news/_bourse.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
رونق مبادلات نسيه در بورس كشاورزي
</TITLE>
<TEXT>
گروه بورس - تالار بورس كالاي كشاورزي طي هفته گذشته شاهد عرضه 135 هزار و 910 تن ذرت، جو و كنجاله بود كه عرضه يك هزار و 45 تن ذرت در آن به صورت نسيه و بقيه به صورت نقد بود. طي هفته مذكور 4 هزار و 60 تن كالا شامل يك ژهزار و 880 تن ذرت 130، تن جو و 2 هزار و 45 تن كنجاله به ارزش 10 ميليارد و 148 ميليون و 965 هزار ريال در تالار معاملات به فروش رفت. شايان ذكر است از 4 هزار و 60 تن كالاي مبادله شده، يك ژهزار و 45 تن ذرت به صورت نسيه و بقيه به صورت نقد مورد معامله قرار گرفت. 75 درصد حجم معاملات بورس كشاورزي طي هفته مذكور، به صورت نقدي و 25 درصد آن به صورت نسيه انجام شد.
</TEXT>
</DOC>
<DOC>
<DOCID>HAM2-851030-020</DOCID>
<DOCNO>HAM2-851030-020</DOCNO>
<ORIGINALFILE>/1385/851030/news/_cinema.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
چشم انداز بيست وپنجمين جشنواره فيلم فجر در گفت وگو با صاحب نظران
روشنايي هاي شهر
الهام اناري
</TITLE>
<TEXT>


در حالي كه كمتر از دو هفته تا آغاز بيست وپنجمين جشنواره فيلم فجر باقي مانده است، با مشخص شدن اسامي فيلم هاي ايراني حاضر در جشنواره، گمانه زني ها در خصوص مهمترين رويداد سينمايي سال شروع شده است.
برخي از منتقدان سينمايي انتقاداتي را به گزينش 25فيلم بخش مسابقه وارد مي كنند و از سوي ديگر اعضاي هيأت انتخاب فيلم ها نويد چشم اندازي اميدواركننده را در جشنواره امسال مي دهند.
تنوع مضموني و ساختاري
يدالله صمدي فيلم ساز و عضو هيأت انتخاب فيلم هاي بخش مسابقه جشنواره- در مورد كيفيت اين دوره از جشنواره مي گويد: خوشبختانه امسال تنوع موضوعي و ساختاري اميدواركننده بود؛ مخصوصا جوان تر ها و فيلم اولي ها امسال مضامين متنوعي را دستمايه كار خود قرار داده بودند و البته متاسفانه بعضي هم به كپي كاري روي آورده اند؛ به عنوان مثال كپي كاري از آثار عباس كيارستمي بسيار به چشم مي خورد كه من آنها را نمي پسنديدم.
اين كارگردان معتقد است هيأت داوران به دور از غرض ورزي آثار اين دوره را داوري كرده اند و مي گويد: فقط كساني كه فيلم ها را ديده باشند مي توانند در اين مورد قضاوت كنند. هيأت انتخاب، 99فيلم را ديده اند و مطئمن باشيد فيلم ها انتخاب شده اند، نه اسامي. اين عادلانه نيست كه گفته شود هيأت انتخاب، آثار كارگردان هاي شناخته شده را بدون تماشاي فيلم در ليست كارهاي منتخب گذاشته اند. در مورد فيلم هايي كه هنوز مراحل نهايي آماده سازي براي نمايش را پشت  سر نگذاشته اند نيز مي توانم بگويم در اين دسته، ما قطعاً بين 30 تا 50 دقيقه از فيلم را ديده ايم. مطمئن باشيد در همين مدت زمان مي توان فهميد فيلم از موضوع و ساختار محكمي برخوردار است يا نه. به هر حال فيلم هاي خوب به رونق جشنواره كمك مي كنند. اگر فيلم ها آماده نشوند طي جلسات ديگري، فيلم هايي كه در رده  بعدي انتخاب هيأت داوران قرار داشتند، جايگزين اين دسته مي شوند.صمدي در مقايسه با تركيب فيلم هاي اين دوره با دوره قبلي مي گويد: به نظرم يك وجه اشتراكي بين اين دو دوره وجود دارد؛ اين كه جاي فيلم هايي كه طنز واقعي و فاخر دارند خالي و سوژه ها اغلب تلخ و تاريك و سياه است. البته منظور من، فيلم هاي راه يافته به اين دوره است؛ چون اگر اينها را كنار بگذاريم، در مجموع فيلم هايي با موضوع طنز و هزل و البته ملودرام هاي آبكي، زياد به چشم مي خورد. فيلم هايي كه در همان مراحل اوليه كنار گذاشته مي شد قابل توجه بود.
تركيب مناسبي از نسل هاي مختلف
احمد اميني يكي ديگر از اعضاي هيأت انتخاب نيز تماشاي يكباره توليدات يك سال سينماي ايران را فرصت مغتنمي دانسته و مي گويد: من از اولين دوره ها به عنوان منتقد و بعدها به عنوان فيلم ساز در اين جشنواره حضور داشتم و كم وبيش فيلم ها را مي ديدم اما امسال فرصت ديگري نصيبم شد تا حتي فيلم هايي را كه به دليل كيفيت پايين به بخش هاي رسمي جشنواره راه پيدا نمي كردند را هم ببينم. امسال منظري كه از سينماي ايران داشتم كامل تر، جذاب تر و جالب تر بود و نكته مهم اين كه ما در روزهاي آخر جمع بندي، كم وبيش متفق القول بوديم. انتخاب 25فيلم براي بخش مسابقه كار دشواري نبود؛ ما از بين 99فيلم، 25فيلم با كيفيت ممتاز را انتخاب كرديم و اين نشان مي دهد تلاش يكماهه ما بي نتيجه نبوده است. امسال به طور كلي سال اميدواركننده اي بود؛ يعني آنهايي كه با علاقه فيلم ها را دنبال مي كنند مي توانند آثار قابل تعمق با مضامين متنوع و چشمگيري شاهد باشند. اين كارگردان معتقد است امسال تركيب خوبي از نسل هاي مختلف فيلم سازان در جشنواره فجر حضور دارند و مي گويد: هيأت داوران با توجه به كيفيت فيلم ها آثاري را انتخاب كردند و هر سال رقم حضور طيف هاي مختلف سينماگران بالا و پايين مي شود، به گونه اي كه نمي توان براي آن برنامه ريزي كرد يا نظم و قاعده اي براي آن مشخص كرد. در بحبوحه برگزاري جشنواره هميشه اظهارنظرهاي متفاوتي وجود دارد؛ برخي مي گويند جاي بزرگان خالي است و برخي مي گويند فيلم سازان جوان را ناديده گرفته اند. فيلم هايي كه حذف شده اند قطعاً قابل قبول نبوده اند؛ حالا تفاوتي نمي كند كارگردان آنها چه كسي هستند.
در مورد برخي فيلم هايي كه شايعه شده به جشنواره نمي رسند نيز اعلام كردند بسياري از آنها در مراحل پاياني كار قرار دارند و برخي نيز شامل مورد اصلاحي شده اند و كمابيش مطمئنيم همه فيلم هاي اعلام شده به جشنواره مي رسند مگر اين كه اتفاقا غيرمنتظره اي از قبيل مشكل صدا و لابراتوار و... پيش بيايد.
به هر حال تعدادي از فيلم ها ويدئويي هستند و بايد يك روند پيچيده فني را تا آماده شدن طي كنند.
پرهيز از پيري زودرس
رضا درستكار منتقد- در مورد كيفيت فيلم هاي اين دوره از جشنواره مي گويد: من تعدادي از اين 25فيلم را سر ميز تدوين ديده ام؛ به نظرم هيچ كدام چنگي به دل نمي زد. از انتخاب هاي صورت گرفته معلوم است كه وضعيت فيلم هاي ايراني اين دوره، چندان جالب نيست. حذف تمامي فيلم سازان جوان از جشنواره، معنايي جز خراب شدن وضع و پيري زودرس جشنواره ندارد. وقتي هيأت انتخاب تنها به نام هاي بزرگ  توجه مي كنند حاصل، چيزي جز اين نمي شود؛ نام هايي كه اتفاقاً فيلمسازان متوسطي هستند. اگر با اغماض به آثار اين فيلمسازان در دوره بيست وپنجم جشنواره نگاه كنيد، متوجه مي شويد كه آثار متوسطي هستند.
اين منتقد كه نگاه اميدوارانه اي به اين دوره ندارد، در ادامه مي گويد: وقتي هيأت انتخاب تركيب خوبي ندارد، نتيجه همين مي شود. در بقيه دوره ها، معمولا فيلم سازان ترجيح مي دادند فيلم هاي خوب خود را در جشنواره نمايش دهند اما در اين دوره، چنين چيزي به چشم نمي خورد؛ چون جشنواره براي شان ديگر اهميت سابق را ندارد. من مطمئنم تعدادي از فيلم هاي اين دوره بدون اين كه توسط هيأت انتخاب ديده شوند به بخش مسابقه راه يافته اند!مطمئن باشيد تعدادي از اين فيلم ها هرگز به اين دوره نمي رسند. چطور ممكن است فيلمي كه در مرحله فيلمبرداري است تا كمتر از 20 روز ديگر آماده شود؟
پايان آزمون و خطا
جواد طوسيمنتقد- در ارزيــابــي كيفـيت بيست وپنجمين دوره جشنواره فيلم فجر مي گويد: تا فيلم ها ديده نشود نمي توان داوري كرد اما در اين دوره تركيبي از فيلم سازان نسل قديم همچون مهرجويي و كيميايي و تعدادي از فيلم سازان برخاسته از دوران جديد را در تركيب بيست وپنج فيلم مي بينيم. تا به حال هم مطالبي كه از طرف هيأت انتخاب مطرح شده نشان مي دهد به لحاظ كيفي و ساختاري فيلم هاي متفاوتي داريم و ظاهراً آزمون و خطاها كم كم به نتيجه مي رسند. اما گذشته از اينها بايد در سياستگذاري  كلي جشنواره، دستور كاري قرار بگيرد كه با نگاه متنوع و متكثري مواجه شويم؛ يعني در همه گونه هاي جنگ، اجتماعي، ملودرام، حادثه اي و قصه پرداز، هميشه آثاري حضور داشته باشند. اگر انتخاب ها به اين گونه حرفه اي شوند و كارگردان هاي تثبيت شده نيز در جشنواره حضور داشته باشند، اين جشنواره شمايل واقعي و ماندگارتري به خود مي گيرد. لازم است سقف توليد سالانه پس از مخاطب شناسي و آسيب شناسي سينما پيش بيني و در بخش هاي مختلف سرمايه گذاري شود.
نبايد در يك دوره مخاطب خاص مورد نظر قرار بگيرد و در يك دوره به سراغ سينماي قصه پرداز برويم.اين منتقد معتقد است سياست هاي جشنواره نبايد به دور از وضعيت كنوني سينما رقم زده شود و مي گويد: بايد با نگاه كارشناسانه، تعداد قابل توجهي از فيلم ها، مخاطب عام را مد نظر داشته باشند؛ البته سينماي روشنفكرانه هم مي تواند سقف و ظرفيت خاص خود را داشته باشد.
انتخاب ها غرض ورزانه نبود
مهدي كرم پور- فيلم ساز جواني كه در اين دوره از جشنواره در تركيب هيأت داوران فيلم هاي كوتاه و مستند حضور داشت نيز در مورد جشنواره امسال مي گويد: امسال در زمينه فيلم هاي مستند، آثار بسيار شاخصي به چشم مي خورد. خوشبختانه فيلم ها از درجه كيفي مطلوبي برخوردار بودند و عنصر پژوهش و تحقيق در آنها به خوبي جلوه گراست. فكر مي كنم هر فيلم مستندي به خودي خود، داراي ارزش هاي ويژه اي است، چون با تماشاي يك فيلم مستند، ما مي توانيم در مورد مسائل مختلف، اطلاعات تازه اي به دست آوريم؛ مسائلي كه شايد زماني به سادگي از كنار آن مي گذشتيم يا اطلاعي از آن نداشتيم.
سطح تكنيكي آثار اين دوره نيز از درجه قابل قبولي برخوردار است و فكر مي كنم سينماي مستند ايران از ساير زمينه هاي اجتماعي و فرهنگي جدا نيست. البته اين كه در اين زمينه رشد چشمگيري وجود ندارد را بايد در ساير زمينه ها جست وجو كنيم؛ اين كه فيلم ساز چقدر حس دارد وارد حوزه هاي نقادانه شود و چقدر اجازه دارد تحليل جامعه شناختي خود را به تصوير بكشد.
البته سينماي ايران به لحاظ تكنيكي در همه عرصه ها همچون فيلم هاي انيميشن، كوتاه، بلند و مستند به يك اندازه پيشرفت كرده است و در هيچ كجا جهش خاصي به چشم نمي خورد. اين دوره هم مثل ساير دوره هاست.
كرم پور معتقد است فيلم هاي كوتاه داستاني در اين دوره افت كيفي شديدي داشته اند و مي گويد: آثار برتري كه انتخاب كرديم قابل قبولند اما اينها بهترين هايي است كه با توجه به دانش اندك خود انتخاب كرديم. مستندها در اين دوره قوي تر بودند. در جمع هيأت انتخاب، من بيشتر از بقيه به مقوله فيلم كوتاه داستاني علاقه داشتم و البته با بقيه تقريباً هم عقيده بوديم. ما يك دوره طلايي فيلم كوتاه را پشت سر گذاشتيم كه حالا نسل سوم سينما گران را ساخته اند اما اين اتفاق، متأسفانه رشد چنداني نكرد؛ شايد سرمايه گذاري و مديريت متمركزي در اين زمينه وجود نداشت يا آزادي عملي كه در همان مقطع خاص به اين دسته از فيلم سازان داده شد، ديگر وجود ندارد.
كرم پور در مورد كيفيت فيلم هاي بخش مسابقه نيز مي گويد: فيلم هاي بلند سينماي ايران، از فيلم كوتاه و مستند جدا نيستند. متأسفانه تعدد مراكز تصميم گيري در اين حوزه تبديل به آفتي شده كه امنيت شغلي سينماگران را تهديد مي كند؛ بحث نظارت هاي سليقه اي و اين كه هر مديري از منظر شخصي خود سينما را مي بيند هيأت انتخاب، امسال بسيار بهتر از سال گذشته عمل كرد و انتخاب ها غرض ورزانه نبوده است. فيلم ها به صورت حرفه اي تري انتخاب شده اند. با نتايج به دست آمده مشخص مي شود اين هيأت بهترين ها را به زعم خود انتخاب كرده اما مجموعه توليدي كه سال گذشته در سينماي ايران اتفاق افتاده نتيجه يك محافظه كاري بسيار عجيب است كه از تعدد مراكز تصميم گيري ناشي مي شود. نبايد از نگاه هاي نقادانه و اجتماعي به دور باشيم.
</TEXT>
</DOC>
<DOC>
<DOCID>HAM2-851030-021</DOCID>
<DOCNO>HAM2-851030-021</DOCNO>
<ORIGINALFILE>/1385/851030/news/_cinema.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
سايه روشن
</TITLE>
<TEXT>
بهمن فرمان آرا
در تدارك خاك آشنا



بهمن فرمان  آرا با گرفتن پروانه ساخت فيلم تازه اش، به زودي اين كار را وارد مرحله پيش توليد مي كند. اين فيلم كه خاك آشنا نام دارد، گويي بر اساس داستاني به همين نام نوشته اسماعيل فصيح ساخته خواهد شد.
تاكنون حضور رضا كيانيان و بابك حميديان در فيلم، قطعي شده است. خاك آشنا را خود فرمان آرا تهيه مي كند.
فرمان آرا بعد از اختلافاتي كه سر فيلم خانه اي روي آب با اتحاديه تهيه كنندگان پيدا كرد، يك بوس كوچولو را به تهيه كنندگي عليرضا شجاع نوري ساخت؛ فيلمي كه منتقدان، آن را در حد كارهاي قبلي فرمان آرا ارزيابي نكردند.
عليرضا اميني
تغيير مسير



در حالي كه فيلم فقط چشم هايت را ببند از سوي هيأت انتخاب جشنواره فجر رد شد، اميني قصد دارد به زودي فيلم تازه اي را مقابل دوربين ببرد.
پنجمين ساخته بلند اين فيلمساز فعلاً استشهادي براي خدا نام دارد كه گويي يك تغيير مسير مجدد در كارنامه اميني محسوب مي شود. اميني بعد از چند فيلم جشنواره اي با فقط چشم هايت را ببند به فضاي شهري و سينماي اجتماعي روي آورد. اين فيلمساز جوان حالا قصد دارد با استشهادي براي خدا مسيري تازه را در فيلمسازي بيازمايد. اين فيلم توسط سعيد حاجي ميري تهيه خواهد شد.
تهمينه ميلاني
ادامه تسويه حساب



تهمينه ميلاني اين روزها مشغول فيلمبرداري تازه ترين فيلمش است. فيلمي بعد از آتش بس كه يك درام زنانه از جنس زن زيادي است. مهناز افشار، السا فيروز آذر، شهره لرستاني، بهاره افشاري، اكبر عبدي، سياوش تهمورث و حامد بهداد، از جمله بازيگران تسويه حساب هستند. اين فيلم ميلاني، نقدي اجتماعي در مورد آسيب هاي اجتماعي و بزهكاري زنان است.
</TEXT>
</DOC>
<DOC>
<DOCID>HAM2-851030-022</DOCID>
<DOCNO>HAM2-851030-022</DOCNO>
<ORIGINALFILE>/1385/851030/news/_diet.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
سرطان؛علت و درمان
قاتل ناپلئون هم سرطان بود
صدف كوه كن
</TITLE>
<TEXT>


رازي كه دويست سال خاموش مانده بود، بالاخره توسط دانشمندان فاش شد؛ محققان برخلاف تصوري كه تا امروز رايج بود، مبني بر اين كه دليل مرگ پادشاه ماجراجوي فرانسوي، مسموميت با آرسنيك بوده، دريافته اند كه ناپلئون از سرطان معده درگذشته است.
ناپلئون در پنجم ماه مه سال1821 در جزيره سنت هلن واقع در جنوب آتلانتيك در حالي كه تبعيد بود و در سن 52 سالگي، فوت كرد. طرفداران نظريه مسموميت ناپلئون معتقدند كه در موهاي ناپلئون پس از مرگ وي آرسنيك كشف شده است. متخصصان سوئيسي مي گويند در موهاي ناپلئون سال ها قبل از مرگ وي نيز چنين ماده اي كشف شده بود. در آن زمان از اين ماده شيميايي براي تطهير ظروف مخصوص شراب استفاده مي شد و معروف است كه ناپلئون شرابخوار قهاري بود. البته فرضيه هاي ديگري هم در زمان هاي مختلف مطرح بود. از قبيل اين كه او را با آرسنيك مسموم كرده اند؛ يا اين كه ناپلئون به دليل ابتلا به بيماري سوزاك، آرسنيك را به عنوان دارو مصرف مي كرده.
اما تحقيقات جديد براساس نتايج به دست آمده از كالبد شكافي نشان مي دهد كه مرگ ناپلئون در اثر سرطان معده بوده و به اين ترتيب، نظريه هاي مربوط به قتل عمد ناپلئون رد مي شود.
سابقه خانوادگي ابتلا به سرطان در خانواده بناپارت هم حاكي از آن است كه پدر ناپلئون نيز در اثر سرطان درگذشته بود. اين يعني سرطان هاي خانواده بناپارت به دنبال زخم هاي توليد شده توسط باكتري هاي ايجادكننده زخم هاي گوارشي ايجاد شده است. روبرت جن تا - محقق دانشگاه تگزاس- مي گويد: حتي در حال حاضر با توجه به جراحي هاي پيشرفته و روش هاي شيمي درماني نويني كه وجود دارد، سرطان هاي دستگاه گوارش از سرطان هاي كشنده محسوب مي شوند، به خصوص كه نوعي از سرطان معده كه ناپلئون به آن دچار بوده نوعي اوليه و بسيار كشنده بوده، چنانكه اين سرطان علاوه بر دستگاه گوارش، ساير ارگان هاي داخلي بدن او را نيز درگير كرده بود.
براساس نتايج اتوپسي، توده اي كه دستگاه گوارش ناپلئون را درگير كرده بود، حداقل 10 سانتي متر طول داشته است. محققان معتقدند كه تنها براساس اندازه اين زخم ها هم مي توان پيش بيني كرد كه اين تومورها بدخيم و سرطاني بوده اند.
البته پيش از اين هم، پزشكان و محققان يك دانشگاه سوئيس ادعا كرده بودند كه ناپلئون به دليل ابتلا به سرطان معده فوت كرده است. آنها اضافه وزن و گشادي شلوار ناپلئون قبل از مرگش را دليل اين مسئله مي دانستند. آنها استدلالشان اين بود كه وزن ناپلئون سال ها 67كيلوگرم بود، اما يك سال قبل از فوتش ناگهان وزن وي به بيش از 90 كيلوگرم رسيد و يك ماه قبل از فوتش حدود 14 كيلو كاهش وزن پيدا كرد.
سرطان معده چيست؟
معده يكي از اعضاي موجود در شكم و بخشي از دستگاه گوارش است و مثل هريك از اعضاي ديگر بدن مستعد ابتلا به سرطان است.
پس از اينكه غذا جويده و بلعيده شد، از طريق لوله اي به نام مري از دهان وارد معده مي شود. معده عضوي كيسه مانند و داراي?قسمت مختلف است كه ترشحات مختلفي براي هضم اوليه غذا ترشح مي كند. سرطان در هر كدام از اين مناطق پنج گانه ممكن است شروع شود و گاهي علائم و ميزان بهبودي برحسب محل ابتلا متفاوت است.
داخلي ترين لايه، لايه مخاطي ناميده مي شود و اكثر سرطان هاي معده نيز از اين قسمت شروع مي شود. هر چه سرطان به بافت هاي زيرين نفوذ كند، احتمال بهبودي نيز كاهش مي يابد.
سرطان معده عبارت  است  از رشد بدون  كنترل  سلول هاي  بدخيم  در معده  و از دسته سرطان هايي است كه طي ساليان و با آرامي  رشد مي كند ولي قبل از اينكه سرطان به معناي واقعي ايجاد شود، تغييراتي در لايه هاي معده ايجاد مي شود. متأسفانه در مراحل ابتدايي علائم چنداني ديده نمي شود و شايد به همين دليل سرطان معده در مراحل ابتدايي به سختي تشخيص داده مي شود. از علائم شايع اين بيماري مي توان به: كاهش اشتها و كاهش وزن، درد معده، علائم مبهم سوء هاضمه مانند پري، آروغ زدن،  احساس پري حتي پس از خوردن مقادير اندك غذا، تهوع و استفراغ، سوزش سردل و علائم شبيه به زخم معده اشاره كرد.
عفونت با نوعي باكتري به نام هليكوباكترپيلوري نيز منجر به گاستريت(زخم و التهاب معده)مزمن مي شود، البته بسياري از افرادي كه اين ميكروب را با خود دارند هيچ گاه مبتلا به سرطان معده نمي شوند. كشيدن سيگار، مصرف الكل و سابقه جراحي روي معده كه قبلاً به منظور كنترل زخم انجام شده باشد، از ديگر دلايل ابتلا به اين بيماري به شمار مي آيد.
نوبلي براي هليكو باكتر
اهميت موضوع تا جايي است كه جايزه نوبل پزشكي سال 2005 هم به باري مارشال و رابين وارن - دو پزشك و دانشمند استراليايي - به خاطر كشف باكتري هليكوباكتر پيلوري و نقش آن در بيماري هاي التهاب و زخم معده اهدا شد.آنها كشف كردند كه التهاب معده درست مانند زخم معده يا اثني عشر(زخم دستگاه گوارش)توسط باكتري h.pylori ايجاد مي شود.
باري مارشال، عضو جوان كلينيكي در استراليا بود كه به يافته هاي وارن علاقه مند شد و با همكاري يكديگر، مطالعه اي را روي بافت معده 100بيمار شروع كردند. بعد از تلاش هاي بسيار، مارشال موفق به كشت يك نوع باكتري ناشناخته از درون اين بافت ها شد(كه بعدها با نام هليكوباكتر پيلوري شناخته شد). آنها دريافتند كه اين باكتري تقريبا در تمام بيماران دچار التهاب معدوي كه زخم معده يا زخم اثني عشر دارند، وجود دارد. بر مبناي اين نتايج، حدس زدند كه هليكوباكتر در تشخيص اين بيماري ها نقش اساسي دارد.
كار اين دو نفر نشان داد كه حتي اگر بيماري هاي گوارشي بتوانند با جلوگيري از توليد اسيد معده بهبود يابند، به طور متناوب عود مي كنند، زيرا باكتري و التهاب مزمن معده همچنان باقي است. مارشال و وارن در مطالعات درماني نشان داده اند كه تنها اگر اين باكتري داخلي معده ريشه كن شود، بيماران مي توانند از بيماري هاي گوارشي علاج يابند. با كمك مطالعات وارن و مارشال، بيماري هاي گوارشي، ديگر مزمن و قابل بازگشت نخواهند بود و با استفاده از آنتي بيوتيك ها و داروهاي ضداسيد معده قابل درمان هستند.
هليكوباكتر و زخم معده
هليكوباكتر پيلوري، باكتري خميده شكلي است كه در معده جمع مي شود و ايجاد زخم معده مي كند. ابتلا به اين باكتري معمولا در سنين كودكي اتفاق مي افتد و در اكثر موارد تا آخر عمر در معده فرد آلوده باقي مي ماند. عفونت معمولا در قسمت هاي پاييني معده آغاز مي شود. معمولا وجود هليكوباكتر پيلوري در معده با زخم معده نيز همراه است.
در بسياري موارد h.pylori باعث ايجاد زخم در جدار معده نيز مي شود كه مي تواند موجب سرطان معده شود. با كشف اين باكتري و مقابله با آن زخم معده و ساير بيماري هاي مزمن گوارشي ديگر عود نخواهند كرد.
تاثير تغذيه بر سرطان معده
بايد توجه داشت وجود عوامل خطر همواره به معني ابتلا به بيماري نيست و تنها شرايط را براي ابتلا به بيماري بيشتر مي كند.
تحقيقات پزشكان يك مركز سرطان شناس در ژاپن حاك از آن است كه مصرف بيش از حد نمك با سرطان معده ارتباط دارد. چنان كه مصرف چهار ال شش گرم نمك در غذا روزانه، خطر ابتلا به سرطان معده را افزايش داده و كسان كه روزانه?? ال?? گرم نمك مصرف م كنند خطر ابتلا آنها به سرطان چندين برابر م شود.
محققان اين نتايج را در تحقيقات كه بر عادات غذاي?? هزار داوطلب انجام دادند و با در نظر گرفتن عادات ديگر آنها مانند سيگار كشيدن و مصرف مشروبات الكل در مدت 11 سال به دست آوردند. همچنين به گزارش نشريه بين المللي سرطان، افرادي كه در دوران نوجواني و كودكي خود به طور معمول هر روز چيپس مصرف مي كنند - به دليل وجود مقادير زيادي نمك و روغن هاي اشباع در اين مواد غذايي - نسبت به ديگران 27درصد بيشتر به سرطان معده مبتلا مي شوند.
همچنين، مسئولان وزارت بهداشت چين و سازمان جهاني بهداشت، علاقه وافر چيني ها به انواع ترشي جات و شورها، غذاهاي دودي مثل ماهي دودي و سيگار را علت شيوع بيش از حد سرطان معده در اين كشور مي دانند.
بنابراين غذاهاي دود زده و نمك سود شده، گوشت و ماهي دودي و خشك شده و روغن هاي سرخ كردني همگي احتمال ايجاد سرطان معده را افزايش ميژدهند. برعكس مصرف ميوه و سبزيجات تازه فرد را در مقابل ابتلا به سرطان محافظت ميژكند. همچنين مصرف فيبرهاي غلات به ميزان زيادي(تا 70درصد)خطر ايجاد سرطان معده را كاهش ميژدهد.
بر طبق آمار ارائه شده از سوي سازمان جهاني بهداشت، كشورهايي كه استفاده از گوشت قرمز در آنها بيشتر است ابتلا به سرطان معده نيز شيوع بيشتري دارد. بنابراين بايد توجه داشته باشيد كه استفاده از گوشت قرمز بيش از??بار در هفته احتمال سرطان معده را دو برابر مي كند بخصوص اگر گوشت به صورت كبابي، پخته شود.
همچنين مصرف مقادير زياد آهن غذايي با افزايش خطر ابتلا به سرطان معده و حلق مرتبط شناخته شده است، اما جالب اين است كه محققان معتقدند اين خطر با افزايش مصرف روي كاهش مي يابد.
به گزارش خبرگزاري رويترز هلث از نيويورك، دكتر ديويد ياكوبس از دانشگاه مينه سوتا در مينياپوليس و همكارانش نتايج تحقيق روي?? هزار زن يائسه?? تا?? ساله را بررسي كردند، اين زنان به مدت?? سال پيگيري شدند. در اين مدت?? مورد سرطان دستگاه گوارشي فوقاني(?? مورد سرطان معده و?? مورد سرطان حلق )گزارش شد. اين محققان بين مصرف آهن و خطر ابتلا به سرطان دستگاه گوارشي فوقاني ارتباطي را كشف كردند. اما بين مصرف روي و احتمال ابتلا به اين نوع سرطان يك ارتباط معكوس مشاهده شد. اين زنان براساس ميزان مصرف آهن غذايي خود به دو گروه تقسيم شدند.
خطر ابتلا به سرطان دستگاه گوارشي فوقاني در كساني كه كمترين مصرف آهن غذايي را داشتند صفر و در كساني كه بيشترين مصرف آهن غذايي را داشتند? برابر افزايش نشان مي داد. اين ارتباط در مورد مصرف روي برعكس بود يعني بيشترين مصرف روي با?? درصد كاهش خطر ابتلا به اين نوع سرطان مرتبط بود. اين نتايج حتي با در نظر گرفتن ديگر عوامل خطر مانند شاخص جرم بدن، فعاليت بدني، مصرف مولتي ويتامين و مصرف چربي اشباع شده، ويتامين هاي c، a، e تغييري نكرد.
پيشگيري، بهتر از درمان
شايان ذكر است ميزان موفقيت در درمان بيماري چندان زياد نيست، لذا پيشگيري مي تواند نقش بسيار مهمي داشته باشد.
1 - آزمايش هاي توصيه شده توسط پزشك را مرتب انجام دهيد چرا كه معاينات منظم دستگاه گوارش در همه افراد به ويژه افراد مسن در تشخيص زودرس اين سرطان مؤثر است.
2 - تحقيقات نشان داده اند كه رژيم هاي غذايي مهمترين عامل در ابتلا به سرطان معده هستند و استفاده از غذاهاي محتوي ويتامين، ويتامين e و بتاكاروتن به علت خاصيت آنتي اكسيداني در جلوگيري از ابتلا به سرطان معده بسيار مؤثر هستند، بنابراين مصرف بيش از 5 -4 وعده از ميوه ها و سبزي هاي تازه را در برنامه غذايي خود داشته باشيد: هويج، بروكلي، كاهو هاي ايراني، كدوي حلوايي و... نمونه هايي از آنها به شمار مي آيند.
3 - مصرف نمك و غذاهاي سرخ كرده را بسيار محدود كرده و براي پخت، روش هايي نظير بخارپز كردن و پخت در ماكروويو را برگزينيد، خوردن مداوم غذاهاي شور ممكن است خطر ابتلا به سرطان معده را دو برابر كند.
4 - سيگار نكشيد و اگر سيگاري هستيد مقدار آن را كاهش دهيد و به سابقه خانوادگي اين بيماري توجه كنيد.
</TEXT>
</DOC>
<DOC>
<DOCID>HAM2-851030-023</DOCID>
<DOCNO>HAM2-851030-023</DOCNO>
<ORIGINALFILE>/1385/851030/news/_diet.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
جهان سلامت
انجام نخستين پيوند رحم درآمريكا
</TITLE>
<TEXT>
گروه سلامتكابوس هاي پيشين بشر يكي پس از ديگري رنگ مي بازند و كابوس هاي تازه اي جاي آنها را مي گيرند، با اين وجود روياهايي كه به حقيقت مي پيوندند،گاه طعم تلخ زندگي ماشيني را شيرين  مي كنند.دانشمندان براي اولين عمل پيوند رحم در تاريخ پزشكي آمريكا آماده مي شوند. 24 آبان 1385 پزشكان شهر نيويورك اجازه انجام عمل پيوند رحم را دريافت كردند و هم اكنون مشغول مصاحبه با بيماران احتمالي اين عمل جراحي هستند.روزنامه واشنگتن پست نوشت دانشمندان سرگرم برنامه ريزي براي نخستين پيوند رحم يك زن در آمريكا هستند. اين پيوند، نخستين تلاش پزشكان آمريكايي براي پيوند رحم به يك انسان خواهد بود اما اين عمل در عرصه جهاني، قبلا انجام شده است. خبرگزاري فرانسه نيز گزارش داد كه گروهي به رهبري دكتر جوزپه دل پريوره از دانشگاه نيويورك سرگرم بررسي وضعيت چند زن هستند كه سرطان، حادثه و يا عوامل ديگري رحم آنان را از بين برده ولي آنان آرزومندند كه بتوانند صاحب فرزند شوند. دل پريوره گفت: يكي از بزرگترين آرزوهاي زنان، داشتن فرزند به شمار مي آيد و ما فكر مي كنيم كه مي توانيم به زناني كه دچار مشكل هستند، براي دستيابي به اين آرزوي بزرگ كمك كنيم.اين در حالي است كه توماس موري- متخصص بيوتكنيك از مركز هيستيگز در نيويورك- معتقد است: پيوند رحم مسائل پزشكي و اخلاقي بسيار دشواري مطرح مي كند كه توجيه آنها بسيار مشكل خواهد بود. دكتر متس برنستورم از دانشگاه گوتنبرگ سوئد- پژوهشگري كه مدت 6 سال روي عمل پيوند رحم تحقيق كرده- نيز معتقد است: قبل از اينكه به سراغ انسان ها برويم بايد مطالعات زياد ديگري روي حيوانات انجام دهيم.
عربستان، پيشگام در پيوند رحم
اولين مورد از پيوند رحم به سال 2002 در عربستان سعودي برمي گردد كه نتيجه آن موفقيت آميز نبود.در اين جراحي، پزشكان رحم يك زن??ساله را به يك زن??ساله پيوند زدند كه هرچند بعد از??هفته به دليل لخته شدن خون، ناچار شدند عضو پيوندي را از بدن گيرنده خارج كنند، اما اعلام كردند كه از لحاظ تكنيكي به موفقيت قابل توجهي در اين زمينه دست يافته اند. چندي پيش نيز، گروه جراحي دكتر جوزپه دل پيرو عمل موفقي را روي يك ميمون انجام داد. ميزان موفقيت اين عمل مشخص نيست زيرا اين ميمون آبستن نشده است. با اين حال سيستم خون رساني رحم سالم بوده و سيستم ايمني رحم دريافتي را دفع نكرده است.اما برخي از پزشكان و پژوهشگران از خطراتي كه مي تواند براي زنان و جنين احتمالي آنان در آينده به وجود آيد ابراز نگراني كرده اند زيرا معتقدند كه قبل از پيوند رحم روي انسان، اين كار روي حيوانات به اندازه كافي آزمايش نشده است.
</TEXT>
</DOC>
<DOC>
<DOCID>HAM2-851030-024</DOCID>
<DOCNO>HAM2-851030-024</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
افزايش حقوق بازنشستگان تأمين اجتماعيبه سال آينده موكول شد
</TITLE>
<TEXT>


گروه اجتماعي- مستمري بگيران براي دستيابي به افزايش حقوق حداقلي تا سال آينده بايد منتظر بمانند.
اين موضوع در نشست خبري با عنوان افزايش حداقل حقوق بازنشستگان تامين اجتماعي در محل خبرگزاري مهر مطرح و بررسي شد.
بنابر اين گزارش دليل تعويق افزايش حقوق بازنشستگان اين است كه در متمم بودجه سال جاري مبلغي براي افزايش حقوق مستمري بگيران سازمان تامين اجتماعي تعيين نشده است و از سوي ديگر محمد رضا باهنر نايب رئيس مجلس شوراي اسلامي نيز از تعيين بودجه براي افزايش حقوق اين گروه توسط نمايندگان مجلس در بودجه سال آينده خبر داده است.
موسي رضا ثروتي، عضو كميسيون اجتماعي مجلس شوراي اسلامي در اين باره گفت: لايحه مديريت خدمات كشوري دولت را به تجميع صندوق  هاي بازنشستگي و ايجاد شرايط برابر براي تمامي بازنشستگان موظف كرده است بر اين اساس چنانچه دولت در سال آينده به بازنشستگان سازمان بازنشستگي كشوري و لشكري حقوق حداقلي 200 هزار توماني بپردازد ملزم به پرداخت همين ميزان حقوق به بازنشستگان سازمان تامين اجتماعي نيز خواهد بود.وي افزود در صورت تصويب لايحه فوق تمامي كارمندان پيماني دستگاههاي اجرايي مشمول قانون تامين اجتماعي خواهند شد.
ثروتي در حالي بازنشستگان را به اجراي اين قانون اميدوار مي كند كه دولت در خواست پس گرفتن لايحه خدمات كشوري را به مجلس شوراي اسلامي داده . از سوي ديگر حداد عادل، رئيس مجلس شوراي اسلامي از مذاكره با دولت براي انصراف از باز پس گيري اين لايحه خبر داده است و در همين رابطه نيز حداد عادل و نايب رئيسان مجلس تصميم دارند تا در ديداري حضوري با رئيس جمهوري، انصراف دولت را خواستار شوند.
اجازه قانوني نداريم
فرخ ملكوند، سرپرست فني و در آمد سازمان تامين اجتماعي كه به نمايندگي از اين سازمان در نشست خبري فوق شركت كرده بود در اين باره گفت: بر اساس قوانين موجود سازمان تامين اجتماعي مجوزي براي افزايش حقوق بازنشستگان از محل منابع سازمان ندارد.
وي با اشاره به بار مالي 660 ميليارد توماني اين افزايش حقوق گفت: از حقوق بازنشستگان دفاع مي كنيم اما سازمان تامين اجتماعي پولي براي افزايش حقوق بازنشستگان ندارد و انتظار داريم كه دولت با رعايت عدالت حقوق بازنشستگان تامين اجتماعي را نيز همچون بازنشستگان كشوري افزايش دهد.
خبازها، رئيس كانون بازنشستگان سازمان تامين اجتماعي،نيز با انتقاد از نحوه سرمايه گذاري سازمان تامين اجتماعي گفت: سازمان تأمين اجتماعي از سال 1328 تا 57 تنها از بيمه شدگان خود حق بيمه دريافت كرده است، در صورت سرمايه گذاري منطقي اين سپرده ها امروز بازنشستگان اين سازمان با مشكلات زيادي روبرو نمي شدند، اگر مديران وقت نتوانسته اند با سرمايه گذاري بهينه سود قابل توجهي را دريافت كنند، بازنشسته ها امروز نبايد اثرات آن را متحمل شوند.
رئيس كانون بازنشستگان سازمان تامين اجتماعي افزود: سؤال من از دولت عدالت محور اين است كه چطور تصميمي را در خصوص ارائه تسهيلات به گروهي از بازنشستگان مي گيرند در حالي كه گروهي ديگر را فراموش كرده اند.وي تأكيد كرد: منابع اين تسهيلات به بازنشستگان كشوري و لشگري از محل بودجه عمومي برداشته شده است؛ بازنشستگان تأمين اجتماعي نيز بايد مشمول اين افزايش شوند.
</TEXT>
</DOC>
<DOC>
<DOCID>HAM2-851030-025</DOCID>
<DOCNO>HAM2-851030-025</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
درخواست دكتر كامران باقري لنكراني از رئيس مجلس شوراي اسلامي
كنترل دقيق وزارت بهداشت بر مواد غذايي و بهداشتي آرايشي
</TITLE>
<TEXT>
گروه اجتماعي- وزير بهداشت درمان و آموزش پزشكي در نامه اي به رئيس مجلس شوراي اسلامي كنترل كامل وزارتخانه متبوعش بر مواد غذايي و بهداشتي آرايشي را خواستار شد.
كامران باقري لنكراني در اين نامه با اشاره به طرح ارائه شده توسط كميسيون صنايع و معادن مجلس شوراي اسلامي از حداد عادل خواست تا تغييراتي در متن اين طرح ايجاد شود.
در صورت تصويب طرح ارائه شده از سوي كميسيون صنايع و معادن مجلس شوراي اسلامي از اين پس نظارت بر اجراي استاندارد كالا و خدمات غذايي و آرايشي بهداشتي صرفا بر عهده مؤسسه استاندارد و تحقيقات صنعتي ايران خواهد بود.
وزير بهداشت، درمان و آموزش پزشكي با اشاره به اينكه مبناي قانون تشكيلات تفصيلي و شرح وظايف وزارت بهداشت و همچنين ماموريت هاي مشخص حوزه سلامت در سند چشم انداز بيست ساله و نيز قانون برنامه چهارم توسعه جمهوري اسلامي تاكيد كرده است كه تامين سلامت و امنيت زيستي مردم بر عهده وزارت بهداشت درمان و آموزش پزشكي است.
در تبصره 5 طرح ارائه شده توسط كميسيون صنايع و معادن آمده است: شوراي عالي استاندارد موظف است مسئوليت نظارت بر اجراي استاندارد كالا و خدمات(به استثناء فرآورده هاي دارويي كه به عهده وزارت بهداشت درمان و آموزش پزشكي است)را صرفا به مؤسسه استاندارد و تحقيقات صنعتي ايران محول نمايد به نحوي كه از ابتداي سال 86 هيچ اقدامي موازي در اين خصوص صورت نگيرد.
لنكراني در نامه اي كه به حداد عادل نوشته است صريحا درخواست كرده با توجه به اهميت نقش مكمل هاي غذايي و پيشگيري از بيماري ها و همگوني با منطق و عرف جامعه جهاني از جمله سازمان بهداشت جهاني و ساختار قاطبه ممالك دنيا كه ساختار تخصصي واحدي براي نظارت بر محصولات بهداشتي، و غذايي دارويي دارند فرآورده هاي غذايي و بهداشتي، آرايشي نيز مانند فرآورده هاي دارويي در كنترل كامل وزارت بهداشت قرار گيرد.
</TEXT>
</DOC>
<DOC>
<DOCID>HAM2-851030-026</DOCID>
<DOCNO>HAM2-851030-026</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
اعلام نتايج جشنوارهآثار برتر مطالعات جوانان
</TITLE>
<TEXT>
گروه اجتماعي - نتايج نخستين جشنواره گزينش آثار برتر مطالعات جوانان امروز شنبه(30 دي ماه)طي مراسمي اعلام مي شود.
مراسم اختتاميه جشنواره گزينش آثار برتر مطالعات جوانان، با حضور معاون رئيس جمهوري و رئيس سازمان ملي جوانان و جمعي از مسئولان و پژوهشگران كشور در اردوگاه شهيد باهنر تهران برگزار مي شود. طي اين مراسم علاوه بر اعلام اسامي پژوهشگران برتر در حوزه مطالعاتي جوانان از صاحبان آثار برگزيده تقدير مي شود. بر اساس گزارش دبيرخانه جشنواره، 430 عنوان اثر پژوهشي در حوزه هاي مختلف مطالعاتي جوانان با محورهاي اجتماعي، فرهنگي، سياسي، روانشناختي، علمي و... به معاونت مطالعات و تحقيقات سازمان ملي جوانان ارائه شده است كه اين آثار با توجه به معيارهاي كلي و اختصاصي تعيين شده، مورد ارزيابي قرار گرفته اند.
</TEXT>
</DOC>
<DOC>
<DOCID>HAM2-851030-027</DOCID>
<DOCNO>HAM2-851030-027</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
پايان مرحله نخست انسداد مرزها
</TITLE>
<TEXT>
گروه اجتماعي - فرمانده نيروي انتظامي كشور گفت: مرحله نخست انسداد مرزهاي شرق ايران به اتمام رسيده است.
سردار اسماعيل احمدي مقدم فرمانده نيروي انتظامي در جمع خبرنگاران با مثبت ارزيابي كردن عملكرد قرارگاه عملياتي رسول اكرم مستقر در زاهدان از ابتداي تأسيس تاكنون، افزود: مرحله دوم و سوم انسداد مرز تا نيمه سال آينده به اتمام مي رسد. وي با اشاره به اينكه نيروي انساني در پاسگاههاي مرزي ايران به 2 برابر افزايش يافته است گفت: براي كنترل بيشتر مرزها هواپيماهاي بدون سرنشين ، تجهيزات راداري و دوربينهاي حرارتي ديد در شب خريداري شده و به زودي در منطقه مستقر خواهد شد كه با نصب اين تجهيزات ترددهاي مرز در كنترل كامل خواهد بود.فرمانده نيروي انتظامي جمهوري اسلامي ايران گفت: واحدهاي كوچك زبده و ورزيده انتظامي براي شكار اشرار و قاچاقچيان در شرق كشور تشكيل مي شود.
وي افزود: اين واحدها پس از هر عمليات توسط رزمندگان قرارگاه عملياتي رسول اكرم، وارد عمل شده و اشرار و قاچاقچياني را كه از محل درگيري فرار كرده اند، تعقيب و قلع و قمع مي كنند
</TEXT>
</DOC>
<DOC>
<DOCID>HAM2-851030-028</DOCID>
<DOCNO>HAM2-851030-028</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
ارايه خدمات به مشمولان غايب جرم است
</TITLE>
<TEXT>
پليس: رئيس سازمان وظيفه عمومي ناجا با اشاره به عواقب قانوني ارتكاب غيبت از خدمت وظيفه و مجازات هاي قانوني بكارگيري اينگونه مشمولان توسط موسسات و سازمان ها، از مشمولان غايب خواست تا هر چه سريعتر خود را جهت تعيين تكليف خدمتي معرفي كنند.
به گزارش پايگاه اطلاع رساني پليس، سردار بهمن كارگر رئيس سازمان وظيفه عمومي ناجا اعلام داشت: مشمولان غايب بايستي سريعا با مراجعه به دفاتر خدمات پستي در سراسر كشور و اخذ دفترچه راهنماي خدمت وظيفه عمومي نسبت به تكميل برگه هاي مربوطه متناسب با وضعيت خود اقدام و مدارك را به سازمان وظيفه عمومي ناجا ارسال نمايند.وي تصريح كرد: برابر قانون، هيچيك از موسسات دولتي و خصوصي، سازمانها، اماكن عمومي، صنوف، كارخانه ها و كارگاه ها مجاز به بكارگيري مشمولان غايب نمي باشند و در صورت مشاهده با متخلفين برابر مقررات رفتار خواهد شد.
به گفته رئيس سازمان وظيفه عمومي ناجا، ارائه هر گونه تسهيلات و خدمات اجتماعي از قبيل، استخدام، صدور مجوز و پروانه كسب، دريافت وام، شركت در آزمايشات رانندگي، دريافت گواهينامه، دريافت مستمري از سازمانهاي دولتي و ثبت هر گونه نقل و انتقال اموال توسط دستگاههاي ياد شده به مشمولان غايب جرم محسوب مي شود و با متخلفان برابر قانون رفتار خواهد شد
</TEXT>
</DOC>
<DOC>
<DOCID>HAM2-851030-029</DOCID>
<DOCNO>HAM2-851030-029</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
پاسخ مسئولان
</TITLE>
<TEXT>
ناشي از شرايط جوي بود
احتراماً در پاسخ به مطلب درج شده در صفحه 6 روزنامه همشهري مورخ 20/10/85 به شماره 4179، با عنوان هر چيزي به جاي خودش به اطلاع مي رساند: هرگونه اشكال در مسير قطارها و بروز نقص در خدمات رساني به مسافرين محترم بايد رسيدگي و از بروز مجدد آن جلوگيري شود كه در اينجا ضمن عذرخواهي از كاستي هاي قطار ياد شده اميدواريم به  رغم سرما و شرايط جوي نامناسب كه فراتر از پيش بيني و برنامه هاي همكاران ما در اين شركت بود با اقداماتي كه صورت گرفته ديگر شاهد بروز مشكلاتي از اين دست نباشيم.
روابط عمومي شركت قطار هاي مسافربري رجا
</TEXT>
</DOC>
<DOC>
<DOCID>HAM2-851030-030</DOCID>
<DOCNO>HAM2-851030-030</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
با مردم
</TITLE>
<TEXT>
وعده 7 ساله
بيش از 7 سال از وعده رسمي شدن كارمندان قراردادي ايران خودرو سپري مي شود و هنوز در اين مورد تصميمي گرفته نشده است. در حالي كه بسياري از اين افراد، در 3 شيفت در هفته كار مي كنند.
عاطفه محمدي تهران
حفظ منابع طبيعي
در منطقه ماسال گيلان اين استقامت كارشناسان اداره منابع طبيعي بود كه مانع از دست اندازي زمين خواران به اراضي جنگلي گرديد و حتي مرحوم پيروي رئيس اداره جانش را در اين راه گذاشت. ادغام ادارات منابع طبيعي، تنها به سود زمين خواران و باندهاي وابسته به آنها خواهد بود.
غلامحسن ساعدي را نكوهي رشت
خودروهاي فرسوده
با توجه به نقش خودروهاي فرسوده در مشكل ترافيك تهران و آلودگي هوا،  براي تسريع در روند تبديل پيشنهاد مي كنم در مناطق مختلف تهران شعبه هايي براي انجام تشريفات مربوط به مراجعان راه اندازي گردد، تا همگان ناچار نباشند به 15 كيلومتري جاده كرج عزيمت كنند.
شاپور مژدهي - تهران
چرا انتقاد؟!
من هم به شركت گاز انتقاد دارم كه چرا براي زمستان پيش بيني هاي لازم را انجام نمي دهد، اما وقتي براي گازرساني به مناطق غرب ايران با زمستان سخت و پربرف به ناچار در گاز مناطق گرمسير كشور اندكي صرفه جويي مي شود چرا با اين كار درست شركت گاز از موضع انتقادي برخورد مي گردد؟
ن. جوانشيري- كرمانشاه
پرداخت فيش
براي تسهيلات بيشتر پيشنهاد مي كنم، ترتيبي اتخاذ شود كه قبض هاي تلفن ساكنان شهر جديد انديشه، در بانكهاي تهران نيز قابل وصول باشد.
محمدرضا فرجي شهر جديد انديشه- شهريار
حقوق و تورم
@ من نيز همانند بسياري از حقوق بگيران يادآور مي شوم كه حقوق هاي دريافتي با نرخ تورم و گراني نمي خواند و همواره كارمندان به ماههاي بعد بدهكارند. براي حل اين معضل بايد راهكار عادلانه اي اجرا گردد.
مريم حسيني تهران
به جاي وام
به جاي وام 18 ميليون توماني مسكن كه بيشتر به سود بسازبفروش هاست تا متقاضيان مسكن، بهتر است، تسهيلات پشتيباني كننده در خصوص زمين،  مصالح ساختماني و ساير امكانات براي متقاضيان مسكن فراهم گردد.
زهرا مشرقي كاشاني تهران
</TEXT>
</DOC>
<DOC>
<DOCID>HAM2-851030-031</DOCID>
<DOCNO>HAM2-851030-031</DOCNO>
<ORIGINALFILE>/1385/851030/news/_ejtem.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
بالا بودن آمار اعتياد دانش آموزان صحت ندارد
</TITLE>
<TEXT>
گروه اجتماعي - آمارهايي كه تعداد دانش آموزان معتاد را در كشور بالا مي دانند، غلط است و برخي مراكز به علت يك سري مسائل، اين سخنان را مطرح مي كنند. سردار اسماعيل احمدي مقدم در حاشيه پنجمين جشنواره تقدير از بهترين هاي پژوهشي ناجا، در جمع خبرنگاران، گفت: برخي به دنبال اين هستند كه آمار مربوط به مسائل دانش آموزان را بحراني نشان دهند اما آمارها نشان مي دهد كه روند گرايش به مواد مخدر، رو به كاهش است.
از سوي ديگر دبيركل ستاد مبارزه با مواد مخدر نيز گفت: آمارهايي كه ارائه مي شود تقريبي است. من اين آمارهايي كه درباره آموزش و پرورش ارائه مي شود را قبول ندارم زيرا حساسيت را بيش تر مي كند.
فداحسين مالكي در گفت وگو با فارس در خصوص آمار هايي كه درباره اعتياد دانش آموزان به مواد مخدر اعلام مي شود، گفت: ارائه آمار در خصوص مواد مخدر و اعتياد بهانه اي دست مجامع بين ا لمللي است و تا به حال مشكلات زيادي از اين جهت براي ما ايجاد شده است. وي اضافه كرد: خطر مواد مخدر وجود دارد و كاري كه ما انجام داديم اين بود كه علاوه بر آموزش در مدارس خصوصاً در انجمن اوليا  و مربيان، امسال موافقت نامه اي را با آموزش و پرورش امضا كرديم تا در سال آينده آگاهي درباره مضرات مواد مخدر در كتاب هاي درسي وارد شود  كه اقداماتش آغاز شده است.
</TEXT>
</DOC>
<DOC>
<DOCID>HAM2-851030-032</DOCID>
<DOCNO>HAM2-851030-032</DOCNO>
<ORIGINALFILE>/1385/851030/news/_eqtes.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
نشست هيأت رئيسه مجلسبا رئيس جمهوريدرباره بودجه 86
</TITLE>
<TEXT>


گروه اقتصادي- هيأت رئيسه مجلس شوراي اسلامي و رئيس جمهور امروز نشست مشتركي براي تعيين تكليف لايحه بودجه 86 و زمان ارائه لايحه به مجلس خواهندداشت.
حسين سبحاني نيا عضو هيأت رئيسه مجلس شوراي اسلامي با بيان اين مطلب گفت: بر اساس وعده قبلي، قرار است دولت لايحه بودجه سال 86 كل كشور را فردا ارائه كند، اما اين تاريخ هنوز قطعي نيست.
وي افزود:  از همين رو، امروز شنبه هيأت رئيسه مجلس با رئيس جمهوري جلسه اي خواهند داشت كه در اين جلسه هيأت رئيسه مجلس بر تسريع در ارائه لايحه بودجه سال 86 و عدم بازپس گيري لايحه مديريت خدمات كشوري از سوي دولت تأكيد خواهد كرد.
بقيه از صفحه اول
وي اضافه كرد: اگر دولت لايحه بودجه سال 86 را فردا به مجلس تقديم كند، در همان روز در دستور كار قرار خواهد گرفت و مجلس با كمبود زماني براي بررسي آن مواجه نخواهد بود، اما مطمئنا فشار كاري بر مجلس افزايش خواهد يافت.
لايحه بودجه 86 كه با تاخيري زياد براي ارائه به مجلس روبروست قرار بود هفته پيش به مجلس ارائه شود كه به دليل سفر رئيس جمهور به چند كشور آمريكاي لاتين به روز يكشنبه(فردا)موكول شد كه ظاهرا اين زمان نيز قطعي نيست.
سبحاني نيا درباره لايحه مديريت خدمات كشوري نيز گفت: در صورتي كه در جلسه مشترك هيات رئيسه مجلس با رئيس جمهوري، 2 طرف به تفاهم نرسند و دولت از بازپس گيري آن خودداري نكند، روز يكشنبه اين لايحه در دستور كار مجلس خواهد بود و ابتدا نسبت به استرداد آن راي گيري خواهد شد كه اگر راي نياورد، كليات لايحه براي تعيين مدت زمان آزمايشي آن مورد بررسي قرار خواهد گرفت.
حسين نجابت ديگر عضو هيأت رئيسه مجلس نيز با بيان اينكه دولت نسبت به ارائه لايحه بودجه سال 86 در روز يكشنبه تاكيد كرده است، گفت: بر اساس قانون، هر زمان كه لايحه بودجه به مجلس تقديم شود، در دستور كار مجلس قرار مي گيرد و اگر همه روندها به طور دقيق رعايت شود مجلس براي بررسي بودجه با كمبود زماني مواجه نخواهد بود.
نجابت تعيين قيمت پايه نفت در بودجه سال 86 را منوط به تعيين منابع و مصارف نهايي بودجه و نرخ ارز دانست و افزود:  بر اساس سناريوهاي مختلف، دولت قيمت پايه نفت را بين 40 تا 45 دلار تعيين كرده كه مجلس احتمالا با قيمت بالاتر از 40 دلار در هر بشكه براي قيمت پايه نفت موافقت نخواهد كرد.
لايحه متمم بودجه سه شنبه اين هفته در صحن علني مجلس
با تصويب كليات لايحه متمم بودجه در جلسه روز چهارشنبه كميسيون برنامه و بودجه و محاسبات مجلس، جزئيات اين لايحه در جلسه روز يكشنبه كميسيون بررسي و تصويب خواهد شد، تا روز سه شنبه در دستور كار صحن علني مجلس قرار گيرد.
محمد مهدي مفتح مخبر كميسيون برنامه و بودجه با بيان مطلب فوق، افزود: درباره لايحه فوق چندين سناريو در كميسيون مطرح شده است اما اينكه با چه مقدار از تقاضاي 3 هزار ميليارد توماني دولت و همچنين برداشت 2500 ميليارد توماني از حساب ذخيره ارزي موافقت شود، به جلسه روز يكشنبه كميسيون برنامه و بودجه بستگي دارد.
عادل آذر عضو كميسيون برنامه و بودجه نيز در اين باره گفت: براي تصويب لايحه متمم چندين سناريو در نظر گرفته ايم كه يكي آن است كه فقط با بودجه جاري دولت و البته به شكل جابجايي رديف هاي بودجه موافقت كنيم.
وي ديگر سناريو براي متمم بودجه را موافقت با بودجه جاري و تامين آن با برداشت از حساب ذخيره ارزي عنوان كرد.يك فوريت لايحه متمم بودجه 3 هزار ميليارد توماني دولت كه نيمي از آن هزينه هاي عمراني و نيمي هزينه هاي جاري است، سه شنبه 12 دي ماه در مجلس شوراي اسلامي تصويب شد.
</TEXT>
</DOC>
<DOC>
<DOCID>HAM2-851030-033</DOCID>
<DOCNO>HAM2-851030-033</DOCNO>
<ORIGINALFILE>/1385/851030/news/_eqtes.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
با پايان پيش از موعد واگذاري 7 ميليون سيم كارت دولتي آغاز مي شود
12 بهمن؛ ثبت نام جديد سيم كارت هاي تلفن همراه
</TITLE>
<TEXT>


گروه اقتصادي- ثبت نام سيمكارت هاي جديد دولتي از 12 بهمن با قيمت
288 هزارتومان در سراسر كشورآغاز مي شود.
مسئولان وزارت ارتباطات پيش از اين اعلام كرده بودند كه دراين دوره نيز واگذاري ها زودتر از دوره قبل و براساس قرعه كشي كه در فروردين ماه انجام مي شود، آغاز خواهد شد. در اين دوره قرار است سيمكارت هاي اعتباري نيز از سوي شركت ارتباطات سيار ثبت نام شود.
بر اساس اين گزارش باقيمانده سيم كارت هاي ثبت  نامي سال 84 نيز 5 ماه زودتر و از روز پنجشنبه 28 دي ماه 85، آغاز شده است. شركت ارتباطات سيار در اطلاعيه اي از ثبت نام كنندگان سيم كارت هاي همراه در سراسر كشور كه تاكنون اولويت شان اعلام شده است خواست طبق برنامه زماني زير، با همراه داشتن اصل فيش ثبت نامي  و مدرك  شناسايي معتبر، به محل ثبت نام خود مراجعه و نسبت به دريافت سيم كارت، اقدام نمايند. ثبت نام 
كنندگان استان هاي بوشهر و مركزي از روز پنجشنبه مورخ 28/10/85، ثبت نام كنندگان استان هاي خوزستان، سيستان و بلوچستان، فارس و گيلان از روز شنبه 30/10/85، ثبت نام كنندگان استان هاي آذربايجان شرقي، آذربايجان غربي و خراسان رضوي از روز چهارشنبه 4/11/85، ثبت نام كنندگان استان هاي اصفهان، تهران و چهارمحال و بختياري از روز يكشنبه 8/11/85 و ثبت نام كنندگان استان كرمان نيز در نيمه دوم بهمن ماه.
</TEXT>
</DOC>
<DOC>
<DOCID>HAM2-851030-034</DOCID>
<DOCNO>HAM2-851030-034</DOCNO>
<ORIGINALFILE>/1385/851030/news/_eqtes.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
در كميسيون ويژه اصل 44 مجلس مطرح شد؛
انتقاد از سياست هاي دولتي در بخش مخابرات
</TITLE>
<TEXT>
گروه اقتصادي- سياست وزارت ارتباطات و فناوري اطلاعات در تقويت حضور دولت در فعاليت هاي توسعه اي بخش مخابرات و بي توجهي به بخش خصوصي مورد انتقاد اعضاي كميسيون ويژه سياست هاي اصل 44 مجلس قرار گرفت.
وزير ارتباطات و فناوري اطلاعات در نشست كميسيون ويژه اصل 44 مجلس شوراي اسلامي ناتواني بخش خصوصي و امكانات محدود آن را عامل تداوم حضور گسترده بخش دولتي در بخش مخابرات كشور اعلام كرد.
سيد كاظم دلخوش دبير كميسيون ويژه اصل 44 مجلس درباره نشست روز چهارشنبه اين كميسيون با وزير ارتباطات و فناوري اطلاعات و معاونان وي گفت: آقاي محمد سليماني در اين نشست عملكرد و برنامه هاي اين وزارتخانه را در ارتباط با اجراي اصل 44 قانون اساسي ارائه كرد و به سؤال هاي اعضاي كميسيون پاسخ داد كه در برخي موارد اعضاي كميسيون قانع نشدند.به گفته دلخوش، اعضاي كميسيون ويژه اصل 44 مجلس معتقدند در برخي جهات، همچون واگذاري ساخت 6 ميليون تجهيزات سيم كارت و يا گسترش وظايف پست بانك، وزارت ارتباط به جاي واگذاري امور به بخش خصوصي و تعاوني عملاً در راستاي تقويت حضور دولت گام برداشته است.
</TEXT>
</DOC>
<DOC>
<DOCID>HAM2-851030-035</DOCID>
<DOCNO>HAM2-851030-035</DOCNO>
<ORIGINALFILE>/1385/851030/news/_eqtes.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
مديرعامل شركت ملي گاز اعلام كرد:
شرايط جاري مصرف، به اتلاف منابع انرژي و سرمايه گذاري هاي كشور منجر مي شود
</TITLE>
<TEXT>
گروه اقتصادي- رشد مصرف انرژي در ايران سالانه 7/1 درصد است كه از متوسط رشد بسياري از كشورهاي جهان بالاتر است و دو برابر شدت مصرف انرژي در چين است. بنابراين تنها راه كنترل بي رويه رشد مصرف انرژي در ايران مديريت مصرف است.
سيدرضا كسايي زاده مديرعامل شركت ملي گاز در حاشيه مراسم امضاي قرارداد پالايشگاه گاز بيدبلند2 با اعلام اين مطلب افزود: يك دليل اصلي مصرف بي رويه را تجهيزات گرم كننده غيراستاندارد دانست كه بشدت در جامعه رايج است و عمده مصرف بي رويه ناشي از عدم مديريت مصرف انرژي ازجمله گاز در كشور است.
وي در پاسخ به اين سؤال كه چرا با وجود مجوز اخذ جريمه از مصرف بالا در قانون بودجه، اين راهكار كه مي توانست در سال جاري به مديريت مصرف كمك كند، اجرا نشد، گفت: اعمال جريمه براي مشتركان پرمصرف گاز كه همان سه دهك بالا هستند براساس بند ك تبصره??بودجه سال???? كشور قابل اجراست و اميدوارم كه در جلسه  هفته آينده  هيأت دولت مطرح و تصويب شود تا حداقل در سال آينده مشكل كمتر شود.
وي يكي ديگر از مشكلات را توسعه بي رويه دانست و تاكيد كرد: احداث شبكه هاي گازرساني در بسياري از روستاهاي كشور فاقد توجيه اقتصادي است.
مديرعامل شركت ملي گاز خاطرنشان كرد: در زمستان به دليل كاهش توان تأمين مصرف گاز خانگي گاز مصرفي بخش صنعت و نيروگاهي قطع مي شود و اين بخش سوخت گران مايع يعني گازوئيل و يا مازوت مصرف مي كند كه هر ليتر آن 30 تا 60 سنت ارزش دارد و معادل ارزش يك مترمكعب گاز است كه ارزش كمتري از همين مقدار سوخت مايع دارد. اوافزود: شرايط جاري تنها به اتلاف منابع انرژي و سرمايه گذاري هاي كشور منجر مي شود.
برداشت ازحساب ذخيره ارزي
وي با اشاره به رشد بي رويه مصرف سرمايه گذاري براي توليد بيشتر گاز در كشور را اجتناب ناپذير دانست و ابراز اميدواري كرد با تأمين هزينه 2/2 ميليارد دلاري احداث پالايشگاه گاز بيدبلند? از محل حساب ذخيره ارزي و منابع داخلي بهره برداري از اين پالايشگاه در سال 1389 آغاز شود و بخشي از مشكل كمبود گاز كشور جبران شود. قرارداد احداث پالايشگاه گاز بيدبلند2 روز پنجشنبه بين شركت ملي گاز و كنسرسيومي متشكل از شركت هاي ايراني نهايي شد. پالايشگاه گاز بيدبلند? قرار است در دشت اميرحاضر واقع در 15 كيلومتري شمال غربي بهبهان و در 14 كيلومتري جنوب شرقي پالايشگاه فعلي بيدبلند احداث شود.
</TEXT>
</DOC>
<DOC>
<DOCID>HAM2-851030-036</DOCID>
<DOCNO>HAM2-851030-036</DOCNO>
<ORIGINALFILE>/1385/851030/news/_eqtes.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
رئيس تعاوني ميوه و سبزي هشدار داد
افزايش مجدد قيمت سيب زميني درروزهاي آينده
</TITLE>
<TEXT>


گروه اقتصادي- برخي افراد سودجو در انبارهاي ذخيره سيب زميني را بسته و روند افزايش مجدد قيمت ها آغاز شده است.
رئيس اتحاديه ميوه و سبزي در سومين نشست مجمع امور صنفي و توزيعي تهران با نمايند گان دستگاه هاي ذي ربط تنظيم بازار ميوه و مركبات با اشاره به اقدامات انجام شده براي تنظيم بازار سيب زميني، گفت: نابساماني قيمت سيب زميني كه با اقدامات انجام شده كاهش يافته بود با نزديك شدن به ايام ماه محرم و كاهش عرضه اين محصول به بازار، بار ديگر آغاز شده است.
حسين مهاجران، افزود: مطمئن هستم با اين روند قيمت سيب زميني به هزار تومان نيز خواهد رسيد. وي افزود: گرچه خريد و ذخيره سازي ميوه و مركبات توسط وزارت بازرگاني سياست خوبي است اما بهتر است اين كار توسط تشكل هايي كه از مهارت لازم براي انجام اين كار برخوردار هستند صورت گيرد.
همچنين علي اكبر مطلبي رئيس اتحاديه ميوه و تره بار با ابراز نگراني از افزايش قيمت سيب زميني به 480 تومان در ميادين،گفت: بايد عرضه سيب زميني توسط اصناف ذيربط صورت گيرد. اگر از چند ماه پيش سيب زميني با ورود به ميدان ميوه و تره بار عرضه مي شد امروز شاهد اين نابساماني نبوديم.
</TEXT>
</DOC>
<DOC>
<DOCID>HAM2-851030-037</DOCID>
<DOCNO>HAM2-851030-037</DOCNO>
<ORIGINALFILE>/1385/851030/news/_eqtes.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفت وگوي امروز
رشد قيمت ها بيشتر متأثر از انتظارات تورمي است
</TITLE>
<TEXT>
گروه اقتصادي- 2 هفته قبل رئيس جمهوري افزايش قيمت برخي كالاها و نوسانات دائمي قيمت ها را داراي زمينه ها و ريشه هاي اقتصادي و بعضاً سياسي اعلام كرد كه به دولت جديد به ارث رسيده است. رئيس جمهوري همچنين نفوذ رانت خواران و سوءاستفاده كنندگان در بازار داخلي را از علل تلاطم در بازار و بازي با قيمت ها عنوان كرد. با دكتر كاظم نجفي علمي عضو هيأت علمي دانشگاه امام صادق گفت وگو كرده ايم.
***
دولت انتقادها نسبت به خود درباره گراني ها را منصفانه نمي داند و معتقد است بيش از آنكه سياست هاي اقتصادي اش موجب گراني شده باشد، ساختار نامناسب اقتصادي كشور كه به دولت فعلي به ارث رسيده عامل رشد تورم است. ديدگاه شما در اين باره چيست؟
البته مشكلات فعلي اقتصادي كشور بي تاثير از تصميمات دولت هاي قبلي نيست اما نبايد از ياد برد كه برخي روندهاي نادرست اقتصادي همچون رشد واردات در دولت فعلي نيز ادامه يافته است. به عنوان مثال، يكي از عوامل نوسانات قيمتي در كشور آسيب ديدن بخش توليد از واردات انبوه است كه از چندين سال قبل و با رشد درآمدهاي نفتي، روندي صعودي داشته است و حجم عظيم واردات كالاها توليدات داخلي را از بين برده و به نحوي موجب ايجاد تورم نيز شده است. از چند سال قبل واردات كشور افزايش يافت و به سطح 40 ميليارد دلار رسيد و در دولت جديد نيز اين روند صعودي ادامه يافت.
آيا تشديد قيمت ها در بخش مسكن طي يك سال اخير بيشتر معلول سياست هاي دولت فعلي نيست؟
مشكل بخش مسكن، به مشكل كل اقتصاد و ساختار اقتصادي كشور ما برمي گردد كه همان انتظارات تورمي است و حتي هم اكنون بخش مسكن بيش از بخش هاي ديگر دچار انتظارات تورمي است.  در شرايطي كه قيمت اجاره مسكن طي سال جاري به طور سرسام آور رشد يافته، اما اكنون در تهران با شمار زياد مسكن هاي استيجاري خالي از سكنه روبرو هستيم، كه مبين آن است كه مسئله مسكن به علت كمبود عرضه نيست، بلكه عده اي كه كنترل بازار را در اختيار دارند، به افزايش قيمت ها در اين بخش دامن مي زنند و در كل اقتصاد ايران نيز عده زيادي هستند كه از شرايط تورمي كشور سوءاستفاده مي كنند.
سياست هاي اقتصادي خاص دولت نهم چه تاثيري بر نوسانات قيمتي يا اصلاح ساختار اقتصادي كشور داشته است؟
دولت نهم اقداماتي براي تغيير روندهاي نادرست اقتصادي كشور و خصوصا بخش توليد كشور را همچون توسعه طرح هاي زودبازده را آغاز كرد كه اگر اين طرح موفق مي شد و بخش توليد كشور رونق مي گرفت، مطمئنا بسياري از مشكلات كنوني حل شده بود، اما به اذعان خود وزير كار، اين طرح به طور كامل موفق نبوده است و به همين دليل، همان مشكلات اقتصادي پيشين همچنان در كشور وجود دارد و ربطي به اين دولت يا آن دولت ندارد.
آنچه اخيرا موجب افزايش انتقادات به دولت شده است، رشد قيمت ها در ماه هاي اخير و تلاطم هاي دائمي در بازار كالاها خصوصاً اقلام خوراكي است. ريشه رشد تورم در ماه هاي اخير را چه مي دانيد؟
در رشد تورم يك مسئله مهم نهفته است و آن اينكه افزايش قيمت برخي كالاها مي تواند در آينده نيز گسترش يابد و به قسمت هاي مختلف اقتصادي كشور نيز توسعه يابد. منتها، مردم معمولا رشد قيمت كالاهايي را كه دسترسي زيادي به آن دارند، احساس مي كنند اما به هر حال كشور ما دچار تب تورمي است و سال هاي طولاني است كه مردم ايران انتظار رشد قيمت ها را دارند و همين امر موجب اقدامات مخربي همچون احتكار كالاهاي اساسي و مورد نياز جامعه مي گردد و در بسياري از موارد، رشد قيمت ها به علت كمبود عرضه نيست، بلكه متاثر از انتظارات تورمي است كه دائما به آن دميده مي شود. البته در زمينه رشد تورم، انتقاد به بانك مركزي وارد نيست، زيرا بانك مركزي شاخص تورم را بر اساس استانداردهاي علمي محاسبه مي كند و تورم سبدي از قيمت هاست.
</TEXT>
</DOC>
<DOC>
<DOCID>HAM2-851030-038</DOCID>
<DOCNO>HAM2-851030-038</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
نجات ده كوهنورد و امدادگردر ارتفاعات علم كوه
</TITLE>
<TEXT>
گروه حوادث - با فرود موفق بالگرد امدادي سپاه در ارتفاعات علم كوه 2، صخره نورد و8عضو گروه امداد هلال احمر كه عصر پنجشنبه مجبور به فرود اضطراري در نزديكي سرچال شده بودند، نجات يافتند.
فرود بالگرد سپاه در ارتفاعات علم كوه
نجات10كوهنورد و امدادگر در ارتفاعات علم كوه
دوشنبه 18 دي ماه، 2 كوهنورد تهراني به همراه 2 عضو هيأت كوهنوردي سنقر، قرارگاه رودبارك را به قصد صعود زمستاني گرده آلمانها به سمت منطقه علم كوه ترك كردند.
5 روز بعد در حاليكه اعضاي گروه شب را در مسير صعود بر روي گرده به صبح رسانده بودند، تصميم به فرود گرفتند اما در هنگام فرود 2 عضو تهراني گروه در سرماي منطقه و به علت سقوط جان باختند.
در حالي كه يك عضو ديگر گروه نيز دچار سرمازدگي شده بود، وي در تماسي با تلفن همراه خود موضوع را گزارش داده و درخواست كمك كرد، اما اوضاع جوي منطقه به حدي نامناسب بود كه تلاش براي نجات گروه در روز چهارشنبه بي نتيجه ماند.
روز پنج شنبه يك تيم امدادي متشكل از 4 كوهنورد و 4 تن از كادر پروازي سازمان امداد با يك بالگرد براي نجات مصدومان به منطقه كوهستاني اعزام شد، اما تيم پروازي به دليل شرايط نامناسب جوي ناچار شد در فاصله 200 متري جانپناه كوهنوردان مصدوم، فرود اضطراري كند و شب را در همان مكان سپري كند.
مهندس بهزاد  پورمحمد رئيس ستاد حوادث غيرمترقبه استان مازندران، روز گذشته با اعلام خبر نجات يافتن 8 عضو گروه امدادي و 2 كوهنورد مصدوم گفت: ساعت ده و نيم صبح جمعه بالگرد سپاه متشكل از امدادگران كوهستان براي نجات گرفتار شدگان در ارتفاعات علم كوه به منطقه اعزام شدو موفق شدند، تمامي سرنشينان بالگردي كه مجبور به فرود اضطراري شده بود و نيز 2 مصدوم حادثه ديده را نجات دهند.
رئيس ستاد حوادث غيرمترقبه استان مازندران همچنين درخصوص دو صخره نورد جانباخته نيز گفت: اين دو تن بر اثر سقوط به داخل يخچال هاي علم كوه جان خود را از دست دادند.
</TEXT>
</DOC>
<DOC>
<DOCID>HAM2-851030-039</DOCID>
<DOCNO>HAM2-851030-039</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
انفجار مرگبار در آزمايشگاه تربيت مدرس
</TITLE>
<TEXT>



گروه حوادث- انفجار كپسول گاز هيدروژن در آزمايشگاه دانشگاه تربيت مدرس تهران، يك دانشجوي دكترا را به كام مرگ فرستاد و دستيار وي را راهي بيمارستان كرد.
بنا به اين گزارش، ساعت 20 شامگاه چهارشنبه 27 دي ماه، پس از آنكه صداي انفجار مهيبي از آزمايشگاه دانشكده علوم پايه دانشگاه تربيت مدرس به گوش رسيد و گروه هاي امدادي و مأموران پليس خود را به محل رساندند، در همان بررسي هاي اوليه مشخص شد در هنگام انفجار يك دانشجوي دكتراي رشته شيمي تجزيه به نام محمدرضا خليلي به همراه يك دستيار در حال اجراي پروژه تحقيقي بوده است.
هنگامي كه عمليات نجات اين 2 دانشجو آغاز شد، در همان نخستين معاينات مشخص شد دانشجوي دكترا جان باخته ولي دستيار زن در حالي كه مجروح شده بود به بيمارستان خاتم الانبياء انتقال يافت. به گفته يكي از شاهدان حادثه، دانشجوي 28 ساله در حال كار با دستگاهي به نام gc بود كه هنگام استفاده از كپسول هيدروژن، ناگهان كپسول منفجر و باعث مرگ دانشجوي دكترا شده است.
در همين حال سرهنگ مهدي احمدي، رئيس مركز اطلاع رساني پليس درباره علت انفجار گفت: حادثه به دنبال انفجار كپسول يك كيلويي گاز هيدروژن به وقوع پيوسته كه بر اثر آن دانشجوي 28 ساله جان باخته و دانشجوي ديگر مجروح شده و اين در حالي است كه نگهبان دانشكده نيز دچار شوك شديد شده است.
وي افزود: در جريان تحقيقات پليسي، مسؤولان دانشكده كه در محل وقوع حادثه حضور يافته بودند اعلام كردند آزمايشگاه براي انجام يك پروژه تحقيقاتي در اختيار دانشجوي  جان باخته، قرار گرفته بود.
سرهنگ احمدي تأكيد كرد: تحقيقات پليسي درخصوص علت وقوع اين انفجار با اعزام تيم ويژه اي در دست بررسي است.
در همين حال دكتر دانشجو، رئيس دانشگاه تربيت مدرس با تأييد خبر انفجار مرگبار به ايسنا گفت: دانشجويي كه فوت كرده از كارشناسان نخبه و خبره در استفاده از دستگاه مربوطه بوده، با اين حال علل وقوع حادثه و انفجار كپسول، در حال بررسي است.
</TEXT>
</DOC>
<DOC>
<DOCID>HAM2-851030-040</DOCID>
<DOCNO>HAM2-851030-040</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
راز قتل همسر15،ماه در سينه مرد پنهان بود
</TITLE>
<TEXT>


 گروه حوادث- بعد از گذشت 15ماه از مرگ زني درخيابان سنجابي تهران، پليس جنايي راز مرگ وي را از زبان همسرش شنيد.
دهم مهرماه 84، وقتي ماموران مركز فوريت هاي پزشكي با تماس تلفني شوهر زن 39ساله اي به نام صديقه به خانه وي در خيابان سنجابي رفتند، در همان معاينه اوليه دريافتند زن جوان جان باخته است. در حالي كه مرگ اين زن مشكوك به نظر مي رسيد، موضوع به بهروز هنرمند بازپرس جنايي گزارش شد. اما درحالي كه اين مرد به پزشكان گفته بود همسرش به دليل بيماري رواني خودش را به در و ديوار مي كوبيده است و به اين دليل اغلب بر روي بدنش آثار كبودي وجود داشته است، هنگامي كه نظريه پزشكي قانوني نشان داد مقتول بعد از ضرب و شتم با فشردن گلويش به قتل رسيده است، دستگيري شوهر مقتول به نام حسين در دستور كار پليس قرار گرفت.
سرهنگ حسين خوئيني، معاون مبارزه با جرايم جنايي پليس آگاهي تهران بزرگ روز پنج شنبه با اعلام خبر دستگيري اين مرد گفت:  از زمان اعلام نظريه پزشكي قانوني، متهم به قتل تحت تعقيب بود، اما با متواري شدن و جابه جايي محل اختفايش در منازل اقوام، امكان دستگيري وي وجود نداشت.
وي افزود: سرانجام بعد از گذشت 15 ماه، هفته گذشته وقتي اين مرد قصد سر زدن به منزلي كه به همراه صديقه در آن زندگي مي كرد را داشت، دستگير شد. به گفته سرهنگ حسين خوئيني، همسر44ساله صديقه اواخر هفته گذشته درجريان بازجويي هاي پليسي با اعتراف به قتل همسرش گفت: صديقه به خاطربيماري رواني كه داشت مشكلات بسياري براي ما ايجاد مي كرد؛ بارها از خانه خارج شده و ساعتها ناپديد مي شد و ما مجبور بوديم براي پيدا كردنش همه جا را بگرديم.
روز حادثه آن قدر عصباني شده بودم كه از خود بي خود شده وبا زنجير به جانش افتادم و بعد گلويش را آن قدر فشار دادم،تا ازهوش رفت، نگرانش شدم و بلافاصله با اورژانس تماس گرفتم ولي او قبل از رسيدن پزشكان جان سپرد.
</TEXT>
</DOC>
<DOC>
<DOCID>HAM2-851030-041</DOCID>
<DOCNO>HAM2-851030-041</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
دستگيري دختر 16 ساله در خانه فساد مادر
</TITLE>
<TEXT>


داديار دادسراي قيامدشت در حال بازجويي از دختر جوان و مادرش
گروه حوادث - اعضاي يك خانواده كه با ايجاد يك باند فساد خانوادگي و اغفال دختران فراري اقدام به سوء استفاده از آنان مي كردند، در تحقيقات ماموران كلانتري خاورشهر دستگير شدند.
مدتي پيش گزارشي در اختيار ماموران كلانتري خاورشهر قرار گرفت كه از فعاليت يك شبكه فساد خانوادگي در يكي از مناطق حاشيه تهران حكايت داشت. با صدور دستور قضايي از سوي قاضي جور ابراهيمي، داديار شعبه اول دادسراي قيامدشت، تحقيقات پليسي براي شناسايي اعضاي اين باند آغاز شد و ماموران در نخستين بررسي هاي خود موفق به رديابي يكي از اعضاي باند شدند.
آنان با زير نظر گرفتن اين فرد توانستند خانه اي را كه اعضاي باند در آن فعاليت مي كردند به محاصره خود در آورده و با دريافت دستور قضايي وارد آنجا شدند. با دستگيري 4 زن و مرد و يك دختر 16 ساله در اين خانه، متهمان به دادسراي قيامدشت انتقال يافتند و در بازجويي از آنان مشخص شد گرداننده اصلي اين شبكه زن جواني است كه با همدستي مردي به نام سهراب، دختر خود و ديگر بستگانش را فريب داده و پس از كشاندن آنها به خانه فساد، از آنها سوء استفاده مي كرده است.
دختر 16 ساله كه خود نيز قرباني نقشه سياه مادرش شده بود در بازجويي ها گفت: از يك سال پيش و به پيشنهاد مادرم وارد اين باند شدم و از همان زمان بود كه با سهراب آشنا شدم. اين مرد به عنوان واسطه فعاليت مي كرد و خانه خود را تبديل به مركز فساد كرده بود. او با فريب مردان كه برخي از آنها را اتباع افغاني تشكيل مي دادند، آنها را به خانه خود مي كشاند و پس از آن با مادرم تماس مي گرفت و به اين ترتيب نقش مادرم در اين ماجرا آغاز مي شد.
مادرم با فريب من و ديگر اعضاي فاميل، ما را به خانه اين مرد مي كشاند و در اختيار مردان غريبه قرار مي داد. بعضي وقت ها نيز مرد اغفالگر ما را به شهرهاي اطراف مي فرستاد تا مورد سوء استفاده دوستان و آشنايانش قرار بگيريم. اين در حالي بود كه گاهي اوقات من وظيفه داشتم دختران جوان و نوجواني را كه از خانه فرار كرده بودند، فريب داده و پس از كشاندن به خانه او در اختيار مشتريان او قرار دهم.
پس از اعترافات دختر 16 ساله در حالي كه 2 عضو اصلي باند ادعا مي كردند، در فريب دختران فراري هيچ نقشي نداشته اند،  داديار جورابراهيمي دستور بازداشت ديگر اعضاي باند را صادر كرد و ماموران در ادامه تحقيقات خود 2 نفر ديگر از بستگان زن جوان را كه توسط او به خانه فساد كشيده شده بودند، دستگير كردند. با انتقال اين 2 زن به دادسراي قيامدشت و اعتراف آنها به رفت و آمد به خانه سهراب، داديار پرونده براي تمامي متهمان قرار بازداشت صادر كرد و پليس ماموريت يافت ابعاد ديگر فعاليت گسترده اين شبكه را فاش كند.
</TEXT>
</DOC>
<DOC>
<DOCID>HAM2-851030-042</DOCID>
<DOCNO>HAM2-851030-042</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
دستگيري 3 عضو باند سارقان نوجوان
</TITLE>
<TEXT>


گروه حوادث- 3 عضو باند سارقان نوجوان كه با دوره كردن افراد در خيابان هاي خلوت، گوشي تلفن همراه آنها را سرقت مي كردند، در عمليات پليسي دستگير شدند.
بنابه اين گزارش، اعضاي اين باند كه 5 نوجوان 17 ساله هستند سوار بر 2 موتورسيكلت پس از دوره كردن افراد در خيابان هاي  تهرانپارس، نارمك و جشنواره با تهديد چاقو، تلفن همراه آنها را سرقت كرده و متواري مي شدند. با دستگيري 3 عضو باند، تاكنون 20 شاكي آنها را مورد شناسايي قرار داده اند، درحالي كه پليس در جستجوي 2 عضو فراري باند است، از افرادي كه طي 2 ماه گذشته در خيابان هاي ياد شده از آنها سرقت شده درخواست شده جهت پيگيري موضوع به پايگاه چهارم پليس آگاهي در سيد خندان مراجعه كنند.
</TEXT>
</DOC>
<DOC>
<DOCID>HAM2-851030-043</DOCID>
<DOCNO>HAM2-851030-043</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
نيم ساعت تعقيب و گريز در جستجوي گوساله فراري
</TITLE>
<TEXT>
گروه حوادث- گوساله اي كه قرار بود براي يك حاجي قرباني شود، با فرار خود، محله اي را به هم ريخت. مأموران آتش نشاني بعد از نيم ساعت تعقيب و گريز گوساله را در يك بن بست به دام انداختند.
زماني كه اهالي منطقه اي در خيابان خاني آباد نتوانستند يك گوساله را كه قرار بود براي يك حاجي قرباني شود ولي با فرار خود براي عابرين و خودروهاي عبوري مزاحمت ايجاد كرده بود، به دام بيندازند، ناچار شدند از سازمان آتش نشاني  كمك بگيرند. با اعزام ماموران ايستگاه 22 به محل، بعد از نيم ساعت تلاش بي وقفه سرانجام در يك تعقيب و گريز، گوساله فراري در كوچه بن بست به دام افتاد و تحويل صاحب آن شد.
</TEXT>
</DOC>
<DOC>
<DOCID>HAM2-851030-044</DOCID>
<DOCNO>HAM2-851030-044</DOCNO>
<ORIGINALFILE>/1385/851030/news/_havad.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
فرار عروس از جشن عروسي
</TITLE>
<TEXT>
گروه حوادث- با فرار دختر جواني كه قبل از برگزاري جشن عروسي از خانه فرار كرده بود، مراسم عروسي وي به هم خورد و خانواده اش براي يافتن اين دختر به دادسراي جنايي رفتند.
هاشمي داديار يكم دادسراي جنايي روز پنجشنبه در توضيح اين ماجرا گفت: هفته گذشته خانواده دختر جواني كه قرار بود به زودي مراسم عروسي وي برگزار شود، براي بيدار كردن عروس به اتاق خواب وي رفتند، اما آنها در كمال تعجب متوجه شدند وي با جمع آوري وسايل خود ازخانه ناپديد شده است.
بر پايه اين گزارش، وقتي تازه داماد كه براي رساندن عروس به آرايشگاه، به خانه خانواده همسرش آمده بود، از ماجرا مطلع شد با بيان اينكه دختر جوان 2 روز قبل گفته بود جشن عروسي را به هر قيمتي به تاخيرخواهد انداخت گفت: آن روزوقتي وي تهديد كرد، فكر نمي كردم بخواهد آن را عملي كند. با دستور داديار شعبه يكم دادسراي جنايي، جست وجوي ويژه اي براي يافتن عروس گمشده آغازشده است.
</TEXT>
</DOC>
<DOC>
<DOCID>HAM2-851030-045</DOCID>
<DOCNO>HAM2-851030-045</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
خطاي مهندسان ناسا در هدايت mgs
</TITLE>
<TEXT>


گروه علمي فرهنگي- پايگاه اطلاع رساني ناسا اعلام كرد دليل از كار افتادن مدارگرد mgs احتمالا اشتباه مهندسان سرپرست بوده است.
سازمان هوانوردي و فضايي آمريكا ناسا اعلام كرد دليل از كارافتادن ناگهاني كاوشگر مارس گلوبال سروير در مدار سياره مريخ احتمالا خطاي مهندسين كنترل عمليات آن در زمين بوده است. سازمان ناسا اعلام كرد كه جهت شناسايي دليل از كار افتادن اين كاوشگر كميته ويژه اي تشكيل داده است و شواهد اوليه، حاكي از خطاي انساني در اين زمينه است.
جان مك نامي سرپرست برنامه هاي اكتشافي ناسا در منظومه شمسي اعلام كرد مهندسان كنترل عمليات كاوشگر مارس گلوبال سروير با هدف به روز نگاري نرم افزارهاي اين كاوشگر، دستورات نرم افزاري را از زمين براي اين سفينه بدون سرنشين ارسال كردند كه اين دستورات به اشتباه سبب قرار گرفتن باتري سفينه در جهت خورشيد و داغ شدن آن شده است كه اين مشكل احتمالا تامين برق سفينه را دچار مشكل كرده و آن را در مدار مريخ از كار انداخته است.
داگ مك كوييزشن سرپرست برنامه سفينه مارس گلوبال سرو ير اعلام كرد تا پيش از پايان تحقيقات كميته ويژه نمي توان دليل از كار افتادن اين سفينه را به شكل رسمي اعلام كرد. چنانچه دليل مشكل ياد شده خطاي انساني در زمينه ارسال دستورات نادرست از زمين تشخيص داده شود، عملكرد مهندسين حاضر در برنامه اين سفينه زير سوال خواهد رفت.
سفينه بدون سرنشين و???ميليون دلاري مارس گلوبال سرو ير در هفتم نوامبر سال????به سوي سياره مريخ به پرواز درآمد و پس از قرار گرفتن در مدار اين سياره، به نقشه برداري از سطح آن مشغول شد.
ماموريت كاوشگر مارس گلوبال سروير در ابتدا دو سال تعيين شده بود اما اين ماموريت بارها توسط ناسا تمديد شد و تا زمان مرگ آن در سال????ادامه داشت. اين سفينه در يك دهه حضور خود در مدار مريخ حدود??? هزار عكس از سطح مريخ به زمين ارسال كرده است.
</TEXT>
</DOC>
<DOC>
<DOCID>HAM2-851030-046</DOCID>
<DOCNO>HAM2-851030-046</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
هدست هاي بلوتوث جديد
</TITLE>
<TEXT>
گروه علمي فرهنگي- يكي از شركت هاي سازنده تلفن همراه ، روشي نوين براي بهينه سازي استفاده از رايانه هاي چندرسانه اي و يا گوشي موبايل با استفاده از هدست هاي جديد بلوتوث خود ارائه كرده كه قابليت تعويض و راحتي استفاده از امكاناتي را كه سري هدست هاي بلوتوث bh-301، bh-201 و bh-100 دارا است، در بر دارد.
به نوشته سايت  نوكيا، اين وسايل جانبي كه به منظور بهينه ساختن استفاده از تلفن هاي همراه طراحي شده اند، تعهدي است كه اين شركت به منظور ارائه خدمات بهتر براي گوشي هاي موبايل در نظر گرفته است. انتظار مي رود اين 3 هدست در 4 ماهه اول 2007 در دسترس همگان قرار گيرند.
</TEXT>
</DOC>
<DOC>
<DOCID>HAM2-851030-047</DOCID>
<DOCNO>HAM2-851030-047</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
طراحي ابزار جديد ميكروفوتوني براي افزايش پهناي باند
</TITLE>
<TEXT>
ايسنا: محققان مؤسسه فناوري ماساچوست(mit)موفق به طراحي ابزار ميكروفوتوني براي فناوري هاي ارتباطاتي شده اند كه به كمك اين ابزار راه به سوي ايجاد شبكه هاي نوري با كارايي و كيفيت بالاتر هموار خواهد شد.
فيبرهاي نوري مي توانند به سرعت، حجم بالايي از ديتا را منتقل كنند، اما فناوري دسته بندي كردن و ارسال فوتون ها - به دليل بروز چين خوردگي در پهناي باند - از ميكروالكترونيك ها كه ديتا را توليد و پردازش مي كنند، بسيار عقب افتاده است.
</TEXT>
</DOC>
<DOC>
<DOCID>HAM2-851030-048</DOCID>
<DOCNO>HAM2-851030-048</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
كيف هاي زنانه اي كه به جاي موبايل زنگ مي زنند!
</TITLE>
<TEXT>
گروه علمي فرهنگيگروهي از توليد كنندگان گوشي همراه اقدام به توليد كيف هاي زنانه با قابليتي منحصر به فرد كرده اند.
به گزارش گروه خبري gsm اين كيف هاي زنانه كه به مناسبت سال نوي ميلادي به بازار عرضه شده اند وقتي تلفن همراهي كه در داخل كيف قرار دارد شروع به زنگ خوردن نمايد(كه احتمالاً كسي متوجه زنگ خوردن آن نخواهد شد)اين كيف نيز خود با قدرتي بسيار بيشتر از خود گوشي شروع به لرزش(vibratio)مي كند و چراغهاي led آن روشن و خاموش مي شوند. با وجود اين كيف، بانوان ديگر نبايد نگران از دست دادن تماسهاي تلفن هاي خود باشند. چرا كه اين كيف خود شروع به زنگ خوردن مي كند! البته جدا از اين كارايي منحصر به فرد، اين كيف بسيار زيبا است و با وجود قسمت هاي مختلفي كه درون خود دارد، از جمله كيف ها و لايه هاي مختلف، كمبودي از نظر كارايي در مقايسه با ديگر كيف هاي زنانه نخواهد داشت.
</TEXT>
</DOC>
<DOC>
<DOCID>HAM2-851030-049</DOCID>
<DOCNO>HAM2-851030-049</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
ايمن كردن اينترنت اكسپلورر 7 در ويندوز ايكس پي
</TITLE>
<TEXT>


پي سي ورلد: اينترنت اكسپلورر 7 داراي يك وضعيت safemode است كه ميزان بالايي از امنيت را ارائه مي دهد. هنگامي كه اين حالت فعال باشد، مرورگر تنها اجازه دسترسي به پوشه فايل هاي اينترنتي موقتي را دارد. بدين وسيله ديگر نرم افزارهاي مخرب كه قصد دارند در هنگام جستجو يا گردش در اينترنت در كامپيوتر نصب شوند ديگر هيچ شانسي نخواهند داشت. مسئله مهم اينجاست كه اين حالت امنيتي تنها موقعي توسط گزينه هاي tools-&gt;security فعال مي شود كه اينترنت اكسپلورر 7 در ويندوز ويستا نصب و اجرا شود. البته جاي نگراني براي استفاده كنندگان از ايكس پي  وجود ندارد چرا كه آنها مي توانند توسط نرم افزار مجاني به نام sadboxie به همين ميزان امنيتي دستيابي پيدا كنند.i
پس از نصب اين ابزار آيكوني در دسك تاپ با نام sadboxie quick lach به چشم خواهد خورد. توسط اين گزينه مرورگر وب را فعال كنيد: البته همان مرورگري كه به صورت استاندارد در ويندوز نصب شده است مثلا اينترنت اكسپلورر از هم اكنون تمامي فايل هايي كه در هنگام مرور در اينترنت به كامپيوتر وارد مي شوند مثلا ويروس ها يا تروآها به اين قسمت امنيتي وارد مي شوند.
حتي تنظيماتي از مرورگر را كه شما عوض مي كنيد تنها تا زماني فعال خواهند ماند كه شما sadbox را پاكسازي نكرده باشيد.
براي اينكه تنظيمات انجام شده باقي بمانند، يكبار از طريق آيكون خود مرورگر، مرورگر را فعال كنيد. توجه داشته باشيد كه تمامي نرم  افزارها را مي توانيد از sadbox راه اندازي كنيد، تنها كافيست كه روي آيكون آنها رفته و دكمه راست موش را فشار داده و گزينه ru sadboxed را فشار دهيد.
</TEXT>
</DOC>
<DOC>
<DOCID>HAM2-851030-050</DOCID>
<DOCNO>HAM2-851030-050</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
آموزش عالي
</TITLE>
<TEXT>
اعلام آخرين مهلت ثبت نام دوره هاي كارداني
آزمون دانشگاه جامع علمي - كاربردي
ايسنا: مهلت ثبت نام اينترنتي دوره هاي كارداني(بدون آزمون)آزمون دانشگاه جامع علمي - كاربردي تاپايان امروز تمديد شد. آخرين مهلت ثبت نام در دوره هاي كارداني(بدون آزمون)دانشگاه جامع علمي كاربردي سال 1385 تا ساعت 24 امروز است. آن دسته از داوطلباني كه مدارك ثبت نامي را تهيه نموده اند در مهلت مقرر مي توانند ضمن مراجعه به پايگاه الكترونيكي سازمان سنجش آموزش كشور به نشاني
www.sajesh.org نسبت به ثبت نام در آزمون مذكور اقدام كنند.
آزمون كارشناسي ارشد 87 با سؤالات پاسخ كوتاه
ايسنا: رئيس مركز آزمونسازي و روانسنجي سازمان سنجش آموزش كشور از ارائه سئوالات پاسخ كوتاه به همراه سئوالات تستي در آزمون كارشناسي ارشد سال 87 خبر داد.
دكتر اسدالله آسرايي با اشاره به اقدامات سازمان سنجش براي حركت در جهت استانداردسازي آزمونهاي اين سازمان، اظهار كرد:  برگزاري آزمونهاي پاسخ كوتاه يكي از اين روشهاست كه در آزمون دكتراي يكي از دانشگاه هاي معتبر كشور نيز انجام شد. وي با بيان اينكه بخشي از آزمون كارشناسي ارشد سال آينده قطعا به صورت پاسخ كوتاه خواهد بود، گفت: به عبارت ديگر پاسخنامه ها به گونه اي تهيه مي شود كه داوطلب هم توانايي پاسخ دادن به سئوالات پاسخ كوتاه و هم تستي را داشته باشد، طي اين روش خانه هايي در پاسخ نامه ها تعبيه شده است كه داوطلب بايد جواب سئوال را در اين خانه ها يادداشت كند. وي با بيان اينكه در آزمون كارشناسي ارشد سال آينده هم از سئوالات تستي و هم از سئوالات پاسخ كوتاه استفاده مي شود، گفت: چرا كه ارائه سئوالات تنها به صورت پاسخ كوتاه، درجه دشواري آزمون را بسيار بالا مي برد.
به گفته دكتر آسرايي،  مفهومي شدن سئوالات، جلوگيري از بكارگيري روشهاي تست زني و پاسخ هاي حدسي از مزاياي اين روش است، به عبارت ديگر پاسخ سئوال بايد توسط داوطلب ارائه شود كه در صورت صحيح بودن پاسخ، نمره آن به داوطلب تعلق مي گيرد در غير اين صورت نمره آن سئوال صفر محسوب مي شود و از آنجا كه گزينه ديگري در اين آزمون وجود ندارد، نمره منفي نيز به سئوالات داده نمي شود.
توزيع گنجينه سؤالات كنكور
ايرنا: نرم افزار گنجينه سئوالات آزمون سراسري از امروز از طريق مراكز پستي سراسر كشور توزيع مي شود.
  اين نرم افزار كه توسط مركز مطالعات، تحقيقات و ارزشيابي آموزشي سازمان سنجش طراحي و پياده سازي شده است، داراي مجموعه سئوالات اختصاصي گروه هاي آزمايشي علوم رياضي و فني، علوم تجربي و علوم انساني به همراه سئوالات عمومي كليه گروه هاي آزمايشي است. شايان ذكر است، جامعترين بانك سئوالات كنكور سالهاي گذشته، پاسخ هاي تشريحي، نكته هاي مفيد از جمله تعداد شركت كنندگان و قبول شدگان سنوات گذشته به شركت كنندگان و قبول شدگان به تفكيك استان،  گروه آزمايشي و سهميه هاي مختلف، امكان برگزاري آزمون از سئوالات موجود،  خلاصه مهمترين مباحث دروس و كاربري آسان برخي از ويژگيهاي اين نرم افزار است. اين نرم افزار به قيمت 35 هزار ريال در كليه مراكز اصلي پستي كشور توزيع مي شود.
حمايت مركز مطالعات فرهنگي شهر تهران از پايان نامه هاي دانشجويي
ايسنا: مركز مطالعات فرهنگي شهر تهران با همكاري سازمان فرهنگي هنري شهرداري تهران از پايان نامه هاي دانشجويي مرتبط با موضوعات شهري حمايت مي كند. مركز مطالعات فرهنگي شهر تهران با همكاري سازمان فرهنگي، هنري شهرداري تهران از پايان نامه هاي دانشجويي با محورهاي فرهنگ و اخلاق شهروندي و شهرنشيني، حقوق شهروندي و مديريت فرهنگي در شهر تهران حمايت مي كند.
علاقمندان مي توانند براي كسب اطلاعات بيشتر و دريافت فهرست عناوين و طرح نامه پژوهشي به معاونت پژوهشي دانشگاه يا دانشكده مربوط يا مركز مطالعات فرهنگي شهر تهران واقع در تهران،  خيابان شهيد استاد مطهري، چهارراه سهروردي، ابتداي سهروردي شمالي، كوچه تهمتن، پلاك 14 مراجعه كنند.
</TEXT>
</DOC>
<DOC>
<DOCID>HAM2-851030-051</DOCID>
<DOCNO>HAM2-851030-051</DOCNO>
<ORIGINALFILE>/1385/851030/news/_informatic.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
علمي فرهنگي
</TITLE>
<TEXT>
مختصات رؤيت هلال
نخستين ماه سال جديد قمري و  آغاز ماه محرم
گروه علمي فرهنگي- رؤيت هلال اولين ماه سال 1428 هجري قمري امشب براي علاقه مندان امكان پذير مي شود.
مسعود عتيقي مدير انجمن نجوم آماتوري ايران با اعلام اين مطلب به خبرنگار ما، افزود: رصدگران مي توانند هلال ماه محرم را به راحتي در شامگاه 30 دي ماه مطابق با 30 ذيحجه و 20 ژانويه در تمام پهنه كشور رصد كنند. وي گفت زمان غروب خورشيد در روز شنبه ساعت 17 و 18 دقيقه و 45 ثانيه است. به علاوه، امروز لحظه غروب ماه ساعت 18 و 44 دقيقه و 17 ثانيه است. عتيقي اضافه كرد، هلال ماه در لحظه رؤيت 58/369012 كيلومتر با زمين فاصله دارد و علاقه مندان يك ساعت و 25 دقيقه و 32 ثانيه وقت دارند كه اين كمان ابرو را در افق غرب محل سكونت خود مشاهده كنند. البته اين محاسبات براي تهران انجام شده است، اما اين رخدادها با اختلاف جزيي در سراسر ايران قابل رؤيت است.
حذف كامل كنكور در پايان سال اول برنامه پنجم توسعه
مهر: طرح يك فوريتي نحوه پذيرش دانشجو در دانشگاه ها و مراكز آموزش عالي كشور طي جلسات متعدد در كميسيون آموزش و تحقيقات مجلس شوراي اسلامي باحضور كارشناسان و تهيه كنندگان طرح مورد بحث و بررسي قرار گرفت و با اصلاحاتي در عنوان و متن به تصويب رسيد.در ماده يك اين طرح سه فاكتور امتحان نهايي كشوري، سابقه تحصيلي و سابقه پرورشي و مهارتي داوطلبان براي پذيرش در دانشگاه ها مدنظر قرار گرفته است.
امتحان نهايي كشوري بر اساس اين ماده آزموني است كه به صورت تشريحي با سئوالات يكسان و همزمان در سراسر كشور طبق مقررات وزارت آموزش و پرورش برگزار مي شود. سابقه تحصيلي نيز نتايج امتحان نهائي كشوري دروسي است كه داوطلب در دوره متوسطه و پيش دانشگاهي فرا گرفته است. همچنين سابقه پرورشي و مهارتي در اين طرح، رتبه داوطلب در مسابقات فرهنگي، هنري، ورزشي، مهارتي، علمي و پژوهشي در سطح استاني، كشوري يا بين المللي است. عناوين و ضوابط اين مسابقات به پيشنهاد وزارت آموزش و پرورش و تصويب شوراي عالي انقلاب فرهنگي خواهد بود.
در ماده 2 طرح كنكور مجلس شوراي اسلامي پذيرش دانشجو در مقطع كارداني(پيوسته و ناپيوسته)، كارشناسي، كارشناسي ارشد پيوسته، دكتراي حرفه اي و دكتراي پيوسته بر اساس سوابق تحصيلي و پرورشي و مهارتي داوطلب و آزمونهاي سراسري خواهد بود. تاثير سوابق تحصيلي و پرورشي و مهارتي در هر سال نسبت به سال قبل افزايش مي يابد به نحوي كه حداكثر تا پايان سال اول برنامه پنجساله پنجم توسعه اقتصادي، اجتماعي و فرهنگي جمهوري اسلامي ايران آزمون هاي سراسري ورودي دانشگاهها و مراكز آموزش عالي به طور كامل حذف شوند. دولت موظف است بسترهاي لازم را جهت تحقق اين ماده فراهم كند.بر اساس تبصره اين ماده، از سال 1386 وزارتخانه هاي علوم، بهداشت و آموزش و پرورش و دانشگاه آزاد اسلامي مجازند داوطلبان ورود به مقطع كارداني(پيوسته و ناپيوسته)را صرفا بر اساس سوابق تحصيلي و پرورشي و مهارتي پذيرش كنند.
در ماده 3 اين طرح، برگزاري آزمون سراسري براي داوطلبان ورود به دانشگاه ها و مراكز آموزش عالي تا قبل از حذف كامل آن بر اساس قانون يك مرحله اي نمودن آزمون سراسري مصوب 21/5/1377 مجلس شوراي اسلامي خواهد بود.در ماده 4 اين طرح، ضوابط احتساب سوابق تحصيلي داوطلبان تشرح شده است. بر اساس اين ماده ضوابط احتساب سوابق تحصيلي داوطلبان مانند تعيين پايه هاي تحصيلي، دروس و ميزان تاثير هر يك از آنها و همچنين ميزان تاثير سوابق پرورشي و مهارتي و نيز امتيازات رتبه هاي مسابقات استاني كشوري و بين المللي بر عهده كميته اي از مسئولين است.
ماده 4 طرح سنجش و پذيرش مجلس شوراي اسلامي 2 تبصره دارد. تبصره اول بيان مي كند كه در صورتي كه داوطلب فاقد سوابق تحصيلي و پرورشي و مهارتي مطابق اين قانون باشد تعيين نحوه انطباق سوابق تحصيلي و پرورشي و مهارتي او براي پذيرش در دانشگاه ها و مراكز آموزش عالي بر عهده كميته موضوع اين ماده است.تبصره 2 نيز اشاره دارد به اين نكته كه ضوابط و نحوه بهبود ارتقاء سوابق تحصيلي براي داوطلبي كه علاقه مند به جبران سوابق تحصيلي خود(در همه يا بعضي از مواد درسي)مي باشد بر عهده كميته موضوع اين ماده است. اين طرح بندهاي ديگري نيز دارد.
</TEXT>
</DOC>
<DOC>
<DOCID>HAM2-851030-052</DOCID>
<DOCNO>HAM2-851030-052</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
تقديراز 25 دانش آموز خلاق و مبتكر محلات تهران
دختر نابغه ايراني دكتراي افتخاري يونسكو گرفت
</TITLE>
<TEXT>
مهر: طي مراسمي با حضور شخصيت هاي علمي و پژوهشي، از شهين قرباني جوان ترين نخبه جهان در سال 2006 و 25 دانش آموز خلاق و مبتكر محلات تهران در نخستين جشنواره ما مي توانيم تقدير و تجليل به عمل آمد.
به گزارش روابط عمومي فرهنگسراي تفكر، شهين قرباني 17 ساله، دانشجوي رشته پزشكي، عضو آكادمي نخبگان ايران، از سوي يونسكو به دريافت دكتراي افتخاري نايل شده است. وي داراي 4 مدال پزشكي از سوئيس، 3 مدال بيوتكنولوژي براي نخستين بار در تاريخ آسيا از مالزي، كاپ بزرگ نابغه هاي جهان و كاپ المپياد پزشكي اروپاست. شهين قرباني همچنين داراي دكتراي افتخاري علوم روسيه و علوم هوافضا، نامزد جشنواره هسته اي پزشكي روسيه و 2 دوره جزو پژوهشگران برتر سال ايران بوده است.
وي داراي طرحي در زمينه پايلوت 12 ايستگاه فضايي جهان در ژنو است كه با فروش طرح خود به ناسا به شدت مخالفت كرده است.
</TEXT>
</DOC>
<DOC>
<DOCID>HAM2-851030-053</DOCID>
<DOCNO>HAM2-851030-053</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
آيت الله فاضل لنكراني:
كتابداري شغل شريف و مباركي است
</TITLE>
<TEXT>
گروه ادب و هنر- آيت الله العظمي محمد فاضل لنكراني روز پنج شنبه در ديدار با اشعري رئيس سازمان اسناد و كتابخانه ملي بر ضرورت ترويج فرهنگ كتابخواني در كشور تأكيد كرد و گفت: متأسفانه نسل جوان ما با كتاب مأنوس نيست، حال آن كه تنها راه آشنايي با واقعيات و پي بردن به حقايق، كتاب و كتابخواني است.
آثار مراجع تقليد در كتابخانه ملي جمع آوري مي شود
بنا بر همين گزارش، مشاور فرهنگي رئيس جمهور و رئيس سازمان اسناد و كتابخانه ملي، در اين ديدار و نيز ديدارهاي ديگري با آيات عظام،ناصر مكارم شيرازي، لطف الله صافي گلپايگاني،  حسين نوري همداني، ضمن بيان اين نكته كه در سالهاي اخير اقدامات منظم و چنداني در زمينه گردآوري و مدون كردن آثار مراجع تقليد و آيات عظام صورت نگرفته است، آمادگي كتابخانه  ملي را براي انجام اين وظيفه اعلام كرد.
وي با بيان اين نكته كه در حال حاضر آثار، كتب و دستخط هاي فراواني از دانشمندان ايراني و اسلامي همچون خواجه نصيرالدين طوسي، شيخ بهايي، دستخط هاي منسوب به ائمه و... در كتابخانه ملي نگهداري مي شود، گفت: نگهداري، گردآوري و حفاظت از مراجع تقليد باعث خواهد شد تا آيندگان از دوره ما ديد روشن تري داشته باشند.
</TEXT>
</DOC>
<DOC>
<DOCID>HAM2-851030-054</DOCID>
<DOCNO>HAM2-851030-054</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
علي دايي: اسير اتفاقات شديم
</TITLE>
<TEXT>
همشهري ورزشي سرمربي تيم فوتبال سايپاگفت: مقابل سپاهان موقعيت هاي زيادي را از دست داديم و در مجموع، در اين ديدار اسير اتفاقات شديم. علي دايي كه پس از شكست برابر سپاهان در جمع خبرنگاران سخن مي گفت، با بيان مطلب فوق افزود: در اين ديدار بهتر از حريف بوديم و در بيشتر زمان بازي توپ و ميدان را در اختيار داشتيم ولي متاسفانه نتوانستيم از برتري خود براي كسب پيروزي استفاده كنيم.
وي ادامه داد: در اين ديدار اسير اتفاقات شديم و در شرايطي كه اصلاً مستحق باخت نبوديم، در نهايت نتيجه را به حريف واگذار كرديم.
</TEXT>
</DOC>
<DOC>
<DOCID>HAM2-851030-055</DOCID>
<DOCNO>HAM2-851030-055</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
لوكا بوناچيچ: سايپا بسيار قدرتمند بود
</TITLE>
<TEXT>
همشهري ورزشي- سرمربي تيم فوتبال سپاهان گفت: بازي جالبي نبود اما خوشحالم با توجه به مشكلاتي كه داريم، توانستيم سايپا را در اين ديدار شكست دهيم. در خط حمله با مشكلات زيادي مواجه هستيم ولي خوشحالم با توجه به اين مسائل، اين ديدار با برتري ما به پايان رسيد. وي ادامه داد: در نيمه اول بازيكنان ما نتوانستند كار خاصي انجام دهند اما در بين دو نيمه تغييراتي انجام داديم كه نتيجه داد و بازيكنان با استفاده از فرصتهاي خود موفق به شكست سايپا شدند.بوناچيچ با تمجيد از عملكرد تيم سايپا اضافه كرد: آنها حريف بسيار قدرتمندي بودند و در اين ديدار نشان دادند كه قهرماني آنها در نيم فصل اول اتفاقي نبوده است.
</TEXT>
</DOC>
<DOC>
<DOCID>HAM2-851030-056</DOCID>
<DOCNO>HAM2-851030-056</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مقاومت بسيج شيراز و سپاهان، شگفتي سازان جام حذفي
استقلال و سايپا حذف شدند
عكس: مهدي زارع
</TITLE>
<TEXT>


نتايج بازي هاي جام حذفي
مقاومت بسيج شيراز 2 - استقلال تهران صفر
سپاهان اصفهان 2- سايپا تهران صفر
مس كرمان يك - پيكان تهران 2
تربيت يزد 2 - ملوان انزلي صفر
برق تهران صفر - داماش ايرانيان صفر(برق تهران در ضربات پنالتي با حساب 5 بر 4 پيروز شد)
شموشك نوشهر يك - پاس تهران يك(پاس تهران در ضربات پنالتي با حساب 5 بر 4 پيروز شد)
صنعت نفت آبادان يك - فولاد خوزستان صفر
همشهري ورزشي - تيم هاي استقلال تهران، سايپا، مس كرمان، ملوان انزلي، فولاد خوزستان، شموشك نوشهر و داماش ايرانيان از رقابت هاي جام حذفي ايران كنار رفتند.
شكست استقلال مقابل مقاومت بسيج شيراز مهم ترين اتفاق بازي هاي روز گذشته بود.  قهرمان رقابت هاي ليگ برتر در ورزشگاه حافظيه با دو گل مغلوب مقاومت بسيج شيراز شد.
در اين بازي استقلال عملكرد چندان خوبي نداشت ولي مقاومت شيراز بسيار باانگيزه ظاهر شد و در نهايت با گل هاي حسين كوشكي و صمد اكبري كه در دقايق 30 و 86 به ثمر رسيد حريف سرشناس خود را شكست داد.
استقلالي ها در اين بازي دو بار توسط يوسفي و عليزاده ديرك دروازه حريف را به لرزه در آوردند و محمد نوازي هم در حالي كه استقلال با يك گل عقب بود يك ضربه پنالتي را از دست داد. ضربه زميني كاپيتان استقلال در اين ديدار به ديرك عمودي دروازه اصابت كرد تا آبي پوشان تهراني با جام حذفي وداع كنند.
تيم فوتبال پاس تهران كه نتايج ضعيفي در ليگ برتر كسب كرده در نوشهر، شموشك را شكست داد. در اين بازي كه كاپيتان شموشك و سرمربي اين تيم از زمين مسابقه اخراج شدند، در نهايت پاسي ها به پيروزي رسيدند. حاصل تلاش دو تيم در پايان 120 دقيقه به تساوي يك بر يك انجاميد ولي پاسي ها در ضربات پنالتي با حساب 5 بر 4 شموشك را شكست دادند.
سايپا كه در ليگ برتر نمايش درخشاني داشت سرانجام در اصفهان طعم تلخ شكست را چشيد تا از جام حذفي كنار برود. قبل از اخراج مؤمن زاده در آخرين دقايق نيمه اول، سايپا تيم برتر ميدان بود ولي اخراج اين بازيكن همه چيز را عوض كرد تا تحليل رفتن قواي بدني بازيكنان سايپا در نهايت منجر به شكست اين تيم شود.
بوناچيچ با ده نفره شدن سايپا ابتدا محسن رسولي و سپس سيدصالحي را وارد زمين كرد تا سپاهان شكل هجومي تري به خود بگيرد. در دقيقه 75 جلال اكبري روي يك پاس عمقي و در شلوغي محوطه جريمه دروازه سايپا را باز كرد. پنالتي دقيقه 81 هادي عقيلي هم كار سايپا را يكسره كرد تا قهرمان جام حذفي، قهرمان نيم فصل اول ليگ برتر را حذف كند.
پيكان در زمين اختصاصي مس كرمان نتيجه باارزشي گرفت و ميزبان خود را با حساب دو بر يك شكست داد. محسن بياتي نيا و محمد غلامين گل هاي پيكان را به ثمر رساندند و تك گل فرزاد حسين خاني نتوانست مانع از شكست مس كرمان شود.
تيم دسته  اولي تربيت يزد هم در اين شهر تيم ليگ برتري ملوان را با دو گل شكست داد تا به دور بعدي راه پيدا كند. داريوش ايوبي در دقايق 4 و 60 گل هاي تربيت يزد را به ثمر رساند تا ناكامي هاي ملوان با كنار رفتن از رقابت هاي جام حذفي كامل شود.
صنعت نفت هم در شهر اميديه، فولاد خوزستان را با يك گل شكست داد تا فولادي ها پس از گرفتن نتايج ضعيف در رقابت هاي ليگ برتر از جام حذفي هم كنار بروند. مهدي يكاني در دقيقه 56 تك گل صنعت نفت را به ثمر رساند تا اين تيم دسته اولي به دور بعدي صعود كند.
تيم داماش ايرانيان كه با شكست دادن ذوب آهن شگفتي ساز لقب گرفته بود، مقابل برق تهران شكست را پذيرا شد تا از صعود به مرحله نيمه نهايي باز بماند. تلاش دو تيم در پايان 90 دقيقه به تساوي بدون گل انجاميد تا برق تهران در ضربات پنالتي با حساب 5 بر 4 حريف خود را شكست دهد.
نكته قابل توجه در بازي هاي روز جمعه درخشش تيم هاي دسته اولي بود. در اين بازي ها چهار تيم مقاومت بسيج شيراز، تربيت يزد، برق تهران و صنعت نفت آبادان جواز صعود به مرحله بعدي را به دست آوردند.
</TEXT>
</DOC>
<DOC>
<DOCID>HAM2-851030-057</DOCID>
<DOCNO>HAM2-851030-057</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
وقوع زمين لرزه در هفتگل خوزستان
</TITLE>
<TEXT>
مهر: زمين لرزه اي به بزرگي 4/4 در مقياس امواج دروني زمين(ريشتر)، بعدازظهر جمعه حوالي هفتگل واقع در استان خوزستان را لرزاند.
به گزارش شبكه هاي لرزه  نگاري وابسته به مركز لرزه  نگاري مؤسسه ژئوفيزيك دانشگاه تهران، زمان وقوع اين زمين لرزه  ساعت 13 و 42 دقيقه و 3 ثانيه، در عرض شمالي 48/31 و طول شرقي 64/49، ثبت شد.
</TEXT>
</DOC>
<DOC>
<DOCID>HAM2-851030-058</DOCID>
<DOCNO>HAM2-851030-058</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مراسم اهداي نهمين جايزه علم ايران برگزار شد
</TITLE>
<TEXT>
گروه علمي فرهنگي- مراسم اهداي نهمين جايزه علم ايران با هدف معرفي و تجليل از فعاليت هايي كه در سطح كشور براي همگاني كردن علم، گسترش انديشه و فرهنگ علمي و كاربرد علم در سطوح مختلف زندگي اجتماعي انجام شده است در محل پارك فناوري دانشگاه تهران برگزار شد و افرادي كه در راه همگاني كردن علم كوشيده اند مورد تقدير قرار گرفتند.
در اين مراسم تنديس و جايزه انجمن ترويج علم ايران به غلامحسين رستگار براي تأسيس و گسترش گروه نجوم پژوهش سراي دانش آموزي شهرري و تلاش در جهت آشنا ساختن نسل جوان با علم نجوم اعطا شد.
همچنين لوح تقدير ويژه نهمين جايزه ترويج علم ايران براي يك عمر فعاليت پژوهشي  آموزشي و ترويجي در زمينه فيزيك به اصغر نوروزيان و لوح تقدير اين انجمن به محمدرضا صياد به خاطر تأسيس و گسترش گروه غيرحرفه اي رؤيت هلال ماه و تلاش در جهت همگاني كردن علم نجوم تقديم شد. لوح تقدير انجمن ترويج علم ايران به دكتر احمد قهرمان به خاطر اجراي طرح هاي بنيادي با هدف مطالعه پوشش هاي گياهي نقاط مختلف ايران و نيز تأليف كتب پژوهشي در زمينه شناساندن تنوع گونه هاي زيستي به دكتر علي اكبر موسوي موحدي، محقق برجسته و پرتوان كشور و چهره شناخته شده بين المللي به جهت بسترسازي براي ارتقاي دانش و تلاش در راستاي پيشبرد علم تكنولوژي اهدا شد.
</TEXT>
</DOC>
<DOC>
<DOCID>HAM2-851030-059</DOCID>
<DOCNO>HAM2-851030-059</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
400 هزار كميته كاري برنامه هاي امسالدهه مبارك فجر را پشتيباني مي كنند
</TITLE>
<TEXT>
گروه علمي فرهنگي - مراسم امسال بزرگداشت دهه مبارك فجر به علت تقارن با ماه محرم و جشن بزرگ هسته اي باشكوه تر از هر سال برگزار خواهد شد.
به گزارش كميته اطلاع رساني ستاد دهه فجر، قائم مقام شوراي هماهنگي تبليغات اسلامي ديروز در كنفرانس خبري برنامه هاي بزرگداشت بيست و هشتمين سالگرد پيروزي انقلاب اسلامي با اعلام اين خبر گفت: 400 هزار كميته كاري در قالب 12 هزار ستاد شهرستاني و 30 هزار ستاد روستايي و عشايري براي برگزاري هرچه باشكوه تر مراسم امسال دهه فجر را برنامه ريزي كرده اند.
آبخضر به تقارن ماه محرم، ماه عزاداري سرور و سالار شهيدان حضرت اباعبدالله حسين(ع)با بهمن، ماه پيروزي انقلاب اشاره كرد و گفت: از فرصت تجمع هاي مردمي در هيأت هاي مذهبي و عزاداري ها براي اطلاع رساني و آگاهي بيشتر مردم درباره اهميت دستيابي كشورمان به استفاده از انرژي صلح آميز هسته اي و همچنين شركت گسترده در راهپيمايي 22 بهمن استفاده خواهد شد.
آبخضر اوج برنامه هاي امسال بزرگداشت پيروزي انقلاب را مطابق هر سال، برگزاري شكوهمند مراسم راهپيمايي در سراسر كشور بيان كرد و گفت: در اين روز در مراسم تهران رئيس جمهوري دستاوردهاي كشورمان در دستيابي به فناوري صلح آميز هسته اي را به اطلاع جهانيان خواهد رساند.
</TEXT>
</DOC>
<DOC>
<DOCID>HAM2-851030-060</DOCID>
<DOCNO>HAM2-851030-060</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
رقابت 10 فيلم خارجي در بخش سينماي آسيا
</TITLE>
<TEXT>
گروه ادب و هنر - 10 فيلم خارجي در بخش مسابقه سينماي آسيا(جلوه گاه شرق)بيست و پنجمين جشنواره بين المللي فيلم فجر رقابت مي كنند.
در اين بخش آثاري مربوط به 10 كشور آسيايي به روي پرده مي رود.
فيلم هاي تحصيل دار ساخته جفري جت ائورين محصول فيليپين، پرستوي آبي ساخته جونگ چانگ يون محصول جمهوري كره، برخورد حساس ساخته سگار داس محصول هندوستان، انتخابات ساخته جاني تو محصول مشترك كشورهاي چين و هنگ كنگ، روزهاي آتش ساخته بنمئي تاكاهاشي محصول ژاپن، جي ساخته ويري ريزا محصول اندونزي، عبور از غبار ساخته شوكت امين  كوركي محصول عراق، پنج مبارز ساخته بهانديت ريتي كول محصول تايلند، خوشحالي ساكائيس ساخته مي پواوه محصول ژاپن، چهار و سي دقيقه ساخته رويستون تان محصول سنگاپور فيلم هاي اين بخش هستند.
</TEXT>
</DOC>
<DOC>
<DOCID>HAM2-851030-061</DOCID>
<DOCNO>HAM2-851030-061</DOCNO>
<ORIGINALFILE>/1385/851030/news/_iran.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
6 هزار هميار پليس درهيأت هاي مذهبي
</TITLE>
<TEXT>
گروه اجتماعي 6 هزار هميار پليس در ايام محرم، نيروي انتظامي را در ساماندهي و نظم هيات هاي مذهبي تهران ياري مي دهند.
بنابراين گزارش، پليس 3 هزار هيات مذهبي را در 9 سر كلانتري تهران شناسايي و ساماندهي و تعداد دوبرابر هيات ها، هميار داراي شناسنامه و يونيفورم را جهت كمك به برقراري نظم در انجام مراسم عزاداري سازماندهي كرده است.
پليس تهران طي اين مدت همچنين ضمن برگزاري همايش جهت ارتقاي سطح آگاهي و دانش همياران پليس در هيات هاي مذهبي، اقدام به چاپ و توزيع 7 هزار بروشور توصيه هاي پليس در بين مسوولين هيات هاي مذهبي كرده و جلسات مشتركي را نيز با سازمان تبليغات اسلامي و اعضاي شوراهاي هيات هاي مذهبي تهران برگزار نموده است.
</TEXT>
</DOC>
<DOC>
<DOCID>HAM2-851030-062</DOCID>
<DOCNO>HAM2-851030-062</DOCNO>
<ORIGINALFILE>/1385/851030/news/_kharj.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
مأموريت گيتس در خاورميانه
</TITLE>
<TEXT>
گروه بين الملل بيستم دي ماه جرج بوش رئيس جمهور آمريكا بالاخره سكوت خود را درباره طرح عراق شكست و از راهبرد جديدي كه از مدت ها پيش ياد مي شد، پرده برداشت. رئيس جمهور آمريكا اذعان كرد:
آمريكا در عراق شكست خورده است.
شكست آمريكا مي تواند موجوديت دولت هاي عربي را به مخاطره اندازد.
آمريكا 500/21 سرباز تازه نفس تا اوايل بهار به عراق اعزام مي كند.
آمريكا موشك هاي ضدموشك پاتريوت در كشورهاي عربي حاشيه خليج فارس مستقر مي كند.
آمريكا ناوگان نظامي خود در خليج فارس را تقويت مي كند.
آمريكا شبكه هاي ايجاد اخلال در عمليات نظامي آمريكا در عراق را كشف و منهدم خواهد كرد.
چند نكته درباره سخنان بوش حائز اهميت است:
1 آمريكا 132000 سرباز در عراق دارد. اگر واقعاً شرايط عراق به گونه اي است كه بوش توصيف كرده است، افزايش نيرو بايد حداقل دو يا سه برابر تعداد نيروهاي موجود باشد، نه اينكه فقط به ميزان كمتر از 20 درصد در عراق افزايش نيرو صورت گيرد.
2 هيچيك از نيروهاي شورشي در عراق توانايي شليك موشك ندارند و اعزام ناوهاي هواپيمابر به خليج فارس روشن نيست، بنابراين چگونه مي تواند شورش ها در عراق را سركوب كند.
3 براساس گزارش بيكر- هميلتون ثروتمندان سعودي در تأمين مالي گروه هاي سني در عراق مشاركت دارند و اين گروه ها عمدتاً در شهرهاي استان الانبار عراق مستقر هستند. اغلب خبرهاي مربوط به درگيري ها نيز مربوط به شهرهاي الرمادي، الحديثه و فلوجه است و سهم بغداد بمب هايي است كه اين گروه ها در آنجا منفجر مي  كنند.
4 دولت عراق از مدت ها پيش اصرار دارد كه مسئوليت امنيت در عراق را بپذيرد. اين اصرار به روشني بر نقش بي ثبات كننده و ناامن كننده نيروهاي آمريكايي در عراق تاكيد دارد.
5 همزمان با سخنراني بوش، درباره طرح جديدش به كنسولگري ايران در اربيل حمله شد تا ايران مقصر اصلي شكست آمريكا در عراق جلوه داده شود.
اينكه به رغم همه مخالفت هاي دولت عراق، كنگره و نظاميان آمريكايي،  دولت بوش طرح جديد خود را مصرانه ادامه مي دهد، حاكي از اين نگرش نومحافظه كاران است كه مشكلات آمريكا به اين دليل تشديد شده است كه آمريكا ضعيف انگاشته مي شود، روز چهارشنبه روزنامه نيويورك تايمز نيز در تحليل سفر منطقه اي رابرت گيتس وزير دفاع آمريكا به خاورميانه نوشت، گيتس سعي دارد اين ذهنيت را كه مشكلات آمريكا در عراق، ابتكار عمل نظامي را از آمريكا سلب كرده، بزدايد.
اگر اين عبارت تحليل نيويورك تايمز بوده است، گيتس روز پنج شنبه در ديدار با پادشاه بحرين به صراحت گفت كه شكست ما در عراق، نشانه ضعف آمريكا تلقي شده است. گيتس مي گويد اگر مذاكره اي با ايران صورت گيرد، ايران هيچ درخواستي از ما(آمريكا)نخواهد داشت. از اين  رو، ما نياز داريم قبل از هر مذاكره اي با ايران، اهرم هايي در اختيار داشته باشيم.
كاندوليزا رايس وزير امورخارجه و رابرت گيتس وزير دفاع آمريكا از شنبه پيش از دو مسير جداگانه سياسي و نظامي سعي كرده اند، اعتبار و قدرت سياسي و نظامي آمريكا را در منطقه احيا كنند. هرچند هر دو سعي كردند ناكامي آمريكا در منطقه را با سرزنش ايران توجيه كنند، اما روشن است كه سياست محصورسازي و ايجاد ائتلاف بر ضد ايران كه در سه دهه اخير دنبال شده است، اين بار نيز هيچ دليلي براي موفقيت آن وجود ندارد.
</TEXT>
</DOC>
<DOC>
<DOCID>HAM2-851030-063</DOCID>
<DOCNO>HAM2-851030-063</DOCNO>
<ORIGINALFILE>/1385/851030/news/_kharj.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تشديد بحران سياسي در كابينه اولمرت
</TITLE>
<TEXT>


گروه بين الملل استعفاي ژنرال دان حالوتس از رياست ستاد ارتش رژيم صهيونيستي، بحران دولت ايهود اولمرت را تشديد كرده است. اصولا انتخاب جانشين حالوتس برعهده عمير پرتس وزير جنگ رژيم صهيونيستي است، اما از آنجايي كه وزير جنگ(رهبر حزب كارگر رژيم صهيونيستي)و ايهود اولمرت نخست وزير و رهبر حزب كاديما همديگر را قبول ندارند، و ساير رهبران سياسي و نظامي رژيم صهيونيستي نيز هر دو آنان را بي كفايت و فاسد مي دانند انتخاب رئيس جديد ستاد ارتش كاري دشوار است.اولمرت سعي دارد ايهود باراك از حزب كارگر را به جاي پرتس بنشاند و انتخاب رييس ستاد ارتش و وزير جنگ را همزمان انجام دهد.از بنيامين نتانياهو رهبر حزب ليكود نيز براي احراز وزارت جنگ رژيم صهيونيستي ياد مي شود.از طرف ديگر به گزارش جروزالم پست، از آنجايي كه كار كميته بررسي علل شكست هاي اخير نظامي رژيم صهيونيستي پايان نيافته است، جمله اشخاصي كه به عنوان جانشين احتمالي حالوتس از آنان ياد مي شود، خود تحت بازجويي و تحقيق قرار دارند و از سال 2000 تاكنون مسئوليت داشته اند.از اين رو حتي پيشنهاد شده به عنوان اقدامي گريزناپذير، فعلا در اين شرايط فردي به عنوان رئيس ستاد موقت معرفي شود.
</TEXT>
</DOC>
<DOC>
<DOCID>HAM2-851030-064</DOCID>
<DOCNO>HAM2-851030-064</DOCNO>
<ORIGINALFILE>/1385/851030/news/_kharj.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
انتقاد صريح نخست وزير عراق از سياست هاي بوش
</TITLE>
<TEXT>
گروه بين الملل - نوري مالكي نخست وزير عراق در يكي از منتقدانه ترين اظهاراتش نسبت به سياست هاي آمريكا در عراق گفت كه هم اكنون جرج بوش به دليل اتخاذ سياست هاي غلط   خود در عراق در بزرگترين تنگناي سياسي به سر مي برد و هم اكنون در موضع ضعف قرار دارد.
وي كه با روزنامه ايتاليايي كويرا دلاسرا مصاحبه كرده بود اظهار داشت: هم اكنون حيات سياسي دولت آمريكا رو به پايان است.
به گزارش خبرگزاري مهر، نوري مالكي در گفتگو با كويرا دلا سرا گفت: درك مي كنم كه دولت كنوني آمريكا بعد از شكست(جمهوريخواهان)در انتخابات 2 ماه پيش در تنگناي بزرگي به سر مي برد.
مالكي در اشاره به بحرانهاي فراواني كه رئيس جمهوري آمريكا با آن روبه رو است، افزود: هيچ روزي همانند امروز احساس نكرده ام كه جرج بوش در موضع ضعف قرار داشته باشد.
نخست وزيرعراق گفت: گمان مي كنم كه آنها در واشنگتن در آستانه رسيدن به پايان حيات سياسي خود هستند و نه ما در بغداد.
وي افزود: گمان مي كنم كه بوش در زير فشار داخلي در حال خرد شدن است و شايد حتي كنترل خود بر اوضاع را از دست داده است.
برپايه اين گزارش، اين اولين باري است كه نخست وزير عراق با اين شدت به دولت آمريكا حمله مي كند و اين درحالي است كه دولت عراق نيز با انتقادهاي در آمريكا درباره عملكرد خود روبه رو است.
مالكي همچنين اظهارات و ارزيابي اخير كاندوليزا رايس، وزير امور خارجه آمريكا در كنگره اين كشور مبني بر ضعيف بودن دولت عراق را رد كرد.
وي گفت: دوست دارم به كاندوليزا رايس توصيه كنم؛ از اظهاراتي كه تنها به نفع تروريست ها است؛ خودداري كند و اگر آمريكا فوراً براي نيروهاي ما سلاح و تجهيزات نظامي مناسب ارسال مي كرد؛ وضعيت عراق بهتر از حالا بود.
در واكنش به اظهارات نوري مالكي، ديروز كاخ سفيد اعلام كرد كه همچنان به حمايت خود از مالكي ادامه مي دهد. در اين خصوص توني اسنوا سخنگوي كاخ سفيد اعلام داشت كه انتقادات مالكي چندان جدي نيست.
كاندوليزا رايس، وزير خارجه آمريكا نيز كه اظهاراتش خشم مالكي را برانگيخته بود، از اين موضوع ابراز تأسف كرد. وي به خبرگزاري فرانسه گفت كه قصد رنجاندن مالكي را نداشته و از اين بابت متأسف است.
از سوي ديگر در تداوم خشونت ها در عراق روز پنجشنه بر اثر انفجار ها و تيراندازي هاي مختلف 19 نفر كشته و بيش از 60 نفر مجروح شدند.
تلويزيون عراق نيز از دستگيري 100 مهاجم تروريست در منطقه سني نشين شرق بغداد خبر داد. در همين حال نيروهاي هوادار مقتدا صدر اعلام كردند كه روز گذشته آمريكايي  ها رئيس بخش رسانه اي اين گروه را دستگير كردند.
</TEXT>
</DOC>
<DOC>
<DOCID>HAM2-851030-065</DOCID>
<DOCNO>HAM2-851030-065</DOCNO>
<ORIGINALFILE>/1385/851030/news/_kharj.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
ارزيابي از سفر رابرت گيتس به كشورهاي عربي
تلاش آمريكا براي بازسازي اعتماد از دست رفته در منطقه
</TITLE>
<TEXT>


گروه بين الملل - وزير دفاع آمريكا كه به منظور جلب نظر مقامات عرب منطقه در باره استراتژي اين كشور در عراق و شيوه مقابله با آنچه كه نفوذ ايران در عراق ناميد به 4 كشور عربي سفر كرده بود. وي ديروز به طور غير مترقبه وارد بصره شد و با مقامات نظامي آمريكايي و انگليسي در اين استان ديدار و همچنين در بصره با ژنرال كيسي فرمانده نيروهاي آمريكايي درعراق مذاكره كرد.
اين دومين سفر وزير دفاع جديد آمريكا درعراق است.گيتس پيش از سفر به عراق در ديدار با پادشاه عربستان از وي خواست تا از استراتژي جديد بوش در عراق حمايت كرده و بر حمايت رياض از دولت عراق بيافزايد.
كاخ سفيد اعلام كرده است كه حتي اگر كنگره آمريكا از طرح جديد بوش در عراق حمايت نكند،رئيس جمهور آمريكا مصمم به تحقق آن درهرشرايطي است.
به گزارش خبرگزاري مهر، 3 نفر از اعضاي ارشد سناي آمريكا لايحه اي غير الزام آور را ارائه كرده اند كه با طرح جرج بوش مبني بر اعزام 21 هزار نظامي ديگر به عراق با اين دليل كه به نفع مصالح ايالات متحده آمريكا نيست مخالفت كنند.
سناتور دمكرات،كارل ليوين و جوزف بايدن كه رياست 2 كميته با نفوذ را در مجلس سنا برعهده دارند،و نيز سناتور چاك هاگل از جمهوري خواهان مخالف جنگ اين لايحه غيرالزام آور را ارائه كرده اند.
وزير دفاع آمريكا در ديدار با ملك عبد الله به صراحت اعلام داشت كه آمريكا در تلاش است تا از نفوذ ايران در ميان مردم عراق بكاهد.
گيتس همچنين در سفربه بحرين طي يك گفت و گوي رسانه اي اظهار داشت كه به دليل مشكلاتي كه در عراق گريبانگير آمريكا شده،ايران در برابر آمريكا گستاخ شده است.
به گزارش بي.بي.سي وي دراين مصاحبه با بيان اين مطلب كه ايران خواهان به رسميت شناخته شدن به عنوان قدرت برتر منطقه است را توقعي غيرقابل قبول از نظر آمريكا اعلام داشت.
وي در اين مصاحبه با بيان اينكه آمريكا قبل از تعامل با ايران بايد موضع خود راتقويت كند گفت كه در شرايط كنوني ايران هيچ نيازي به مذاكره با آمريكا ندارد و اگر اين اتفاق بيافتد اين آمريكا است كه بايد طرف التماس كننده باشد.
وزير دفاع آمريكا با اعتراف به اينكه تا زماني كه ايران آمريكا را دشمن خود مي داند تعامل با آن هيچ مزيتي ندارد گفت كه واشنگتن بايد ابزار هاي فشاربر ايران را داشته باشد.
وي بلافاصله اظهار داشت كه آمريكا قصد جنگ با ايران راندارد و بسياري راهكار هاي ديگر وجود دارد كه استفاده از زور را منتفي مي كند.
</TEXT>
</DOC>
<DOC>
<DOCID>HAM2-851030-066</DOCID>
<DOCNO>HAM2-851030-066</DOCNO>
<ORIGINALFILE>/1385/851030/news/_kharj.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
كوتاه از جهان سياست
</TITLE>
<TEXT>
پادشاه اردن: به دنبال انرژي هسته اي هستيم
ايسنا: ملك عبدالله دوم، پادشاه اردن در گفت وگو با روزنامه هاآرتص اظهار داشت كه كشورش خواهان دستيابي به انرژي صلح آميز هسته اي است.
به گزارش خبرگزاري فرانسه، ملك عبدالله دوم در اين مصاحبه گفت: مصري ها به دنبال برنامه هاي هسته اي هستند، كشورهاي عضو شوراي همكاري خليج(فارس)نيز درپي چنين برنامه هايي هستند، ما نيز درحقيقت دستيابي به انرژي هسته اي براي مقاصد صلح آميز و تأمين سوخت خود را خواهانيم.
سفر دوره اي معاون رايس به تركيه و خاورميانه
ايرنا: نيكلاس برنز معاون سياسي وزير خارجه آمريكا روز پنجشنبه سفر دوره اي خود را به تركيه و خاورميانه آغاز كرد.
وي براساس يك بيانيه مطبوعاتي كه در سايت وزارت خارجه آمريكا منتشر شده، قرار است در جريان اين سفر كه تا 3 بهمن به طول مي انجامد از تركيه، اسرائيل، منطقه خودگردان فلسطيني و امارات متحده عربي ديدن كند.
در اين بيانيه آمده است كه تركيه يك متحد ارزشمند آمريكا در ناتو است و برنز با مقامات تركيه درباره عراق، ايران و روابط دوجانبه گفت وگو و حمايت قوي واشنگتن از دفاع آنكارا در برابر حملات پ.ك.ك را اعلام خواهد كرد.
برنز در سفر به اسرائيل راهي تل آويو و بيت المقدس مي شود و آن طور كه در بيانيه اشاره شده، او ضمن ديدار با مقامهاي ارشد اسرائيل، رياست هيات آمريكايي در گفت و گوهاي راهبردي آمريكا - اسرائيل را برعهده خواهد داشت.
نماينده آمريكا، حصول توافق با كره شمالي
در نشست برلين را رد كرد
ايسنا: كريستوفر هيل با رد حصول هر گونه توافق با كره شمالي در گفت وگوهاي برلين اظهار داشت كه انتظار دارد گفت وگوهاي شش جانبه به زودي از سر گرفته شود.
به گزارش خبرگزاري فرانسه، يك سخنگوي وزارت امور خارجه كره شمالي اوايل امروز(جمعه)گفت كه كريستوفر هيل و كيم كيه گوان، مذاكره كنندگان  آمريكا و كره شمالي در مذاكرات شش جانبه در گفت وگوهاي خود در برلين به توافقي قطعي رسيده اند.
اين درحالي است كه كريستوفر هيل هنگام ورود به سئول در پاسخ به سوالي در اين باره به خبرنگاران گفت: متاسفم، من واقعا مطمئن نيستم كه او(سخنگوي كره شمالي)به چه چيزي اشاره كرده است.
مذاكره كننده اصلي آمريكا در گفت وگوهاي شش جانبه گفت كه انتظار دارد پيش از تعطيلات سال جديد كره كه 17 فوريه(28 بهمن)آغاز مي شود، مذاكرات از سر گرفته شود.
هيل ديروز به كره جنوبي، چين و ژاپن رفت تا رايزني هايش را با شركاي كليدي در مذاكرات شش جانبه ادامه دهد.
از سوي ديگر روسيه تحريم هاي آمريكا عليه كره شمالي را مانعي براي از سرگيري مذاكرات خوانده و انعطاف بيشتر هر 2 طرف را خواستار شد.
روسيه استوني را تهديد كرد
واحد مركزي خبر: روسيه دولت استوني را به اعمال تحريم هاي سياسي و اقتصادي شديد تهديد كرد.
تهديد روسيه در پي تصويب قانون جنجالي جديد در پارلمان استوني صورت مي گيرد كه براساس آن دولت اين كشور كوچك حوزه درياي بالتيك مي تواند بناهاي يادبود تاريخي و مجسمه هايي كه در زمان شوروي براي گراميداشت پيروزي ارتش سرخ بر نيروهاي هيتلر در اين كشور نصب شده بود به مكان هاي ديگري منتقل يا به كلي آنها را محو كند.
</TEXT>
</DOC>
<DOC>
<DOCID>HAM2-851030-067</DOCID>
<DOCNO>HAM2-851030-067</DOCNO>
<ORIGINALFILE>/1385/851030/news/_learning.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
چگونه بچه ها خوش  خط مي شوند؟
مهين يونس زاده مطلبي، آموزگار
</TITLE>
<TEXT>


خوش خطي از جمله صفاتي است كه برخي آن را ارثي مي دانند. مي توان شواهدي براي اثبات اين مدعا يافت. اما ذاتي بودن خط خوش به آن معنا نيست كه اين صفت قابل يادگيري نباشد. در واقع مي توان از ابتدا كه بچه ها دبستان مي روند، با توجه به يك رشته ملاحظات و انجام تمرين هايي چند، دانش آموزان را به اهميت خط خوش واقف و اين قابليت را در آنان تقويت كرد.
در مطلبي كه در پي مي آيد، آموزگاري توصيه هايي را براي واداشتن دانش آموزان از بدخطي و تشويق آنان به خوش خطي عرضه مي كند. مخاطب برخي از اين توصيه ها آموزگاران و والدين و برخي ديگر خود دانش آموزان است. نويسنده معتقد است توجه به نگارش دانش آموزان از همان سال هاي اوليه دبستان مورد توجه قرار بگيرد.
***
پرورش قابليت خو شنويسي در بچه ها مي تواند امتيازي چشمگير در بزرگسالي براي آنان به همراه داشته باشد. هر چه باشد، خوش خطي از جمله صفاتي است كه همواره مورد توجه بسياري قرار مي گيرد. پس اگر مي خواهيد فرزندتان خوش خط شود، به اين نكات توجه كنيد:
علل بدخطي
* توجه نكردن دانش آموزان به خط زمينه دفتر و تخته كلاس.
* اضطراب و نگراني دانش آموزان هنگام نوشتن.
* نداشتن اعتماد به نفس هنگام نوشتن.
* نداشتن آ مادگي جسماني، رواني، روحي.
* وجود اختلالات يادگيري در دانش آموزان.
* نداشتن هدف و انگيزه براي زيبانويسي.
* مواجه شدن دانش آموزان با حجم زياد تكاليف.
* تندنويسي تكاليف.
* استفاده از خودكار، روان نويس و وسايل مشابه آن.
* آشنا شدن دانش آموزان در كلاس اول با خط نسخ ماشيني، اين امر سبب مي شود در كلاس هاي بالاتر به سختي بتواند خط نستعليق را جايگزين خط نسخ كند.
* خط نسخ كتاب هاي درسي دوره ابتدايي.
* اتلاف وقت هنگام نوشتن خط نسخ مانند كلمه(محمد)اگر همين كلمه را دانش آموز با خط نستعليق بنويسد سرعت بيشتري خواهد داشت.
* بي توجهي به هنر.
* خط نسخ روي كاغذ حجم بيشتري مي گيرد، اما واژگان در خط نستعليق جاي كمتري اشغال مي كنند.
* خط نسخ به سبب نداشتن سيرهاي دايره اي و انحناها و قوس هاي موجود در مفردات و كلمات صرفاً يادگيري در خواندن و نوشتن را تسهيل مي كند و تأثيري در خوش نويسي ندارد.
* فشردگي برنامه كلاسي در يك نيمروز و فشار بر دانش آموزان به سبب دو يا چند نوبتي بودن مدرسه.
* استفاده از ابزار نامناسب از جمله مداد كوتاه و كاغذ بدون خط به خصوص در پايه هاي اوليه ابتدايي.
* بي  دقتي هنگام نوشتن و رعايت نكردن هم شكلي، هم اندازه و هم فاصله بودن واژگان.
* بي دقتي براي تميز و مرتب نوشتن.
* تراكم بيش از حد شاگردان در كلاس و نداشتن فضاي مناسب و كافي براي نوشتن.
* دادن تكاليف نامناسب و بدون تناسب با توانايي كودكان.
* بي اعتنايي اغلب معلمان ابتدايي به استفاده از خط  نستعليق و آموزش آن.
* واكنش هاي منفي و نامناسب بعضي معلمان در برخورد با نوشته هاي دانش آموزان.
* جدي نگرفتن يادگيري خط از طرف خانواده و مدرسه و نبود مراقبت هاي لازم.
* نبود انگيزه، حوصله و دانش لازم نزد برخي معلمان ابتدايي براي آموزش خط به دانش آموزان.
* بدخطي بعضي از والدين، سرمشق نامناسبي براي كودكان است.
* دادن سرمشق هايي با رسم الخط نامناسب به دانش آموزان.
* ندانستن روش  و راهكارهاي، خوشنويسي و اجرا نكردن تمرين هاي لازم.
* قرار دادن چپ دست و راست دست در كنار هم هنگام نوشتن.
* بي توجهي به زيبايي هنري خط كه باعث تقويت روح لطيف در كودكان مي شود.
* نبود دستورالعمل مشخص و روشني براي آموزش خط نستعليق به منظور تكرار و تمرين دانش آموزان.
راهكارهاي رفع بدخطي
براي رفع بدخطي دانش آموزان، از سوي معلمان و پژوهشگران راهكارهاي فراواني معرفي شده است كه به ذكر برخي از آنها مي پردازيم:
* در كلاس اول ابتدايي از مجرب ترين و علاقه مند ترين معلمان استفاده شود.
* تمهيداتي به عمل آيد كه معلم درس اول بتواند در حين آموزش از ابزارهاي سمعي بصري استفاده كند.
* معلمان با اصول صحيح نوشتن آشنا و داراي خط خوش باشند.
* براي معلمان در زمينه خط نستعليق دوره هاي كارآموزي آموزش ضمن خدمت گذاشته شود تا پس از ديدن دوره هاي لازم، در كلاس حضور يابند.
* انگيزه آموزش خط زيبا به دانش آموزان در معلمان تقويت شود.
* معلمان در مورد خط بچه ها را توبيخ نكنند.
* معلم با رفتار خود در ميان دانش آموزان تبعيض قايل نشود.
* با رسيدگي انفرادي به نوشته هاي كودكان ضعيف دليل بدخطي بررسي و براي برطرف كردن آن تمهيدات لازم انديشيده شود.
* علاقه و انگيزه براي صحيح نوشتن و زيبانويسي را در كودكان تقويت كنند.
* به تفاوت هاي فردي و نقاط قوت و ضعف دانش آموزان توجه شود.
* مقدار تكاليف با توانايي كودكان تناسب داشته باشد.
* تكاليف هدفدار باشد و باعث تقويت قواي ذهني كودك شود.
* تكاليف به گونه اي باشد تا تمرين و تكرار آنها باعث تثبيت يادگيري شود.
* تكاليف به صورت مستمر مورد رسيدگي معلم قرار گيرد و او از تشويق و تذكر استفاده كند.
* اهميت انجام دادن تكاليف نوشتني براي كودك مشخص باشد.
* از الفاظ مناسب و زيبا مانند بسيار خوب، عالي، آفرين فرزندم و... در تأييد نوشته هاي كودكان استفاده شود.
* هرگز نبايد تكاليف دانش آموزان را خط زد، زيرا انگيزه زيبا نوشتن را در آنها از بين مي برد.
* در نوع تكاليف تنوع وجود داشته باشد تا رغبت انجام دادن آن در دانش آموز ايجاد شود.
* بعضي اشتباهات دانش آموزان چشم پوشي شود و او مورد راهنمايي قرار گيرد.
* هدف از نوشتن به صورت خط نستعليق براي دانش آموزان روشن باشد.
* دانش آموزان به خط زمينه دفتر و تخته كلاس توجه كنند.
* دانش آموزان به جهت هاي حركت در نوشتن مانند بالابه پايين، راست به چپ و زير خط دقت كنند.
* كودك مداد را به طور صحيح در دست بگيرد و براي نوشتن، از ابزار مناسب استفاده كند.
* با رعايت نظم و پاكيزگي صفحه دفتر خود را كثيف نكند.
* زياد درشت و زياد ريز ننويسد و به يك اندازه نوشتن عادت كند.
* در آغاز نوشتن از دفاتر خط دار استفاده كند تا بتواند در مراحل بعدي بدون استفاده از خط زمينه مطلب خود را در خطي مستقيم و درست بنويسد.
* دانش آموزان عادت كنند واژگان را يك سره و يك باره بنويسند و سپس نقطه هاي حروف هر كلمه را بگذارند.
* بهتر است تا زماني كه شاگردان به درست نوشتن عادت كنند، تكاليف خود را در كلاس و زير نظر مستقيم معلم انجام دهند.
* دانش آموزان نوشتن واژگان ديگر را نيز تمرين كنند و نوشتن كلمات و رونويسي مختص به كتاب نباشد تا درست نوشتن كلمات ديگر را نيز ياد بگيرند.
* از وضع خانوادگي، مالي، فرهنگي، توانايي ها، حالات روحي رواني، عاطفي و بهداشتي دانش آموزان اطلاعات كافي در دست باشد، زيرا گاهي انگيزه هاي بدخطي ناراحتي هاي روحي عاطفي و فرهنگي است.
*  يك رسم الخط يك دست و يكسان به خط ريز نستعليق يا شبيه آن براي سال اول در نظر گرفته شود.
* كتب درسي با رسم الخط تلطيف شده خط نستعليق چاپ شود.
* نگاه كردن به خط نستعليق(مشق نظري)تأثير زيادي در خوش نويسي دارد. بنابر اين بهتر است از پايه اول دانش آموز با اين خط آشنا شود.
* به ساعت خوشنويسي اهميت بيشتري داده شود.
* از رسم الخط هاي تحريري براي تقويت مهارت دانش آموزان در نوشتن استفاده شود(مانند تمرين هايي براي پر رنگ كردن كلمات تحريري، كپي كردن از روي آنها جهت تمرين، شبيه سازي به طور مستقيم از طريق نگاه كردن(مشق نظري)و عمل سايه زدن).
* براي استفاده از خط نستعليق به صورت مداوم و مستمر تأ كيد شود.
</TEXT>
</DOC>
<DOC>
<DOCID>HAM2-851030-068</DOCID>
<DOCNO>HAM2-851030-068</DOCNO>
<ORIGINALFILE>/1385/851030/news/_learning.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
مرور
بازده خود را در آموزش افزايش دهيد
</TITLE>
<TEXT>


گروه علمي فرهنگي - در سالهاي اخير، به نظر مي رسد ميانگين ميزان تحصيل در ايران بالا رفته باشد. اكنون شمار فزاينده اي از دانش آموزان به خصوص دختران به دانشگاه مي روند.
گسترش امكانات آموزشي تا دورافتاده ترين نقاط كشور، اين امكان را براي بخش بزرگي از بچه ها فراهم آورده است تا ضمن باسوادي،  خود را براي ادامه تحصيل در مقطع آموزش عالي آماده كنند. از اين رو، رقابت تنگاتنگي بين دانش آموزان براي اشغال صندلي در يكي از نهادهاي آموزش عالي وجود دارد.
در عين حال، توجه زيادي نيز به آموزش و چگونگي بهينه سازي آن مي شود. كتابهاي متعددي در سالهاي اخير منتشر شده است كه هدف از آن افزايش تاثير روشهاي مطالعه براي دانش  آموزان است. كتاب "روش هاي موفقيت در مطالعه و يادگيري" نوشته آيلين تريسي و ترجمه دكتر سيد رضا افتخاري از جمله اين كتابهاست.
آن چنان كه در مقدمه كتاب آمده است، مطالب آن به دو بخش كلي تقسيم مي شود. عنوان بخش اول، حالتهاي ذهني لازم براي موفقيت است. اين بخش شامل دو فصل با عناوين ذهن خود را پاك كنيد  و جسم سالم، ذهن سالم است.
راههاي موفقيت عنوان بخش دوم است كه پنج فصل را دربرمي گيرد. دانش آموزان و دانشجوياني كه مايل اند راههاي بهينه سازي مطالعه را فرا بگيرند، با اضطراب پيش از امتحان مقابله كنند و در يك كلام بازده خود را در آموزش بالا ببرند، مي توانند از كتاب استفاده كنند.
اين كتاب در شمارگان 2000 و با قيمت 2200 تومان توسط 2 ناشر، آواي كلك قو منتشر شده است.
</TEXT>
</DOC>
<DOC>
<DOCID>HAM2-851030-069</DOCID>
<DOCNO>HAM2-851030-069</DOCNO>
<ORIGINALFILE>/1385/851030/news/_shari.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
تكميل ناوگان حمل و نقل عمومي همزمان با سهميه بندي بنزين ضروري است
احتمال توقف 5 ميليون سفر شهريدر تهران
</TITLE>
<TEXT>



گروه شهري با قطعي شدن سهميه بندي بنزين از ابتداي سال آينده مديران ترافيكي شهر تهران و كارشناسان در مورد تأثير مثبت اين طرح بر حمل و نقل عمومي تهران ابراز ترديد كردند. با اين وجود به عقيده مسئولان و كارشناسان ترافيك بايد با اين تجربه جديد بسيار دقيق و محاسبه شده برخورد كرد تا در كنار صرفه جويي در بنزين، امكان بهره گيري شهروندان از سيستم حمل و نقل مناسب، ايمن و در دسترس سلب نشود.
معاون حمل و نقل و ترافيك شهرداري تهران در اين باره گفت: با توجه به اينكه تقريباً سهميه بندي بنزين محرز شده است، مكلف هستيم حمل و نقل عمومي را در تهران تقويت كنيم تا شهروندان از مناسب ترين وسايل نقليه عمومي بهره بگيرند و براي اين بهره گيري نيز حق انتخاب كافي داشته باشند.
سيد جعفر تشكري هاشمي اضافه كرد: اگر فرض كنيم تقريباً همه سفرهاي درون شهري تهران در صورت سهميه بندي بنزين با وسايل نقليه عمومي انجام شود، بايد تلاش خود را به تقويت وسايل نقليه انبوه بر معطوف كنيم و از آنجا كه در زمان كمي كه در اختيار داريم امكان تجهيز سريع مترو به قطارهاي جديد نيست، بايد اتوبوس ها را در تعداد زياد به شبكه حمل و نقل عمومي وارد كنيم.
وي تأكيد كرد: البته در كنار آن بايد براي خريد قطارهاي جديد مترو و تحقق ساخت 10تا 20 كيلومتر خط جديد تلاش كرد. به گفته تشكري هاشمي پيش بيني كارشناسان معاونت حمل و نقل و ترافيك شهرداري تهران اين است كه تهران حداكثر ظرفيت تردد 10 هزار و 500 دستگاه اتوبوس واحد را دارد و براي استفاده مطلوب از همين تعداد هم بايد سرعت متوسط حركت اتوبوس ها را با ايجاد مسيرهاي ويژه بالا برد.
اگر 10 هزار اتوبوس واحد با ظرفيت  جابجايي 600 مسافر در روز در تهران تردد كنند و تاكسي و مترو نيز جمعاً 3 ميليون مسافر حمل كنند جمعاً نمي توانند كل سفرهاي درون شهري تهران را پوشش دهند و بيش از 5 ميليون سفر درون شهري ديگر در صورت نبود امكان استفاده از خودروهاي شخصي، بدون وسيله نقليه مي مانند. تشكري هاشمي معتقد است كه در اين صورت چاره اي جز توسعه سريع شبكه هاي اتوبوسراني، ميني بوسراني، ون و... نمي ماند.
مديرعامل سازمان تاكسيراني تهران نيز معتقد است در صورتي كه سهميه بندي بنزين تاكسي ها و مسافربرهاي شخصي كمتر از 45 ليتر باشد، نرخ كرايه ها افزايش مي يابد.
حسين تيموري تعيين سهميه 22 ليتري براي تاكسي ها و 18 ليتري براي مسافربرهاي شخصي را بسيار كمتر از سهميه مورد نياز آنان دانست و تصريح كرد: متوسط بالاي سرعت هر تاكسي 25 كيلومتر در ساعت است و يك تاكسيران بايد روزانه حداقل 8 ساعت با مسافت 200 كيلومتري در سطح سيستم حركت كند كه در صورت اختصاص سهميه مذكور، رانندگان تاكسي با كمبود 25 ليتري بنزين مواجه مي شوند.
وي افزود: اين در حالي است كه 14 هزار تاكسي پلاك موقت به طور متوسط 16 ساعت در 2 شيفت كار مي كنند و اگر قرار باشد فقط 22 ليتر بنزين به آنان تعلق گيرد 100 درصد يك شيفت بايد حذف شود و يا مجبور مي شوند كرايه بيشتري دريافت كنند. در هر صورت اين مسئله در نرخ كرايه تاكسي ها 100 درصد تأثير مي گذارد. مديرعامل سازمان تاكسيراني تهران سهميه پيشنهادي اين سازمان براي هر دستگاه تاكسي بنزين سوز را 45 ليتر و براي تاكسي هاي دوگانه سوز را 25 ليتر براي يك شيفت 8 ساعته عنوان كرد.
از سوي ديگر كامران شهيدي، كارشناس ترافيك و حمل  و نقل شهري مي گويد: سهميه بندي بنزين با حذف سفرهاي زائد شهري مي تواند روي ترافيك شهرهاي بزرگ مانند تهران تأثير گذاشته و در نهايت به روان تر شدن تردد وسايل نقليه عمومي نظير اتوبوس كمك كند. به عقيده شهيدي اين نگراني وجود دارد كه با سهميه بندي بنزين، بيشتر مسافران خودروهاي شخصي به سوي وسايل نقليه عمومي روانه شوند و ظرفيت سيستم حمل و نقل عمومي پاسخگوي اين حجم از مسافران نباشد، اما از سوي ديگر با كم شدن حجم ترافيك شاهد بالا رفتن سرعت تردد تاكسي ها، ميني بوس ها و اتوبوس ها خواهيم بود و همين موضوع مي تواند تا حدودي به افزايش ظرفيت سيستم حمل و نقل عمومي كمك كند. البته وي تصريح كرد كه نمي توان به طور دقيق گفت كه آيا در چنين شرايطي باز هم ظرفيت شبكه حمل و نقل عمومي در شهرهاي بزرگ پاسخگوي مسافران افزوده شده خواهد بود يا نه.
</TEXT>
</DOC>
<DOC>
<DOCID>HAM2-851030-070</DOCID>
<DOCNO>HAM2-851030-070</DOCNO>
<ORIGINALFILE>/1385/851030/news/_shari.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
سازمان آتش نشاني تهران انجام مي دهد
ايمن سازي تكايا و مساجد در آستانه ماه محرم
</TITLE>
<TEXT>
گروه شهري- همزمان با فرا رسيدن ماه محرم سازمان آتش نشاني و خدمات ايمني شهرداري تهران به منظور مقابله با هر گونه حادثه احتمالي در هنگام برپايي مراسم عزاداري در معابر،  مساجد، تكايا و كوچه و برزنها در حالت آماده باش كامل قرار خواهد داشت.
همه ساله برخي از مراكز تجمع عزاداران امام حسين(ع)به ويژه در تكايا به دليل نامقاوم وغير استاندارد بودن سازه ها و عدم رعايت اصول ايمني و پيشگيري از حريق دچار آتش سوزي و سايرحوادث مي شود.
محمدرضا حاجي بيگي مدير عامل سازمان آتش نشاني و خدمات ايمني گفت:در برخي مساجد كه بيش ازگنجايش و ظرفيت خود پذيراي عزاداران امام حسين(ع)مي شوند چنانچه درها و پلكان نامناسبي نيز وجود داشته باشد بروز هر حادثه اي مثل آتش سوزي و غيره به طور يقين هنگام تخليه اضطراري ازدحام جمعيت، افراد زيادي را دچار صدمات جاني مي سازد كه مصداق عيني و تأسف بار آن در مسجد ارك تهران رخ داد و منجر به كشته و مجروح شدن تعداد زيادي از مردم عزادار حسيني شد.وي ضمن اعلام يكسري توصيه هاي ايمني درمورد رعايت نكات ايمني در نحوه برق رساني، موقعيت مكاني تكايا، سيستم گرمايشي و... ازضرورت اعمال يكسري الزامات به منظور تأمين ايمني جان عزاداران درمساجد،حسينيه ها و تكايا سخن گفت وافزود: مساجد يا حسينيه هاي با جمعيت زير 500 نفر حداقل دو راه خروج، مساجد و تكاياي بين 500 تا 1000 نفر حداقل سه راه خروج و مساجد و تكاياي با بيش از 1000 نفر عزادار حسيني بايستي حداقل چهار راه خروج در نظر گرفته شود.وي برگزاركنندگان مراسم عزاداري حسيني را از مسدود نمودن دربهاي خروجي مساجد و تكايا جداً پرهيزدادو گفت: الصاق برچسب و يا تابلو خروج و راهنمائي خروج در نقاط مختلف مساجد و تكايا و حسينيه ها الزامي است تا در مواقع اضطراري و بروز حريق  ،حادثه ديدگان را به معبر عمومي مناسب راهنمايي نمايند.
به گفته مدير عامل سازمان آتش نشاني و خدمات ايمني شهرداري تهران، استقرار خاموش كننده هاي دستي و چرخدار در محيط مساجد، حسينيه ها و تكايا با توجه به وسعت آن در فاصله هر 13 مترآنهم در محلهاي كاملاً قابل رؤيت و در ارتفاع 20/1 متري از كف الزامي است.
حاجي بيگي ادامه داد: ايجاد شبكه آبرساني آتش نشاني در مساجد و حسينيه ها ضروري است وبايستي طراحي و نصب آن به گونه اي باشد كه پوشش دهي لازم را به كليه نقاط فراهم نمايد، ضمن اينكه ظرفيت مخازن آبرساني با توجه به فاصله ايستگاه آتش نشاني محل تعيين و حداقل براي مدت زمان 15دقيقه در نظر گرفته شود.
</TEXT>
</DOC>
<DOC>
<DOCID>HAM2-851030-071</DOCID>
<DOCNO>HAM2-851030-071</DOCNO>
<ORIGINALFILE>/1385/851030/news/_shari.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
سازمان زيباسازي اجرا مي كند:
ساماندهي تبليغات فرهنگي در ايام محرم و دهه فجر
</TITLE>
<TEXT>
گروه شهري با توجه به تقارن ايام محرم و دهه فجر، نزديك به 3 هزار مترمربع فضاي تبليغاتي در اختيار نهادها و سازمان هاي فرهنگي قرار گرفته است.مديرعامل سازمان زيباسازي شهرداري تهران با بيان اين مطلب اضافه كرد: با اختصاص اين فضاها و با تأييد شوراي تبليغات اسلامي، شعارهاي يكساني در فضاهاي تبليغاتي شهر به كار برده مي شود.
حجت الله ملاصالحي گفت: به تمامي شركت هاي تبليغاتي طرف قرارداد سازمان زيباسازي شهرداري تهران، بخشنامه اي فرستاده شده و آنها موظف شده اند در تبليغات خود در اين ايام، به گونه اي عمل كنند كه متاثر از فضاي عاشورا و تاسوعاي حسيني باشد و بيلبوردهاي تجاري، رنگ و لعابي از حزن و اندوه محرم داشته باشد.وي در عين حال تصريح كرد: اما با توجه به اينكه معمولا در طول سال هاي گذشته، برخي در تبليغات خود آيات و رواياتي را به كار مي بردند كه ممكن بود جانمايي آنها مناسب و در شان آيات نباشد و حتي گاهي تداعي اهانت به آيات را ايجاد كند، تأكيد شده كه در به كار بردن آيات، روايات و احاديث و جانمايي آنها بسيار دقت نموده و تبليغات شان به گونه اي نباشد كه موجب وهن اين باورها باشد.
</TEXT>
</DOC>
<DOC>
<DOCID>HAM2-851030-072</DOCID>
<DOCNO>HAM2-851030-072</DOCNO>
<ORIGINALFILE>/1385/851030/news/_shari.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
فضاي سبز تهران متناسب با حجم آلاينده ها نيست
</TITLE>
<TEXT>
مهر: در سال هاي گذشته فضاي سبز زيادي در شهر ايجاد شده است، با اين حال با توجه به ترافيك و صنايع آلاينده تهران، ميزان فضاي سبز كافي نيست.
حمزه شكيب با اشاره به اينكه شهرداري و شوراي شهر تهران در رابطه با فضاي سبز حساسيت خاصي دارند، گفت: فضاي سبزي كه در تهران وجود دارد نتيجه فعاليت شهرداري است با اين حال در توسعه شهري فضاي سبز تهران دچار نابساماني شده است.عضو شوراي شهر تهران با تأكيد بر اينكه شورا تا توانسته در مقابل قطع درختان مقاومت كرده، افزود: شهرداري تهران مجازات هاي سنگيني را براي قطع كنندگان درخت در نظر گرفته است.
وي، جايگزيني درختان قطع شده با درختان جديد را يكي از راهكارهاي جلوگيري از كاهش فضاي سبز عنوان كرد و گفت: در بزرگراه ها و اتوبان ها، شهرداري اقدامات خوبي جهت كاشت درخت انجام داده است.
</TEXT>
</DOC>
<DOC>
<DOCID>HAM2-851030-073</DOCID>
<DOCNO>HAM2-851030-073</DOCNO>
<ORIGINALFILE>/1385/851030/news/_shari.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
آغاز اجراي مرحله دوم توسعه كمربند سبز
</TITLE>
<TEXT>
سما: مديرعامل سازمان پارك ها و فضاي سبز شهرداري تهران با اشاره به آغاز اجراي مرحله دوم توسعه كمربند سبز شهر تهران به مساحت 50 هزار هكتار از سال گذشته گفت: به منظور حفظ اراضي دامنه جنوبي البرز و جلوگيري از ساخت و سازهاي بي رويه، ايجاد 10 هزار هكتار فضاي سبز در اين اراضي از طرح توسعه كمربند سبز تهران در دستور كار قرار گرفته است.
علي محمد مختاري در كارگاه آموزشي نخستين جشنواره طرح هاي پژوهشي فضاي سبز شهري كه پنج شنبه در محل دائمي نمايشگاههاي بين المللي تهران برگزار شده بود، افزود: امروزه موضوع فضاي سبز شهري فقط يك مقوله فني نبوده بلكه همزمان آميزه اي از هنر، علم و تجربه با طيف وسيعي از كاركردهاست كه از يكسو با ويژگي هاي محيط هاي زنده مانند پوشش گياهي و حيات جانوري آميخته است و از سوي ديگر با موارد اجتماعي، اقتصادي و فرهنگي نياز زندگي شهري مرتبط است.مختاري با اشاره به اقدامات سازمان پارك ها و فضاي سبز شهرداري تهران طي سال هاي اخير درباره طرح توسعه كمربند سبز پيرامون تهران گفت: مرحله اول طرح توسعه كمربند سبز پيرامون تهران شامل 30 هكتار اجرا شده و مرحله دوم اين طرح به مساحت 50 هكتار در كميسيون زيربنايي صنعت هيأت دولت به تصويب رسيده و مقرر شده و در اين راستا از سال گذشته ايجاد هر سال 5 هكتار فضاي سبز در اطراف كمربند شهر تهران در دستور كار سازمان پارك ها قرار گرفته است.
وي با تأكيد بر اينكه اجراي طرح توسعه فضاي سبز كمربند شهر تهران علاوه بر ايجاد يك فيلتر در هواي شهر، از ساخت و سازهاي بي رويه در ارتفاعات البرز جلوگيري مي كند، تصريح كرد: به منظور جلوگيري از ساخت و ساز هاي بي رويه در ارتفاعات بالاي 1800 متر شهر و حفظ اراضي آنجا، ايجاد 10 هزار هكتار فضاي سبز از طرح كمربند سبز شهر تهران در دستور كار قرار گرفته است.
</TEXT>
</DOC>
<DOC>
<DOCID>HAM2-851030-074</DOCID>
<DOCNO>HAM2-851030-074</DOCNO>
<ORIGINALFILE>/1385/851030/news/_shari.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
آسفالت سرد براي خيابانهاي سرد
</TITLE>
<TEXT>
از اين به بعد اگر در سرما و يخبندان هم مثل روزهاي گرم، كارگران بخش آسفالت را مشغول كار ديديد تعجب نكنيد. مديرعامل سازمان مهندسي و عمران شهرداري تهران از آغاز استفاده از آسفالت سرد در خيابان هاي تهران   خبر داده است. از ويژگي هاي اين آسفالت آن است كه در تمام شرايط اقليمي، حتي در دماي زير صفر قابليت اجرا دارد.
4 زمين چمن مصنوعي ديگر
زمين هاي چمن مصنوعي شهر تهران از ابتداي امسال در حال تكثير است.قرار است 10 زمين چمن مصنوعي توسط شهرداري منطقه 2 ساخته شود كه تا به حال 4 تاي آنها ساخته شده است. زمين هاي پارك آبشار و پارك واقع در خيابان فلامك از آن جمله اند.
</TEXT>
</DOC>
<DOC>
<DOCID>HAM2-851030-075</DOCID>
<DOCNO>HAM2-851030-075</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
آخرين وضعيت ديپلمات هاي ربوده شده ايراني
</TITLE>
<TEXT>
گروه سياسي- پس از گذشت نزديك به 10 روز از ربوده شدن ديپلمات هاي ايراني در اربيل عراق، سفير ايران در بغداد از وعده وزير خارجه عراق مبني بر آزادي قريب الوقوع ديپلمات هاي ربوده شده خبر داد و گفت: جبران خسارات وارده به كنسولگري از مطالبات ماست كه بايد از طريق دولت عراق پيگيري شود.
حسن كاظمي قمي كه با خبرگزاري مهر گفت وگو مي كرد، افزود: هوشيار زيباري، وزير خارجه عراق معتقد است با توجه به اين كه بررسي هاي آمريكا يي ها در مورد ديپلمات هاي ايراني ربوده شده در ماه گذشته 10 روز به طول انجاميد، اين بار نيز پس از بررسي هاي 10 روزه، ديپلمات هاي ايراني ربوده شده آزاد خواهند شد. همچنين به گزارش ايرنا زيباري روز پنجشنبه اعلام كرد كه بغداد از دولت آمريكا خواسته است تا 5ديپلمات دستگيرشده در كنسولگري ايران را آزاد كند.
طالباني: ايران آماده گفت وگو با آمريكاست
مهر: رئيس جمهور عراق در گفت وگو با روزنامه الحيات چاپ لندن گفت: در سفر اخيرم به تهران كه موضوع مذاكره ايران با آمريكا در مورد عراق را با مسوولان ايران مورد بحث قرار داديم، مسئولان ايراني آمادگي خود را براي ديدار با آمريكايي ها اعلام كردند. جلال طالباني با اشاره با اين كه ايراني  ها اعلام آمادگي رسمي از جانب آمريكا را شرط آغاز گفت و گوها در مورد عراق و مسائل مختلف ديگر عنوان كردند، افزود: ايراني ها در زمينه مذاكره در مورد مسائل مختلف ديگر با آمريكا نرمش و انعطاف نشان داده و اعلام كردند براي تفاهم با آمريكا از افغانستان گرفته تا لبنان آماده هستند.
بقيه از صفحه اول
در همين حال محمد جعفري، معاون امنيت داخلي شوراي عالي امنيت ملي بامحكوم كردن دستگيري ديپلمات هاي ايراني گفت: آمريكايي ها مي خواهند كاري كنند كه روابط ميان دولت عراق و ايران تيره شود. جعفري كه پيش از دستگيري ديپلمات هاي ايراني در اربيل عراق به اين كشور سفر كرده بود، روز گذشته در جمع خبرنگاران در مورد اين سفر گفت: در پي هماهنگي با جلال طالباني، رئيس جمهور عراق و مسعود بارزاني، رئيس دولت محلي كردستان از سوي جمهوري اسلامي ايران به عراق رفتم تا مسائلي را كه در سفر آقاي طالباني با مقامات ايراني مطرح شده بود، پيگيري كنم.
وي در ادامه سخنان خود افزود: پس از ديدار با طالبان در سليمانيه به اربيل رفتم و در آنجا با رئيس دولت محلي كردستان در مورد ضرورت استقرار امنيت در عراق گفت وگو كردم.
جعفري گفت: اما بامداد 21 دي ماه شاهد بوديم كه نيروهاي آمريكايي با بالگرد و همچنين از طريق زمين به كنسولگري ايران در اربيل حمله كردند، در حالي كه هيات ايراني، ديدارهاي رسمي با رئيس جمهوري و رئيس دولت محلي كردستان عراق داشت.
وي همچنين با اشاره به اينكه كنسولگري ايران كه 17 سال پيش در اربيل ايجاد شده بود، تابلوي رسمي كنسولگري داشت و پرچم جمهوري اسلامي ايران نيز بر بالاي آن نصب شده بود، افزود: اگر به گفته برخي، اين مكان كنسولگري نيست، پس چرا تابلوي كنسولگري دارد و تاكنون دولت عراق و دولت محلي كردستان نگفته اند كه تابلوي كنسولگري بر سردر آن نصب نباشد.
معاون امنيت داخلي شوراي عالي امنيت ملي خاطرنشان كرد: آمريكا مي خواهد ايران را مسئول ناامني ها در عراق معرفي كند در حالي كه خوب مي داند ايران مسئول ناامني در عراق نيست، زيرا منطقي نيست كه ايران از يك طرف، حداكثر حمايت از دولت عراق را داشته باشد و از طرف ديگر، خودش براي دولت عراق دردسر ايجاد كند.
شكايت از آمريكا
از سوي ديگر منوچهر متكي، وزير امور خارجه اعلام كرد كه دولت جمهوري اسلامي ايران به زودي از آمريكا به دليل ربودن ديپلمات هاي ايراني در اربيل به شوراي امنيت سازمان ملل شكايت خواهد كرد.
تأكيد لاوروف
وزير خارجه روسيه به عنوان كشوري كه سفارتخانه آن در بغداد چندي پيش هدف حمله افراد ناشناس قرار گرفته بود، در مقاله اي كه روز گذشته در يكي از روزنامه هاي مسكو به چاپ رسيد تاكيد كرد ايران و سوريه و ديگر سازمان هاي منطقه اي بايد در حل و فصل اوضاع عراق نقش داشته باشند. وي همچنين خاطرنشان كرد: تصحيح سياست نيروهاي ائتلاف در عراق به تحقق عملي منافع مشترك واشنگتن و تهران در اين كشور كمك مي كند.
</TEXT>
</DOC>
<DOC>
<DOCID>HAM2-851030-076</DOCID>
<DOCNO>HAM2-851030-076</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
تا يك ماه آيندهمحمود احمدي نژاد به الجزاير مي رود
</TITLE>
<TEXT>
گروه سياسي - محمود احمدي نژاد در پيامي به عبدالعزيز بوتفليقه همتاي الجزايري خود اظهار اميدواري كرد تا ماه آينده به الجزاير سفر كند.
به گزارش ايرنا، احمدي نژاد در اين پيام همچنين نسبت به لغو برنامه سفر روز سه شنبه خود به الجزاير(در جريان توقف كوتاه پيش بيني شده در راه بازگشت از سفر آمريكاي لاتين به تهران)اظهار تاسف كرد. رئيس جمهوري اظهار اميدواري كرد: طي ماه آينده وقتي را كه طرف الجزايري مناسب بداند با بوتفليقه در كشور زيبا و برادر الجزاير ديدار كند.
بازديد از ايران
محمود احمدي نژاد ظهر روز پنج شنبه در جمع مسئولان و كاركنان موسسه فرهنگي مطبوعاتي ايران و پس از بازديد از بخش هاي مختلف اين موسسه كه به مناسبت دوازدهمين سالگرد انتشار روزنامه ايران انجام شد و خبر آن را دفتر امور رسانه هاي رياست جمهوري منتشر كرد، گفت: اصحاب مطبوعات بايد با آسيب شناسي و بررسي مستمر نقاط ضعف و قوت خود به فعاليت هايشان براي تعالي جامعه، غناي بيشتري ببخشند. رئيس جمهوري با تاكيد بر مقاومت ملت ايران در برابر خواست نامشروع و غيرقانوني دشمنان و بي اهميت دانستن قطعنامه هاي صادرشده از سوي آن ها گفت: ما امروز از گردنه هاي دشوار گذشته ايم و صدور قطعنامه و تهديد هيچ تاثيري در اراده ملت ايران براي فتح قله هاي پيشرفت و افتخار ندارد. وي نقادي را از اساسي ترين كارهاي اطلاع رساني مكتوب و مطبوعات و نشانه اي از كمال جويي جامعه برشمرد و گفت: بدون نقد،مطبوعات زنده نيستند ولي بايد دقت كرد اين نقد همراه با انديشه و اطلاعات و تحليل هاي درست انجام شود و به دشمني و تخليه كينه ها تبديل نشود. رئيس شوراي عالي انقلاب فرهنگي با انتقاد از برخي مطبوعات كه به جاي نقد درست و ارائه تحليل در مورد مسائل مختلف كشور، اطلاع رساني را به عرصه تقابل هاي سياسي و جناحي تبديل و حرف طرف مقابل خود را معكوس منتشر مي كنند، گفت: رقابت در جعل خبر و وارونه كردن واقعيت ها آفت بزرگي است كه متاسفانه برخي وارد آن شده اند كه باعث مي شود فضاي نقادي صحيح و درست و اعتماد به رسانه ها از بين برود.
احمدي نژاد با اشاره به برخي جوسازي ها و اطلاع رساني هاي نادرست درباره برنامه هاي دولت در برخي مطبوعات تصريح كرد: برخي با جعل خبر مي خواهند براي خود جايگاه درست كنند و موفقيت هاي دولت را در نظر مردم كم رنگ جلوه دهند؛ اما دولت فعلا قصد ندارد وارد اين جوسازي ها شود و براي پاسخ دادن به آن ها وقت خود را صرف كند؛ زيرا كارهاي زيادي در كشور است كه بايد به آنها رسيدگي كرد.
2 ديدار ديپلماتيك
محمود احمدي نژاد صبح پنج شنبه با عبدالله ترموجي، رئيس مجلس سنگاپور و عبدالرحيم محمدحسين وزير دفاع سودان ديدار و گفت وگو كرد.
در اين ديدارها ضمن تأكيد بر گسترش روابط، وزير دفاع سودان از سوي عمرالبشير، رئيس جمهور اين كشور از رئيس جمهوري براي سفر به سودان رسما دعوت كرد.
</TEXT>
</DOC>
<DOC>
<DOCID>HAM2-851030-077</DOCID>
<DOCNO>HAM2-851030-077</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
اعتراف صريح آمريكابه جاسوسي گسترده عليه ايران
</TITLE>
<TEXT>
ايرنا: معاون وزيرخارجه آمريكا به جاسوسي گسترده دولت آمريكا در مورد ايران اعتراف كرد.
جيمز جفري در گفت وگو با شماره ديروز روزنامه فيگارو چاپ پاريس در پاسخ به اين سؤال كه دليل تاسيس اداره ويژه ايران در دبي چيست؟ گفت: به دليل اينكه ما در ايران سفارتخانه نداريم و بسيار علاقه منديم بدانيم در ايران چه مي گذرد، افرادي را گمارده ايم كه به تعقيب وضعيت ايران در دبي بپردازند. وي افزود: آمريكا علاوه بر دبي، درلندن، باكو، برلين، عراق و افغانستان نيز نيروهايي دارد كه به سفيران ما در اين كشورها مشاوره مي دهند.
جفري گفت: آمريكا درايران سفارتخانه ندارد، بنابراين از ديپلمات هاي خود درخارج ازايران استفاده مي كند و آنها درباره آنچه درايران مي گذرد و براي چگونه رفتار كردن باجوامع داخلي ايران به ما گزارش مي دهند. معاون وزير خارجه آمريكا تصريح كرد: ما با مسئولان كشورهاي دوست كه در ايران پايگاه دارند تبادلات گسترده اي داريم و از كمك آنان قدرداني مي كنيم.
</TEXT>
</DOC>
<DOC>
<DOCID>HAM2-851030-078</DOCID>
<DOCNO>HAM2-851030-078</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
وزير كشور: تغيير ندادن استانداران سبب طرح استيضاح شده است
</TITLE>
<TEXT>
ايرنا: وزير كشور روز پنجشنبه اجرا نكردن درخواست براي تغيير برخي استانداران را علت طرح استيضاح خود در مجلس شوراي اسلامي عنوان كرد.
مصطفي پورمحمدي در حاشيه مراسم معرفي برترين هاي پژوهش و تحقيق نيروي انتظامي به خبرنگاران گفت: نمايندگاني كه طرح استيضاح من را در مجلس شوراي اسلامي مطرح كرده اند، خواستار تغيير استانداران حوزه هاي انتخابيه خود شده بودند و به دليل اجرا نشدن اين درخواست، طرح استيضاح را مطرح كردند. تعدادي از نمايندگان استان بوشهر در مجلس شوراي اسلامي براي استيضاح وزير كشور طرحي را آماده كرده و در حال جمع آوري امضاي نمايندگان براي اين طرح هستند.
در طرح اين تعداد از نمايندگان استفاده از مديران ناكارآمد و ضعيف و بعضا فاقد تجربه و تخصص كافي در مديران اجرايي بين استان ها و شهرستان ها، عدم تعامل مديران اجرايي وزارت كشور با نمايندگان در راستاي حل مشكلات مردم، عدم رعايت بخشنامه ها، عدم استفاده از نظرات نمايندگان در برنامه هاي توسعه استان ها و شهرستان ها توسط مديران اجرايي از محورهاي اصلي استيضاح عنوان شده است.
</TEXT>
</DOC>
<DOC>
<DOCID>HAM2-851030-079</DOCID>
<DOCNO>HAM2-851030-079</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
البرادعي: دانش هسته اي ايران قابل تحريم نيست
</TITLE>
<TEXT>


گروه سياسي دبيركل آژانس بين المللي انرژي اتمي تاكيد كرد: غرب نمي تواند دانش هسته اي ايران را تحريم و يا بمباران كند.
به گزارش ايسنا، محمد البرادعي در پاريس و در جريان ديدار با مقامات فرانسوي همچنين اظهار داشت: ايران تأسيسات هسته اي اعلام نشده اي ندارد. وي با اشاره به تلاش غرب براي اعمال تحريم هاي بيشتر بر ضد جمهوري اسلامي ايران خاطرنشان كرد: تحريم بر ضد ايران بن بست بر سر برنامه هسته اي اين كشور را تشديد خواهد كرد.
دبيركل آژانس انرژي اتمي در عين حال شرط 1+5 مبني بر تعليق برنامه هسته اي ايران به عنوان پيش شرط ازسرگيري مذاكرات را نپذيرفت و گفت: آغاز مذاكرات نبايد به عنوان يك پاداش براي ايران در نظر گرفته شود.
وي افزود: من با اين ايده كه گفتگو پاداشي براي رفتار خوب است مخالفم، چرا كه گفتگو پيش شرط تغيير رفتار است.
رد خبر تعليق كمك هاي فني آژانس
در حالي كه ارنست پتريك رئيس كنوني شوراي حكام در گفت و گو با خبرگزاري فرانسه از تعليق كمك هاي فني آژانس بين المللي انرژي اتمي به برخي تأسيسات و پروژه هاي مرتبط با برنامه هسته اي ايران خبر داد، روز گذشته نماينده ايران در آژانس با اشاره به اينكه شوراي حكام هنوز در مورد تشكيل جلسه اضطراري براي بررسي شرايط جديد پرونده هسته اي ايران به نتيجه نرسيده گفت: فرايند بررسي پروژه هاي همكاري ايران و آژانس توسط دبيرخانه اين نهاد كماكان ادامه دارد و همكاري آژانس با ايران در مورد تمامي پروژه ها در حال انجام است.
آمادگي براي نصب 3000 سانتريفيوژ
در همين حال رويترز به نقل از ديپلمات هاي حاضر در آژانس و با توجه به بازرسي هاي هفته گذشته بازرسان از تأسيسات هسته اي ايران اعلام كرد: ايران آماده است به منظور آغاز توليد سوخت هسته اي در مقياس صنعتي فرآيند نصب 3000 سانتريفيوژ را در نطنز آغاز كند. يكي از ديپلمات ها تاكيد كرد همه چيز براي نصب سانتريفيوژها در نطنز به عنوان آغاز مرحله صنعتي غني سازي اورانيوم آماده است.
</TEXT>
</DOC>
<DOC>
<DOCID>HAM2-851030-080</DOCID>
<DOCNO>HAM2-851030-080</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
اخبار كوتاه
</TITLE>
<TEXT>
مجلس شوراي اسلامي: غلامعلي حداد عادل، عصر ديروز در پايان سفر خود به استان خراسان جنوبي در جمع خبرنگاران گفت: در صحبت با ائمه جمعه و شخص استاندار و فرمانداران و نمايندگان استان و همچنين واقعيت هاي استان، توانستيم به مسائل استان
پي ببريم. رئيس مجلس كه پنجشنبه به همراه نمايندگان اين استان در مجلس شوراي اسلامي وارد بيرجند شده بود، در طول سفر 2 روزه خود با حضور در شهرستان هاي نهبندان، قائن و سرايان، بيرجند و منتخبان اين شهرستان در جمع آنان سخنراني كرد. شركت در نشست شوراي اداري استان در بيرجند نيز از جمله برنامه هاي رئيس مجلس شوراي اسلامي در اين استان بود.
وزارت خارجه: معاون آسيا و اقيانوسيه وزير خارجه ايران ديروز با كيم يونگ نام رئيس پرزيديوم مجمع عالي خلق كره شمالي كه از وي به عنوان مرد شماره 2 اين كشور نام برده مي شود، ديدار كرد. به گزارش بخش مطبوعاتي سفارت جمهوري اسلامي ايران در كره شمالي، تحرك دادن به همكاري هاي اقتصادي ميان تهران- پيونگ يانگ مهمترين محور مذاكرات امروز مهدي صفري و كيم يونگ نام بوده است. صفري كه پنجشنبه شب وارد پيونگ يانگ شده، عصر ديروز به وقت محلي در ديدارهاي جداگانه اي با مون زه چول رئيس كميته ارتباط فرهنگي با كشورهاي خارجي كره شمالي و ريم گيونگ مان وزير تجارت خارجي كره شمالي، درباره راه هاي توسعه مناسبات فرهنگي و اقتصادي 2 كشور گفت وگو كرد.
احزاب: سخنگوي خانه احزاب ايران از برگزاري مجمع عمومي فوق العاده اين خانه، براي اصلاح اساسنامه خود در 19 بهمن ماه خبر داد. حميد قزويني سخنگوي خانه احزاب اظهار داشت: تاريخ مذكور در جلسه چهارشنبه گذشته(27 دي ماه)خانه احزاب، تعيين شد.
وزارت خارجه: طي حكمي از سوي وزير امور خارجه كشورمان، سيدمحمد علي شهيدي محلاتي به سمت معاون كنسولي و امور مجلس وزارت امور خارجه منصوب شد. شهيدي محلاتي پيش از اين نماينده دوره سوم مجلس شوراي اسلامي، رئيس كميته فرهنگ و ارشاد اسلامي مجلس،  مشاور وزير امور خارجه، سركنسول جمهوري اسلامي ايران در جده و مدير كل امور مجلس بوده است.
مجلس شوراي اسلامي: هيأت رئيسه فراكسيون اكثريت(اصولگرايان)فردااز سوي اعضاي شوراي مركزي اين فراكسيون، انتخاب مي شود. 31 نفر از اعضاي شوراي مركزي و 5 نفر علي البدل فراكسيون اصولگرايان اكثريت مجلس در جلسه سه شنبه هفته گذشته اين فراكسيون، براي يك سال آينده انتخاب شدند.
</TEXT>
</DOC>
<DOC>
<DOCID>HAM2-851030-081</DOCID>
<DOCNO>HAM2-851030-081</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
ديدار دبير شوراي عالي امنيت ملي با مراجع قم
</TITLE>
<TEXT>
مهر: دبير شوراي عالي امنيت ملي صبح ديروز به طور جداگانه با حضرات آيات محمد فاضل لنكراني، ناصر مكارم شيرازي، لطف الله صافي گلپايگاني، حسين نوري همداني و عبدالله جوادي آملي ديدار و گفتگو كرد.
علي لاريجاني همچنين با اعضاي جامعه مدرسين حوزه علميه قم نيز ديدار كرد. در اين ديدارها، سيدهاشم حسيني بوشهري مدير حوزه علميه قم و محمود محمدي عراقي رئيس سازمان فرهنگ و ارتباطات اسلامي، دبير شوراي عالي امنيت ملي را همراهي كردند.
آيت الله فاضل لنكراني در اين ديدار نتيجه فريب كشورهاي عربي و اسلامي در برابر توطئه هاي آمريكا را به مخاطره افتادن اسلام و تمام كشورهاي اسلامي ارزيابي و تاكيد كرد: در اين شرايط اتحاد همه مسلمانان اعم از شيعه و سني در مقابل ابرقدرت ها امري ضروري است. آيت الله فاضل لنكراني با اشاره به شكست هاي آمريكا در طرح هاي استكباري خود عليه مسلمانان، گفت: آمريكا در نقشه اخير خود، بيش از پيش مفتضح خواهد شد و نظاره گر شكست بزرگ و هميشگي آن خواهيم بود. آيت الله مكارم شيرازي نيز در ديدار با علي لاريجاني ضمن تاكيد بر بيداري مسلمانان در شرايط اخير گفت: علماي اهل سنت مطمئن باشند كه دشمنان اسلام طرح وسيعي براي اختلاف افكني ميان مسلمانان ريخته اند. آيت الله صافي گلپايگاني هم در ديدار دبير شوراي عالي امنيت ملي با اشاره به ضرورت دقت و فراست مسئولان جمهوري اسلامي در عرصه هاي بين المللي، گفت: بايد با هوشياري براي خنثي سازي توطئه هاي دشمنان عليه امت اسلامي تلاش كرد.
دبير شوراي عالي امنيت ملي نيز در اين ديدارها، درباره طرح آمريكا در عراق و اوضاع جديد اين كشور، توطئه آمريكا و اسرائيل براي اختلاف افكني ميان شيعه و سني، ضرورت هدايت مسلمانان توسط مراجع معظم تقليد براي حفظ وحدت و آخرين وضعيت پرونده هسته اي ايران ديدگاههاي خود را بيان كرد.
</TEXT>
</DOC>
<DOC>
<DOCID>HAM2-851030-082</DOCID>
<DOCNO>HAM2-851030-082</DOCNO>
<ORIGINALFILE>/1385/851030/news/_siasi.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
امام جمعه موقت تهران:
ايجاد اختلاف بين شيعه و سني سلاح زنگ زده است
</TITLE>
<TEXT>
گروه سياسي - آيت الله محمد امامي كاشاني، ايجاد اختلاف و تفرقه بين شيعه وسني را سلاح زنگ زده و ناكارآمد دانست و گفت: مردم ايران 22 بهمن با راهپيمايي وسيع پاسخ تمام توطئه ها را خواهند داد.
به گزارش ايرنا، وي در خطبه دوم نماز جمعه اين هفته تهران اظهار داشت: اكنون، همان اسلحه زنگ زده وناكارآمد برگشته و رسانه هاي استكباري ايجاد اختلاف بين شيعه و سني را آغاز كرده اند و چنان به اين مسئله پرداخته اند كه حتي صدام را وسيله استفاده خود كرده اند.
امامي كاشاني تصريح كرد: اين سلاح، سلاحي زنگ خورده است و آمريكا و انگليس نمي دانند چه خاكي بر سر كنند. گاهي دست به ايجاد اختلاف بين شيعه و سني مي زنند، گاهي به كنسولگري ايران در اربيل حمله مي كنند و گاهي مسئله تحريم ايران را مطرح مي كنند.
خطيب جمعه تهران در بخش ديگري از خطبه هاي ديروز نماز جمعه تهران كه ايسنا خبر آن را گزارش داد، با اشاره به اين كه اين سياست ها در دنيا شكست خورده است در عين حال به وضعيت آمريكا در جهان اشاره كرد و گفت: رئيس شوراي روابط خارجي آمريكا علناً بوش را محكوم مي كند و گورباچوف مي گويد بوش در باتلاقي قرار گرفته و اين در حالي است كه خود بوش مي گويد ما اشتباهات زيادي كرده ايم و اين وضعيت امروز استكبار در جهان است.
</TEXT>
</DOC>
<DOC>
<DOCID>HAM2-851030-083</DOCID>
<DOCNO>HAM2-851030-083</DOCNO>
<ORIGINALFILE>/1385/851030/news/_theatre.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
صنعتي كه رونق چنداني ندارد
راه هاي نرفته گردشگري
فاطمه ستوده
</TITLE>
<TEXT>


گروه شهري- چندي پيش همايشي در هتل لاله تهران برگزار شد كه در آن جمعي از فعالان و دوستداران گردشگري و طبيعت گردي حضور داشتند. در انتهاي آن برنامه، تعدادي از منتقدان وضعيت فعلي گردشگري در ايران، صداي اعتراض شان بلند شد؛ يكي از وضعيت نابسامان راهنمايان تور گله مند بود و نسبت به بيمه نبودن راهنمايان شكايت داشت، ديگري نسبت به ظاهرنشدن مناسب آژانس هاي ايراني در نمايشگاه هاي جهانگردي اعتراض مي كرد. پشت ميكروفون هم رئيس سازمان ميراث فرهنگي، صنايع دستي و گردشگري ايستاده بود و بايد به اعتراض ها پاسخ مي داد. وي در لابه لاي سخنانش به صراحت و كنايه اذعان مي داشت كه خبرنگارها ماجرا را شكل  ديگري جلوه مي  دهند. رئيس سازمان ميراث فرهنگي، صنايع دستي و گردشگري، آن روز تعدادي آمار و ارقام هم ارائه داد كه مبني بر فعاليت هاي اخير اين سازمان در راستاي جذب گردشگر است. ظاهرا به گفته او اين سازمان قصد اجراي برنامه هايي نوين درباره سفرهاي ارزان قيمت و تعريفي دوباره از مفهوم سفر دارد.
گردشگري، هزار راه نرفته
با هوشنگ غفارپور - كارشناس و پژوهشگر گردشگري- تماس مي گيرم. كافي است يك سوال بپرسم تا بحث گل بيندازد.
غفارپور درباره صنعت توريسم حرف هاي زيادي دارد. او درباره برخي آمارهاي تخيلي كه اين روزها ارائه مي شود، گفت؛ مثلا بيان اين كه ايران در جايگاه پنجم برخوردار از منابع طبيعي و جاذبه هاي طبيعت گردي تكيه زده، چندان دقيق و علمي نيست.
غفارپور به اصل نخست صنعت توريسم اشاره مي كند: توريسم هم مثل تمام صنايع ديگر، داراي زيرساخت و تعدادي متخصص و سازمان هاي مرتبط است اما متاسفانه ايران در شبكه توريسم جهاني جايگاهي ندارد. اين شبكه توزيع و جذب توريسم در مرحله اول بعدي جهاني، سپس منطقه اي و در نهايت جلوه اي اقليمي دارد.
اين پژوهشگر حوزه گردشگري در ميان حرف هايش از شبكه توريسم كشورهاي جنوب شرق آسيا(آ.س.آن)چنين مي گفت: اين كشورها توريست ها را با حجم بالايي ميان خود مبادله مي كنند اما ايران هرگز به چنين شبكه عظيم جهاني پيوند نخورده است. اين در صورتي است كه گاهي برخي دست اندركاران اعلام مي كنند كه در صورت بهبود صنعت توريسم، اين صنعت معادل درآمد نفت، براي ما درآمدزايي خواهد داشت. من موافق ارائه اين نوع آمارهاي بي پايه نيستم، چرا كه مطالعه دقيق در درآمدهاي نفتي نشان از اين دارد كه افراد ارائه دهنده چنين آماري، با درآمدهاي نفتي آشنا نيستند. خير! توريسم در بهترين حالت هم به اندازه درآمد نفتي نمي تواند سود داشته باشد.
از غفارپور درباره مشكلات عمده اي كه به نظرش بر سر راه بهبود گردشگري وجود دارند، پرسيدم. او بيشترين موانع را نداشتن زيرساخت ها مي داند: هنوز به استانداردهاي جهاني نرسيده ايم. عجيب نيست كه هنوز يك هتل 5ستاره در تهران وجود ندارد؟! در چنين وضعيتي چگونه مي توان پذيراي گردشگران خارجي شد؟ من معتقدم مانع اصلي بر سر راه توسعه توريسم، خط قرمزهاي ما نيستند. برخلاف عده اي كه عقيده دارند مسائل فرهنگي ايران بزرگترين مانع بر سر راه ورود گردشگران خارجي است، من چنين باوري ندارم. موضوع اصلي، همان نداشتن سخت افزارها و نرم افزارها ي مناسب است. هميشه سوالي كه برايم مطرح است، اين است كه اگر همين امروز 100هزار گردشگر خارجي به ايران وارد شوند، ما در چه وضعيتي قرار مي گيريم؟ حتي اگر امروز 40هتل پيش ساخته براي استفاده گردشگران طراحي شود، آيا نيروي انساني لازم براي خدمت رساني به آنها كافي خواهد بود؟ براي اين 40هتل، آيا 40مدير تربيت كرده ايم؟ شايد اگر من متولي امور بودم، تصميم مي گرفتم 5سال هيچ گردشگري به ايران نيايد تا ما بتوانيم زيرساخت ها را تقويت كنيم.غفارپور از برگزاري نمايشگاه هاي توريسم و شركت كردن نامناسب ايران در اين برنامه ها شكايت داشت و مي گفت: در تمام نمايشگاه هايي كه در نقاط مختلف دنيا برگزار مي شوند، نمي توان با يك سبك و سياق خاص شركت كرد. هر نمايشگاه، نوع خاصي از بازاريابي را براي جذب توريست مي طلبد.
او پيشنهاد سفرهاي آسان داخلي را هم دارد: در اسپانيا كه سالانه 60-50 ميليون توريست دارد و نيز در فرانسه و آمريكا، زيرساخت مبتني بر گردشگري داخلي به چشم مي خورد. حتي در تايلند براي خانواده هايي كه به بيشترين سفرهاي داخلي مي روند، جايزه در نظر گرفته شده. جاي تأسف است كه در تهران، يك جوان 5-24ساله به دليل نداشتن سفرهاي درون شهري، محله سنگلج تهران را نمي شناسد. با بهادادن به توريسم شهري، آداب گردشگري ميان فرزندان مان پرورش مي يابد.
غفارپور پيشنهاد سرمايه گذاري روي گردشگري شيعيان را هم ارائه مي دهد: وجود 250ميليون شيعه در جهان، فرصت مناسبي براي ماست كه بتوانيم از اين راه درآمدزايي كنيم.البته بايد اين را هم در نظر بگيريم كه كشور ما براي گردشگران خارجي، كشور گراني است. نگاهي به قيمت هاي تمام شده سفر يك گردشگر به ايران هم گواهي بر اين ادعاست.
او درباره برنامه هاي سازمان ميراث فرهنگي، صنايع دستي و گردشگري مي گويد: در حوزه گردشگري برنامه هاي بلند مدت پاسخگو نيستند؛ در اغلب نقاط جهان هم برنامه هاي كوتاه مدت يكي دوساله براي اين صنعت به كار برده مي شود؛ چرا كه معمولاً فعل و انفعالات سياسي و منطقه اي مي توانند برنامه هاي بلند مدت را تحت تأثير قرار دهند. اما يكي از بهترين كارهايي كه براي صنعت توريسم در ايران انجام شده، تدوين برنامه ملي گردشگري در دوره هاي پيشين سازمان بود. اين برنامه نواقصي هم داشت اما تكميل آن به خوبي مي تواند روشن كننده مسير توريسم باشد.
غفارپور عقيده دارد كه بحث گردشگري هنوز بحث خامي است كه متأسفانه تا به امروز زياد جدي گرفته نشده است. شايد يكي از دلايلش اين باشد كه مسئولان اين صنعت اغلب از حوزه هاي غيرمرتبط وارد اين حيطه شده اند اما هنگامي كه آشنايي و دلسوزي آنها به نقطه اوج رسيده، زمان طي شده و دوران مسئوليت آنها به پايان رسيده است.
اين آشناي حوزه گردشگري، آينده صنعت توريسم را چنين ترسيم مي كند: امروز در دنيا جهانگردي با سرعت بسياري در حال حركت است. طي ده تا پانزده سال آينده، شكل جهانگردي تغيير خواهد كرد. شبكه هاي گردشگري با تغيير شكل، صاحب آژانس هاي بزرگ و هتل هاي متعدد خواهند شد. در حال حاضر، در مالزي بزرگ ترين شبكه توريسم وجود دارد. صاحب اين شبكه فقط داراي 23كشتي تفريحي و پنج شش هتل با 10هزار اتاق است. منظور من از شبكه هاي گردشگري، همين است. امروز در دنيا در كنار چنين شبكه هايي، مسافرت هاي انفرادي ارزان قيمت و نظام مند به كمك مسافران آمده اند. طبق اين نوع برنامه ريزي، مسافران مي توانند با 10يورو از رم به كوالالامپور بروند. اين نگاه به ما يادآوري مي كند كه امروز در دنيا سفر ارزان و به جاي آن فروش خدمات حرف اول را مي زند.
چشم انداز
در اسپانيا كه سالانه 50 ميليون توريست دارد و نيز در فرانسه و آمريكا، زيرساخت مبتني بر گردشگري داخلي به چشم مي خورد. حتي در تايلند براي خانواده هايي كه به بيشترين سفرهاي داخلي مي روند، جايزه در نظر گرفته شده. جاي تامل است كه در تهران، يك جوان
5-24ساله به دليل نداشتن سفرهاي درون شهري، محله سنگلج تهران را نمي شناسد. با بهادادن به توريسم شهري، آداب گردشگري ميان فرزندان مان پرورش مي يابد.
</TEXT>
</DOC>
<DOC>
<DOCID>HAM2-851030-084</DOCID>
<DOCNO>HAM2-851030-084</DOCNO>
<ORIGINALFILE>/1385/851030/news/_theatre.htm</ORIGINALFILE>
<ISSUE>شنبه 30 دي 1385 - سال چهاردهم - شماره4187 - Jan 20, 2007</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
نگاه دوم
احداث جاده بدون توجيه!
</TITLE>
<TEXT>
گروه شهري- بحث پيرامون عبور جاده از پارك ملي لار، همچنان مهمترين موضوع نشست ها، مجامع و اظهارنظرهاي كارشناسان محيط زيست و منابع طبيعي است.
دكتر محمدحسن پيراسته - عضو مركز صلح و محيط زيست و جامعه جنگلباني ايران - طي يادداشتي كه به روزنامه ارسال نموده، آثار ناگوار احداث اين جاده را تشريح كرده است.
در اين يادداشت آمده است: در گذشته نيز چند بار موضوع احداث جاده غيرقابل توجيه از مناطق يونيك و صعب العبور مطرح بوده است كه هر بار ضمن تحليل هاي منطقي، آثار زيان بار پروژه و تبعات منفي حاصل از احداث چنين مسيري مسئولين مجاب شدند ولي به قرار اطلاع، موضوع با رويكردي جديد و بدون عنايت به جنبه هاي زيست محيطي و كارشناسي پروژه مورد بررسي و تصويب قرار گرفته است لذا با توجه به موارد ذيل مي توان از اين پروژه به عنوان يكي از دلخراش ترين فجايع زيست محيطي كشور نام برد:
ا - اين پروژه فاقد گزارش ارزيابي زيست محيطي است و به طور قطع يقين، هيچ يك از ارزيابان متعهد و متخصص ممكن نمي تواند توجيهات حتي نيمه مستدل و مثبتي را بر اين پروژه عنوان كند.
2 - با احداث اين جاده، تنها منبع آب نيالوده و پاك شرب تهران كه حتي نقش بسيار اساسي هم اينك بر رقيق سازي آلودگي آب سد لتيان جهت تصفيه و هدايت به شهر تهران را دارد، از چرخه سلامت خارج خواهد شد و اين در حالي است كه مصوبه شوراي عالي امنيت ملي و دادستان كل كشور، سازمان حفاظت محيط زيست و ديگر ارگان هاي مرتبط را ملزم به اعمال مقررات و دستور العمل هاي حاكم بر حفظ سلامت آب شرب سد لتيان نموده است كه با اين تعبير، اين مسئوليت لوث مي شود.
3 - اين جاده هيچ گونه توجيه اقتصادي ندارد و در خوشبينانه ترين تحليل در طول يك سال بدون ترديد بين 4 تا 6ماه به جهت بارش برف و نزولات آسماني بسته خواهد بود و البته شيب هاي تند مسير نيز بروز رانش و تخريب و فرسايش منطقه را تشديد خواهد كرد.
4 - احداث اين جاده، پارك ملي لار را كه اثر طبيعي ملي و نيز قله سرافراز دماوند را در آغوش دارد به طور كامل نابود خواهد كرد. لذا يكي از مهم ترين و غني ترين ميراث هاي طبيعي كشور فنا خواهد شد. از اين بُعد نيز هيچ گونه توجيه حفاظت و مديريت را برنمي تابد.
5 - هم اينك منطقه لواسانات، به ويژه محور اوشان - فشم از ناامني و تهديد حتمي ترافيك رنج مي برد و به جهت كوهستاني و رانشي بودن مسير و شيب هاي تند، فعلاً تدبيري براي حل اين معضل، متصور نيست.با احداث اين پروژه مخرب و غيرقابل توجيه و بارگذاري هاي غيرقابل تحمل محيطي بر اين محور تنها بايد شاهد خسران هاي روحي، جسمي و اقتصادي تفرج گري ناشي از اين پروژه باشيم.مسلماً احداث چنين جاده اي مترادف با رونق اقتصادي بيشتر اراضي همجوار در مسير خواهد بود كه خود، باعث تغيير سيماي طبيعي و جاذب كنوني و زوال تدريجي اين منابع حياتي و تهديد بانك ژني، فون و فلور منطقه كوهستاني لار خواهد شد.
</TEXT>
</DOC>
<DOC>
<DOCID>HAM2-851030-085</DOCID>
<DOCNO>HAM2-851030-085</DOCNO>
<ORIGINALFILE>/1385/851030/world/_asib.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
بشور، آب بكش و باز هم ترديد كن!- گفت و گو با رئيس انجمن وسواس ايران
وسوسه وسواس
سمانه معظمي
</TITLE>
<TEXT>


خود را در اولويت كارها قرار دهيم
كار بيرون منزل همه وقت شما را مي گيرد و اصلاً فرصتي براي خود نداريد. هميشه نقش كارمند، همسر و مادر را داريد و خود را فراموش مي كنيد. چگونه مي توان بين كار و زندگي تعادل ايجاد كنيد؛ به پرسشنامه زير پاسخ دهيد.
1 - اگر براي خودم كاري انجام دهم، احساس مي كنم وقت ام را تلف مي كنم.
2 - نمي توانم وقتي را براي خود داشته باشم، زيرا احساس گناه مي كنم زيرا همسر، خانواده و كار مهم تر است.
3 - از انجام كارهاي روزانه لذت نمي برم، فقط خسته مي شوم.
4 - همه ساعات هفته ام پر است و وقت زياد ندارم.
5 - آخرين باري كه استراحت كردم و خود را براي فعاليت روز بعد آماده كردم به ياد نمي آورم.
6 - گاهي از دست همسر، فرزندان و همكارانم دلخورم، زيرا هرگز به نيازهاي خود توجه نمي كنم.
7 - كار هفتگي مرا خسته مي كند، اگر بخواهم فرصتي براي خود پيدا كنم باز هم آن را فشاري براي خود مي دانم.
8 - آخرين باري كه كاري را براي سرگرمي انجام دادم به خاطر نمي آورم.
6 - اصلاً به خودم توجه نمي كنم، وقتي ديگران مسئوليتي به من محول مي كنند به فكر خودم مي افتم.
10 - اگر روزي را به خودم اختصاص دهم و كسي مسئوليتي به من محول نكند نگران مي شوم.
هر پاسخ مثبت نشانه خطر و وضعيت وخيم است. به دنبال راهي براي تغيير زندگي تان باشيد. كمي به خود توجه كنيد. فقط به فكر كار و تأمين نيازهاي خانواده و اطرافيان نباشيد. اگر تجديد قوا نكنيد، روز به روز خسته تر مي شويد. وقتي را براي بهبود جسم و روان خود اختصاص دهيد. مطمئن باشيد اين امر براي اطرافيان نيز تأثير مثبت دارد.مهم ترين وظيفه شما براي حمايت از خانواده آن است كه خود را در اولويت كارها قرار دهيد.
الهام مؤدب
به دست هايتان نگاه كنيد، خشك و گرم هستند يا سرد و خيس؟ آيا شما تمايل داريد با اين دست ها، كارهايتان را آن قدر كامل و بي نقص انجام دهيد كه در آخر نمي توانيد آن را به پايان برسانيد؟ آيا دور انداختن لوازم كهنه حتي اگر ارزش عاطفي نداشته باشد، براي شما مشكل است؟ سرسخت و يكدنده چه طور، هستيد؟ از محول كردن كارهاي خود به ديگران خودداري مي كنيد؟ آيا آن قدر خود را سرگرم كار كرده ايد كه فرصت پرداختن به تفريح و روابط دوستانه را نداريد؟
اين سؤالات، بخشي از آزمون خود تشخيصي اختلال وسواس است؛ اختلالي كه افراد زيادي در اطراف ما و چه بسا خودمان، با آن دست به گريبان هستيم. شايد باور نكنيد كه 44 درصد مردم ايران از مشكل وسواس رنج مي برند؛ يعني چيزي نزديك به نيمي از جمعيت كشور! هر چيز جديدي كه وارد خانه مان مي شد بايد مي شستم و ضدعفوني مي كردم. اگر هم قابل شست وشو نبود، دور مي ريختم، من حتي نان را هم آب مي كشيدم و مي خوردم!
اينها گفته هاي فردي است كه در گذشته به اختلال وسواس دچار بوده است. فرحناز قربانپور كه حالا بهبود يافته و عضو هيأت مديره انجمن وسواس ايران و نويسنده چند كتاب درباره وسواس است، به اين اختلال، لقب شيطان مي دهد، به اين خاطر كه بهترين دوران زندگي را از او گرفته است.همان طور كه دكتر علي اسلامي نسب، رئيس انجمن وسواس ايران، از اين بيماري به عنوان يك فكر يا تصوير ذهني سمج ياد مي كند. او كه سال هاست در يك مركز روان درماني فعاليت مي كند، مي گويد: هيچ آمار رسمي از تعداد وسواسي ها در كشور وجود ندارد و ما بر اساس مراجعاتي كه داشته ايم به اين نتيجه رسيديم كه در حال حاضر 44 درصد مردم ايران، دچار اختلال وسواس هستند.
تعريف وسواس
اما وسواس چيست؟ اسلامي نسب پاسخ مي دهد: تفكري كه به شكل خودكار آغاز مي شود و هرچه فرد سعي مي كند آن را از بين ببرد، نمي تواند. وسواس، توليد حال بد يا اضطراب مي كند و بيمار براي خنثي كردن اين اضطراب، از پاسخ هاي دفاعي ناكارآمد و مرضي مثل اجبار، اجتناب، افكار اطمينان بخش و انزجار استفاده مي كند. در بين مردم تنها بخش كوچكي از اعمال اجباري مثل شستشو و نظم به عنوان وسواس تلقي مي شود و ريشه هاي اصلي آن، يعني رفتارهاي اجتنابي و انزجاري به كلي ناديده گرفته مي شود.
اين روان شناس باليني، اختلال وسواس را به دو نوع تقسيم مي كند: اختلال شخصيت وسواس اجبار(ocpd)و اختلال اضطرابي وسواس اجبار(ocd). مورد اول يكي از اختلالات يازده گانه شخصيت است كه متأسفانه فرد در ظاهر اصلاً بيمار جلوه نمي كند. مورد دوم بدترين و خطرناك ترين نوع وسواس است و در آن بيمار در اضطراب اعمال وسواسي وامانده است. در ايران 40 درصد مردم به اختلال شخصيتي و 14 درصد به اختلال اضطرابي مبتلا هستند.به گفته رئيس انجمن وسواس ايران، كمال گرايي، جزئي نگري، كنترل و انعطاف ناپذيري، چهار ويژگي شخصيت وسواسي است كه دو ويژگي اول، در ابتدا مثبت به نظر مي رسد، اما وقتي در كنار موقعيت هاي معمول زندگي قرار مي گيرد، فرد را دچار مشكل مي كند.او معتقد است: از روي دست هاي افراد نيز مي توان وضعيت سلامتي آنها را سنجيد. اگر فردي دست هاي خشك و گرم داشته باشد، سالم است اما دست هاي سرد و خيس از بيماري هاي روحي افراد حكايت مي كند. در هر حال، بالا رفتن ميزان اضطراب، ايجاد حساسيت هاي ويژه در بعد فكري و عملي، پنداره هاي غلط، كاسته شدن ارتباطات اجتماعي، تغيير تمايلات روزمره و زناشويي از مهم ترين علايم بيماري وسواس است.
علت وسواس
چه كساني در معرض ابتلا به وسواس قرار دارند؟ اسلامي نسب در پاسخ به اين سؤال مي گويد: انسان هاي بسيار باهوش، خلاق و كمال گرا. وسواسي ها بيشتر از افراد معمولي فكر مي كنند، دائم در حال تحليل هستند و هميشه براي هر كاري دنبال دليل مي گردند.
دكتر اسلامي نسب مي گويد:وسواس با مسائل جنسي هم بي ارتباط نيست، معمولاً كساني كه مشكلات جنسي دارند معضل وسواس هم دارند.
او خانم ها را به اين علت كه بيشتر وقتشان در خانه مي گذرد، براي ابتلا به وسواس مستعدتر مي داند: بايد حضور خانم ها در جامعه بيشتر شود تا بتوانند اعتماد به نفس كافي به دست بياورند.
گروهي از روان پزشكان نيز به عامل ديگري در ايجاد اختلال وسواس اشاره مي كنند. آنها دوگانگي آموزشي و تربيتي در محيط هاي درون و بيرون خانه را از عمده ترين دلايل ايجاد تناقض و تضاد در شخصيت افراد مي دانند و معتقدند: افراد با قرار گرفتن در محيط هاي مختلف، دچار ترديدها و دودلي هاي منجر به وسواس مي شوند. به عنوان نمونه، با مقايسه تميزي خانه خود و يك مسافرخانه سرراهي، نسبت به تميزي خانه شان، وسواس بيمارگونه نشان مي دهند.از سوي ديگر، گروهي از محققان بر اين باورند كه در 40 درصد موارد، وسواس از والدين به فرزندان مي رسد و 50 درصد عامل ابتلاي افراد به اين اختلال، شيوه تربيت در دوران كودكي است.
دكتر مهدي صابري روان پزشك مي گويد: سازش نداشتن والدين با كودكان در زمينه خوب يا بد بودن مسايل، مراقبت از خود، نحوه دستشويي رفتن و موارد مشابه ديگر، هريك مي تواند در زمينه فكري فرزندان در آينده دور يا نزديك تأثيرگذار باشد. سن 2 تا 3 سالگي، بهترين زمان دريافت ويروس رواني در انسان هاست. پدران و مادران سختگير با ايرادهاي بي مورد خود مي توانند فرزندانشان را درگير افكار وسواس گونه كنند.رئيس انجمن وسواس ايران نيز نسبت به ابتلاي فرزندان بيماران وسواسي به اين عارضه هشدار مي دهد و مي گويد: وسواس هم مي تواند ارثي باشد، هم يادگيري و محيط در آن اثرگذار است، در نتيجه فرزندان يك فرد وسواسي به راحتي مي توانند مانند پدر يا مادر خود يك شخصيت اضطرابي پيدا كنند.به همين خاطر، اسلامي نسب، براي همكاري اين انجمن با يونيسف در زمينه وسواس كودكان، اعلام آمادگي مي كند؛ موجوداتي كه تنها گناهشان، زندگي در كنار يك شخصيت وسواسي است.اين همان مشكلي است كه فرحناز قربانپور هم دارد. او حالا بعد از درمان خودش، براي مداواي وسواس دو فرزندش تلاش مي كند.
درمان
تصور رايج در جامعه، وسواس را يك بيماري درمان ناپذير مي داند و بسياري روان پزشكان نيز درمان دارويي را به عنوان آخرين راه مداوا پيشنهاد مي كنند.
اما رئيس انجمن وسواس ايران معتقد است: داروهايي كه در 40 سال اخير براي درمان وسواس استفاده مي شوند، تنها اثر كوتاه مدت دارند كه تا اندازه اي از اضطراب بيمار مي كاهند و پس از قطع آن، دوباره اعمال وسواسي برمي گردد. با قاطعيت مي توان گفت كه تاكنون هيچ بيمار مبتلا به وسواس با دارو بهبودي كامل پيدا نكرده است.
خانم زنجاني، يكي از كساني كه در گذشته از دارو براي درمان وسواس خود استفاده كرده است، همين نظر را دارد: دكتر به من داروهايي مي داد كه تنها انرژي و توان شستن را از من مي گرفت، اما فكر و تمايل به انجام اين كار همچنان در ذهنم پابرجا بود. اين داروهاي خواب آور باعث مي شد كه من خودم اعمال وسواس گونه مثل شست وشو را انجام ندهم، اما آن را به افراد ديگري در اطرافم واگذار كنم.
اسلامي نسب با بيان اين كه درمان علمي وسواس در همه دنيا، روان درماني است مي گويد: در اين روش از مواجهه استفاده مي شود. اين نوع درمان، مانع از آن مي شود كه بيمار از واقعيت ها و مشكلات فرار كند و در واقع او را وادار مي كند كه با خود روبه رو شود. اين كار اضطراب فرد مبتلا را از بين مي برد و فكر مزاحم را ضعيف مي كند.
در مرحله بعد درمان كه در حال حاضر تنها در ايران انجام مي گيرد، از روش مرگ آگاهي استفاده مي شود كه در آن فرد با تكرار مواجهه و خودآگاهي از شر اعمال وسواسي خلاص مي شود و در واقع ترس او كه يكي از علت هاي اصلي بيماري اش است، از طريق مواجهه با يك ترس بزرگ تر به نام مرگ، از بين مي رود.اين روان درمانگر به نگاه الهي در درمان وسواس اعتقاد دارد: بيمار بايد اراده و ايمان داشته باشد تا بتواند دوباره به زندگي عادي برگردد. به زعم او، فرد مبتلا به وسواس درمان نمي شود، بلكه شفا مي يابد، چون درمان تنها كار خداست و بقيه، ابزار و وسيله اند.رئيس انجمن وسواس ايران با استناد به مشاهدات خود، وسواس را يكي از علت هاي اساسي بزهكاري در جامعه مي داند و از توجه نكردن مسئولان به آن انتقاد مي كند. به عقيده او، در ايران به مسايلي چون اعتياد، ايدز و... خيلي بيشتر از وسواس كه ريشه بسياري از اين معضلات است، توجه مي شود.اسلامي نسب مي گويد: هم اكنون در ايران هيچ متولي دولتي براي درمان اختلال وسواس در كشور وجود ندارد، به همين دليل انجمن وسواس ايران مرداد ماه امسال با هدف اطلاع رساني درباره وسواس و درمان بدون داروي آن رسماً فعاليت خود را آغاز كرده است.به دست هايتان نگاه كنيد: سرد است يا گرم؟ محيط خانواده تان چه طور؟ دست هاي سرد از محيط هاي خانوادگي سرد و بي احساس حكايت مي كنند. پس با گرم كردن محيط خانه تان از رشد بيماري وسواس جلوگيري كنيد.
</TEXT>
</DOC>
<DOC>
<DOCID>HAM2-851030-086</DOCID>
<DOCNO>HAM2-851030-086</DOCNO>
<ORIGINALFILE>/1385/851030/world/_asib.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
نگاه
استرس شغلي مسعود صابري
</TITLE>
<TEXT>
در بررسي هاي اخير، آمريكايي ها، مشاغل را مهمترين عامل بروز استرس معرفي نمودند. عدم فعاليت هاي ورزشي، اجتماعي باعث ايجاد استرس در افراد مي باشد. يك سوم آمريكايي ها اذعان داشته اند كه همواره براي رسيدن به محل كار خود عجله دارند و نيمي از آنها بيان مي دارند كه هزينه بسياري را صرف روزهاي تعطيل مي نمايند. نگراني درباره شغل هاي اجرايي، حقوق، امنيت شغلي، ازدياد سرگروه هاي شغلي، سركارگران و مشتريان عامل مؤثري در ايجاد استرس مي باشد. استرس بيش از حد شغلي باعث مي گردد تا افراد نتوانند در موقع لزوم تصميمات درستي را در ارتباط با شغلشان اتخاذ نمايند.
فراهم آمدن فرصت هاي لازم براي رسيدن به امور كاري و زندگي روزمره و احساس رضايت شغلي، سطح كاري كارگران را بالا مي برد و استرس را به حداقل مي رساند.اگر استرس مربوط به شغل باشد نتايج تخريب كننده اي را از لحاظ فيزيكي، ذهني و يا هيجاني به همراه خواهد داشت. اين گونه استرس ها زماني رخ مي دهد كه فرد احساس رضايت و انگيزه كامل از تلاشش را نداشته و بر اين باور است كه اهداف مشخصي را در اين باره به دست نخواهد آورد.افرادي كه داراي شغل هاي امدادي و ياري رساننده در جامعه هستند نظير معلمان، كارگران، متصديان، افسران پليس و غيره بيشتر متمايل به اين نوع افسردگي مي باشند. افرادي كه از افسردگي  هاي رواني رنج مي برند كليه تفريحات و اهداف مهم زندگي خود را ترك مي نمايند. براي بعضي از افراد نيز اين بيماري انگيزه هاي شغلي را كاهش داده و يا تحت الشعاع قرار مي دهد. براي جلوگيري از اين نوع افسردگي ها نيازمند اصلاح مهارتهاي زماني در مديريت مي باشيم.
ممكن است كه حالت هاي استرس زا براي هر شخصي رخ دهد. البته وجود برخي موارد استرس غير قابل اجتناب مي باشد. تحمل افسردگي هاي ناشي از عوامل بيروني در افراد بستگي به خود افراد دارد. شما قادر نخواهيد بود كه از استرس اجتناب نماييد، اما مي توانيد روشهاي درستي را اتخاذ نموده تا بر افسردگي خود غلبه نموده و آن را از بين ببريد.
- بر روي صندلي راحتي خود به مدت 10-5 دقيقه نشسته و چند نفس عميق بكشيد.
- به خود آرامش داده و تصور نماييد كه تا حد امكان داراي نشاطيد و نسيم ملايمي پوست تان را نوازش مي دهد و يا صداي آبشار را مي شنويد.
- بايستيد و بعضي از تمرينات كششي و انعطاف پذيري را انجام دهيد. با يك حركت آرام سرتان را از يك طرف به طرف ديگر بچرخانيد. دستان تان را جلوي صورت قرار داده و بالاي سرتان ببريد. به آرامي آن را خم نموده سپس آنها را آزادانه رها كنيد.
- برنامه  زماني خاصي را تنظيم كنيد و درآن فعاليت هاي روزانه خود را ثبت كنيد به عنوان مثال زماني را براي قدم زدن و صحبت كردن با يك دوست اختصاص دهيد و يا طوري برنامه ريزي كنيد كه 15 دقيقه زودتر از گذشته به رختخواب برويد.
استرس احساسات و حالت هاي فيزيولوژيكي مشترك در پاسخ به هر گونه محرك است.سيستم عصبي اتوماتيك و سيستم غدد درون ريز، مسئول پاسخگويي به تمام اعمال فيزيكي بدن نسبت به محركها مي باشند. اعصاب سمپاتيك كليه هورمون هاي غدد درون ريز را تحريك نموده و باعث عكس العمل مي گردد اعصاب پاراسمپاتيك بدن را به حالت هموستاسيز برمي گردانند.پاسخهاي رفتاري ناشي از استرس توسط سيستم عصبي سوماتيك قابل كنترل بوده و واكنش در برابر اين رفتارها كاملاً آگاهانه انجام مي گيرد.
مدل سندروم داراي نوعي سايكو نئورواميتولوژي است(ايمن شناسي فيزيكي)كه باعث افزايش سطح معلومات ما از استرس و بيماري مي باشد. افرادي كه در زندگيشان با عوامل استرس آور بسياري رو در رو هستند با خطر بيماري قلب و عروق در سيستم ايمني بدن شان مواجه مي شوند.
به وجود آمدن تغييرات اصلي در زندگي، گرفتاري هاي روزانه، محركهاي شغلي و تحصيلي و تحريك كننده هاي اجتماعي و درون شخصي به عنوان تغييرات عمده در زندگي افراد شدت افسردگي را براي آنها رقم مي زند.
فاكتورهاي مثبتي چون حمايت از همنوع، داشتن ارتباطات روشن، انجام تمرينات منظم، پيروي از يك رژيم غذايي مناسب،  مديريت زمان، تكنيك هاي روانشناختي و ساير تكنيك هاي رها سازي ذهن از عوامل كاهش دهنده  استرس مي باشند.
منابع:
fit ad well
7043 6130 - gv481.f26 2002
</TEXT>
</DOC>
<DOC>
<DOCID>HAM2-851030-087</DOCID>
<DOCNO>HAM2-851030-087</DOCNO>
<ORIGINALFILE>/1385/851030/world/_asib.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
در همايش رابطين پليس ادارات استان تهران عنوان شد:
كمبود آموزش همگاني ريشه اغلب آسيب هاي اجتماعي
</TITLE>
<TEXT>
مهر: مديركل مركز مطالعات معاونت اجتماعي نيروي انتظامي، كمبود آموزش همگاني را ريشه بسياري از ناهنجاري ها و آسيب هاي اجتماعي دانست.
اسماعيل بيات در همايش رابطين ادارات دولتي در مركز فرماندهي نيروي انتظامي استان تهران در كرج اظهار داشت: اگر كم توجهي به افراد در خانواده جبران شود و به آموزش همگاني به اندازه كافي اهميت داده شود بسياري از معضلات اجتماعي و آسيب ها و ناهنجاري ها اصلا بروز نمي كنند.
وي افزود: آموزش همگاني نيز در صورتي موثر است كه براي آن برنامه ريزي مطلوب صورت گيرد و اهداف معين براي آموزش و نتايج آن تبيين شود. بيات خاطرنشان كرد: آموزش همگاني بايد از مراكز آموزشي به خصوص مدارس آغاز شوند و ضمن اين آموزش ها مسائل امنيتي لازم نيز به افراد آموزش داده شوند. وي، بيكاري را يكي از ريشه هاي معضلات اجتماعي دانست و تصريح كرد: بسياري از افراد بيكار و بدون شغل مرتكب جرايم مي شوند و در اصل افراد بيكار بيشتر در معرض آسيب هاي اجتماعي قرار دارند.
بيات يادآور شد: تا زماني كه ريشه برخي مشكلات شناسايي و نسبت به حل آنها اهتمام ورزيده نشود تلاش هاي نيروي انتظامي براي برقراري امنيت، كامل نخواهد بود.
وي تاكيد كرد: در سايه مشاركت دستگاه هاي مختلف و نيز خانواده ها بسترهاي امنيت جامعه تقويت شده و خدمات رساني نيروي انتظامي بيش از پيش هويدا مي شود.
</TEXT>
</DOC>
<DOC>
<DOCID>HAM2-851030-088</DOCID>
<DOCNO>HAM2-851030-088</DOCNO>
<ORIGINALFILE>/1385/851030/world/_cinew.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
نگاهي به نمايش هاي بيست و پنجمين جشنواره بين المللي تئاتر فجر
همسويي و همگرايي با مخاطب
حسن پارسايي
</TITLE>
<TEXT>



گاه باوري دائمي و تاكيد بر پايابي و دوام هر آنچه كه در ذهن زمان و تاريخ با شاكله يك قهرمان اسطوره اي تحرير و تقرير شده، حادثه غيرقابل انتظاري را حادث مي كند كه به يك تراژدي تلخ و دردناك مي انجامد(نمايش رستم و سهراب).گاه پايانه يك رويكرد حماسي و متعارض برسير تراژيك آغازين حوادث سيطره مي يابد و روند تلخ و غيرقابل تحمل حوادث را به سمت وسوي ديگري مي برد تا راه بر هر گونه عارضه مندي، كژانديشي و استبداد ببندد(نمايش كالون و قيام كاستليون).
... و گاه تراژدي با درونمايه اي كه بخشي از سرفصل هاي موضوعي دنياي مدرن را با خود حمل مي كند، ظاهر مي گردد تا ما را به دورترين زواياي پنهان روان انسان بكشاند(نمايش نواي اسرارآميز).با اين سه نگره، به بررسي اجمالي سه نمايش جشنواره مي پردازيم:
رستم و سهراب
در نمايش رستم و سهراب، رسول نجفيان در مقام كارگردان به خط كلي داستان اين تراژدي وفادار مي ماند. ماجرا عمدتاً از آنجا آغاز مي شود كه رخش رستم را مي دزدند و زمينه آشنايي او با تهمينه فراهم مي گردد تا بعدا قرينه هايي در تقابل و قياس با رستم و مَركبش وجود داشته باشد. اين حادثه متعاقبا به رويارويي پدر و فرزند و شكل گيري تراژدي تلخ و دردناك كشته شدن فرزند به دست پدر مي انجامد.متن از لحاظ نمايشي، داراي ويژگي هاي دراماتيك درخشان و بارزي است و رسول نجفيان با بهره گيري از پرده خواني، نقالي، تعزيه و حركات زورخانه اي، موفق شده فصول مختلف نقاشي پرده اي را كه نشانگر تراژدي رستم و سهراب است در قالب موقعيت هاي گوناگون پرده نمايي و بازنمايي كند و اجرايي دلنشين و زيبا ارائه دهد.او در رابطه با ويژگي هاي پرسوناژها به ترتيب رستم را استوار، آرام و پرهيبت و متقابلا سهراب را بي قرار، پرشتاب و پرتحرك نشان داده و كوشيده است هيچ آميزه و نگره مدرن و امروزيني وارد اجرا نشود. نمايش، كاستي ها و ضعف هايي نيز دارد؛ مثلاً خنجرزدن رستم به سهراب، پشت يك صخره انجام مي شود تا سهراب بتواند پارچه قرمزي را براي خونين نشان دادن بدنش از جايي فراهم كند و تماشاگر آن را نبيند؛ ضمن آن كه كلاه گيس رستم نيز از سر او كنار مي رود. اينها نشان مي دهند كه رسول نجفيان در كنار توانمندي هايش، باريك بيني لازم را نداشته است. ضمنا بازوبند سهراب هم علناً به بازوي او بسته شده و تماشاگر آن را مي بيند، اما چنين وانمود شده كه رستم قادر به ديدن آن نيست.در اين نمايش موسيقي، كاربري مناسبي دارد و بازيگران نيز همه خوب بازي مي كنند. در صدر همه كاظم هژيرآزاد و هادي فرشچي بازي هاي گيرا و زيباتري ارائه مي دهند. آنها موفق مي شوند دو پرسوناژ رستم و سهراب را با آن خصوصياتي كه در آنها سراغ داريم، به گونه اي به يادماندني به نمايش بگذارند.طراحي صحنه، ساده و كاربردي است و به اجراي نمايش، كمك فراوان مي كند. نمايش رستم و سهراب به رغم كاستي هايش آموزه هاي مفيدي براي دوستداران تئاتر در بر دارد.
كالون و قيام كاستليون
نمايش كالون و قيام كاستليون به نويسندگي استفان تسوايك كه توسط حميدرضا نعيمي بازخواني شده و كارگرداني آن به عهده آرش دادگر است، به محاكمه اي فرمايشي در يكي از دادگاه هاي تفتيش عقايد مي پردازد. توانايي تسوايك در بازنمايي و عريان كردن واقعيت هاي دهشتناك اين دادگاه و مخصوصا پرده گشايي از ذهن كشيشان و برون نمايي نوع بينش و برداشت يكسويه و خودساخته آنها از دين و استفاده ابزاري از اين مقوله، بسيار جسورانه، واقع گرايانه و كوبنده است. او كشيشان دادگاه تفتيش عقايد را موجوداتي جدا از مردم و اسير پندارهاي رياكارانه و شخصي معرفي مي كند كه با هر آنچه معنا، نمايه و رايحه عشق و انسانيت و آزادي داشته باشد، به شدت مخالفند.حوادث وحشتناك و غيرانساني در محيط بسته اي شبيه به ذهنيت عاملان آن رخ مي دهد و چهره سياه و مستبدانه اي از يك مسيحيت غيرمسيحي به تماشاگر ارائه مي شود كه بر اساس آن، انديشيدن و حقيقت جويي، گناهي كبيره تلقي مي گردد و مجازاتش مرگ است. يكي از كشيشان صراحتا مي گويد: انسان ذاتا گناهكار است و ديگري از اين هم فراتر مي رود و خطاب به كاستليون اظهار مي دارد: تو به چند زبان حرف مي زني در حالي كه مسيح فقط به يك زبان سخن مي گفت و چنين امري را گناه به حساب مي آورد.در كنار پرسوناژهاي نمايش، شبح ناشناس كه در اصل حضور مجازي خود مسيح است، به عنوان يك پرسوناژ هدايت گر، زشتي و كژانديشي و پلشتي اعمال كساني را كه به نام او مردم را به تنگ آورده اند، نفي و نهي مي كند.
با اين درونمايه استفان تسوايك موفق مي شود خير و نيكي را از شرارت و گناه متمايز نمايد و به شيوه اي معناگرا و طي روند نمايش، زيبايي و زندگي و آزادي را در برابر زشتي و مرگ و خفقان قرار دهد.
آرش دادگر - كارگردان نمايش- به تناسب اين دوآليزم، تقابل نور و رنگ سياه و سفيد را به كار مي گيرد و موفق مي شود همسويي و همگرايي تماشاگران را با جبهه زيبايي، زندگي و آزادي برانگيزد.نمايش كالون و قيام كاستليون اساسا سياسي مذهبي است و از اين منظر به همه اجزاي موضوعي خود مي نگرد و چون در درونمايه اثر، خفقان تم اصلي است، آرش دادگر صحنه را به دو قسمت تقسيم كرده و در هر قسمت، راهرويي در نظر گرفته و نهايتا چهارراهي درست شده است. هر پرسوناژي كه در وسط صحنه قرار مي گيرد،  خودبه خود در مركز اين چهارراه است و از چهار سو محاصره مي شود. وقتي پرسوناژ هاي تنگ نظر و بي رحم و كژانديش از راهروها مي گذرند، حتي تماشاگران هم احساس رعب و وحشت مي كنند.اجراي نمايش، بسيار تاثيرگذار و مهيج است و كارگردان توانسته با ميزانسن هاي مناسب و پرتحرك ، كنش مندي و كنش زايي اثر را محقق سازد. او با به كارگيري صحنه افزارهاي محدود نمايش مثل ميز، صندلي، طناب، گلدان و روميزي سرخ، بخشي از آنها را به شيوه اي هنرمندانه به نماد و نشانه تبديل كرده است؛ مثلا روميزي سرخ نشان مي دهد كه كشيشان گناهكار از سفره، خون تناول مي كنند، كتاب بيانگر انديشه ورزي، گلدان نشانه زندگي و طناب نماد خفقان و اسارت است.همه بازيگران، بازي هاي زيبا و ماندگاري ارائه مي دهند كه در كارنامه بازيگري آنها همواره خواهد ماند. از ميان آنها به تناسب كارايي بيشتر نقش ها، به ترتيب كامبيز اميني، خسرو شهراز، مهران امام بخش، حميدرضا نعيمي و فريد قبادي با بازي هاي نفس گيرشان بخشي از معنادهي و معنازايي نمايش را از آن خويش مي كنند.طراحي صحنه، ساده و هوشمندانه است و فضاي لازم را براي مانور بازيگران در اختيارشان گذاشته است. نور صحنه نيز متناسب و به جاست. موسيقي نيز بسيار همخوان و تاثيرگذار است.آرش دادگر در همه حوزه ها، يعني به لحاظ انتخاب نمايشنامه، طراحي صحنه، به كارگيري بازيگران و استفاده بي نقص از صحنه افزارها، نور، موسيقي و نيز ارائه ميزانسن هاي حساب شده، موفق است. او در كل، اجرايي مهيج، كوبنده و تاثيرگذار ارائه مي دهد كه در ژانر نمايش هاي سياسي مذهبي به عنوان اثري قابل اعتنا خواهد ماند.
نواي اسرارآميز
نمايش نواي اسرارآميز به نويسندگي اريك امانوئل اشميت و كارگرداني سهراب سليمي به موضوع عشق مي پردازد و آن را فراتر از هرگونه قياس نظري ارزيابي مي نمايد و بر آن است كه درونيات ناديده دو مرد را كه هر دو به نوبت عاشق يك زن مي شوند، برون نمايي كند. بدين منظور نوع برداشت هاي متفاوت اين مردان را كه يكي از آنها(زنوركو)نويسنده است، با هم مي سنجد اما نتيجه گيري نهايي را به عهده تماشاگر مي گذارد.
نكته قابل تامل در ساختار اين اثر آن است كه تا وقتي زنوركو از مرگ زن مورد علاقه اش خبر ندارد، وجه  تراژيك نمايش بيروني است ولي از آن پس، به تدريج دروني مي شود كه متعاقبا حصول اين واقعيت تلخ به يك تنهايي غيرقابل اجتناب مي انجامد تا جايي كه زنوركو با تهديد و به كارگيري اسلحه، مرد دوم(لارسن)را وادار مي كند با او در جزيره بماند. واقعيت تراژيك و تلخ تري هم در اين ميان وجود دارد؛ تنهايي عارضه اي دوسويه است و عاشق دوم يعني لارسن هم به اين همزيستي نياز دارد و آن را مي پذيرد چون او هم به شدت تنهاست.
اريك امانوئل اشميت نويسنده نمايشنامه، تاثير روحي و رواني حضور زن در زندگي مرد را به بهترين شكل ممكن و با ارجاع به درونيات هر دو پرسوناژ مرد، نشان مي دهد.اين نمايش تعليق زاست و از پس هر تعليق، تاويلي بيرون مي آيد. نوع اجرا نشانگر آن است كه سهراب سليمي، نمايشنامه را با دقت آناليز كرده و تاكيد زيادي بر انتقال داده  هاي آن داشته است. طراحي مناسب و زيباي علي رفيعي به اجرا كمك كرده و بازي حميد مظفري و حافظ آهي نيز ستودني است. سهراب سليمي در مقام كارگردان، دو بازيگر با فيزيك و سن و سال متفاوت را برگزيده كه حامل موتيف هاي مورد نياز نمايش باشند؛ مظفري، شوريدگي نويسنده را و حافظ آهي كنجكاوي و نياز به شناخت رقيب را كه در عشق از او تواناتر بوده برون نمايي مي كنند.نور و صحنه افزارهاي نمايش در حدي كه الزامي مي نمايند به كار گرفته شده اند و از آنجا كه تنش و كنش در اين نمايش زياد است، سهراب سليمي تلاش نموده كه اين ويژگي را در ميزانسن هاي متفاوت و به كمك جابه جاشدن زياد پرسوناژها نشان دهد. نمايش نواي اسرارآميز به لحاظ متن، طراحي صحنه، بازيگري و كارگرداني، ديدني و قابل تامل است.
</TEXT>
</DOC>
<DOC>
<DOCID>HAM2-851030-089</DOCID>
<DOCNO>HAM2-851030-089</DOCNO>
<ORIGINALFILE>/1385/851030/world/_cinew.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
ديدگاه
</TITLE>
<TEXT>


بدون كيفيت و فاقد ارزش
گروه ادب و هنر - فريبا رئيسي كارگردان نمايش پهلوان پنبه درباره آثار خارجي به نمايش درآمده در جشنواره مي گويد: ما به عنوان مخاطبان ايراني انتظار داريم كه نمايش هاي خارجي خوبي را در جشنواره تئاتر فجر ببينيم اما اين كارها در حد و اندازه هاي نمايش هاي بسيار معمولي ايراني هم نيست و آثار ايراني به لحاظ كيفي در سطح بالاتري قرار دارند. با ديدن اين نمايش ها اين سؤال پيش مي آيد كه چه مدركي براي انتخاب نمايش ها وجود دارد. حضور گروه هاي خارجي در جشنواره هزينه بر است و مي توان اين هزينه را صرف توليد تئاتر ايراني كرد.
همه تماشاگران به اين اميد براي ديدن نمايش هاي خارجي به تالارها مي آيند كه آثار خوب و آموزشي را ببينند اما با ديدن اجراها سرخورده مي شوند و در ميانه نمايش از تالار بيرون مي آيند. من ترجيح مي دهم كه نمايش هاي خارجي جشنواره را نبينم، چون اين نمايش ها كيفيت خوبي ندارند.
مرگ دانتون، كم نظير و تماشايي
حميد سمندريان كارگردان پيشكسوت تئاتر درباره مرگ دانتون يكي از آثار خارجي جشنواره تئاتر فجر مي گويد: اين نمايش اثري با اصالت تئاتري و كم نظير در حوزه كارگرداني نمايش هاي مدرن است. در اين نمايش، كارگردان تمامي حوادث و رويدادها را به شيوه اي كاملاً تئاتري و حرفه اي دگرگون كرده تا اثري دراماتيك و تماشايي را به تصوير بكشد.
سمندريان سبك و سياق كارگرداني نمايش مرگ دانتون را برگرفته از سبك كارگرداني رابرت ويلسون كارگردان صاحب نام تئاتر مدرن جهان مي داند و مي گويد: در سبك ويلسون كارگردان حوادث نمايشنامه با حركات هنرپيشه ها و طراحي صحنه به شكلي نقاشي شده ارائه مي شود تا وجوه پنهان اثر هويدا شود.
در كارگرداني مدرن امروزي كه بسياري از اهل تئاتر ايران هنوز با آن به طور كامل آشنا نشده اند تراژدي را با طنز تلخ نشان مي دهد تا تأثير بهتري بر تماشاگر داشته باشد: مرگ دانتون اثري تأثيرگذار در مفهوم، مدرن در اجرا و داراي جذابيت هاي بصري براي تماشاگر حرفه اي تئاتر است.
</TEXT>
</DOC>
<DOC>
<DOCID>HAM2-851030-090</DOCID>
<DOCNO>HAM2-851030-090</DOCNO>
<ORIGINALFILE>/1385/851030/world/_econw.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
نگاه امروز
اصلاحات در اروپاي شرقيدكتر عليرضا سلطاني
</TITLE>
<TEXT>
خصوصي سازي در كشورهاي اروپاي شرقي و مركزي از جنبه هاي مختلف منحصر به فرد به نظر مي رسد. كميت دارايي هايي كه در همه بخش هاي اقتصادي،مالكيت آن از دولت به بخش خصوصي تغيير يافت وسيع و گسترده بود.  علاوه بر اين سرعت اصلاحات و آزادسازي اقتصادي به ويژه در كشورهاي پيشرو نظير مجارستان و لهستان در مقايسه با عملكرد بسياري از كشورها در اين مقطع زماني كم نظير است. اما فرايند و ماهيت خصوصي سازي در اين كشورها نيز از اين جهت كه در شرايط متغير و ديناميكي صورت گرفت، منحصر به فرد است. خصوصي سازي در كشورهاي اروپاي غربي به نوعي با شرايط اجتماعي، سياسي، اقتصادي، فرهنگي و قانوني آنها در يك پروسه زماني تقريباً طولاني تعريف مي شود. اما در اروپاي شرقي و مركزي اين شرايط اجتماعي و به عبارتي بنيادي وجود نداشت: قوانين و نهادهاي حامل و پشتيبان خصوصي سازي در يك شرايط الزام و اضطرار به وجود آمدند، بازار سرمايه قدرتمندي وجود نداشت، سطح تقاضاي عمومي براي خريد دارايي ها ضعيف بود، حمايت سياسي از خصوصي سازي و مالكيت خصوصي از كشوري به كشور ديگر و حتي در مقاطع زماني مختلف متغير بود، ركود اقتصادي و هزينه هاي اجتماعي آن دور از انتظار بود، مخالفت هاي سازمان يافته از سوي نهادهاي قدرت برجاي  مانده از گذشته با اقتصاد بازار وجود داشت و مهارت هاي لازم براي اجراي سياست هاي خصوصي سازي وجود نداشت.
اين شرايط منجر به تجربه شيوه هاي متنوع خصوصي سازي در كشورهاي اروپاي شرقي شد و دستاوردهاي مختلفي نيز به همراه آورد. 
اما علي رغم همه شرايط فوق، خصوصي سازي در اروپاي شرقي و مركزي همراه با محرك هاي قوي بود. اراده قدرتمند نخبگان سياسي جديد براي اجراي اصلاحات و خصوصي سازي، حمايت هاي گسترده مردمي از تغييرات كه سابقه آن در برخي از كشورها نظير مجارستان و لهستان به دهه 1980 بازمي گشت، الزامات ساختار اقتصادي و صنعتي و ضرورت اجراي اصلاحات براي خروج از ركودهاي طولاني، حمايت هاي سياسي و اقتصادي خارجي به ويژه از سوي كشورهاي عضو اتحاديه اروپايي و ايالات متحده و كمك به نهادينه كردن اقتصاد بازار آزاد و تلاش در جهت بروز سريع نتايج اصلاحات در زندگي عمومي مردم و نهايتاً فراهم ساختن عضويت نسبتاً آسان كشورهاي اروپاي شرقي در اتحاديه اروپايي كه همراه با هزينه ها و در عين حال امتيازاتي بوده است، از جمله محرك ها خصوصي سازي در منطقه به شمار مي رود.
اين شرايط، به گونه اي است كه امكان الگو برداري براي ديگر كشورها را سخت مي كند، اما برخي تجارب اين كشورها به ويژه تجربه ناموفق عمومي سازي سهام شركت هاي دولتي كه توام با هزينه هاي اقتصادي و كند شدن اين روند بود مي تواند عبرت آموز باشد.
</TEXT>
</DOC>
<DOC>
<DOCID>HAM2-851030-091</DOCID>
<DOCNO>HAM2-851030-091</DOCNO>
<ORIGINALFILE>/1385/851030/world/_econw.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
تجربه خصوصي سازي در لهستان در گفت وگو با معاون نخست وزير و وزيرپيشين اقتصاد اين كشور
اموال عمومي را نبايد ارزان فروخت
</TITLE>
<TEXT>



 پروفسور گرزگورز كولودكو معمار برجسته اصلاحات اقتصادي لهستان يك اقتصاددان شناخته  شده و كارشناس برجسته جهاني در سياست هاي توسعه اقتصادي است. زماني كه وي معاون اول نخست وزير و وزير دارايي لهستان طي سال هاي 1994 تا 97 بود، لهستان را به عضويت سازمان توسعه و همكاري اقتصادي رهنمون ساخت. وي در پست مشابهي طي سال هاي 2002 تا 2003 نقش مهمي در پيوستن لهستان به اتحاديه اروپا بر عهده داشت. به طور كلي در دوراني كه وي رهبري اقتصادي لهستان را بر عهده داشت، سرانه توليد ناخالص داخلي اين كشور را حدود 30 درصد افزايش داد. وي تحصيل كرده دانشگاه اقتصاد ورشو است و هم اكنون مدير مؤسسه آموزشي تحقيقات اقتصادي جهاني سازي در لهستان است و در آكادمي كوزمينسكي ورشو تدريس مي كند. وي همچنين با سازمان ملل، صندوق بين المللي پول و بانك جهاني همكاري داشته است و سابقه همكاري با دانشگاه هايي همچون ييل، روچستر،  نيويورك را نيز داشته است. وي نويسنده 35 كتاب و بيش از 300 مقاله و تحقيق علمي كه به 23 زبان در سراسر جهان ترجمه شده است،  مي باشد و به بيش از 125 كشور جهان سفر كرده است. پروفسور كولودكو چندي پيش سفري به ايران داشت. وي در جريان اين سفر ضمن بازديد از تحريريه روزنامه همشهري در گفت وگويي با گروه اقتصادي شركت كرد و به تبيين تجربيات كشورهاي اروپاي شرقي و لهستان در خصوصي سازي پرداخت.
* مسايل و تحولات اقتصاد كشورهاي اروپاي شرقي تا حدي شبيه به اقتصاد كشورهاي در حال توسعه در آسيا است. با توجه به اين كه شما در زمينه اقتصاد كشورهاي اروپاي شرقي و مسايل جهاني شدن تجربه داريد، توان رقابتي اين كشورها را در اقتصاد جهاني در چه سطحي مي بينيد؟
- توان رقابتي كشورهاي مركزي اروپاي شرقي با سياست هاي اقتصاد بازار در حال رشد است و اين ناشي از كنار گذاشتن اقتصاد كمونيستي و برنامه ريزي متمركز در اين كشورها است. شكي نيست، پيوستن اين كشورها به اتحاديه اروپا نيز در اين امر مؤثر بوده است. امروز متوسط رشد اقتصادي اين كشورها از كشورهاي اتحاديه اروپا بالاتر است.رشد ساختارهاي اقتصاد بازار اين تحول را ممكن كرده است و دليل آن تقويت نهادهاي اقتصاد بازار در اين كشورها از جمله لهستان است. در لهستان سوسياليست، موتور حركت اقتصاد نظام بوروكراتيك دولتي بود، ولي امروز عامل حركت اقتصاد بخش خصوصي است. هسته اصلي امروز اقتصاد ما بخش خصوصي با اتكا به اقتصاد بازار است كه با آزادسازي و مقررات زدايي محقق شده است. كشورهاي اروپاي شرقي جهاني شدن را به عنوان يك فرصت مورد توجه قرار دادند. جهاني شدن همزمان يك فرصت و يك تهديد است كه با بهره برداري درست از آن مي توان فرصت ها را حداكثر و تهديد را به حداقل رساند. ما با دست آوردهاي اقتصاد داخلي و آزادسازي و مقررات زدايي از اين فرصت حداكثر بهره برداري را كرديم.
* عضويت برخي از كشورهاي اروپاي شرقي در اتحاديه اروپايي چه كمكي به روند تحولات اقتصاد بازار در اين كشورها كرده و مي كند؟
- همه كشورهاي مركزي اروپايي شرقي امروز به اتحاديه اروپا پيوسته و اين روند در يك فرايند تدريجي رخ داد. امروز اين كشورها با 120 ميليون نفر جمعيت به اين اتحاديه پيوسته اند. متوسط توليد ناخالص داخلي اين ده كشور كمتر از نصف 15 كشور اتحاديه اروپا است ولي رشد اقتصادي آنان 5/2 برابر آنان است. اين امر در سالهاي اخير رخ داده است ولي در دهه نود و پس از حكومت كمونيستي و در دوران گذار رشد اقتصادي بسيار كند رشد مي كرد. در برخي كشورها مشكلات فراوان و كاهش رشد اقتصادي نيز رخ داد كه در برخي مناطق تا بيست درصد كاهش نيز مي رسيد. ولي اين بيشتر به دليل اصلاحاتي بود كه در ساختار قبلي دولت و اقتصاد رخ داده بود. اين امر ناتواني هاي خاصي ايجاد كرده بود كه در لهستان كمتر بود ولي در مجارستان و اسلووني اين آثار شديدتر بود. ولي اين امر اجتناب ناپذير بود و بايد بيشتر كار مي شد و تلاش بيشتري انجام مي گرفت كه در برخي كشورها سالها به طول انجاميد. اين روشن است ده كشوري كه به اتحاديه اروپا پيوستند كار بزرگي انجام دادند و با شرايط اقتصاد بازار و چارچوب هاي اقتصاد امروز هماهنگ شدند. بازار اين كشورها بزرگتر و با شرايط بازارهاي جهاني هماهنگ شد. با مقررات و اصلاحات سرمايه گذاري مستقيم خارجي محقق شد. سرمايه گذاري مستقيم خارجي تنها پول و سرمايه را براي اقتصاد اين كشورها ارمغان نياورد بلكه آموزش هاي جديد، تكنولوژي بالا و توانايي هاي مديريتي و بازاريابي را افزايش داد.
* در مورد خاص لهستان اين شرايط چگونه بروز پيدا كرد؟
- اين شرايط پيش گفته با بحث هاي پيوستن لهستان به اتحاديه اروپا همراه بود و در اين مورد تلاش بسياري صورت گرفت. در سال هاي 2002 و 2003 هنگامي كه من براي دومين بار در دولت مشاركت داشتم به عنوان معاون نخست وزير و وزير اقتصاد در فرايند مذاكرات تلاش بسياري به خرج دادم تا در اين زمينه با موفقيت روبه رو شويم كه البته فرايندي موفقيت آميز بود و توانستيم در اين زمينه گام هاي بلندي براي پيوستن به اقتصاد جهاني به ويژه در زمينه اقتصاد و سرمايه گذاري برداريم. در اين مسير آنچه اهميت داشت و به ما كمك كرد رشد و گسترش بخش خصوصي در اقتصاد لهستان بود كه توانست به روند پيوستن به اقتصاد جهاني كمك كند. عضويت در اتحاديه اروپا براي برخي كشورهاي منطقه بهبود اوضاع به وجود آورد و برخي را در شرايط دشواري قرار داد. اين امر به تلاش ها براي اصلاح و سياست گذاري هاي آنها بستگي داشت. برخي كشورها آمادگي بيشتري داشتند و شرايط به نفع آنها بود و برخي با مشكلاتي روبه رو شدند كه به سياست هاي غلط آنان بستگي داشت.
* با اين تفاسير موفقيت خصوصي سازي در لهستان و شاخص هاي آن را چگونه ارزيابي مي كنيد؟
- سؤال خوبي است و پاسخ هاي متعددي دارد كه بستگي به پاسخ دهنده دارد. شما از من سؤال مي كنيد و من از ديدگاه خودم به آن پاسخ مي دهم. جريان خصوصي سازي در لهستان يك روند موفق داشت. البته در آغاز كار ما با مشكلاتي مثل فقدان توان مديريتي در فرايند خصوصي سازي مواجه بوديم. حدود هفده، هجده سال پيش اين سؤال مطرح بود كه چه چيزهايي بايد خصوصي شود و چه بخش هايي استراتژيك است و بايد در اختيار دولت بماند.
* اين سؤال اساسي خصوصي سازي است كه امروز در اقتصاد بسياري كشورها از جمله ايران نيز مطرح است. چه بخش هايي در مرحله نخست بايد واگذار شوند و چگونه؟ چه هزينه هايي بايد پرداخت شود و تا چه ميزان؟ اين شامل چه بخش هايي شود آيا بخش انرژي را بايد واگذار كرد و يا بانك ها و بيمه ها را و غيره؟ با چه سرعتي و تا كجا بايد خصوصي سازي ادامه يابد؟ لهستان اين فرايندها را چگونه تجربه كرد؟
- مشكل اصلي اين است كه كار با چه سرعتي عملي شود. برخي به سرعت روند خصوصي سازي عقيده دارند و دولت ها را به كُند عمل كردن متهم مي كنند و برخي اين روند را سريع و غيرقابل كنترل مي دانند. اين كه با چه سرعتي كار انجام شود بستگي دارد به شرايط كشورها و پاسخ مشخصي ندارد. لهستان در فاصله سالهاي 1994 و 1997(كه من در سمت معاون نخست وزير و وزير اقتصاد بودم)موفق ترين دوران گذار را داشت. نسبت رشد اقتصادي به درآمد سرانه به 28 درصد رسيد. بيكاري يك سوم و تورم دوسوم كاهش يافت و بخش هاي بسياري نيز خصوصي شد و لهستان به عضويت سازمان همكاري و توسعه(او اي سي دي)درآمد.
* ولي هميشه تحولات در حال انجام در اروپاي شرقي و لهستان به ويژه به لحاظ سرعت با انتقاد مواجه بوده است؟
- پاسخ من به اين انتقادها هميشه اين بوده كه معيار ما نبايد ارزيابي سرعت كار باشد بلكه بايد آثار اقتصادي و كارآمدي و عملكرد را سنجيد نه سرعت اجرا را. اين سنجش نيز با دو روش و ابزار قابل ارزيابي است. نخست افزايش دارايي خزانه، يعني دولت با فروش اموال خود بايد درآمد داشته باشد. دولت بايد با فروش اموال عمومي درآمد بيشتري كسب كند. نبايد اموال عمومي ارزان فروخته شود. اين به ناكارآمدي روند منجر مي شود. وقتي قيمت يك كالا كاهش يافته است شما بايد صبر كنيد. يك هفته، يك ماه و حتي شش ماه بايد انتظار كشيد كه قيمت ها به سطح مناسب برسد و كالاي خود را بفروشيد. بنابراين بايد اموال را به نحوي عرضه كنيد كه سودي عايد خزانه عمومي شود. با ارزان فروشي كار اقتصادي انجام نمي شود. وقتي كالايي ارزان فروخته مي شود كسي ديگر ارزان مي خرد و سؤال اين است كه چه كسي ارزان مي خرد؟ و جواب اين است كه افراد ناكارآمد ارزان مي خرند و خصوصي سازي ناتمام است.هميشه بر دولت اين فشار هست كه دارايي هاي خود را ارزان بفروشد. اين فشارها از جانب سرمايه گذاران خارجي تا سرمايه گذاران داخلي بر دولت وارد مي شود. ولي اين به معناي ايجاد فرصت هاي اقتصادي نيست. در برخي كشورهاي اروپاي شرقي اين مسئله رخ داد. مثل؛ روسيه در دوران يلتسين. البته فروش دارايي هاي دولت براي افزايش درآمد و جبران كسري بودجه نيست. فروش دارايي هاي دولتي براي ايجاد تعادل ميان درآمد و هزينه هاي بودجه سالانه نبايد انجام شود. عرضه دارايي هاي دولت براي تأثير بر اقتصاد كلان و افزايش رقابت و توسعه بازار است. خصوصي سازي با هدف افزايش بهره وري و كارآمدي بنگاه هاي اقتصادي انجام مي شود. بنابراين خصوصي سازي موفق به معناي مشاهده آثار بهبود مديريت در نظام دولتي و اداره مؤسسه هاي اقتصادي و افزايش دارايي عمومي از اين روند است. هرچه اين روند شفاف تر باشد موفق تر و كارآمدتر است. توصيه من به همه اين است كار خصوصي سازي بايد روشن و شفاف انجام شود تا اين اهداف تحقق يابد. امروز ما از امكانات اطلاع رساني وسيع و گسترده مثل اينترنت برخوردار هستيم و اين فرصت هاي خوبي در اختيار دست اندركاران خصوصي سازي است. در جريان روند خصوصي سازي يك مسئله مهم ديگر اين است كه بايد توجه كرد كه خصوصي شدن بنگاه ها هدف نيست بلكه يك ابزار است. با خصوصي شدن وظيفه دولت به پايان نمي رسد، بلكه بايد توجه كرد كه اين روند به رشد اقتصاد كلان و توسعه و رشد بخش خصوصي و بازار منجر شود. خصوصي سازي بايد به رشد روند بازار و كارآمدي بانكداري و سرمايه گذاري منجر شود.
* يك روش خصوصي سازي كه در برخي كشورهاي اروپاي شرقي نيز مرسوم بوده و در ايران نيز با عنوان سهام عدالت مورد توجه قرار گرفته است، واگذاري وسيع سهام شركت هاي دولتي به مردم است. تجربه كشورهاي اروپاي شرقي و به طور خاص لهستان در اين زمينه چگونه قابل تحليل است؟
- سياست هاي متفاوتي در خصوصي سازي كشورهاي مركزي اروپاي شرقي به كار گرفته شد و تجربيات متفاوتي در اين زمينه وجود دارد. در برخي كشورهاي اروپاي شرقي به عمومي سازي دارايي هاي دولتي روي آوردند. زماني كه دولت مالك دارايي هاست اين دارايي  ها ملي است. اين سياست از اين ايدئولوژي سرچشمه مي گيرد كه وقتي دارايي دولت عمومي مي شود گروه زيادي از مردم مالك سهام و مالك مشاع اين دارايي ها مي شوند. براي مثال در ايران اگر صنعت نفت را عمومي كنيد نزديك هفتاد ميليون نفر بالقوه سهام دار مي شوند. اين سياستي است كه در پس خصوصي سازي در برخي كشورها اعمال شده است و بزرگترين و وسيع ترين موارد آن در روسيه دوران يلتسين و جمهوري چك رخ داد. ما چنين روشي را در فرايند خصوصي سازي لهستان به كار نگرفتيم. واگذاري سهام بنگاه هاي دولتي به مردم به صورت رايگان و يا در مقابل مبلغ اندك، خصوصي سازي نيست. اين يك تغيير شكل در مالكيت است و به تغيير مالكيت دارايي هاي دولتي منجر مي شود و هيچ تأثيري در بهبود و ارتقاي مديريت و بازار سرمايه ندارد. اين روش خصوصي سازي به توسعه نظام بازار منجر نمي شود و بانكداري و سرمايه گذاري را تقويت نمي كند. توزيع سهام به صورت مجاني ميان مردم به رشد بنگاه ها منجر نمي شود.در روسيه كارگران سهام شركتهاي دولتي را دريافت مي كردند و در مقابل مبلغ اندكي مي فروختند اما تغيير مهمي در زندگي آنان رخ نمي داد و معلوم نيست سرنوشت اين دارايي ها چه شد. ما در لهستان در اواخر دهه نود شايد تعداد زيادي سهامدار داشتيم و تعداد آنها از تعداد سهامداران در اتريش بيشتر بود و يا اين ميزان در روسيه از آمريكا بيشتر بود. ولي اين چه تأثيري در اقتصاد كلان دارد؟ اين به معناي رشد بازار سرمايه و بازار آزاد نيست. اين روش در هيچ كشور سابق كمونيستي حاصلي نداشت و بيشتر اهداف ايدئولوژيكي داشت تا اهداف اقتصادي.
* تجربه لهستان در اين زمينه چگونه بود؟
- ما در لهستان يك اقدام شبيه در اين سطح انجام داديم ولي متفاوت از اين روش. در اين روش ما همه دارايي هاي دولتي را در اين روش به عمومي سازي اختصاص نداديم. تنها ده درصد از سهام دارايي هاي دولتي را كه همچنان در مالكيت دولت بود و شامل 520 شركت بخش هاي مختلف بود در يك سبد قرار داديم و بين شركت هاي سرمايه گذاري تقسيم كرديم كه به تأييد مؤسسه ناظر بازار سرمايه رسيده بود. اين شركت ها سهام را به صورت آزاد در مراكز پستي و بانك ها به ارزش اسمي معادل 7 دلار كه پنج درصد حداقل حقوق ماهانه در آن زمان بود عرضه كردند. روشي بود كه در چارچوب سياست عمومي سازي دارايي هاي دولتي در لهستان به كار رفت. در اين اقدام بيش از چند ميليون نفر به بانك ها و مراكز پستي مراجعه كردند و برگه هايي را خريدند كه آنان را در سهام اين شركت ها سهيم مي كرد. اين برگه ها در بازار سهام قابل فروش بود و ارزش بيشتري از قيمت عرضه شده داشت. از اين مطالب نتيجه مي گيرم كه شما منابعي داريد كه ارزشي دارد و اين ارزش را بازار تعيين مي كند. شما بايد دارايي خود را در مدت مشخص و مناسب به بهترين قيمت در بازار بفروشيد.يك سرمايه گذار و مدير توانا مخاطرات اين سرمايه گذاري را مي پذيرد. اگر ورشكست شد از جيب دولت و ماليات دهندگان چيزي هزينه نمي شود. اگر مي خواهيد كاري براي اقشار فقير انجام دهيد از محل درآمدهاي خصوصي سازي براي آنان هزينه كنيد و خدمات اجتماعي را گسترش دهيد. هرچه خصوصي سازي گسترش مي يابد و دارايي ها افزايش مي يابد سرمايه بيشتري براي مبارزه با فقر و بيكاري فراهم مي شود. بنابراين اگر سياست هاي حمايت از اقشار خاصي در برنامه هاي ما هست نبايد آنان را در دارايي هاي دولت شريك كنيم بلكه بايد براي آنان امكانات آموزشي و تغذيه بهتر را فراهم كنيم.
</TEXT>
</DOC>
<DOC>
<DOCID>HAM2-851030-092</DOCID>
<DOCNO>HAM2-851030-092</DOCNO>
<ORIGINALFILE>/1385/851030/world/_idea.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
ابعاد رسالت پيامبر(ص)از ديدگاه قرآن كريم
پيامبر، هدايت، ولايت
پريش كوششيطرح: مريم هاشمي جنت آبادي
</TITLE>
<TEXT>


رسول اكرم(ص)در منظر قرآن، شخصيتي بي همتاست. وي پايان بخش سلسله پيامبران(احزاب، 40)و بنيانگذار شريعتي است كه تا ابد، همه انسان ها را در تمام زمان ها و مكان ها در پرتو رهبري و هدايت خود قرار مي  دهد.(فتح، 28)
پيامبر(ص)به افتخار برخورداري از خلق عظيم(قلم، 4)، اسوه(نسا، 59)همه مومنان است. خداي عزوجل به سبب بعثت آن حضرت بر مومنان منت نهاده است(آل عمران، 164)و فرمان بردن از وي را واجب ترين وظايف مسلمانان دانسته(نسا، 59)و پذيرش داوري او را در كشاكش ها نشانه ايمان شمرده است.(نسا، 65)
اطاعت از پيامبر(ص)شرط لازم براي محبوبيت نزد خداوند است(آل عمران، 31)و احترام وي(توبه، 31)با ياري رساندن و توقير حضرتش(فتح، 10)تا بدانجا بر مسلمانان لازم است كه از آن كه آهنگ كلامشان بر سخن پيامبر(ص)فزوني داشته باشد، نهي شده اند.(حجرات، 2). پيامبراسلام(ص)نسبت به مسلمانان، از خود آنان سزاوارتر است(احزاب، 2)و هيچ كس در برابر حكم خدا و پيامبر(ص)اختيار ندارد(احزاب، 36). پژوهش حاضر به بررسي ابعاد رسالت پيامبراكرم(ص)مي  پردازد تا شئون و وظايف اصلي آن حضرت(ص)را نمايان سازد.
ابعاد رسالت نبي  اكرم(ص)
در قرآن كريم از وظايف و اهداف رسول اكرم(ص)با تعابير گوناگون سخن رفته است كه از آن جمله اند:
نبي: يا ايهاالنبي بلغ ما انزل اليك.(مائده67)
رسول: محمدرسول الله والذين معه(فتح29،)
مذكر: فذكر انما انت مذكر(غاشيه21،)
نذير و بشير: ان انا الانذير و بشير لقوم يومنون(اعراف، 188)
هادي: انك لتهدي الي صراط مستقيم(شوري، 52)
داعي: و داعيا الي الله باذنه(احزاب، 46)
ولي: انما وليكم الله و رسوله(مائده55،)
حاكم: لتحكم بين الناس بما اريك الله(نساء، 105)
در شماري از آيات قرآن، وظايف ديگري نيز بر اين ها افزوده شده است، مانند وظايف تبيين رسالت، امر به معروف و نهي از منكر.
حال به بررسي چند مسئله مي  پردازيم؛ نخست اين كه نظم و ارتباط منطقي ميان شئون و وظايف يادشده پيامبراكرم(ص)كدام است؟ ديگر اين كه چگونه است كه گاهي پيامبر(ص)تنها به عنوان مذكر ناميد مي  شود، گاه تنها به عنوان نذير و بشير، گاه با عنوان ولي و گاهي با اوصافي ديگر؟!
هرچند متكلمان و به ويژه اهل تفسير، در ذيل آيات مربوط به اوصاف مباحثي را درباره شئون يادشده مطرح ساخته اند، لكن كمتر كسي تمام آنها را در كنار هم بررسي كرده است.
هدايت
اوصاف و تعابير متعددي در قرآن كريم وجود دارد كه نوع وظيفه و رسالت پيامبر(ص)و هدف بعثت او را نشان مي  دهد(مانند: داعي الله،؛ بيرون آورنده مردمان از ظلمات به سوي نور و سراج منير)اما برجسته ترين و مانوس ترين اصطلاحي كه در اين ميان وجود دارد كلمه هدايت است. هدايت، به گونه اي روشن، ساير صفات و خصايص را در بر مي  گيرد و علاوه بر همه آنها نشان دهنده رهبري نيز هست. هادي هم رهنما و هم رهبر است. متكلمان، هدايت را به دو بخش و يا مرحله تقسيم كرده اند؛ به عبارت ديگر هدايت را به دو معنا به كار برده اند:
الف)ارائه طريق، نشان دادن راه، راهنمايي.
ب)رهبري تا رسيدن به مقصود.
قرآن كريم مي  فرمايد: هوالذي ارسل رسول بالهدي و دين الحق ليظهره علي الدين كله ولوكره المشركون.(صف، 9)
همچنان كه از اين آيه كريمه برمي آيد، پيامبراسلام(ص)با دو ماموريت مبعوث شده است: هدايت و حركت در جهت اجرا و غلبه دين حق. همچنين از اين آيه و آيات فراوان ديگر، استفاده مي  شود كه حضرت رسول اكرم(ص)ابتدا در جهت بيدارسازي، آگاهي دادن و نشان دادن راه حق و معنويت و كمال گام برداشت و پس از پيوستن بيداردلان و آگاهان و راه يافتگان به حضرتش، ايشان را تحت سرپرستي و ولايت و رهبري هاي متعالي خويش قرار داد. از اين نظر مي  توان گفت كه وظيفه الهي پيامبر(ص)دو جهت داشت: هدايت يا راهنمايي و ولايت يا رهبري. بايد توجه داشت كه هدايت، در حقيقت شأني از شئون خداوند است و كاربرد آن درباره ديگران مجازي است.
انك لاتهدي من احببت ولكن الله يهدي من يشاء و هو اعلم بالمهتدين(قصص، 56)هدايت پيامبر(ص)در دو بستر كلي تعليم و تزكيه قرار دارد و ابعاد گوناگون وجود انسان(عقل و قلب و جوارح)را در پرتو خود قرار مي  دهد.
شيوه هاي هدايت پيامبر(ص)متنوع و كارساز است و اهم آنها از اين قرار است:اسوه بودن، استدلال و محاجه، ابلاغ و بيان و تعليم، موعظه، امر به معروف و نهي از منكر، انذار و بشارت، فراهم ساختن محيط مناسب براي رشد انسان ها، پيوند دادن مردم با خدا(از طريق شناخت صحيح، ذكر، دعا، محبت و...)يكايك شيوه هاي ياد شده، مباحث قابل توجه، حساس و ارزشمندي را مي  طلبد كه در عمل، نتايج بسيار سودمندي را
به دنبال دارد.
ولايت
ولاء و توالي به معناي از پي آمدن دو چيز و قرار گرفتن آنها در كنار يكديگر است، به گونه اي كه چيزي خارج از آن دو در ميانشان فاصله نشود. اين تعبير استعاري براي نشان دادن نزديكي در مكان يا نسبت ميان دو چيز و يا قرب و نزديكي و دين و دوستي و ياري و اعتقاد به كار مي  رود. وِلايت به معني ياري و نصرت و وَلايت به معني سرپرستي و متولي كاري شدن مي  شود.
ولايت در بعد باطني خود، تقرب به خداوند و نوعي ارتباط ويژه ميان اوليا يا ولي مطلق، يعني خداوند- جل جلاله- است و در بعد اجتماعي و سياسي، حق ولايت، مولود شأن هدايت است. هادي از جانب خداوند، ولي از جانب او نيز هست و اين حقيقت در اشكال گوناگوني همانند زعامت سياسي، داوري در منازعات و هرگونه تصميم گيري اجتماعي و فردي ديگر ظاهر مي  شود.
ولي مطلق، خداوند است و ولايت اوليا نه در عرض ولايت خداوند و نه در طول آن است؛ يعني ولايت الهي به كسي تفويض نمي شود زيرا اطلاق ولايت الهي، مجال و خلأيي را باقي نمي گذارد تا با ولايت ديگري پر شود؛ ولايت اوليا، مظهر و مجلاي ولايت خداوند است.
ولايت تشريعي، ويژه خداوند است و به كسي تفويض نشده و اطلاق ولايت تشريعي داشتن براي پيامبر و امام(ع)با مسامحه است و ايشان حق ابلاغ پيام و احكام الهي و تعليم آن را دارند، چه از طريق قرآن، چه از طريق حديث قدسي. همچنان كه اشاره شد، ولايت الهي در اشكال گوناگون پديدار مي  شود و رياست همه آنها در شأن امامت است.
امام، قافله سالار كاروان اهل ولايت است. براي امام، ولايت تدبيري و سرپرستي مومنان از جانب خداوند، تشريح شده است و آيه شريفه اطيعواالله و اطيعواالرسول و اولي الامر منكم(نسا59،)بدان اشاره دارد. در كلام شيعي، نصوصي كه در بحث از امامت مورد استناد قرار مي  گيرد معمولا همان نصوص بحث ولايت است و از اين روست كه هم ولايت و هم امامت داراي سه جنبه مهم از قرار زير است:رهبري ديني، رهبري و زعامت سياسي، رهبري معنوي، به عنوان انسان كامل و حجت.(مطهري، مرتضي، امامت و رهبري، ص 243)
قلمرو ولايت به معناي حكومت در اجراي احكام و قوانين است نه در اصل قانون گذاري؛ زيرا قانون گذاري، ولايت بر تشريع است كه مختص خداست و ابلاغ آن به رسالت برمي گردد. تنها اجراي احكام و قوانين است كه انجام آنها وظيفه حاكم است.
نبي و رسول، به معناي پيامبر، در قرآن داراي مصداق واحد و مشتركي است. پيامبراكرم(ص)از جانب خدا به نبوت فرستاده شده است. وظيفه بزرگي كه بر عهده آن حضرت است هدايت انسان هاست كه مرحله نهايي و كمال بخش آن، يعني رساندن به مطلوب و هدف عالي اسلام به رهبري و ولايت مربوط مي  شود و مي  توان گفت كه هدايت و ولايت- كه مولود شأن هدايت است- موضوع رسالت پيامبر(ص)را تشكيل مي  دهد.
</TEXT>
</DOC>
<DOC>
<DOCID>HAM2-851030-093</DOCID>
<DOCNO>HAM2-851030-093</DOCNO>
<ORIGINALFILE>/1385/851030/world/_idea.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نگاه
نسبت نبوت و رسالتنشانه راه
</TITLE>
<TEXT>
گروه انديشه - در ميان دانشمندان اسلامي اختلافي در اين نيست كه نبوت نخستين و بارزترين شأن پيامبر است، اما در بيان معناي آن و فرقي كه با رسالت دارد، سخن بسيار است.
درباره لغت نبي راغب اصفهاني مي  گويد:
نبي بدون همزه است و نحويان گفته اند كه اين كلمه در اصل داراي همزه بوده و سپس آن را از كلمه افكنده اند. فراهيدي، كهن ترين لغت نويس تاريخ اسلام(100-175ه ق)مي  نويسد:  نبوه، اگر در حديث نيامده باشد، همزه مي  گيرد؛ يعني نبوءه نوشته مي  شود. نبي داراي يك معناي عام است كه پيامبران يكي از مصاديق آنند و يك معناي خاص نيز دارد كه تنها بر پيامبران اطلاق مي  شود. توضيح معناي عام نبي به گفته راغب، از اين قرار است: نبي از نبوت به معناي رفعت است و نبي را به سبب جايگاه بلند او نسبت به ساير مردم بدين نام خوانده اند.
  ابن  منظور آورده است كه نبوه برپا داشتن و برافراشتن است و مي  گويد النبوه و النباوه و النبي، هر سه به معناي آن چيزي است كه برتر از سطح زمين است... و نبي، نشانه اي است از علائم زمين كه راه بدان شناخته مي  شود.  فراهيدي نيز نبي را به معناي راهي كه انسان را به مقصد مطلوب خود مي  رساند آورده است و كسايي گفته است: النبي الطريق، و الانبياء، طرق الهدي.  به طور خلاصه  نبي بدون همزه نوشته مي  شود و درباره معني لغوي آن دو نظر وجود دارد: اول اين كه اين كلمه از نباوه به معناي آنچه از سطح زمين بالاتر است گرفته شده است. در اين صورت، اصل آن بدون همزه است و نبي بر وزن فعيل به معناي مفعول است و صفت مشبهه شمرده مي  شود. اين نظريه همان قول به معناي عام نبي است كه پيامبران را نيز در بر مي  گيرد، اما نظر دوم آن است كه نبي از نبأ گرفته شده و به معناي مخبرعن الله(خبر دهنده از خداوند)است كه در اصل همزه داشته و در استعمال، همزه آن ترك شده است. نكته مهمي كه از خلال مطالب بالا به دست مي  آيد اين است كه از هيچ يك از معناي لغوي نبي اين مفهوم برنمي آيد كه نبي كسي است كه از حقايقي اطلاع دارد اما وظيفه ابلاغ آنها را ندارد.
معناي عام رسول از رسل است كه به گفته راغب به معناي برانگيختن با نرمش و ملايمت است. رسول هم داراي معنايي عام است و هم معنايي خاص.
معناي عام رسول شامل موارد زير است:
الف)سخني كه برده مي  شود و به مقصدي مي  رسد؛ب)برنده سخن و حامل پيام كه صاحب رسالت است. مراد از رسل خداوند، فرستادگان اويند اعم از فرشتگان و پيامبران و معناي خاص رسول، پيامبر، به مفهوم اصطلاح معروف آن، يعني فرستاده از جانب خداست.
</TEXT>
</DOC>
<DOC>
<DOCID>HAM2-851030-094</DOCID>
<DOCNO>HAM2-851030-094</DOCNO>
<ORIGINALFILE>/1385/851030/world/_mycity.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
شوراي شهر سوم؛ چالش ها و مشكلات كلانشهر تهران
افق نا پيداي پيش رو
سيد علي موسوي قمي
</TITLE>
<TEXT>


مشكلات و چالش هاي كلانشهر تهران از گذشته روي هم انباشته شده است. چالش ها و پيچيدگي هاي شهر تهران به شكلي است كه حل برخي از آن ها در يك زمان كوتاه مدت قابل تحقق است و برخي ديگر نيازمند زماني بلندتر است. ترافيك، آلودگي هوا، حمل و نقل عمومي و بافت هاي فرسوده تهران و به ويژه طرح فاضلاب كه داراي اهميت بسزايي است و سالها اقدامي شايسته پيرامون آن صورت نگرفته است، با مشكلات عمده اي روبه رو است و مي توان گفت از مهمترين مسائل بحران زا در شهر تهران است و شوراي شهر بايد درباره مسائل بحران زا اقدام ها و فعاليت هاي گسترده اي انجام دهد و بر اساس اصل100 قانون اساسي جمهوري اسلامي ايران وظايف اصلي شوراها بايد در زمينه عمران اقتصادي و بهداشت، آموزش، ساماندهي مسائل فرهنگي و اجتماعي باشد. چنانچه شوراي شهر درگير مسائل سياسي شود، طبعا نمي تواند تاثيرات موفقيت آميزي در زمينه هاي فوق الذكر داشته باشد و اگر قرار باشد شوراي شهر وسيله و جولانگاه گروه هاي سياسي شود، در كارهاي اجرايي و برنامه ريزي هاي شهري نمي تواند آنچنان كه بايد توفيق قابل توجهي داشته باشد و در نتيجه شهروندان دچار خسران و زيان خواهند شد. از اين رو اعضاي محترم شوراي شهر تهران كه همگي از افراد تحصيلكرده، با سوابق اجرايي دولتي هستند، بايد با همدلي و تعامل و هماهنگي با دولت بتوانند در انجام مسئوليت خطير خود منشا ء خدمات موثري شوند. چون شوراي شهر به تنهايي نمي تواند مشكلات كلانشهر تهران را بر طرف كند اما بي ترديد با هماهنگي با دولت و استفاده از ظرفيت هاي طرفين مي توان تعاملي مناسب براي حل مشكلات و برون رفت از معضلات شهري اقدام هاي شايسته اي انجام داد.
در صورت بروز چنين رويكردي نه شوراي شهر توفيقي در ارائه خدماتش خواهد داشت و نه دولت. به عنوان مثال هم اكنون شركت راه آهن شهري تهران(مترو)در مورد توسعه برنامه ريزي خود و كسر بودجه با دولت ناهماهنگي دارد و اين امر باعث شده كه برنامه هاي مترو براي گسترش و توسعه نتواند اجرايي شود. شوراي شهر بايد در برنامه ريزي هاي خود سياستي هماهنگ با سياست هاي دولت تنظيم كند تا اينگونه مشكلات بر طرف شود. در اين صورت مي توان اميدوار بود كه با تدابير مديران شهر، رفاه و آسايش براي مردم فراهم شده و در نتيجه آن كارايي و نوگرايي و ابتكارات افراد جامعه افزايش مي يابد و از سويي ديگر به رغم فضاي اقتصادي موجود در كلانشهر تهران با توجه به ظرفيت هاي اقتصادي آن مي توان رونق اقتصادي در زندگي مردم به وجود آورد و چشم انداز 20ساله جمهوري اسلامي را روشن و توسعه شهري را موفق ارزيابي كرد.
يك اتفاق ساده
شهر تهران كه روزگاري پر از درختان و باغات سبز و از هوايي لطيف و پاك برخوردار بود، امروزه به شهري پر از دود و آلودگي تبديل شده است كه باعث ايجاد بيماري هاي گوناگون براي شهروندان شده است. در واقع مي توان انتظار داشت كه پيرامون اين مسئله در شوراي شهر تهران كوشش و سعي فراواني صورت گيرد، تا مردم دچار بيماري هاي تنفسي و قلبي و عصبي مشابه آن نشوند و بيش از اين تبعات اين عوارض كه ناشي از توسعه نامتوازن شهري است را نپردازند. با نگاهي دقيقتر مي توان به اين نتيجه رسيد كه يكي از مهم ترين عوامل اين آلودگي ها، سيستم حمل و نقل شهري و استفاده از اتوبوس هاي فرسوده در ناوگان اتوبوسراني پايتخت است. در اين ميان شركت واحد به عنوان بزرگترين سامانه حمل و نقل شهري نتوانسته آنگونه كه بايد به تجهيز ناوگان خود پرداخته و ناوگان ترابري مدرني را ساماندهي كند. از سويي ناكارآمدي در اين سيستم موجب بروز مشكلات متعدد براي شهروندان تهراني شده كه از جمله آن مي توان به آثار زيستي و مشكلات ناشي از تاخير و فرسوده بودن اين سيستم اشاره كرد. شهرداري براي صيانت از حقوق شهروندان و همچنين اعتمادسازي و توسعه مشاركت و همكاري ميان مردم و پيگيري جدي مسائل اساسي فراروي مديريت شهري مي تواند با اجراي برنامه هاي كوتاه مدت و بلندمدت زمينه ساز توسعه شهري سالم باشد. با گسترش و توسعه عدالت اجتماعي در كلانشهر تهران در ابعاد مختلف، عدالت در توزيع منابع و امكانات و عدالت در توزيع خدمات به خصوص رفع تبعيض و اختلاف هاي فاحش بين مناطق و محلات و ايجاد رونق اقتصادي شهري، توسعه، كارآفريني و اشتغال در شوراي شهر، كلانشهر تهران مي تواند پا در مسير هاي نوين گذاشته و استعدادهاي تازه اي را در حوزه هاي شهري و شهروندمداري شكوفا كند. از سويي شوراي شهر با مبارزه با فرآيند و چرخه فساد مالي و اصلاح ساختارها، حراست از منابع سرمايه اي شهر و مالكيت مشاعي شهروندان مي تواند از افراد متخصص و كاردان براي رسيدن به عدالت اجتماعي در كلانشهر تهران بيش از پيش بهره مند شده و با رسيدگي به مسائل كالبدي شهر رسالت بزرگي را كه فراروي تهران است حل كند. البته در سالهاي پيشين، شهرداري تهران به اين امر وقوف كامل پيدا كرد و اقدامات مطلوبي را نيز انجام داده است، اما به رغم اين اقدامات كه در پاره اي از موارد مهم و داراي اهميت زيادي است ممكن است كه كافي به نظر نرسد و جاي آن دارد كه اعضاي سومين دوره شوراي شهر به اين مسئله توجه بيشتري داشته باشد.
شهر تهران با داشتن جمعيتي بالغ بر هشت ميليون نفر داراي استعداد هاي پنهان فراواني است و از آنجا كه هرم جمعيتي اين شهر بيانگر جمعيت جوان قابل توجهي است بنابراين لزوم ايجاد مراكز فرهنگي و اجتماعي با برنامه ريزي علمي و كاربردي مي تواند موجب بروز توانايي ها در نوجوانان و جوانان اين شهر شده و از فساد و ابتلا به معضلات شهري بكاهد. همانطور كه اشاره شد در حوزه زيست محيطي كلانشهر تهران به خاطر بي توجهي افراد در گذشته و حال مشكلات زيست محيطي فراواني را به دنبال داشته است و متاسفانه با تغيير و تحول دولت ها و سياست هاي زيست محيطي تغييرات قابل ملاحظه اي را نداشته و مسائلي چون مشكلات معيشتي مردم و اشتغال به ويژه براي بانوان و همچنين ايجاد مراكز تفريحي مخصوص دختران جوان و رسيدگي به امور زنان سرپرست خانوار در برنامه ريزي هاي شوراي شهر سوم مي تواند راهگشاي توسعه پايدار در جامعه باشد. يكي ديگر از مشكلات كلانشهر تهران تراكم واحدهاي صنعتي است كه واقعا به حد انفجار رسيده. بيش از 40 درصد فعاليت اقتصادي كشور در 5/1 درصد از خاك ايران(كلانشهر تهران)متمركز شده و با اينكه در ميانگين كشوري 17 واحد صنعتي در هر هكتار وجود دارد در استان تهران 276 واحد صنعتي در هر هكتار است و به همين دليل برنامه ريزي در شوراي شهر سوم كلانشهر تهران بايد بسيار تخصصي و كاملا كارشناسي شده باشد و نمي توان با وعده ها و برنامه ريزي هاي غيرتخصصي تهران را به سمت مسير هاي ناهموار پر فراز و نشيب راند. شوراي شهر كلانشهر تهران بايد با مشاركت مردم از طريق شوراياري ها و شوراهاي محل و منطقه همكاري تنگاتنگ داشته باشد و با استفاده از تمامي ظرفيت هاي تشكل هاي غيردولتي و دولتي و جلب مشاركت مردمي و اهميت به پيشنهادات و انتقادات مردمي كلانشهر تهران را مديريت علمي و تخصصي كند و در اين دوره جديد اهميت به كارهاي زيربنايي و نظارت عاليه بر عملكرد مالي شهرداري از مهمترين وظايف اين شوراست. چون شهرداري تهران از گسترگي ويژه اي برخوردار است و سازمان ها و شركت هاي زيادي را تحت پوشش دارد و چنانچه شفافيت مالي در اين سازمان ها و شركت هاي مالي نظارت و كنترل نشود آثار و تبعات زيادي براي مديريت شهري و اعتمادسازي در ميان مردم به وجود خواهد آورد و جاي آن دارد كه كميته هاي تخصصي در شوراي شهر تهران نظارت قوي تري را اعمال كند تا شكوفايي اقتصادي را ناظر باشيم.
</TEXT>
</DOC>
<DOC>
<DOCID>HAM2-851030-095</DOCID>
<DOCNO>HAM2-851030-095</DOCNO>
<ORIGINALFILE>/1385/851030/world/_mycity.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
زاويه ديد
</TITLE>
<TEXT>
طرح شيمي كثيف
گروه شهري - زباله كه از آن به عنوان طلاي كثيف نام برده مي شود، صفت تمثيلي خود را به خاطر ارزش نهفته در مواد زائد خانگي كه بيشترين حجم توليد زباله هاي روزانه همه جوامع توسعه يافته و در حال توسعه را تشكيل مي دهد، به دست آورده است اما بايستي به اين واقعيت اذعان داشت كه موضوع بهره وري از طلاي كثيف در ايران، هنوز قابل لمس نيست. در تهران 700كيلومترمربعي با حدود 8ميليون جمعيت روزانه، بيش از 7هزار تن زباله خانگي، صنعتي و بيمارستاني و 20هزار تن نخاله ساختماني توليد مي شود كه اين ميزان در طول سال به 5/2ميليون تن زباله- كه از اين ميزان 18هزار و 700 تن زباله صنعتي و 26هزار تن زباله بيمارستاني و مابقي زباله خانگي است- و 7ميليون و 500 هزار تن نخاله ساختماني مي رسد كه نزديك به 80درصد زباله هاي خانگي دفن و كمتر از 20درصد آن بازيافت يا تبديل به كود كمپوست مي شود و نخاله هاي ساختماني نيز بدون هيچ گونه عمليات بازيافتي در داخل چاله ها و دره هاي اطراف تهران تلنبار شده يا اين كه كوه هاي جديدي در حاشيه اين كلانشهر به وجود مي آورند. در شهرهاي بزرگي چون تهران هر فرد روزانه 900گرم زباله توليد مي كند. هزينه جمع آوري و دفن هر تن زباله 35هزار ريال است. هر تن زباله حدود 400متر مكعب گاز گلخانه اي دي اكسيد كربن متصاعد مي كند و از هر تن زباله 400 تا 600 ليتر شيرابه خارج مي شود. بر اساس آمارهاي موجود، 70درصد زباله هاي تهران را مواد آلي تشكيل مي دهد كه ارزش دلاري آن معادل 250ميليون دلار است. زباله هاي شهري تهران حاوي موادي باارزش اقتصادي بالا است كه اگر بازيافت شود سالانه 92هزار و 856تن پلاستيك، 52هزار و 231تن شيشه، 60هزار و 563تن كاغذ و مقوا و 25هزار و 148تن انواع فلزات را مي توان فقط از زباله هاي خانگي شهروندان استخراج كرد. اگر فقط يك تن آلومينيوم از داخل زباله تهراني ها جداسازي شده و مجدداً بازيافت شود، در مصرف 400 تن سنگ معدن و 700كيلوگرم كك و قير صرفه جويي مي شود. براي توليد هر تن كاغذ، 15اصله درخت تنومند قطع مي شود؛ در حالي كه مي توان با ورود روزانه 750تن كاغذ مصرفي به چرخه بازيافت، هم از آلودگي محيط زيست جلوگيري كرد و هم سرمايه عظيم ملي را هدر نداد. با بازيافت اين مواد مي توان حداقل سالانه بيش از 200ميليون دلار صرفه جويي ارزي كرد. بر اساس برآوردهاي سازمان بازيافت و تبديل مواد شهرداري تهران با توليد هر تن كاغذ مي توان 7 كارگر را در روز مشغول به كار كرد كه در اين صورت فقط با بازيافت كاغذهاي تهران بيش از 5600 نفر مي توانند در سال اشتغال دائم داشته باشند.. كمترين مزيت اين اقدام، جلوگيري از توليد هزاران متر مكعب شيرابه و ميليون ها تن گاز متان و آلوده شدن بخش عظيمي از محيط زيست است. با توجه به اهميت بازيافت زباله به لحاظ اقتصادي و زيست محيطي كه در بالا به آن اشاره شد، فراهم سازي سازوكار اين اقدام برعهده مديريت هاي شهري است و هر روز تأخيري كه در اين زمينه صورت مي گيرد موجب واردآمدن حدود 250ميليون دلار زيان به اقتصاد شهري پايتخت و ميليون ها دلار ديگر آسيب هاي زيست محيطي مي شود.
</TEXT>
</DOC>
<DOC>
<DOCID>HAM2-851030-096</DOCID>
<DOCNO>HAM2-851030-096</DOCNO>
<ORIGINALFILE>/1385/851030/world/_sciew.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
زمين  لرزه تايوان، آسيب پذيري اينترنت را آشكار كرد
</TITLE>
<TEXT>


زمين لرزه اي كه روز 6 دي  ماه سال جاري در ساحل تايوان رخ داد، با توجه به شدت 1/7 ريشتري آن، خسارات ساختاري اندك و تلفات ناچيزي دربرداشت. با اين حال، اين زمين لرزه اختلال شديدي در شبكه هاي مخابراتي آسيا ايجاد كرد و نشان داد گلوگاه آسيب پذيري در شبكه فيبر نوري كه لايه فيزيكي اينترنت را تشكيل مي دهد، وجود دارد. با وجودي كه پروتكل موجود در اينترنت به هنگام اختلال، به طور خودكار ترافيك را به مسيرهاي ديگر هدايت مي كند، قسمت اعظم كابلهاي فيزيكي كه آمريكا و آسيا را به هم مرتبط مي كند، از تنگه لوزن بين تايوان و فيليپين مي گذرد و در نتيجه مسير قابل توجه ديگري وجود ندارد. گلوگاه موجود در تنگه لوزن و ساير نقاطي كه در شبكه مخابرات جهاني بالقوه در خطر اختلال قرار دارد، به وضوح باعث نگراني مي شود، هر چند كه اختلال در اينترنت به اين شكل مسائل ژئوپليتيك نيز ايجاد مي كند.
گلوگاه هاي اينترنت
تمام سامانه هاي شبكه اي عملكرد يكساني دارند و اگر در موقع اختلال در نقطه اي خاص، ظرفيت خالي كافي در نقطه اي ديگر وجود نداشته باشد، دچار نارسايي مي شوند. در صورت از كار افتادن يك قطعه، كل عملكرد شبكه ممكن است دستخوش اختلال شود. سامانه هاي مطمئن، فاقد نقاط منفرد اختلال هستند، اما هيچ سامانه اي نمي تواند صددرصد مطمئن باشد. شبكه شبكه هايي كه اينترنت را تشكيل مي دهد، نيز از اين قاعده مستثني نيست، هر چند كه مي گويند مي تواند در برابر حمله هسته اي مقاومت كند. با وجودي كه در اين شبكه مخابراتي نقاطي نيست كه اختلال در آنها، بتواند كل شبكه را از كار بياندازد، ضعف هايي وجود دارد كه مي تواند بخشهاي عمده اي از اين شبكه را از كار بياندازد.
اينترنت شبكه اي است كه ويژگيهاي آن بر اساس اندازه تغيير نمي كند و پروتكل هاي آن به گونه اي است كه اطلاعات مي تواند در هر مسيري در اين شبكه گردش كند. اين ويژگيها باعث استواري شبكه مي شود. با اين حال، اطمينان از استواري شبكه منوط به اطمينان فيزيكي از زيرساخت مخابراتي آن است كه بخش اعظم لايه فيزيكي آن را تشكيل مي دهد. زلزله 6 دي يكي از نقاط ضعف اين لايه را آشكار كرد. لايه فيزيكي اينترنت از چندين خط اضافه تشكيل شده است اما بسياري از اين خطوط اضافه از نقاط يكساني مي گذرد، يعني بروز يك حادثه در يكي از اين نقاط كافي است تا پهناي باند مسدود شود.
حدود دوازده چرخه كابلهاي فيبر نوري كه كشورهاي آسيايي را به هم و به جهان خارج متصل مي كند، همه از كانال باشي در تنگه لوزن مي گذرد، ناحيه اي كه به داشتن فعاليتهاي زمين لرزه اي، آبهاي عميق، جريانهاي آبي تند و بادهاي شديد معروف است. به اين ترتيب، بخش عمده اي از ارتباط آسيا با جهان خارج از نقطه اي مي گذرد كه از نظر زمين شناختي ناپايدار و فعاليت تعميركاران در آن دشوار است.
شركتهاي عرضه كننده خدمات اينترنت به سرعت اعلام كردند ترافيك به مسيرهاي زميني و ماهواره ها هدايت شده است. اما مسيرهاي زميني به مقصد چين و كره جنوبي از طريق هند و روسيه نتوانست پهناي باندي را كه زلزله از شبكه گرفت، جبران كند. ماهواره نيز ظرفيت محدودي دارد و پس از گذشت دو هفته، همچنان در چين اختلالاتي ديده مي شود.
در ژوئن سال 2005 مشكلي مشابه در مورد كابلهاي زيرآبي در پاكستان رخ داد. در اين حادثه، تنها اتصال كابل نوري كشور به جهان خارج 11 روز قطع و در نتيجه درون داد اطلاعات به داخل كشور عملا متوقف شد. ساير كشورها نيز در برابر نارسايي در كابلهاي زيردريايي آسيب پذير هستند. چندين كشور در آفريقا و چند كشور در آمريكاي جنوبي براي اتصال به شبكه جهاني،  به يك كابل زيردريايي متكي هستند. اين امر سبب مي شود تا آنها مانند پاكستان آسيب پذير باشند. كشورهاي جزيره اي مانند ايسلند كه براي اتصال به يك چرخه كابل وابسته هستند، نيز به اين شكل آسيب پذير هستند.
شدت مشكل بالقوه به درصدي از پهناي باند هر كشور بستگي دارد كه از طريق شبكه زيردريايي تامين مي شود. هند بيش از 80 درصد از پهناي باند خود را از كابلهاي زيردريايي تامين مي كند. اتصال استراليا نيز آسيب پذير است. اين اتصال را يك چرخه كابل برقرار مي كند كه اين كشور را از طريق گسلهاي فراوان به آمريكا مرتبط مي كند. هند و استراليا دو نقطه ورودي براي شبكه كابلي خود دارند و هر گونه نارسايي در هر نقطه اتصال مي تواند در جريان ارتباط به طور جدي اختلال كند.
يك گلوگاه بالقوه ديگر براي شبكه فيبر نوري زيردريايي تنگه مالاكا است. تقريبا تمام كابلهاي نوري كه از شرق آسيا و استراليا به غرب مي رود، از اين تنگه باريك مي گذرد. تنگه مالاكا به علت رخداد مكرر دزدي دريايي ناحيه نامطمئني است. در حالي كه بيشتر تحليلهايي كه در مورد تهديد امنيتي در اين تنگه ارائه مي شود، بر امكان هماهنگي تروريستها با دزدان دريايي براي ربودن يك نفتكش متمركز است، حمله به شبكه كابل زيردريايي در اين تنگه مي تواند اختلالات جدي پديد آورد. در صورتي كه اختلالي در اين تنگه رخ دهد، ترافيك مخابراتي بايد به مسيرهاي زميني هدايت شود كه از مالزي و تايلند مي گذرد و اين مسيرها هم ممكن است نتوانند پهناي اضافي را تحمل كنند.
اين كه چنين گلوگاههاي بالقوه در شبكه شبكه هايي كه چندين شركت خصوصي و دولتي مختلف ساخته اند، وجود دارد، علت مالي دارد. برخي كارشناسان معتقدند فشارهاي اقتصادي و ديناميك ترافيك شبكه ها را به سوي مسيرهايي سوق مي دهد كه كمترين ميزان مقاومت را دارند. در واقع چند روز پس از زلزله يادشده، شركتهاي مخابراتي آسيايي اعلام كردند براي جلوگيري از قطعي هاي ديگر، در خطوط پشتيباني سرمايه گذاري نخواهند كرد، چون احتمال تكرار چنين حادثه اي بسيار كم است. احتمال اندكي كه در تحليلهاي مالي شركتهاي مخابراتي براي چنين اختلالاتي قائل مي شوند، حاكي از آن است كه گلوگاههاي بالقوه در آينده نيز همچنان وجود خواهند داشت و برخي كشورها كماكان در معرض خطر قطع اينترنت بر اثر بلاياي طبيعي يا زاده انسان خواهند بود.
آسيب پذيري شبكه مخابرات چين را ملاحظات ژئوپليتيك پيچيده تر مي كند. بخش اعظم كابلهاي فيبر نوري كه به چين مي رسد، از نزديك يا از داخل خاك تايوان و ژاپن مي گذرد. در حالي كه به نظر مي رسد روابط چين و ژاپن پس از انتخاب شينزو آبه در ژاپن بهبود يافته است، مناسبات بين اين قدرتهاي آسيايي همچنان تيره است. از آن بدتر روابط چين با تايوان است كه آن را تحت حاكميت خود مي داند. در صورتي كه تايوان را چين مورد حمله قرار دهد، اين جزيره مي تواند بخش عمده اي از پهناي باند چين را از بين ببرد. طبعا نتيجه اين خواهد شد كه چين مي تواند دو نقطه اتصال تايوان به شبكه زيردريايي كه تمام كابلهاي آن را از كشور خود مي گذراند، قطع كند و با اين كار ارتباط تايوان را با جهان خارج ناممكن كند.
اين نگرانيهاي ژئوپليتيك شايد از جمله انگيزه هاي ساخت چرخه كابل فيبر نوري مستقيم از چين به آمريكا باشد كه سه شركت چيني و دو شركت كره جنوبي و شركت آمريكايي ورايزن آن را برعهده گرفته اند. اين طرح چند هفته قبل از زلزله اعلام شد. اما پس از اختلالات اخير، اين شركتها خاطرنشان كردند به جاي يك چرخه منفرد از فيبر نوري، يك سامانه شبكه اي تركيبي ايجاد خواهند كرد. به نظر مي رسد اين طرح مسيري مشابه را مورد استفاده قرار خواهد داد كه بسياري از كابلهاي ديگر در آن قرار دارند، يعني سواحل جنوبي ژاپن. در نتيجه، اين شبكه تركيبي در معرض خطر حوادث در اين ناحيه قرار خواهد داشت، اما احتمال سالم ماندن آن به مراتب بيشتر است.
نتيجه گيري
با گذشت دو هفته از وقوع زلزله در تنگه لوزن كه بسياري از خطوط كابل فيبر نوري را كه از اين ناحيه مي گذرند،  قطع كرد، كارگران همچنان مشغول تعمير اين خطوط بودند. ترافيك اينترنت تا حد زيادي به مسير ديگري هدايت شد اما شبكه اينترنت چين با پهناي باند كامل فعاليت نمي كرد. اين زلزله در زماني رخ داد كه بازارهاي مبادله مالي تراكم اندكي داشتند و در نتيجه پيامدهاي مالي چشمگيري به بار نيامد. اما اين اختلال ضعف بالقوه اي را در شبكه مخابرات نشان داد، شبكه اي كه نقش فزاينده اي را در مبادلات مالي جهان ايفا مي كند.
با وجودي كه اينترنت و شبكه فيزيكي به گونه اي طراحي شده اند كه در برابر اختلالات محلي ايستادگي كند، چندين نقطه در آن وجود دارد كه در صورت بروز مشكل در آن،  مي تواند در مناطق گسترده اي اختلال ايجاد كند. در حادثه اخير، پهناي باند زميني و ماهواره به اندازه اي نبود كه اختلال ايجادشده را جبران كند.
چنانچه ساخت شبكه هاي جديد از الگويي پيروي كند كه تا به حال ملاك قرار گرفته است، عرضه كنندگان همچنان خطوط جديد را در مسيرهاي پيشين خواهند ساخت. اين امر به آن معناست كه گلوگاهها پابرجا خواهند بود.
مترجم: وحيد رضا نعيمي
منبع:pir.com
</TEXT>
</DOC>
<DOC>
<DOCID>HAM2-851030-097</DOCID>
<DOCNO>HAM2-851030-097</DOCNO>
<ORIGINALFILE>/1385/851030/world/_sciew.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
خبر
بهترين محصول2007 ces
</TITLE>
<TEXT>
گروه علمي فرهنگي- سيستم عامل ويندوز ويستا به وسيله cet در بخش كامپيوتر و سخت افزار نمايشگاه بين المللي محصولات الكترونيكي(ces2007)به عنوان محصول برگزيده انتخاب شد.
به گزارش فاوانيوز، از ويندوز ويستا به دليل توسعه سخت افزاري، نرم افزاري و نوآوري در به وجود آوردن تجربه راحت تر، ايمن تر و سرگرم كننده تر براي كاربران تجليل شد. مايك سيورت نايب رئيس بخش بازاريابي مايكروسافت عنوان كرد: اين افتخار بزرگي است كه ويندوز ويستا به عنوان بهترين محصول در ces امسال معرفي شده است.
توسعه و پيشرفت ويندوز ويستا نتيجه يك همكاري بي سابقه بين مايكروسافت، مشتريان و شركاي اين شركت است كه اين محصول با كمك ميليون ها آزمايش كننده به صورت جهاني طراحي شد كه در ميان آنها 50 خانواده از هفت كشور جهان در اين برنامه حضور داشتند.
در آماده سازي براي راه اندازي ويندوز ويستا، هزاران توليدكننده كامپيوتر و سازنده سيستم در سراسر جهان آماده مي شوند تا كامپيوترهاي شخصي كه براي اجراي سيستم عامل جديد طراحي شده اند، ارائه كنند.
با فرارسيدن 30 ژانويه كه ويستا به صورت گسترده در دسترس قرار خواهد داشت، بيش از 5/1ميليون دستگاه لوگويي خواهند داشت كه نشان از سازگاري و كاركردن آنها با ويندوز ويستا دارد و بيش از دو هزار محصول براي كمك به اتصال بهتر شبكه و اينترنت، سرگرمي هاي خانگي و انجام وظايف تجاري با سرعت تر، راحت تر و ايمن تر براي كار با ويندوز ويستا مجوز دريافت خواهند كرد.
بسياري از اين محصولات در ces در معرض نمايش قرار گرفتند كه از آن جمله مي توان به دو دستگاه رايانه خانگي سازگار با ويستا، كامپيوتر لمسي iq770 hp و نوت بوك w5fe ساخت اسوس اشاره كرد كه به بخش پاياني بهترين هاي ces در بخش كامپيوتر و سخت افزار راه يافتند. بهترين محصولات در 10 بخش محصول به علاوه بهترين محصول نمايشگاه به وسيله cet كارشناسي و انتخاب مي شوند.
اين محصولات بايد داراي شرايطي از جمله پيشگامي در توليد يك محصول جديد، بالا بردن سطح يك محصول، برانگيختن و هيجان زده كردن مصرف كنندگان به وسيله سبك، نوآوري، سودمندي، راحتي در مصرف و يا ظرفيت و توانايي در سرگرم كردن و سازگاري با ديگر محصولات باشند. محصولات در 10 بخش بررسي شدند كه اين 10 بخش شامل تكنولوژي اتومبيل، تلفن همراه، تلفن هاي هوشمند و pda، كامپيوتر و سخت افزار، دوربين عكاسي و فيلم برداري، فناوري هاي پديدار شده، بازي، دستگاه هاي سمعي خانگي، دستگاه هاي بصري خانگي، mp3 و دستگاه هاي ويدئويي قابل حمل و تلويزيون مي شوند.
</TEXT>
</DOC>
<DOC>
<DOCID>HAM2-851030-098</DOCID>
<DOCNO>HAM2-851030-098</DOCNO>
<ORIGINALFILE>/1385/851030/world/_sciew.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
همايش ها
</TITLE>
<TEXT>
غلات و دانه هاي روغني
1 - زمان برگزاري: 9-6 مارس 2007
2 - مكان برگزاري: تركيه‎/ آنتاليا
3 - پست الكترونيكي:
summit@ agrimarket.ifo
4 - صفحه الكترونيكي:
http://agrimarket.ifo
5 - مسئولين برگزاري: سازمان خواربار و غله تركيه‎/ وزارت كشاورزي تركيه
6 - نيم نگاه: صادرات محصولات كشاورزي، يكي از پايه هاي مهم اقتصاد كشورهاي وابسته به كشاورزي است؛ كه تنها ارتقاء كمي و كيفي توليد مي تواند نياز اقتصادي اين جوامع را تأمين كند. اين نشست با هدف بررسي مسايلي چون؛ توسعه صادرات توليدات كشاورزي و راهكارهاي آن؛ كشورهاي آسياي ميانه و صادرات توليدات كشاورزي؛ اقتصاد كشورهاي آسياي ميانه، اقتصادي مبتني بر كشاورزي؛ بررسي آمارهاي به دست آمده از صادرات توليدات كشاورزي و تخمين سهم كشورهاي آسيايي؛ توليد، جمع آوري، نگهداري و روغن كشي صحيح از دانه هاي روغني؛ بررسي كيفيت دانه هاي روغني و غلات توليد شده در منطقه(سواحل)درياي سياه؛ بررسي راهكارهاي رفع موانع تجاري براي صادرات توليد كشاورزي؛ بازاريابي و فروش دانه هاي روغني خوراكي و صنعتي؛ تغذيه و دانه هاي روغني و... برگزار خواهد شد.
مواد ضد عفوني كننده ميكروب كش
و مقاوم به ميكروب ها
1 - زمان برگزاري: 9-7 مارس 2007
2 - مكان برگزاري: سنگاپور‎/ سنگاپور
3 - پست الكترونيكي: isaar@ asorp.org
4 - صفحه الكترونيكي: http://www.isaar.org
5 - نيم نگاه: گردهماييisaar2007 با هدف بحث و گفت وگو درباره نكاتي چون؛ تاريخچه استفاده از مواد ضد عفوني كننده با هدف مقايسه با وضعيت كنوني؛ يافته هاي جديد درباره تركيبات ضد عفوني كننده؛ نظارت دقيق بر توليد تركيبات ميكروب كش؛ نظارت بر مصرف تركيبات ضد عفوني كننده؛ بررسي پژوهش هاي انجام شده بر روي مواد ضد عفوني كننده در آزمايشگاه هاي مرجع؛ پاندمي ايدز و استفاده از مواد ضد عفوني كننده براي جلوگيري از بروز اين خطر؛ بررسي مطالعات باليني براي آگاهي از تأثير استفاده از مواد ضد عفوني كننده براي جلوگيري از شيوع بيماري ها؛ مشكلات از بين بردن باكتري هاي گرم منفي؛ ساخت مواد ضد عفوني كننده با محدوده عملكرد بالا؛ مواد ضد عفوني كننده ويژه استافيلوكوكوس ها؛ سل و مواد ضدعفوني كننده؛ پژوهش هاي انجام شده روي ساخت داروهاي مورد استفاده در درمان سل، ايدز معضلي در هند و آسياي ميانه؛ ممانعت از شيوع ايدز در مناطق پرجمعيت مانند كشورهاي آفريقايي، آسيايي و آمريكاي لاتين و... برگزار مي شود.
سها دادمند
</TEXT>
</DOC>
<DOC>
<DOCID>HAM2-851030-099</DOCID>
<DOCNO>HAM2-851030-099</DOCNO>
<ORIGINALFILE>/1385/851030/world/_siasatw.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
عراق پس از پايان ديكتاتور
باربد دهقاني
</TITLE>
<TEXT>


اجراي حكم اعدام صدام رئيس جمهوري مخلوع عراق در سحرگاه شنبه 9 دي ماه جاري انعكاس گسترده اي در منطقه و جهان داشت. مرگ اين ديكتاتور ناراحتي عده اي و شادماني عده اي ديگري را به دنبال داشت.
پس از مرگ او حاميانش در جهان عرب و شمال آفريقا، خشم و اندوه خود را پنهان نكردند. برخي از متحدان سياسي، ايدئولوژي و طايفه اي شفاف و علني سوگواري مي كردند و برخي در سكوت بغض آلود فرو رفتند.
حكم اعدام صدام پيامد وسيع جناياتي بود كه اين فرد از زمان به قدرت رسيدن در سال 1979 تا سال 2003 ميلادي مرتكب شد. اگرچه دولت عراق در اجراي اين حكم شتاب ورزيد، اما مي توانست حكم اعدام صدام را پيش يا پس از عيد قربان به اجرا درآورد تا بهانه به دست برخي طرف هاي داخلي و خارجي ندهد، ولي دولت براي جلوگيري از پيامدهاي چه بسا غيرقابل جبران تاخير، بر اجراي سريع آن تاكيد كرد. اگرچه به نظر نمي رسد اعدام صدام، ديكتاتور عراق، در آستانه عيد قربان، علت خاصي داشته باشد و هيچ دليلي بر ممنوعيت اجراي حكم مجازات ازجمله اعدام در روزهاي عيد با مناسبات مذهبي در تعاليم اسلامي با قوانين كشورها ذكر نشده است. اما نوع تبليغات و انعكاس موضوع در افكار عمومي جهان نشان مي دهد كه آمريكا اين مقطع از زمان را براي بهره برداري سياسي بهترين قلمداد كرده است.
آمريكا همواره پروژه اختلاف افكني بين اهل سنت و شيعه را در منطقه دنبال مي كند و ايجاد اختلاف در داخل عراق يكي از استراتژي هاي ملي و حساس آنها است كه با نوع خبري كه در رسانه ها پخش كردند ارتباط پيدا مي كند. در آن بخش از صحنه اعدام صدام، كه فرد اعلام كننده صلوات مي فرستد و سپس شعار شيعه عجل فرجهم را مي گويد، نشان دهنده اين است كه مي خواهند اين اقدام را به شيعيان مرتبط سازند. همچنين پخش و زيرنويس شعارهاي همچون زنده باد مقتدي صدر، صدر زنده است به خصوص در شبكه هاي خبري عربي و غربي مي خواهد به مخاطبان القاء كند كه يكي از رهبران سني مذهب، نه به دست آمريكا و انگليس كه به دست شيعيان به دار آويخته شد. به نظر مي رسد اين القاء در پي آن است كه در درجه اول جنايات گذشته اين ديكتاتور فراموش شده و كينه ضدشيعي را در ميان اهل تسنن شعله ور سازند. در هر صورت پس از تاييد حكم اعدام صدام از سوي دادگاه استيناف، دولت عراق زير فشارهاي خارجي شديد براي اجرا نكردن اين حكم قرار گرفت، اما دولت تسليم اين فشارها نشد، زيرا اجراي حكم توسط دادگاه، خواست اكثريت ملت عراق بود. اجراي حكم اعدام صدام اميدهايي را براي ورود جامعه عراق به دوران جديدي از حيات سياسي به وجود آورد، با اين حال برخي تحركات و واكنش هاي سياسي نسبت به اين اقدام، از تلاش سازمان يافته براي دامن زدن به اختلافات موجود در درون عراق حكايت دارد. در سطح داخلي تلاش عمده اي صورت مي گيرد تا موضوع اعدام صدام با مسائل و مباحث قوميتي پيوند زده شود، براين اساس تلاش مي شود تا اقدام مذكور از ماهيتي ملي تهي شده و سطح آن تا سرحد يك اقدام قومي و مذهبي تنزل يابد. كساني كه در پي دامن زدن به اختلافات قومي در عراق هستند بر اين موضوع تاكيد مي كنند كه اعدام صدام از سوي دولت شيعي نوري المالكي بازتابي از رويكرد منفي اين دولت نسبت به گروه هاي سني عراق است. آنها به طرح اين تحليل تحريك كننده مي پردازند كه حكم اعدام صدام در نتيجه واقعه دجيل كه در ارتباط مستقيم با موضوع شيعيان است صادر شده است و از اين جهت با اختلافات مذهبي ميان شيعيان و سني ها در سطحي فراتر از سطح داخلي، موضوع اعدام صدام را براي تشديد تحريكات و تبليغات برخي كشورهاي عرب منطقه فراهم ساخته تا فشارهاي موجود را بر دولت فعلي حاكم بر عراق افزايش دهند. گروهي از كشورهاي سني منطقه به طور گسترده با تقبيح اعدام صدام به تحليل اين اقدام در چارچوب ملاحظات قومي و غيرملي دولت مالكي مي پردازند. اين كشورها كه از ابتدا با روي كار آمدن يك دولت شيعي و تضعيف موقعيت سني ها در عراق مخالف بوده اند، تلاش مي كنند تا از شرايط ملتهب موجود در اين كشور بر ضد دولت حاكم استفاده كرده و در نهايت زمينه را براي تعيين ساختار سياسي جديد در عراق به نحوي كه با ملاحظات و انتظارات آنها منطبق باشد فراهم سازند. در شرايط فعلي نيز استفاده از مسائل و حواشي مرتبط با موضوع اعدام صدام مورد توجه گسترده اين كشورها قرار گرفته است.
مخالفان اجراي حكم اعدام صدام
دو گروه از كشورها بر دولت عراق براي جلوگيري از اجراي حكم صدام فشار وارد مي كردند. دسته نخست برخي كشورهاي غربي بودند كه مخالفت شان با اجراي حكم اعدام صدام از منظر مخالفت با اصل مجازات است. دسته دوم، برخي كشورهاي عربي بودند. اين كشورها تنها تفسيري كه براي مخالفت خود ارائه مي دهند اين كه نمي خواستند در تاريخ معاصر كشورهاي عربي ثبت شود كه مقام نخست يكي از اين كشورها در دادگاه محاكمه و به سزاي اعمالش رسيده است، اين درحالي است كه اين كشورها خود براي جنايت هايي خيلي كمتر از جنايت صدام، حكم اعدام صادر مي كنند. متاسفانه برخي از رسانه هاي منطقه هم به دليل گرايشات قومي و قبيله اي، چنان جار و جنجالي راه انداختند كه گويا صدام فردي مظلوم و بي گناه بوده است كه البته بازتاب اين مظلوم نمايي در مواضع شماري از دولت ها هم مشهود بود.
همچنين تعجيل در اجراي حكم اعدام صدام را بايد در راستاي علاقه كشورهاي عربي و غربي براي بين المللي  نشدن پرونده صدام دانست. اساسا كشورهاي عربي و غربي علاقه داشتند، صدام با جرم داخلي محكوم شود و محاكمه وي به پرونده هايي كه هم غرب و هم كشورهاي عربي در آن مشاركت جدي داشتند نرسد، زيرا بسياري از رفتارهاي اين كشورها با محكوميت صدام، محكوم مي شد.
افزون بر اين، اعدام صدام، سبب ايجاد شكاف ميان دولت ها و ملت هاي عرب شده است، فعالان سياسي و مطبوعاتي مصر، يمن و برخي ديگر از كشورها، حمايت خود را از صدام پنهان نكرده و از اعدام وي انتقاد كرده اند. اما دولت هاي اين كشورها در تنگناي انتخاب موضع گرفتار شده اند. آنها نه ياراي حمايت از حكم اعدام و رنجاندن بخش هايي از افكار عمومي خود را دارند و نه مصالح بين المللي شان اجازه مي دهد كه با حاميان صدام همنوا شوند. همچنين اين درحالي است كه اعدام سريع يك فرد سياسي داراي اطلاعات فراوان، بدين معني است كه كساني در پنهان ساختن حقايق علاقمند هستند. در حدود پانصد اتهام به صدام وارد شد كه دادگاه بررسي جنايات او، صلاحيت خود را براي دوازده اتهام آن تاييد كرد. البته اعدام صدام مانع از رسيدگي به اين پرونده ها نخواهد شد اگرچه در خصوص پرونده هايي ازجمله جنگ عليه ايران و كويت، دادگاه صدام، صلاحيت خود را براي بررسي مسائل بين المللي اين پرونده صالح ندانست، اما براساس اصل جانشيني دولت ها كه يك اصل حقوقي پذيرفته شده در حقوق بين المللي است، حتي اگر دولت فعلي عراق با اعمال صدام مخالف باشد، اما مسئول كارهاي دولت قبل است و اين مسائل همچنان باقي مي ماند تا در زمان مناسب و در دادگاه بين المللي بررسي شود و ايران و كويت از حق خود دفاع كنند.
پيامدهاي احتمالي اعدام صدام
برخي ناظران سياسي اقدام دولت نوري المالكي را سرآغاز تحولات مهمي در عراق ودنياي عرب دانسته اند. اين دسته از تحليل گران اعدام صدام را عاملي براي خدشه داركردن وحدت ملي عراق توصيف كردند كه مي تواند عواقب ناگواري براي اين كشور آشوب زده ببار آورد، اما به نظر مي رسد هيجانات كوتاه مدتي كه اعدام صدام پديد آورده است ممكن است كه در كوتاه مدت افزايش يابد اما درميان مدت كاهش خواهد يافت. مهمترين عوامل ناامني در عراق بعثي ها هستند كه به صورت مستقل و همچنين به صورت همكاري با گروه هاي تكفيري عمل مي  كنند كه به خاطر زنده بودن و حضور صدام در عراق، هنوز به او وفادار بودند. بدون شك در نبود صدام، نيروهاي وفادار به وي،  وجه نمادين كارزار مسلحانه خود را عليه دولت عراق از دست مي دهند و همين مساله ممكن است آنها را به بي نتيجه بودن رفتار خشونت آميزشان متقاعد سازد و موجب تجديدنظر آنان در رفتارشان شود.
</TEXT>
</DOC>
<DOC>
<DOCID>HAM2-851030-100</DOCID>
<DOCNO>HAM2-851030-100</DOCNO>
<ORIGINALFILE>/1385/851030/world/_siasatw.htm</ORIGINALFILE>
<ISSUE>شنبه 30 دي 1385</ISSUE>
<DATE calender="Western">2007-01-20</DATE>
<DATE calender="Persian">1385/10/30</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
نگاه
گزارش سازمان ملل درباره عراق در سال 2006
</TITLE>
<TEXT>
گروه بين الملل- ساعاتي قبل از انفجار مهيب دانشگاه بغداد كه بيش از 65 كشته به جا گذاشت، سازمان ملل در گزارشي شمار واقعي قربانيان درگيري ها و انفجارهاي سال2006 در عراق را 34452 نفر و بسيار بيشتر از شمار اعلام شده قبلي اعلام كرد. براساس اين آ مار يعني در هر روز 94 غير نظامي در سال2006 در عراق كشته شده اند. همچنين در اين سال 36685 غير نظامي هم مجروح شده اند كه در اين ميان 2222 زن و 777 كودك بوده اند. پيش از اين وزارت كشور عراق شمار قربانيان را 12357 نفر اعلام كرده بود. روزنامه واشنگتن پست هم هفته گذشته در خبري شمار قربانيان عراقي در سال 2006 را 22950 نفر اعلام كرده بود. اما آمار سازمان ملل از اين رقم هم بيشتر است. دولت عراق از انتشار اين آمار همواره خودداري مي كند و اگر هم اين آمار را منتشر كند از رقم واقعي كمتر است. هر سال كه سازمان ملل آمار خود را درباره شمار قربانيان منتشر مي كند، دولت عراق اين سازمان را به بزرگنمايي اتفاقات عراق متهم مي نمايد. اما رئيس هيات نمايندگي سازمان ملل در عراق روز چهارشنبه هنگام اعلام اين آمار گفت، اين آمار و ارقام را سازمان ملل از منابع مختلف از جمله بيمارستان ها تهيه كرده و به همين دليل از صحت آنها اطمينان دارد.
در بخش ديگري از گزارش سازمان ملل از فعاليت نهادهاي پليسي و قضايي عراق انتقاد شده و بعضي از اين فعاليت ها مغاير با قوانين بين المللي حقوق بشر توصيف شده است. همچنين سازمان ملل خواستار شفافيت كاري وزارت حقوق بشر و گروه هاي غير دولتي حقوق بشر در عراق شده است. حكومت قانون در اين گزارش گام اساسي براي كنترل درگيري هاي قومي و مذهبي در عراق اعلام شده و آمده است كه نهادهاي قانوني در كشور عراق هنوز تا استقرار كامل و فعاليت كارآمد فاصله زيادي دارند و در اين راه فقط نبايد به تدوين قانون اساسي اكتفا شود. نيروهاي مسئول برقراري و حفاظت از نظم و قانون در كشور عراق به وظيفه و تعهد خود عمل نمي كنند و از غير نظاميان حمايت و حفاظت نمي كنند. ضمن آنكه فعاليت اين نيروها در بسياري از موارد با استانداردهاي حقوق بشري سازگاري ندارد. مثلا بسياري از دستگيرشدگان توسط اين نيروها بدون دسترسي به وكيل و امكان برخورداري از محاكمه عادلانه مدتها در زندان به صورت بلاتكليف به سر مي برند.
در سال 2006 حمله به حرفه اي ها و همچنين محدوديت آزادي بيان بيشتر از گذشته بوده است. شرايط زنان از نظر دستيابي به حقوق اوليه و آزادي در جامعه وخيم تر شده است. اقليت ها هم بيشتر از گذشته هدف حمله قرار گرفته و حمله و تهديد عليه مسيحيان از ديگر اقليت ها بيشتر است. كشتار قضات وكلا و ارعاب و تهديد آنها روند رسيدگي منصفانه قضايي را در كشور عراق بيشتر از گذشته با خطر رو به رو كرده است و استقلال قضايي را به طور كامل از ميان برده است. از سال 2003 تاكنون بيش از 12هزار افسر پليس و نيروي امنيتي عراق كشته شده اند. اين به آن معني است كه در هر روز 10 افسر پليس كشته شده اند.
همچنين شمار بي خانمان ها در عراق كه از سر اجبار مجبور به ترك خانه و زندگي خود شده اند در سال 2006 افزايش يافته است. در اين سال فقط در بغداد بيش از 38766 نفر بي خانمان شده اند.
در گزارش سازمان ملل شرايط حقوق بشري در بعضي مناطق عراق از جمله جنوب و شمال اين كشور و منطقه كردستان به طور ويژه مناسب تر از مناطق ديگر توصيف شده است. اما همچنان حقوق زنان در منطقه كردستان عراق نامناسب اعلام شده است. همچنين در شهر كركوك اوضاع براي اقليت اين شهر نامساعد توصيف شده و آمده است كه اين شرايط بايد هر چه زودتر مورد رسيدگي قرار گيرد.
شرايط در شهر بغداد بسيار وخيم تر از ديگر شهرهاي عراق است. مردم اين شهر نسبت به نيروهاي ارتش و پليس عراق بدبين هستند و حتي براي تحويل گرفتن جنازه قربانيان خود به مقرهاي پليس مراجعه نمي كنند. بيشترين شمار حملات در سال 2006 در شهر بغداد در ماه هاي آخر اين سال روي داد. شهر بغداد كانون درگيري هاي قومي ميان شيعه و سني است و گروه هاي منتسب به اين دو گرايش بيشترين تلاش خود را براي كنترل بخش هاي مهم اين شهر انجام مي دهند. گروه هاي عامل ناآرامي در اين شهر براي تامين مالي خود و فعاليت هايشان به گروگانگيري دست مي زنند. به همين دليل شركت ها و سازمان هاي خارجي در اين شهر امنيت ندارند.
</TEXT>
</DOC>
</HAMSHAHRI2>
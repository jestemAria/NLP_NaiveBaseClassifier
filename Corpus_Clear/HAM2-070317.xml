<?xml version="1.0" encoding="utf-8"?>
<!DOCTYPE HAMSHAHRI2 SYSTEM "hamshahri.dtd">
<HAMSHAHRI2>
<COPYRIGHT>
Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!
</COPYRIGHT>
<DOC>
<DOCID>HAM2-851226-001</DOCID>
<DOCNO>HAM2-851226-001</DOCNO>
<ORIGINALFILE>/1385/851226/news/_adabh.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
استقبال از سال86، با دوپاره شدن نمايشگاه كتاب و حذف يارانه كاغذ
حوزه كتاب سال آينده خبر ساز مي شود
</TITLE>
<TEXT>
گروه ادب و هنر _ سال 1385 در شرايطي به آخرين روزهاي خود رسيده است كه همچنان دنياي كتاب و كاغذ، يكي از خبرسازترين حوزه هاي فرهنگ در اين سال محسوب مي شود.
اكنون در آخرين شماره روزنامه در سال 85، چشم انداز سال آينده نيز، چشم اندازي پرتلاطم يا پرخبر براي دنياي كتاب به نظر مي رسد. سال 1386 آبستن دو رويداد بزرگ و حتي حياتي در اين حوزه است: برگزاري نمايشگاه كتاب تهران كه براي نخستين بار به صورت دوپاره در مصلاي امام خميني(ره)و محل دائمي نمايشگاه هاي بين المللي برپا خواهد شد و حذف يارانه كاغذ كه بدون هيچ ترديدي، اثرات مثبت و منفي چشمگيري بر چرخه توليد و توزيع كتاب خواهد گذاشت. بدون اغراق، شايد پس از انقلاب تاكنون، هيچ رويدادي در حوزه كتاب، به ميزان دوپاره شدن نمايشگاه كتاب بحث انگيز نبوده و خبرساز نشده باشد. اين اتفاق كه در ارديبهشت سال آينده روي مي دهد، با تمام انتقادهاي ريز و درشتي كه به همراه داشت، حالا با اتمام زمان ثبت نام ناشران داخلي و فرارسيدن تعطيلات نوروزي، احتمالا فعلا به فراموشي سپرده خواهد شد و براي قضاوت نهايي درباره مواضع وزارت فرهنگ در اين باره و اثراتي كه بر دنياي كتاب مي گذارد، لازم است تا ارديبهشت صبر كنيم. هرچند كه هنوز هم ناشران گوناگوني مشغول انتقاد از برگزاري بخش داخلي نمايشگاه در مصلا هستند. با اين حال حداقل نتيجه اين ماجرا، بار تبليغي بسيار سنگين براي نمايشگاه امسال و اتحاد صنعت نشر بوده است.
با تمام اين حرف ها، امسال هزار و 100 ناشر براي بخش داخلي نمايشگاه بيستم ثبت نام كرده اند. اما اين رقم در مقايسه با سال گذشته نزديك به 40درصد كاهش داشته است. در دوره نوزدهم، هزار و 809 ناشر در نمايشگاه تهران حضور داشتند و آن طور كه مهر گزارش كرده، اين رقم در سال 1384 به بالاترين حد خود رسيده است: 1800 ناشر. شايد تنها به اين علت كه مجري برگزاري بخش داخلي نمايشگاه در سال 84، اتحاديه و تعاوني ناشران تهران بوده اند.
اما سوي ديگر اين ماجرا، حذف يارانه كاغذ كه قرار است از سال آينده رخ دهد، تكاپوي ديگري رادر اين عرصه ايجاد كرده است. اين رخداد كه تنها با انتشار خبرش، حول و ولاي بسياري را در فضاي نشر كشور ايجاد كرد و منجر به نوسان قيمت زيادي شد، بدون شك تصميم شجاعانه ديگري در وزارت فرهنگ است. اما باز هم مخالفت فعالان اين حوزه را به دنبال داشته است. آيت الله ناصر مكارم شيرازي در اين باره به مهر مي گويد: پرداخت يارانه كاغذ همانند يارانه نان ضروري است و حذف آن در دولت كنوني، شوك سنگيني به حوزويان، مراكز ديني، فرهنگي و مطبوعات وارد كرده است.
آيت الله مكارم در ديدار معاون فرهنگي وزير ارشاد تأكيد كرده است: حذف يارانه كاغذ براي مؤسسات چاپ و نشر مشكلي ايجاد نمي كند، ولي درمجموع به حوزوي ها و مراكز ديني و مطبوعات شوك سنگيني وارد كرده است.
ايشان اضافه مي كند: حذف يارانه كاغذ موجب مي شود تا برخي افراد، دولت را به مخالفت با چاپ كتاب هاي مذهبي متهم كنند و اگر اين مشكل برطرف نشود، اصل كلي گراني كه يك اتهام به دولت فعلي است، تأييد مي شود.
به هر روي، حالا در آستانه سال 1386، صرف وجود هيجان هاي خبرساز در حوزه آرام و مظلوم كتاب، شادي آور است. اما اين كه آيا حذف يارانه كاغذ و برگزاري دوپاره نمايشگاه كتاب، درمجموع به پويايي بيشتر چرخه چاپ و نشر ياري مي رساند يا اوضاع را از آنچه كه هست، وخيم تر مي كند، پرسشي است كه تنها بايد پس از تعطيلات نوروز به آن انديشيد. دست كم به اين علت كه روزهاي نخست سال با خاطري آرام و آرزوي روزهاي بهتر سپري شود. سالي كه نكوست از بهارش پيداست.
</TEXT>
</DOC>
<DOC>
<DOCID>HAM2-851226-002</DOCID>
<DOCNO>HAM2-851226-002</DOCNO>
<ORIGINALFILE>/1385/851226/news/_adabh.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
ادبيات
</TITLE>
<TEXT>


فراخوان آواز گنجشك ها: مجيد مجيدي هنوز براي نقش اول فيلمش با نام آواز گنجشك ها دنبال بازيگر مي گردد و اين بار مي خواهد هنرپيشه مورد نظرش را از ميان علاقه مندان شهرستاني انتخاب كند به همين خاطر براي تست بازيگري دعوت به عمل  آورده است. مجيد.ي از كليه علاقه مندان 15 فروردين ماه 86 در فرهنگسراي بهمن تست خواهد گرفت. آقايان با سن 35 تا 50 سال مي توانند براي اين تست در روز ياد شده از ساعت 10 تا 19 به فرهنگسراي بهمن واقع در ميدان بهمن مراجعه كنند.
اشعاري براي امام راحل: مجموعه  شعرهاي فاطمه راكعي درباره  امام خميني(ره)تا نمايشگاه كتاب منتشر مي شود. اين مجموعه  با نام ديروز با ما كسي بود شامل شعرهاي كلاسيك و بيشتر، غزل هاي اين شاعر است، كه تعدادي از آنها قبلاً منتشر شده اند، و بعضي نيز شعرهاي تازه او هستند. همچنين در اين مجموعه سروده هايي درباره  شهيدان انقلاب ارائه شده اند.



آخرين كار منتشر نشده: با انتشار مجموعه شعر فرصت ناياب، انتشار شعرهاي منتشر نشده  مرحوم سيد حسن حسيني به پايان مي رسد. اين مجموعه شعر شامل شعرهاي كلاسيك چاپ نشده  اين شاعر فقيد است، كه به همراه يادداشت هاي او درباره سبك هندي در يك مجلد به چاپ خواهد رسيد. اين اثر با انتخاب قيصر امين پور و ساعد باقري و با مقدمه امين پور به همت انجمن شاعران ايران تا نمايشگاه كتاب منتشر خواهد شد.



موسيقي ايراني هفت شهر: پيمان سلطاني، رهبر اركستر بين الملل ايران، موسيقي متن فيلم هفت شهر كه به زندگي مولانا اختصاص دارد را ساخت. اين فيلم كه محصول كشور تركيه است، روايتي از زندگي شمس و مولانا است كه به مناسبت هشتصدمين سال تولد مولانا و نامگذاري سال 2007 به نام اين شاعر پر آوازه ايراني، در جشنواره كن به نمايش درمي آيد. سلطاني در اين زمينه به ميراث خبر گفت: حدود 2 ماه قبل سفارش ساخت موسيقي اين فيلم از طرف تهيه كنندگان فيلم به من داده شد. هم اكنون موسيقي آن نوشته و ضبط شده و تحويل سازندگان شده است.
</TEXT>
</DOC>
<DOC>
<DOCID>HAM2-851226-003</DOCID>
<DOCNO>HAM2-851226-003</DOCNO>
<ORIGINALFILE>/1385/851226/news/_adabh.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
برنده اسكار در تهران
</TITLE>
<TEXT>


برنده اسكار در تهران اگر از طرفداران پرو پاقرص كارتون هاي خارجي باشيد حتماً مي دانيد كه حكايت با مزه يك پنگوئن كاملاً متفاوت امسال جايزه بهترين انيميشن را در مراسم اسكار به دست آورد و حالا اين پنگوئن با دوبله چند جوان به شبكه تهران مي آيد.
انيميشن برنده اسكار خوشقدم به سفارش گروه كودك و نوجوان شبكه تهران در انجمن گويندگان جوان دوبله شده و شما مي توانيد آن را در ايام نوروز از اين شبكه ببينيد. اين انيميشن قصه قبيله اي از پنگوئن هاست كه در بين آنها پنگوئني به دنيا مي آيد ولي به صورت كاملاً اتفاقي غذا و ماهي كمياب مي شود. پنگوئن تازه متولد شده مامبل نام دارد و با بقيه پنگوئن ها متفاوت است. او نمي تواند آواز بخواند.
</TEXT>
</DOC>
<DOC>
<DOCID>HAM2-851226-004</DOCID>
<DOCNO>HAM2-851226-004</DOCNO>
<ORIGINALFILE>/1385/851226/news/_adabh.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
لطفي در استخر افتاد، سريال تعطيل شد
</TITLE>
<TEXT>
ايسنا: غلامحسين لطفي كه به هنگام بازي در سريال نوروزي بايرام به استخر خالي سقوط كرده و به شدت آسيب ديده بود، پس از 2 روز از بيمارستان مرخص شد. غلامحسين لطفي بر اثر اين حادثه، از ناحيه  پاي چپ و مهره هاي كمر به شدت آسيب ديد و پزشكان ادامه  حضور وي را در سريال غيرممكن تشخيص داده اند. اين در حالي است كه هم چنان 10 درصد از ايفاي نقش غلامحسين لطفي در اين سريال باقي مانده است و سازندگان مجموعه  نوروزي بايرام را با مشكل جدي مواجه كرده است.
</TEXT>
</DOC>
<DOC>
<DOCID>HAM2-851226-005</DOCID>
<DOCNO>HAM2-851226-005</DOCNO>
<ORIGINALFILE>/1385/851226/news/_adabh.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
رئيس شايد نوروز بيايد
</TITLE>
<TEXT>
فارس: در حالي كه دست اندركاران رئيس درصدد اكران آخرين فيلم مسعود كيميايي در نوروز 86 هستند، اين فيلم هنوز موفق به اخذ پروانه نمايش عمومي نشده ولي شايد امروز اين اتفاق رخ دهد. در صورت عدم نمايش فيلم در اكران نوروز 86، مقطع تابستان 86 براي نمايش عمومي اين فيلم محتمل به نظر مي رسد. در صورت عدم نمايش رئيس، با توجه به كم بودن درخواست هاي سينمادارها، احتمال نمايش فيلم پارك وي ساخته فريدون جيراني در گروه پنجم اكران نوروزي قطعي تر است كه اين قضيه نيز امروز مشخص خواهد شد.
</TEXT>
</DOC>
<DOC>
<DOCID>HAM2-851226-006</DOCID>
<DOCNO>HAM2-851226-006</DOCNO>
<ORIGINALFILE>/1385/851226/news/_adabh.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
كوتاه
</TITLE>
<TEXT>
شهردار تهران در اختتاميه نمايشگاه بزرگ پيامبر اعظم:
سيره نبوي بايد در زندگي ايرانيان نهادينه شود
سما: شهردار تهران با تاكيد بر ضرورت نهادينه شدن سيره نبوي در زندگي ايرانيان گفت: درحالي كه مشكل فرهنگي ما انتشار نفاق، دورويي، تهمت و رقابت به جاي رفاقت است، تعدادي از افراد به اشتباه دغدغه بلندي موي جوانان و پوشيدن شلوار جين را دارند.
دكتر محمد باقر قاليباف روز گذشته در مراسم اختتاميه نمايشگاه بزرگ پيامبر اعظم ص كه با همكاري نهاد نمايندگي مقام معظم رهبري در دانشگاه ها و ستاد بزرگداشت پيامبر اعظم در كانون پرورش فكري كودكان و نوجوانان برگزار شد در خصوص اهميت پرداختن به اخلاق نبوي در كشور توضيحاتي را ارائه كرد.شهردار تهران با تاكيد بر اين كه حركت هايي مانند اين نمايشگاه در سال پيامبر اعظم در جامعه كمتر ديده شده گفت: مكارم اخلاقي پيامبر بايد در دستور كار مديران كشوري قرار بگيرد چرا كه جامعه بدون اين اصول به پوچي مي رسد.قاليباف با تاكيد براينكه داشتن نگاه پيامبرگونه به تمام مسائل جامعه شدني است افزود: برخلاف تصور عده اي كه مي گويند در عصر كنوني نمي توان با اين روش جامعه را اداره كرد و با استناد به ارزشهاي دوره دفاع مقدس درمي يابيم كه مي توان با درك تمام ابعاد آن دوره به چنين درجه اي نائل شد.شهردار تهران عدالت را به معناي قرار گرفتن هر چيزي در جاي خود دانست و گفت: واي بر مديريتي كه حقي را فداي مصلحتي كند.
300، همچنان خبرساز است
گروه ادب و هنر _ گرچه 300 در اولين هفته اكران خود به فروش 70 ميليون دلاري در سينماهاي امريكا دست يافته اما همچنان از سوي ايرانيان و حتي غيرايرانيان با محكوميت جدي مواجه است.
روزنامه انگليسي زبان استار چاپ مالزي كه روزانه بيش از يك ميليون نفر خواننده دارد نوشت: ايراني ها معتقدند كه اين فيلم يك تهمت و افتراي تاريخي است. اين روزنامه كه اين مطلب را به نقل از آسوشيتدپرس آورده است، در ادامه يادآور شده: فيلم 300 زماني به اكران درآمده است كه كشمكش بر سر مساله هسته اي ميان ايران و آمريكا به حداكثر رسيده است و در عراق هم اوضاع آشفته است. در پايان اين گزارش به تيتر روزنامه همشهري اشاره شده است كه در آن آمده است: 300 در خدمت سياستهاي رهبران آمريكاست و پيش بيني نموده است كه اين فيلم موجي از اعتراضات را در اروپا و آمريكا به دليل تهمت هاي آشكار آن برخواهد انگيخت.
از سوي ديگر نادر يغمائيان كه فيلم انيميشن جمشيد و خورشيد را آماده اكران دارد در نشستي مطبوعاتي گفت: مي توانيم با نمايش اين فيلم انيميشن در سطح بين المللي، مقابله اي با فيلم 300 داشته باشيم.
در همين حال فارس گزارش داده كه پروژه ذوالقرنين كه قرار بود 2 سال پيش درباره زندگي كوروش پادشاه ايراني ساخته شود،بلاتكليف مانده است. عزيز الله حميدنژاد نويسنده و كارگردان اين پروژه گفت: در زمينه ذوالقرنين مطالعه كردم و انطباق آن را با كوروش كبير نزديك ديدم، به اين فكر افتادم چرا ما چنين شخصيتي را به دنيا معرفي نكنيم قبل از اينكه آنها معرفي كنند. وي درباره تعلل مسئولين براي ساخت پروژه ذوالقرنين گفت:كسي نگفت كه اين پروژه را كار نمي كند و چندين بار تصميم گرفتند تحقيق و نگارش كار را جدي نگاه كنند و وارد قرارداد شويم اما نشديم. با مسئولان ديگر فرهنگي صحبت كردم عموماً همه تأييد مي كنند ولي هيچكس جرأت قدم گذاشتن به جلو را ندارد.
جشنواره مي تواند همدان را متحول كند
همدان - خبرنگار همشهري: مدير اجرايي بيست و يكمين جشنواره بين المللي فيلم هاي كودكان و نوجوانان گفت: ما بر خلاف اصفهان با دست خالي به استقبال جشنواره رفتيم.زمرديان تاكيد كرد: اگر از اين فرصت براي معرفي همدان استفاده كنيم، جشنواره از عوامل مهم توسعه براي همدان مي شود.
جواب ارشاد را نمي دهيم
مدير شبكه راديويي جوان گفت: در حال حاضر ترجيح مي دهيم پاسخي به اطلاعيه وزارت فرهنگ و ارشاد اسلامي درباره عملكرد شبكه راديويي جوان ندهيم.
</TEXT>
</DOC>
<DOC>
<DOCID>HAM2-851226-007</DOCID>
<DOCNO>HAM2-851226-007</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
عكس:روز
</TITLE>
<TEXT>


 عكس: همشهري‎/ جواد گلزار
تهران، 24 اسفند، بهشت زهرا س - در آخرين پنجشنبه سال 85، مردم سراسر كشور به زيارت اهل قبور رفتند.
</TEXT>
</DOC>
<DOC>
<DOCID>HAM2-851226-008</DOCID>
<DOCNO>HAM2-851226-008</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
فرهنگسرا
</TITLE>
<TEXT>
نقدو بررسي فيلم
فيلم سينمايي بازي به كارگرداني غلامرضا رمضاني در تاريخ 26 اسفندماه پس از اكران در فرهنگسراي طبيعت نقد و بررسي مي شود. اين نشست شامل نقد و بررسي اين فيلم با حضور دست اندركاران عوامل فيلم است. علاقه مندان مي توانند براي شركت در نشست مذكور در تاريخ اعلام شده ساعت 30: 16 تا 30: 18 به نشاني فلكه دوم تهرانپارس- انتهاي خيابان جشنواره- فرهنگسراي طبيعت- سالن گلبانك مراجعه كنند و يا با شماره تلفن 773754735 تماس بگيرند.
مسابقه كتابخواني
كتابخانه هاي بهاران و دكتر حسابي به مناسبت فرارسيدن سال نو و با هدف آشنايي هرچه بيشتر نسل جوان با جشن ها و مراسم نوروزي و زنده نگه داشتن آيين هاي مشترك اقوام ايراني، اقدام به برگزاري مسابقه كتابخواني با عنوان جشن ها و آيين هاي ايراني كرده اند. سئوالات اين مسابقه از كتاب آيين هاي نوروزي طراحي شده و شركت كنندگان با مطالعه اين كتاب مي توانند به پرسشها پاسخ داده و پاسخنامه تكميل شده را تا تاريخ 28 اسفند ارسال كنند. علاقه مندان براي شركت در مسابقه مي توانند به كتابخانه بهاران واقع در ميدان ابوذر- انتهاي خيابان سجاد جنوبي - ميدان بهاران- فرهنگسراي اقوام مراجعه كنند و يا با تلفن: 66218568 تماس بگيرند.
</TEXT>
</DOC>
<DOC>
<DOCID>HAM2-851226-009</DOCID>
<DOCNO>HAM2-851226-009</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نشريات نوروزي گل آقا
</TITLE>
<TEXT>
شماره هاي نوروزي نشريات گل آقا همراه با يك نشريه جديد با نام ماهنامه كميك گل آقا به چاپ رسيد.
هفته نامه بچه هاي... گل آقا در اين شماره خود كه شامل مجله در مجله سرگرمي و لطيفه است به چاپ كاريكاتور مهناز افشار، گفت وگو با هنرمندان و ورزشكاران، گفت وگو با جي.كي.رولينگ و... پرداخته است. ماهنامه گل آقا هم شماره نوروز خود را به موضوعات مختلف ازجمله گفت وگو با دكتر معصومه ابتكار و مسعود ده نمكي اختصاص داده است.
سالنامه گل آقا نيز مطابق هر سال قبل از شروع سال جديد به چاپ رسيده است. از سوي ديگر جديدترين نشريه گل آقا با عنوان ماهنامه كميك گل آقا، امسال همراه با شماره هاي نوروزي نشريات گل آقا عرضه شده است.
</TEXT>
</DOC>
<DOC>
<DOCID>HAM2-851226-010</DOCID>
<DOCNO>HAM2-851226-010</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مسابقه با جايزه
</TITLE>
<TEXT>
كدام دعا؟
كدام يك از اين جملات جزو دعاي تحويل سال نيست؟
a)يا محول الحول و الاحوال
b)يا مسبب الاسباب
c)يا مدبر الليل و النهار
d)يا مقلب القلوب و الابصار
نحوه شركت در مسابقه: شركت كنندگان بايد يكي از گزينه هاي a ,b ,c ,d را حداكثر تا ساعت 16 روز 13 فروردين به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. اين مسابقه به مناسبت فرا رسيدن نوروز 50 برنده خواهد داشت.شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند.گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 48


</TEXT>
</DOC>
<DOC>
<DOCID>HAM2-851226-011</DOCID>
<DOCNO>HAM2-851226-011</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
كتاب سال
همشهري سال 85، به زودي منتشر مي شود
</TITLE>
<TEXT>


همشهري آنلاين: مؤسسه همشهري در يك اقدام بي نظير در تاريخ انتشار كتاب سال، همزمان با نمايشگاه مطبوعات سال 86 همشهري سال 85 خود را منتشر مي كند.
احمد توكلي سردبير همشهري سال گفت: علاوه بر سرعت در انتشار همشهري سال، سعي شده است استانداردهاي كتاب سال در اين مجموعه رعايت شود. در اين مجموعه علاوه بر روزشمار سال كه به طور كامل و موجز آورده شده، پرونده رويدادهاي مهم سال مورد بررسي قرار گرفته است. به طوري كه مخاطب با مطالعه آن مي تواند به يك جمع بندي از دستاوردهاي يك سال گذشته در بخش هاي مختلف دست پيدا كند. به گفته دكتر توكلي، اين كتاب كه همزمان، بخش اعظم آن مراحل آماده سازي و چاپ را طي مي كند، از فصل هاي اجتماعي، فرهنگ و هنر، سياست، موضوعات شهري، علمي، اقتصادي و ورزشي برخوردار است. وي در پاسخ به اين سؤال كه چگونه ممكن است، هنوز سال تمام نشده، وقايع و رويدادهاي سال را زير چاپ فرستاد، گفت، بخش آخر كتاب كه شامل وقايع دهه پاياني اسفند ماه است تا دوم فروردين ماه آماده و به دست چاپ سپرده مي شود.
پرونده هسته اي، اصل 44، بررسي انتخابات شوراها و خبرگان، اعدام صدام حسين، جنگ 33روزه لبنان، موضوع فلسطين، جشنواره هاي مختلف فجر، موفقيت هاي علمي كشور، فوتبال در سال 85، جام جهاني، موضوعات اجتماعي و شهري و بسياري مطالب مهم و خواندني در مجموعه همشهري سال به قلم روزنامه نگاران مطرح هر حوزه نوشته شده است.
سردبير همشهري سال، اظهار اميدواري كرد باتوجه به گستردگي و اهميتي كه رويدادهاي 85 داشته و حساسيت هاي مترتب بر آن و سرعت در انتشار كتاب، اين مجموعه بتواند مورد رضايت خوانندگان قرار گيرد. همشهري سال در 450 صفحه با 2 جلد سخت و شوميز، تمام رنگي منتشر مي شود.
</TEXT>
</DOC>
<DOC>
<DOCID>HAM2-851226-012</DOCID>
<DOCNO>HAM2-851226-012</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نتايج ليگ برتر فوتبال
</TITLE>
<TEXT>
سايپا يك................................... برق شيراز يك
ملوان انزلي 2.................... مس كرمان يك
راه آهن يك........................................... استقلال 2
</TEXT>
</DOC>
<DOC>
<DOCID>HAM2-851226-013</DOCID>
<DOCNO>HAM2-851226-013</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بازار
از دست چين هاي گران تا فله اي هاي تلخ
</TITLE>
<TEXT>


تنوع قيمتي انواع آجيل و خشكبار از گران هاي دست چين شده تا فله اي هاي تلخ، آن قدر زياد بود كه دستفروش ها هم امسال با حجم بالا تري در اين ميدان رقابت تنگاتنگ شركت كردند.
اما در حال حاضر در كنار قيمت هاي تعديل شده برخي مراكز توزيع آجيل، قيمت ها در بازار آزاد از اين قرار است: فندق با پوست از 6000 تا 8000 تومان، مغز فندق از 10 هزار تا 12 هزار تومان، بادام با پوست از 2500 تا 5000 تومان و مغز بادام از 6500 تا 9000 تومان.
همچنين تخمه ژاپني از كيلويي 4500 تا 6000 تومان، تخمه كدو مشهدي ريز از كيلويي 4500 تا 5000 تومان، تخمه كدو طرح مشهدي از كيلويي 3000 تا 4500 تومان، تخمه درشت مرمري از كيلويي 3000 تا 4000 تومان و تخمه آفتابگردان شمشيري از كيلويي 2000 تا 3000 تومان در اختيار مصرف كنندگان بازار آزاد قرار مي گيرد. پسته اكبري از كيلويي 6000 تومان تا 11 هزارتومان، پسته كله قوچي از كيلويي 6000 تا 10000 تومان، پسته احمد آقايي از كيلويي 6000 تا 8500 تومان و پسته فندقي از كيلويي 4500 تا 6500 تومان به فروش مي رسد.
</TEXT>
</DOC>
<DOC>
<DOCID>HAM2-851226-014</DOCID>
<DOCNO>HAM2-851226-014</DOCNO>
<ORIGINALFILE>/1385/851226/news/_akhar.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
در شهر چه خبر
</TITLE>
<TEXT>
ميگوي شب عيد
از گوشه و كنار شهر خبر مي رسد با اينكه ميگو هنوز هم قيمت بالايي نسبت به ساير آبزيان دارد اما براي سال جديد قصد دارد خود را در سفره شب عيد جا دهد. از سوي ديگر به مناسبت فرا رسيدن روزهاي پاياني سال و افزايش اشتياق مردم به مصرف آبزيان به ويژه ماهي و ميگو، جشنواره اي در 4 نقطه از ميادين ميوه و تره بار تهران شامل جلال آل احمد، صادقيه، لواساني و ملاصدرا تا تاريخ 28 اسفند ماه برپا مي شود. براي شهروندان كرجي نيز نمايشگاه عرضه مستقيم ماهي و ميگو در ميدان تره بار ماهان كرج برگزار مي شود. اين جشنواره شامل عرضه ميگو به قيمت بسيار مناسب و نيز كلاس هاي آموزش روش هاي طبخ ميگو خواهد بود. عرضه انواع ماهي دريايي و پرورشي از ديگر بخش هاي اين جشنواره است. اين نمايشگاه توسط شيلات استان تهران و با همكاري اتحاديه تعاوني صيادان و سازمان شيلات ايران برگزار مي شود.
هندوانه خارج فصل
زياد دور از ذهن نيست كه با افزايش حجم توزيع ميوه هاي خارج از فصل، هندوانه هم خود را در سبد ميوه  ديدوبازديد  قراردهد زيرا در حال حاضر كار برداشت محصول هندوانه از سطح 1200 هكتار زمين هاي دشت باهوكلات اين شهرستان آغاز شد. روزانه بين 300 تا 400 تن از اين محصول در زمينهاي باهوكلات برداشت مي شود. زمين هاي دشت باهوكلات چابهار يكي از مناطق حاصلخيز و مستعد پرورش ميوه هاي گرمسيري، نيمه گرمسيري و نيز خارج از فصل است. محصولات زراعي خارج از فصل چابهار شامل پياز، سيب زميني، گوجه فرنگي، جو، دانه روغني كلزا، هندوانه و طالبي است.
موزه هاي رايگان مراغه
موزه ها و آثار تاريخي شهرستان مراغه در تعطيلات نوروزي براي بازديد گردشگران باز هستند. ميهمانان نوروزي و علاقه مندان مي توانند در ايام نوروزي از ساعت 8 صبح تا 9 شب از اين مكان ها ديدن كنند. در طول اين ايام براي معرفي پتانسيل هاي گردشگري و ميراث فرهنگي اين شهرستان 10 هزار بروشور و 10 هزار نقشه راهنماي آثار چاپ و در اختيار گردشگران قرار خواهد گرفت. به منظور راهنمايي ميهمانان نوروزي يك گروه راهنماي آثار تاريخي در محل اداره مستقر و يك گروه سيار در سطح شهر راهنمايي هاي لازم را به گردشگران نوروزي ارائه خواهند داد. بازديد از موزه سنگ نگاره ها و آثار تاريخي اين شهرستان رايگان است.
هفت سين هاي بومي
سفره هاي هفت سين بومي مناطق مختلف كشور اين بار در يك جا جمع شدند. در آستانه سال نو شماري از دانش آموزان آموزشگاه شهيد خرمن بيز نظرآباد با برپايي نمايشگاهي از سفره هاي هفت سين مناطق مختلف كشور به استقبال بهار رفتند. در اين نمايشگاه 27 سفره هفت سين با توجه به آداب و رسوم و تزئينات خاص هر منطقه از كشور تهيه و به نمايش گذاشته شده است. ايجاد شادابي در محيط مدارس و آشنايي بيشتر دانش آموزان با آداب و سنن مردم مناطق مختلف كشور در چگونگي برگزاري آيين ويژه تحويل سال نو از اهداف عمده برپايي اين نمايشگاه است. اين نمايشگاه مدت سه روز براي بازديد عموم داير است.
ايمن سازي
بزرگراه تهران - مشهد و جاده هاي ارتباطي اين استان توسط اكيپ هاي راهداري براي تسهيل در تردد مسافران نوروزي از مسير اين استان، ايمن سازي شده است. همچنين 20 اكيپ راهداري عمليات خط كشي، لكه گيري، درزگيري و شستن گل و لاي تابلوهاي راهنمايي و رانندگي در اين مسير را انجام داده اند و 34 كيلومتر از مسيرهاي دوطرفه اين بزرگراه نيز يك طرفه شده است.
پليس هميار
معاون راهنمايي و رانندگي نيروي انتظامي استان ايلام گفت: 40 هزار قطعه كارت شناسايي پليس هميار براي دانش آموزان ايلامي طي هفته جاري صادر شد. اين تعداد كارت شناسايي براي دانش آموزان مقطع ابتدايي در استان ايلام صادر شده است. اين دانش آموزان پس از گذراندن دوره هاي آموزش ترافيك و آموختن مقررات راهنمايي و رانندگي موفق به دريافت كارت شناسايي پليس هميار شده اند. پليس هميار نكات مهم رانندگي نظير عبور صحيح در معابر، رعايت سرعت مطمئنه، سبقتهاي نابجا و در مجموع رعايت مقررات راهنمايي و رانندگي را به رانندگان وسايل نقليه تذكر مي دهند.
امداد و نجات
طرح امداد و نجات جاده اي و راهنماي مسافران نوروزي جمعيت هلال احمر گيلان از ديروز در اين استان آغاز شد، اين طرح در قالب 13 اكيپ ثابت و شش اكيپ سيار در سطح استان پيش بيني و اجرا مي شود. در اجراي اين طرح روزانه 51 امدادگر مجرب، 13 پرسنل هلال احمر، 13 پزشك و 13 راننده فعاليت مي كنند كه 19 دستگاه آمبولانس و 19 دستگاه خودرو وانت نيز بكارگيري مي شود. همچنين جمعيت هلال احمر شهرستان رشت براي رفاه حال مسافران نوروزي با نصب 80 دستگاه چادر اسكان با شش نفر امدادگر و يك كارمند به طور روزانه در پارك بوستان ملت رشت پذيراي مسافران و مهمانان نوروزي است.
آموزش دريا نوردي
از منطقه آزاد كيش خبر مي رسد، به منظور ارتقاي ايمني دريانوردي در زمان نقل و انتقال ميهمانان نوروزي نخستين دوره ايمني دريانوردي ويژه شناورهاي مسافربري و تفريحي در جزيره كيش برگزار شد. به گزارش روابط عمومي مؤسسه ورزش و تفريحات سالم منطقه آزاد كيش، در اين دوره آموزشي ناخدايان و قايقراناني كه با شناورهاي خود به جزيره كيش تردد مي كنند، آموزش ديدند. شركت كنندگان در اين دوره آموزشي در خصوص مسايلي كه سبب كاهش تصادفات دريايي مي شود آشنا شدند.
</TEXT>
</DOC>
<DOC>
<DOCID>HAM2-851226-015</DOCID>
<DOCNO>HAM2-851226-015</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
خوشبخت ترين ها در سال 85
ارزش سهام 23 شركت 100، درصد افزايش يافت
</TITLE>
<TEXT>


گروه بورس- خوش بخت ترين هاي بورس در سال 85 سهامداران 23 شركتي بودند كه ارزش دارايي هايشان رشدهاي فراتر از 100 درصد را تجربه كرد.
طبق آخرين آمار دريافتي، در طول سال جاري قيمت سهام 23 شركت فعال در بورس دست كم دوبرابر شد. دراين ميان بيشترين سود از محل سرمايه گذاري در بازار سهام نصيب سهامداران شركت باما شد.
ارزش سهام اين شركت در يك سال گذشته 700 درصد رشد كرده است.
به جز باما، سهامداران 5 شركت ديگر بورس، رشدي فراتر از 200 درصد را شاهد بوده اند. در طول سال 85، قيمت سهام تكنوتار 410 درصد، ارزش سهام قند شيروان 300 درصد و ارزش دارايي سهامداران دو شركت فراورده هاي مواد معدني و فرآورده هاي تزريقي بين 230 تا 240 درصد افزايش يافت. قيمت هر سهام حمل ونقل پتروشيمي هم 202 درصد بالا رفت.
از ديگر شركت هاي پرسود بورس در سال 85 مي توان به ماشين آلات زراعي، گل گهر و داروسازي زهراوي اشاره كرد. رشد قيمت سهام اين شركت ها نيز از مرز 170 درصد فراتر رفته است.
در اين ميان معدني دماوند با توجه رشد 145 درصدي ارزش سهامش در جمع 10 شركت اول بورس تهران از نظر سودآوري جاي مي گيرد.



پرطرفدارها
طبق آمار پردازش شده در گروه بورس همشهري، بانك پارسيان پرطرفدارترين سهام سال 85 بوده است. تعداد خريداران سهام اين بانك در يك سال اخير از 50 هزار نفر فراتر رفته است. اين تعداد سرمايه گذار در مجموع 608 ميليون سهم بانك پارسيان را با پرداخت رقمي معادل دوهزار و 500 ميليارد ريال به سبد دارايي هايشان افزوده اند.
دو شركت خودروسازي ايران خودرو و سايپا نيز پس از پارسيان در رتبه هاي دوم و سوم جدول سهام پرطرفدار بورس ايستاده اند. تعداد خريداران سهام ايران خودرو در اين مدت به 40 هزار نفر نزديك شده و سهام سايپا هم توجه 36 هزار سرمايه گذار را به خود جلب كرده است.
سرمايه گذاري معادن و فلزات هم از جمله شركت هايي بود كه تعداد خريداران آن از 30 هزار نفر فراتر رفت.
كارنامه
در طول سال 85 بيشترين نقدينگي بازار براي حفظ قيمت سهام غدير صرف شد. در اين مدت 5 هزار ميليارد ريال صرف بازارگرداني سهام غدير شد. در اين مدت ارزش كل دادوستدهاي انجام شده در بورس تهران به 52 هزار ميلياردريال رسيد.
</TEXT>
</DOC>
<DOC>
<DOCID>HAM2-851226-016</DOCID>
<DOCNO>HAM2-851226-016</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
زمان  آغاز فعاليت در سال آينده
سهامداران، از 5فروردين86 به بورس مي روند
</TITLE>
<TEXT>


گروه بورس - معاملات بورس تهران در سال جديد، از روز يكشنبه 5 فروردين دوباره از سر گرفته مي شود.
سيد علي حسيني عضو هيأت مديره سازمان بورس اوراق بهادار با اعلام اين خبر افزود: مبادلات بورس در سال 86 پس از پايان تعطيلات رسمي يعني از روز 5 فروردين ماه در سراسر ايران آغاز خواهد شد و سهامداران مي توانند از اين روز نسبت به داد و ستد سهام خود در سال جديد اقدام كنند.
وي در پاسخ به اين پرسش كه آيا در ايام تعطيلات نوروز تغييري در ساعات معاملات ايجاد خواهد شد يا خير گفت: مطابق سنت سالهاي گذشته داد و ستدهاي بورس بدون تغيير و بر اساس ساعاتي كه در طول سال انجام مي شد، ادامه مي يابد. برهمين اساس معاملات از ساعت8‎/30 صبح تا12‎/30 دقيقه بعدازظهر انجام مي شود.
به گفته حسيني اين قاعده شامل حال تالارهاي معاملات در شهرستان ها نيز خواهد شد و هموطنان شهرستاني نيز مي توانند بر همين منوال اقدام به خريد و فروش سهام كنند.
</TEXT>
</DOC>
<DOC>
<DOCID>HAM2-851226-017</DOCID>
<DOCNO>HAM2-851226-017</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
9 ميليارد ريال ارزش معاملات بورس كشاورزي
</TITLE>
<TEXT>
گروه بورس - در آخرين هفته سال، ارزش معاملات بورس كشاورزي از 9 ميليارد ريال فراتر رفت.
در اين هفته، 880 هزار تن انواع كالا شامل جو، ذرت، كنجاله و شكر عرضه شد كه يك سوم اين ميزان معادل 3 هزار و 750 تن به ارزش 9 ميليارد ريال داد و ستد شد. در مجموع بورس كالاي كشاورزي در هفته آخر اسفند ماه شاهد عرضه 879 هزار و 990 تن كالا بود كه از اين ميزان عرضه 3 هزار و 750 تن به ارزش 9 ميليارد ريال به فروش رفت. اين هفته ذرت،  كنجاله، جو و شكر به ترتيب بيشترين حجم معاملات بورس را به خود اختصاص داده اند.
در اين بين، ذرت بيشترين و شكر كمترين ميزان حجم معاملات را داشت به طوري كه نيمي از حجم معاملات به ذرت و بخش كوچكي از معاملات به گروه شكر اختصاص داشت.
</TEXT>
</DOC>
<DOC>
<DOCID>HAM2-851226-018</DOCID>
<DOCNO>HAM2-851226-018</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
انتشاركارنامه يك ساله خصوصي سازي
</TITLE>
<TEXT>


مهر: سازمان خصوصي سازي از ابتداي سال جاري تاكنون 365 ميليارد تومان سهام به بخش خصوصي واگذار كرده است.
مدير واگذاري سازمان خصوصي سازي گفت: سازمان خصوصي سازي از ابتداي سال جاري تاكنون 3 هزارو 647 ميليارد ريال سهم به بخش خصوصي فروخته كه البته فروش سهام در روزهاي شنبه و دوشنبه هفته جاري نيز ادامه خواهد داشت.
ابراهيم سليماني خوشرو تعداد كل سهام هاي عرضه شده از ابتداي سال جاري تاكنون را يك ميليارد و 225 ميليون و 518 هزارو84 سهم اعلام كرد و با تاكيد بر اين كه سهام هاي واگذار شده متعلق به 5 شركت مادرتخصصي بوده، افزود: البته بيشتر سهام واگذار شده به بخش خصوصي طي سال جاري متعلق به سازمان توسعه معادن بوده است.
به گفته وي پس از فروش سهام شركت فولاد مباركه در حال حاضر خريداران سهام براي فروش آن صف كشيده اند، زيرا مردم براي به گردش در آوردن سرمايه هاي خود در سال آينده نياز به پول دارند، بنابراين با توجه به اين روند پيش بيني مي شود سال 86 سال موفقي براي بورس باشد.
خوشرو همچنين از بازگشايي پاكت مزايده 7 شركت در روز چهارشنبه هفته گذشته خبرداد و افزود: سهام 4 شركت از اين 7 شركت يعني لوله گستر اسفراين، صنايع فولاد كرمان، صنعت برق گيلان و شركت تدبير نيرو با قيمت بسيار خوبي به فروش رفت اما سهام شركت گوشتي زياران، كارخانجات مقدم و شركت ديزل سنگين به فروش نرفت.
وي تصريح كرد: در مجموع قيمت پايه اي كه براي فروش سهام اين چهار شركت در نظر گرفته شده بود 66 ميليارد تومان بود كه سهام اين شركت ها در مجموع 704 ميليارد و 139 ميليون ريال فروخته شد و تفاوت قيمت پايه و قيمت فروخته شده 41 ميليارد ريال بود.
</TEXT>
</DOC>
<DOC>
<DOCID>HAM2-851226-019</DOCID>
<DOCNO>HAM2-851226-019</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
سقوط بورس هاي امارات
</TITLE>
<TEXT>
ايسنا: ميزان خسارت هاي وارده به بازارهاي مالي امارات متحده عربي در هفته گذشته به مرز 18 هزارميليارد درهم رسيد.
هفته گذشته بازارهاي مالي امارات شاهد كاهش شديد شاخص و معاملات بود كه باعث افزايش ميزان خسارت هاي وارده به سرمايه گذاران شد، فرار سرمايه گذاران از بورس هاي دوبي و ابوظبي در هفته گذشته افزايش يافت. هفته گذشته شاخص كل سهام در بازارهاي مالي امارات 3 درصد كاهش يافت و ميزان خسارت هاي وارده به بازارهاي مالي از مرز 17 ميليارد و 708 ميليون درهم گذشت. در معاملات روز پنج شنبه در بورس دوبي 175.4 ميليون سهم به ارزش 596.6 ميليون درهم داد و ستد شد كه شاخص سهام در اين بورس 0.39 درصد كاهش يافت و شاخص كل به 3944.51 واحد رسيد. همچنين در معاملات بورس ابوظبي73.3 ميليون سهم به ارزش 203 ميليون درهم معامله شد و شاخص كل سهام بازارمالي ابوظبي به 3000 واحد رسيد.
</TEXT>
</DOC>
<DOC>
<DOCID>HAM2-851226-020</DOCID>
<DOCNO>HAM2-851226-020</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
اعلام سود سال 86 زامياد
</TITLE>
<TEXT>
گروه بورس - شركت زامياد پيش بيني سود هر سهم خود را براي سال 86 اعلام كرد.
براساس اين گزارش، شركت زامياد در تازه ترين گزارش مالي سود هر سهم خود را براي سال 86 يك هزار و 193 ريال اعلام كرد.
اين شركت پيش از اين سود سال 85 خود را با يك تعديل منفي هزار و 129 ريال اعلام كرده بود كه همين موضوع زمينه تشكيل صف هاي فروش را براي اين سهم در بورس تهران به وجود آورد. زامياد دلايل كاهش سود خود را در سال 85 عدم تأمين به موقع مواد اوليه وانت نيسان و كاهش توليد اين محصول، كاهش فروش محصولات سنگين و افزايش سود حاصل از سپرده هاي بانكي اعلام كرده بود. هيأت مديره زامياد همچنين اعلام كرده است كه 100درصد سود حاصل 86 را بين سهامداران تقسيم خواهد كرد.
</TEXT>
</DOC>
<DOC>
<DOCID>HAM2-851226-021</DOCID>
<DOCNO>HAM2-851226-021</DOCNO>
<ORIGINALFILE>/1385/851226/news/_bourse.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
10 سال زمان براي خصوصي سازي
</TITLE>
<TEXT>
ايسنا:نصرالله برزني، عضو هيات مديره شركت بورس اوراق بهادار گفت: اگر واگذاري ها طبق روال صورت گيرد، بيش از 10 سال طول خواهد كشيد تا سهام دولتي به طور كامل واگذار شود.
</TEXT>
</DOC>
<DOC>
<DOCID>HAM2-851226-022</DOCID>
<DOCNO>HAM2-851226-022</DOCNO>
<ORIGINALFILE>/1385/851226/news/_diet.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
توصيه كارشناسان براي بهبود تغذيه در ايام نوروز؛
ميوه را جايگزين شيريني و تنقلات كنيد
</TITLE>
<TEXT>


صدف كوه كن
حفظ سلامت خانواده به  خصوص در ايامي مانند نوروز كه خانواده ها درصدد برگزاري هرچه مفرح تر تعطيلات خود هستند، از اهميت ويژه اي برخوردار است، چرا كه با رعايت نكردن برخي نكات ساده، شيريني اين ايام مي تواند به تلخي بدل شود. فراموش نكنيد در بسياري از موارد، مشكلات در نتيجه تغييراتي كه در الگوي مصرف غذا رخ مي دهد، به وجود مي آيد و در نتيجه، با اندك توجهي مي توان از آنها پيشگيري كرد. متخصصان تغذيه از تغذيه سالم در ايام نوروز مي گويند.
دكتر صفوي مدير دفتر بهبود تغذيه وزارت بهداشت، در اين رابطه به همشهري مي گويد: در مورد افراد بزرگسال نيز زياده روي در مصرف مي تواند منجر به مشكلات گوارشي و همچنين افزايش انرژي دريافتي و در نتيجه اضافه وزن در اين ايام شود و در مورد افرادي كه مبتلا به ديابت، قند خون و يا چربي خون بالا هستند زياده روي در مصرف، باعث اختلال در وضعيت سلامت آنها خواهد شد. بنابراين براي برخورداري از تعطيلاتي همراه با آرامش و سلامت، بهترين كار اين است كه افراد، تعادل در مصرف مواد غذايي را در اين ايام در نظر بگيرند.
توصيه ها براي پذيرايي از ميهمان
دكتر سيد علي كشاورز، متخصص تغذيه و مدير گروه تغذيه و بيوشيمي دانشگاه علوم پزشكي تهران مي گويد: در هر ديد و بازديدي كه مي رويم، شيريني و آجيل جز لاينفك پذيرايي از مهمانان نوروزي است، اما اگر افراد بخواهند درهر ديدو بازديدي از شيريني و آجيل استفاده كنند، علاوه بر اضافه وزن، مشكلاتي از قبيل مشكلات گوارشي نيز براي افراد به وجود مي آيد و جالب است بدانيد كه درهمين شب نشيني ها، افراد بيشتر از چند برابر حالت عادي كالري دريافت مي كنند كه اين افزايش دريافت كالري به همراه كاهش فعاليت افراد در اين ايام خطر ابتلا به چاقي و بيماريهاي وابسته به آن را چند برابر مي كند.
وي در ادامه به هم خوردن ساعت خواب و يا مصرف تنقلات كم ارزش در زمان تماشاي تلويزيون را هم يكي ديگر از نكاتي ذكر مي كند كه هشدار در رابطه با آن ضروري به نظر مي رسد. دكتر كشاورز براي به حداقل رساندن اين آسيب ها به راهكاري مناسبي اشاره كرده و به همشهري مي گويد: بهتر است در اين ايام از خيار كه نوعي ميوه  سبزي است و كالري پاييني دارد، بيشتر استفاده شود و بعد از آن اولويت بامصرف ميوه ها باشد، البته بهتر است يادآور شويم كه مصرف آجيل هم بر شيريني تقدم دارد، چرا كه اگر تازه باشد نسبت به شيريني مواد مضر كمتري دارد. مدير گروه تغذيه و بيوشيمي دانشگاه علوم پزشكي تهران تاكيد مي كند: در ايام نوروز بهتر است برنامه غذايي مانند ساير زمانها تنظيم شود و مصرف آجيل و مغزها به عنوان ميان وعده  و در مقدار متعادل باشد. ولي مي توان حجم مواد غذايي را در وعده هاي اصلي كاهش داد؛ به ويژه شام را بسيار مختصر ميل كرد.
دكتر ربابه شيخ الاسلام، مدير موسسه تغذيه، سلامت و توسعه نيز با بيان اين كه بهتر است، ميز پذيرايي عيد را با ميوه ها، شيريني هاي كوچك، آجيل كم نمك، قطعات كوچك از ميوه هاي خشك شده يا برگه ها تزيين كنيد، چند توصيه عملي براي اين ايام دارد: از پذيرايي با شيريني هاي تر و چرب،شكلات ها، شيريني هاي بزرگ و كيك بپرهيزيد؛ از ميهمانان تان با چاي كمرنگ و در استكان يا فنجان هاي كوچك پذيرايي كرده و به جاي قند از كشمش يا توت خشك يا خرما استفاده كنيد؛ به خصوص اگر چاق هستيد، ياد بگيريد كه چاي را تلخ بنوشيد؛ اگر ميهمانتان را دوست داريد خيلي به او تعارف نكنيد، چراكه بعضي افراد به خصوص افراد ميانسال و سالمند ممكن است رژيم هاي خاصي داشته باشند و تعارف بيش از حد آنان را مجبور به مصرف خوردني هايي مي كند كه برايشان مضر است.
برنامه ريزي براي تغذيه سالم
صبحانه، يكي از مهمترين وعده هاي غذايي است كه براي سلامت و تندرستي افراد اهميت خاصي دارد، اما در ايام تعطيل، گاهي كمتر به آن توجه مي شود. كارشناسان توصيه مي كنند كه در ايام تعطيل، شبها زودتر بخوابيد تا صبح بتوانيد با شادابي از خواب برخيزيد. همچنين بهتر است صبحانه كاملي شامل مقادير مناسبي نان، شير، پنير، گردو و... مصرف كنيد و از خوردن كره،  خامه، سرشير تا حد امكان پرهيز كرده و براي ايجاد تنوع غذايي در صبحانه ها از تخم مرغ، خيار، گوجه فرنگي، ميوه ها و آب ميوه ها نيز استفاده كنيد.
دكتر شيخ الاسلام با اشاره به لزوم مصرف وعده هاي غذايي سبك در ايام نوروز، مي گويد: اگر در اين ايام به دليل ديد و بازديد ها، فرصت پختن غذا را نداريد، از غذاهاي حاضري و كم چرب همراه با انواع سالاد استفاده كنيد. شمامي توانيد براي يك هفته، سبزيجات شسته شده را به طور مناسبي در يخچال نگهداري كنيد و هر شب با آنها براي خود و خانواده سالادهاي خوشمزه درست كنيد. كاهو، كرفس، هويج، انواع كلم، انواع فلفل هاي دلمه اي، خيار،گوجه- فرنگي، گل كلم از دوستان هميشگي سلامت هستند،به خصوص اگر سس سالاد را خودتان با روغن زيتون، ماست، سبزيهاي خشك معطر و ادويه اي كه دوست داريد درست كنيد كه اگر گاهي با توجه به سليقه و ذايقه اعضاي خانواده تن ماهي و يا انواع حبوبات پخته، كشمش شسته شده، پنير رنده شده را به اين سالاد اضافه كنيد غذاي سالم و كاملي خورده ايد و همه سلولهايتان را راضي كرده ايد.
دكتر كشاورز نيز در اين باره مي گويد: در اين ايام اگر در خانه ايد، از غذاهاي آبدار مثل سوپ  ها، آش، ميوه هاي آبدار، سبزي هاي آبدار مثل خيار و گوجه  فرنگي و كاهو استفاده كنيد و سراغ سوسيس و كالباس،سس هاي پرچرب نرويد.
تغذيه سالم در سفر
توصيه متخصصان اين است كه كساني كه قصد مسافرت دارند بايد در طول سفر دقت كنند تا اصول تغذيه اي، بهداشت و ايمني مواد غذايي را رعايت كنند و نكته هاي زير را برمي شمرند:
- براي جلوگيري از كم آبي و يبوست مقادير مناسبي آب بنوشيد. البته بهتر است از آبهاي بسته بندي كه سلامت آن مورد اطمينان است استفاده شود. در صورتي كه به آب آشاميدني سالم دسترسي نداريد آب را حداقل به مدت 1 دقيقه بجوشانيد.
- بهتر است به جاي مصرف نوشابه، از دوغ و نوشيدني هاي كم كالري استفاده كنيد.
- براي برطرف شدن نياز مايعات بدن، آب بهترين نوشيدني است. تا حد امكان از مصرف سانديس و نوشابه ها پرهيز كنيد.
- جهت حفظ ايمني غذا و پيشگيري از انواع مسموميت ها، غذاي مورد مصرف بايد كاملاً  پخته شود. ممكن است با توجه به مدت تعطيلات و احتمالاً  تعجيل در ساعت حركت در تهيه غذا كوتاهي شود، به گونه اي كه غذا به ويژه گوشت ها به طور كامل پخته نشده و همين سبب آلودگي و فساد آن شود.
</TEXT>
</DOC>
<DOC>
<DOCID>HAM2-851226-023</DOCID>
<DOCNO>HAM2-851226-023</DOCNO>
<ORIGINALFILE>/1385/851226/news/_diet.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
تخت هاي برنزه اعتياد مي آورند
</TITLE>
<TEXT>
گروه سلامت - شايد شما هم ديده باشيد افرادي را كه به نظر مي رسد براي كارهايشان دليل خاصي ندارند. هر قدر هم كه به آنها بگويي اين كار مناسب تو نيست يا برايت خطر دارد، به گوششان نمي رود. انگار نيرويي از درون آنها را مجبور مي كند حتما و هر طور شده و به هر قيمتي كه هست، آن كار به خصوص را انجام دهند. محققان دريافته اند استفاده از سولاريوم ها، يا همان تخت ها و اتاق هاي برنزه هم، مي تواند همين حكم را براي برخي افراد داشته باشد. يعني به طور خلاصه براي اين عده اعتيادآور باشد.
خبرگزاري رويترز گزارش داده است انديشه اين تحقيق از آنجا به ذهن يك گروه تحقيقاتي در دانشگاه واشينگتن رسيد كه آنها مي ديدند برخي افراد علي رغم هشدارهاي جدي پزشكان و متخصصان پوست، در مورد خطر بروز سرطان پوست بر اثر قرار گرفتن در زير اشعه ماوراي بنفش براي برنزه شدن، باز هم اصرار داشتند كه از اين ابزار براي زيبا نشان دادن پوست و ظاهر خود استفاده كنند.
اين محققان براي بررسي اين افراد، كه همگي دانشجويان كالج واشينگتن بودند، ابتدا طي سوال هايي، ميزان استفاده آنها را از تخت هاي برنزه سوال كردند. آيا آنها هر روز به اين موضوع فكر مي كنند؟ آيا خود را ناچار به برنزه كردن خودشان مي بينند؟ و اين كه آيا به طور مرتب خود را برنزه مي كنند يا خير.
بررسي ها نشان داد 76 درصد از دختران پرسش شونده در اين مطالعه و 59 درصد از پسران، پاسخشان اين بود كه خود را ناچار به استفاده از تخت هاي برنزه مي بينند. اين درصدها، با آماري كه مي گويد بيشتر مشتريان مراكز برنزه را خانم ها تشكيل مي دهند، مطابقت دارد. البته ميزان آقايان هم، اين طور كه پيداست، چندان پايين نيست.
در مرحله بعد از آنها آزموني به عمل آمد كه به نام آزمون اختلالات مرتبط با مواد معروف است. اين آزمون نشان مي دهد كه فرد تا چه اندازه به يك رفتار خاص وابستگي پيدا كرده است.
جمع بندي آزمون ها و پاسخ هاي افراد مشخص كرد آنها كه به طور مرتب براي برنزه كردن خودشان مراجعه مي كنند، امتياز بالاتري هم در آزمون تعيين وابستگي گرفته اند. يعني اين افراد به اين رفتارشان به نوعي معتاد شده اند.
اين محققان مي گويند احتمالا علت اين اعتياد آن است كه به دلايل زمينه اي مثل شخصيت يا تربيت خانوادگي، قرار گرفتن در زير نور ماوراي بنفش يا هر تلاش ديگري براي زيباتر نشان دادن خود، باعث ترشح هورمون آندورفين در اين افراد مي شود. هورموني كه نوعي ضددرد دروني است و موجب مي شود فرد احساس بهتري داشته باشد و قدرت او براي تحمل استرس و تنش ها بيشتر شود. ترشح اين هورمون احتمالا مسؤول اعتياد افراد به برنزه كردن بوده است.
با اين حال، طبق نظر متخصصان پوست، طيف ماوراي بنفش نور خورشيد يا هر منبع نوري ديگري، باعث حركت سلول هاي پوست به سمت سرطاني شدن مي شود و بايد به طور جدي از آن احتراز كرد. در مواردي كه مجبوريم زير اين نور باشيم، توصيه مي شود از كرم هاي ضد آفتاب استفاده كنيم. بنابراين نتيجه اين گزارش اين است كه افرادي كه نمي توانند اين رفتار خود را كنترل كنند، بهتر است به فكر باشند به يك روان درمانگر هم مراجعه كنند، قبل از اين كه ناچار شوند براي تشخيص و درمان سرطان پوست، به پزشك مراجعه كنند.
اين مطالعه در آخرين شماره نشريه آكادمي بيماري هاي پوست آمريكا منتشر شده است.
</TEXT>
</DOC>
<DOC>
<DOCID>HAM2-851226-024</DOCID>
<DOCNO>HAM2-851226-024</DOCNO>
<ORIGINALFILE>/1385/851226/news/_diet.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
سلامت در ايران
</TITLE>
<TEXT>
برنامه هاي بسيج در هفته سلامت
وزارت بهداشت، درمان و آموزش پزشكي از برنامه ويژه نيروي مقاومت بسيج در هفته سلامت خبر داد.
اعزام تيم هاي پزشكي به مناطق محروم استان ها در يكي از روزهاي هفته سلامت و راه اندازي پايگاههاي اطلاع رساني ثابت و سيار را از برنامه هاي نيروي مقاومت بسيج در هفته سلامت ذكر شده است. تهيه وتوزيع بسته هاي آموزش سلامت باهماهنگي دانشگاه هاي علوم پزشكي، انجام برنامه هاي مختلف ورزشي و مسابقات دو و ميداني، كوه پيمايي، دوچرخه سواري وهماهنگي براي عيادت از جانبازان جنگ تحميلي، بيماران و معلولان مقيم در خانه سالمندان از ديگر برنامه هاي مهم نيروي مقاومت بسيج در هفته سلامت است. همچنين راه اندازي پايگاه سيار براي معاينه رايگان و ارايه خدمات مشاوره اي به نمازگزاران در تاريخ 24فروردين در محل اقامه نماز جمعه،از سوي نيروي مقاومت بسيج براي هفته سلامت تدارك ديده شده است. هفته سلامت از 18فروردين سال آينده آغاز مي شود.
بيشترين شكايات مردمي
از پزشكان عمومي و ارتوپدها
معاون انتظامي سازمان نظام پزشكي اعلام كرد: پزشكان عمومي با 65 هزار نفر جمعيت بيشترين گروه جامعه پزشكي را به خود اختصاص داده اند و تعداد شكايت از اين گروه از پزشكان در مقايسه با رشته هاي تخصصي پزشكي بيشتر است. نيك نژاد به ايسنا گفت: در مورد شكايت از پزشكان متخصص، شكايت از ارتوپدها بيشترين شكايات را به خود اختصاص داده اند و جراحان مغز و اعصاب در رتبه دوم و متخصصين زنان و زايمان و ماماها در مرتبه سوم قرار دارند.
يك نفر از هر 5 زن كم خون است
بر اساس آخرين آمارهاي پزشكي، يك نفر از هر 5 زن و نيمي از زنان باردار دچار كم خوني و فقر آهن هستند. نيره اصغري كارشناس ارشد مسائل بهداشت و درمان به مهر گفت: كم خوني ناشي از فقر آهن شايع ترين نوع كم خوني است و بيشتر به دليل خونريزي هاي آهسته و تدريجي در افراد پديد مي آيد.اين خونريزي مي تواند از طريق روده ها به خاطر بيماريهاي مخاطي و زخم هاي معده و اثني عشر، مصرف برخي داروها مانند آسپرين، بروفن و بسياري از داروهاي ديگر، سرطان هاي سيستم گوارشي و ساختار فيزيكي در برخي خانم ها باشد.
هشدار در مورد خوشبو كننده هاي غير مجاز دهان
وزارت بهداشت درباره موادي موسوم به نامهاي پان، ناس، گوتكاه، بي تي(bt)، ديل ديل و گانش كه به عنوان ماده محرك، هضم كننده غذا، خوشبو كننده و تميز كننده دهان به اشكال مختلف و در بسته بندي هايي به صورت آدامس، پودر، پاستيل و...، در نقاط مختلف كشور به ويژه در استانهاي مرزي توزيع مي شود، هشدار داد. به گزارش مهر، اين ماده جزء مواد اعتياد آور است و باعث وابستگي مي شود. اين محصولات در كارگاههاي غير بهداشتي تهيه مي شود و مصرف آن با عوارض متعددي براي سلامت افراد جامعه همراه است.
</TEXT>
</DOC>
<DOC>
<DOCID>HAM2-851226-025</DOCID>
<DOCNO>HAM2-851226-025</DOCNO>
<ORIGINALFILE>/1385/851226/news/_diet.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
2 هزار تخت بيمارستاني در سال جديد
</TITLE>
<TEXT>
معاون وزير مسكن و شهرسازي گفت: امسال 40 ميليون دلار از ذخيره ارزي براي ساخت بيمارستانها اختصاص يافت و 45ميليون دلار نيز براي سال 86 لحاظ شده است كه با اين بودجه دوهزار تخت بيمارستاني به بيمارستان هاي كشور افزوده مي شود.
</TEXT>
</DOC>
<DOC>
<DOCID>HAM2-851226-026</DOCID>
<DOCNO>HAM2-851226-026</DOCNO>
<ORIGINALFILE>/1385/851226/news/_diet.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
محققان مي گويند
</TITLE>
<TEXT>
پياده روي براي ترك سيگار مفيد است
طبق يك تحقيق، انجام ورزش هاي ملايم مانند پياده روي، دشواري ترك نيكوتين را براي سيگاري ها به اندازه زيادي كاهش مي دهد.
به گزارش پايگاه اينترنتي آسوشيتدپرس، دكتر آدريان تيلور كه رياست اين تحقيق را بر عهده داشت و پرفسور ورزش و روانشناسي تندرستي در دانشگاه اكستر تاكيد كرده اند اگر چنين تاثيراتي در دارويي يافت مي شد، اين دارو فورا به عنوان يك داروي كمكي براي ترك سيگار به فروش مي رسيد. تيلور و همكارانش در اين تحقيق با بررسي12مقاله ارتباط ميان ورزش و ترك نيكوتين را مورد مطالعه قرار دادند. آنها محور تمركزشان را بر روي ورزش هايي مانند پياده روي و منقبض و منبسط كردن ماهيچه ها قرار دادند كه مي توان آنها را در خارج از باشگاه انجام داد. طبق تحقيق آنها، انجام حتي پنج دقيقه ورزش اغلب براي كمك به سيگاريها در ترك اين عادت كافي است. در اين آزمايش پس از انجام انواع مختلفي از ورزش هاي ملايم افراد مورد مطالعه را بر اساس ميزان نيازشان به سيگار طبقه بندي كردند. افرادي كه ورزش كرده بودند تمايل كمتري به سيگار گزارش دادند. درواقع اين تحقيق نشان داده است تاثير ورزش در ترك سيگار به اندازه برچسب هاي نيكوتين است.
عفونت ها،حركت كودكان را مختل مي كنند
بچه ها موجودات پيچيده اي هستند. اتفاقات گوناگون و بيماري ها هم اثرهاي عجيب و غريبي روي آنها مي گذارد. نتايج يك تحقيق نشان مي دهد برخي عفونت ها در كودكان دبستاني، باعث شود آنها دچار تغييرات رفتاري واختلال شوند.به گزارش پايگاه اينترنتي رويترز، اين محققان از دانشگاه فلوريدا متوجه شده اند عفونت  استرپتوكوكي ممكن است علايمي مثل حركات غيرارادي، سريع و پر تكانه در آنها به وجود آورد كه مي تواند آشكار يا جزيي باشد. در اين مطالعه، 693كودك 3تا 12ساله به مدت هشت ماه بررسي شدند. از بين اين كودكان، 64كودك بودند كه آزمايش استرپتوكوك در آنها به طور مكرر مثبت بود. بررسي ها نشان داد ميزان حركات و رفتارهاي غيرعادي در اين كودكان بسيار بالاتر بود. طي سه ماه بررسي هاي پژوهشگران، اين بچه ها??درصدبيشتر از بقيه همكلاسي هايشان اختلالات رفتاري داشتند.اين كه عفونت ها چطور مي توانند باعث شوند بچه ها حركات و رفتارهاي غيرعادي پيدا كنند، هنوز روشن نيست، اما اين تحقيق يك پيام روشن دارد و آن اين كه كودكان به حساسيت و مراقبت بيشتري از لحاظ حركتي و رواني نياز دارند.
تلخي هاي زندگي، آسم را تشديد مي كند
از دست دادن يك عزيز، يك شكست عاطفي يا اتفاقات ناگوار مشابه آن، فقط باعث شكسته شدن دل نمي شود، بلكه جسم و بدن را هم آزار مي دهد. اين بار محققان سعي كرده اند رابطه بين اين اتفاقات ناگوار را با علائم بيماران مبتلا به آسم پيدا كنند و ارتباط هايي را هم كشف كرده اند.
در مطالعه اي كه پژوهشگران دانشگاه كاليفرنيا انجام داده اند، مشخص شده كه هرچه يك فرد مبتلا به آسم بيشتر از اين نوع تجربه ها در زندگي اش داشته، بيشتر دچار عود علائم آسم شده، كيفيت زندگي پايين تري داشته و بيشتر از ساير بيماران هم براي سلامتش احساس نگراني و اضطراب مي كرده است.
اين نتايج، كه خبرگزاري رويترز آن را گزارش كرده است، از بررسي 189 بيمار بزرگسال مبتلا به آسم به دست آمده است. يكي ديگر از نتايج اين بررسي، آن است كه هرچه درآمد اين بيماران پايين تر بوده، بيشتر تحت تاثير اين مشكلات و وقايع ناگوار زندگي قرار مي گرفته اند و آسمشان تشديد مي شده است. بنابراين بيماران مبتلا به آسم بايد به هر ترتيبي كه هست استرس ها و تنش هاي رواني شان را در زندگي كم كنند تا بيماري شان هم عود نكند. به خصوص اگر جيبشان هم خالي است.اين يافته ها در آخرين شماره، يعني شماره فوريه 2007 نشريه توراكس چاپ شده است.
اهداي خون، يك امتياز براي اهدا كنندگان
اين فقط گيرنده خون سالم نيست كه با دريافت خون، از بيماري يا مرگ نجات پيدا مي كند و سود مي برد، محققان مي گويند اهداي خون حتي براي فرد اهداكننده هم فايده هايي دارد. از جمله اين كه باعث مي شود گردش خون در عروق بهتر انجام شود، ذخاير اضافي آهن در بدن پايين بيايد و از رسوب آن در بافتهاي مختلف بدن، به خصوص عروق، جلوگيري كند. خبرگزاري رويترز گزارش كرده است محققان دانشگاه دارتموت با همكاري يك مركز تحقيقات معتبر انتقال خون در آمريكا، بيش از هزار و 200 مرد و زن مبتلا به بيماري عروق محيطي را براي مدت 6 سال بررسي كردند. اين بيماران بين 43 تا 87 سال سن داشتند.بررسي ها نشان داد اهداي خون در اين بيماران باعث بروز بيشتر شدن احتمال بروز سكته قلبي و مغزي نشد، ضمن اين كه علائم آنها را هم بهتر كرد. محققان مي گويند اين فايده ها به ويژه در بيماران با سن كمتر بارزتر بود. بنابراين پيام اخلاقي اين تحقيق آن است كه براي استفاده از فايده هاي اهداي خون بايد از سن جواني اقدام كنيد. نتايج اين مطالعه در شماره اين هفته نشريه انجمن پزشكي آمريكا چاپ شده است.
اعتياد آمريكايي ها به بازي
بازيهاي ويدئويي ديگر تنها براي كودكان نيستند. در كشوري نظير آمريكا بيش از يك تن از هر سه فرد بزرگسال در اين كشور داراي يك كنسول بازي ويدئويي است و از اين رو پيش بيني شده است كه اين صنعت در آينده اي نزديك طيف گسترده اي از مردم را در برگيرد.آمارهاي موجود نشان مي دهند كه 16 درصد بزرگسالان آمريكايي داراي تجهيزات بازي ويدئويي قابل حمل هستند. گزارش آماري nielsen/netratings نشان داده است كه اكثريت آنهايي كه در آمريكا داراي كنسول بازي هاي ويدئويي هستند، يعني جمعيتي بالغ بر 71 درصد، متاهل نيز هستند و 66 درصد نيز حداقل يك فرزند دارند.
</TEXT>
</DOC>
<DOC>
<DOCID>HAM2-851226-027</DOCID>
<DOCNO>HAM2-851226-027</DOCNO>
<ORIGINALFILE>/1385/851226/news/_ejtem.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
وعده نيروي انتظامي به مردم؛
انضباط بي نظير در نوروز
</TITLE>
<TEXT>


گروه اجتماعي- برنامه هاي پيش بيني شده براي ايام نوروز توسط نيروي انتظامي از همه سال هاي گذشته بيشتر و دقيق تر خواهد بود.
جانشين فرمانده ناجا در همايش فرماندهان و روساي كلانتري هاي استان تهران ضمن اعلام اين خبر ادامه داد: با آموزش ها و فرهنگ سازي هاي صورت گرفته انضباط اجتماعي و رانندگي در سال جديد بي نظير خواهد بود زيرا پليس نيز با تجهيزات و امكانات بيشتري در خدمت تامين امنيت است.
سردار سرتيپ پاسدار حسين ذوالفقاري يادآور شد: نيروهاي ستادي و آموزشي دانشگاه علوم انتظامي، بسيج، يگان هاي حفاظت و پليس ياران جوان با كمك مردم و ساير دستگاه هاي امدادي در ايام نوروز در بحث تامين امنيت فعال خواهند بود.
جانشين فرمانده ناجا تاكيد كرد: در سايه برنامه ريزي هاي صورت گرفته امسال بين نيروي انتظامي و ساير دستگاه هاي امدادي تعامل بيشتري وجود دارد و نيروي انتظامي در حوزه هاي مختلف با دستگاه ها مشاركت دارد كه ايجاد پايگاه هاي مشترك با دستگاه هاي امدادي، اطلاعاتي، گردشگري و... از آن جمله است.
وي اظهار اميدواري كرد: مردم با توجه توصيه هاي پليس و مددگيري از آن در مواقع لزوم براي تامين سلامتي و امنيت خود و جامعه مشاركت داشته باشند و حوادث رانندگي و نوروزي در ايام تعطيلات به حداقل كاهش يابد.
وي تصريح كرد: هم اكنون بزرگراه هاي تهران - كرج و تهران - قم با دوربين هاي نصب شده به صورت دقيق كنترل مي شود. به ويژه در محور تهران- قم خودروها به صورت سيستمي و آن لاين كنترل مي شوند.
ردياب هاي نصب شده بر روي كاميون ها و اتوبوس ها نيز بسيار در كاهش تصادفات موثر خواهند بود و اين طرح در چند ماه اول سال 86 با پيشرفت حاصل شده موفق به كنترل تغيير مسير، تصادف، سرعت غيرمجاز و... به صورت آن لاين خواهد بود كه تحول عظيمي در ناوگان حمل و نقل جاده اي كشور ايجاد مي شود.
ذوالفقاري اظهار داشت: براي منازلي كه قصد مسافرپذيري دارند شناسنامه ويژه اي از سوي ستادهاي نوروزي تهيه خواهد شد كه بر اساس آن شناسنامه تامين امنيت مسافران و منزل مسافر پذير بر عهده نيروي انتظامي خواهد بود. براي ساماندهي مسافران نوروزي در فضاهاي باز شهري نيز تمهيدات ويژه اي انديشيده شده و شهرداري ها به خصوص در كلانشهرها و شهرهاي مهمان پذير مكان هايي را براي استقرار مسافران نوروزي در نظر گرفته اند.
جانشين فرمانده ناجا خاطرنشان كرد: اين فضاها داراي امكانات اوليه اسكان از جمله سرويس بهداشتي، آب آشاميدني و سكوي اسكان هستند و پليس امنيت آنها را تامين خواهد كرد. در ساليان گذشته برخي مواقع اسكان موقت در حاشيه خيابان ها خطراتي براي مسافران و رانندگان ايجاد كرده و حوادث تلخي رقم خورده است اما با استقرار مردم در فضاهاي تعيين شده شهرها خطرات و حوادث به حداقل خواهد رسيد.
ايستگاه هاي سيار پليس آگاهي
در ايام نوروز
جانشين اداره كل مبارزه با سرقت پليس آگاهي ناجا، از داير كردن ايستگاه هاي سيار پليس آگاهي در سراسر كشور طي ايام تعطيلات نوروز خبر داد.
سرهنگ شمس آبادي، ضمن اعلام اين خبر گفت: به همين منظور چادرهايي براي استقرار واحدهاي آگاهي در سطح شهرستان ها در نظر گرفته شده است.
وي با اشاره به اينكه در سراسر ايام تعطيلات سال نو، ايستگاه هاي فوق در مناطق اصلي شهر برپا است، خاطر نشان كرد: پرسنل آگاهي به طور شبانه روزي و در شيفت هاي مختلف در اين ايستگاه ها حاضرند.
شمس آبادي تصريح كرد: مردم مي توانند در صورت وقوع جرمي، به ايستگاه هاي فوق مراجعه تا ماموران نسبت به تشكيل پرونده در همان محل اقدام كنند.
وي در پايان از مسافران خواست تا در صورت مشاهده موارد مشكوك بلافاصله به نزديك ترين پايگاه پليس مراجعه كنند.
دو ميليون و 500 هزار گشت پليسي
در سال 85
نيروي انتظامي با اعزام دو ميليون و 500 هزار گشت پليسي در كشور امنيت عمومي در سال 85 را افزايش داد.
به گزارش پايگاه اطلاع رساني پليس، رئيس مركز فرماندهي و كنترل ناجا،نيروي انتظامي جمهوري اسلامي ايران گفت: در يازده ماهه سال جاري جهت برخورد با قانون شكنان و متخلفان ضمن انجام عمليات هاي گوناگون پليسي و رزمي در مناطق مرزي و استان هاي سراسركشور به شدت برخورد شد.
سردار عيني باهر گفت: در اين مدت،بااعزام يك ميليون و 200 گشت خودرويي، 500 هزار گشت موتورسوار و 863 هزار گشت پياده، پليس نسبت به افزايش امنيت عمومي و ايجاد آرامش در سراسر كشور تلاش مضاعفي را انجام داد.
وي اظهار داشت: اين اقدامات منجر به كاهش جرائم در سال 85 شد و براي سال 86 نيز نيروي انتظامي با طرح ها و برنامه هاي مدون و با حمايت و تعامل و همكاري مردم به دنبال افزايش امنيت عمومي و كاهش جرائم مي باشد.
</TEXT>
</DOC>
<DOC>
<DOCID>HAM2-851226-028</DOCID>
<DOCNO>HAM2-851226-028</DOCNO>
<ORIGINALFILE>/1385/851226/news/_ejtem.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
خبر
</TITLE>
<TEXT>
دفاع وزير رفاه از واگذاري
بخش حمايتي بهزيستي به كميته امداد
گروه اجتماعي- در حاليكه كارشناسان بسياري از واگذاري وظايف حمايتي سازمان بهزيستي كشور به كميته امداد امام خميني(ره)توسط نمايندگان مجلس شوراي اسلامي اظهار نارضايتي كرده اند، وزير رفاه و تامين اجتماعي با حضور در برنامه "گفتگوي ويژه خبري" شبكه دو سيما به دفاع از اين تصميم پرداخت.
عبدالرضا مصري با تاكيد بر اينكه بر اساس اين تصميم از بوجود آمدن همپوشاني ها جلوگيري خواهد شد به اين نكته اشاره كرد كه از اين پس سازمان بهزيستي مي تواند به انجام ساير خدماتي كه بر عهده دارد بپردازد.
در همين راستا وي در آخرين سفر استان هيات دولت به يزد گفت: در اين رابطه اولين هدف، ايجاد قوت و قدرت در سازمان بهزيستي در خصوص وظايف تقريباً مغفول  مانده  مرتبط با پيشگيري، توانبخشي و آسيب هاي اجتماعي چون طلاق، دختران فراري، كارتن خواب ها و اعتياد است؛ اين در حاليست كه وضعيت كنوني سازمان بهزيستي در امر پيشگيري و ساماندهي آسيب هاي اجتماعي، ايده آل نيست.
به گزارش ايسنا وزير رفاه و تامين اجتماعي افزود: از سويي ديگر حدود 5/4 ميليون نفر تحت پوشش كميته امداد هستند و با افزايش500 هزار نفري افراد نيازمند حمايت به جمعيت تحت پوشش اين كميته، فرصتي در اختيار بهزيستي قرار مي گيرد تا وظايف اصلي خود را انجام دهد.
محمود ميرزماني،  معاون پيشگيري سازمان بهزيستي، نيز اعلام كرد: تصميم دولت و مجلس براي واگذاري بودجه هاي حمايتي بهزيستي به كميته امداد اكنون نهايي شده است و اقدام خاصي نمي توان انجام داد و اقداماتي مانند استعفا يا مخالفت با اين مصوبه درست نيست بلكه بايد تلاش كنيم با تقويت ساير خدمات بهزيستي كه حيطه گسترده اي هم دارد در زمينه خدمات تخصصي بهزيستي به خصوص در زمينه پيشگيري و توانبخشي فعاليت كنيم.بنا بر خبر منتشر شده از سوي خبرگزاري فارس وي افزود: حالا كه كارهاي بهزيستي سبك تر شده است خيلي بهتر مي توانيم به وظايف ديگر بهزيستي كه قبلاً خيلي نتوانسته ايم به خوبي آن ها را اجرا كنيم، بپردازيم.
اين در حالي است كه در پي تصميم نمايندگان مجلس در واگذاري خدمات حمايتي به كميته امداد تمامي معاونين سازمان بهزيستي در اعتراض به اين نظر متن استعفايشان را تسليم رئيس سازمان كردند.
وزير كشور:رشد جمعيت تهران كنترل شد
ايسنا: وزير كشور گفت كنترل جمعيت استان و شهر تهران در اولويت قرار دارد و هم اكنون جلوي رشد جمعيت در متن پايتخت را گرفته ايم و با پيگيري طرح حريم و محدوده شهر تهران، در زمينه حاشيه شهر نيز تصميماتي اتخاذ مي شود.
مصطفي پورمحمدي با بيان اين كه سند ملي مهاجرت معكوس تنها با تصويب مستقيم رييس جمهوري نهايي نمي شود، اظهار كرد: اين سند بايد در چند كميسيون دولت بررسي و كامل و سپس تصويب شود.
وي با اشاره به فعاليتهاي وسيعي كه براي تدوين سند ملي مهاجرت معكوس انجام شده، اين سند را نيازمند كارشناسي بيشتري دانست و گفت: سند ملي مهاجرت معكوس در شكل ابلاغيه مؤثر نبوده و بايد تبديل به مصوبه دولت شود.
</TEXT>
</DOC>
<DOC>
<DOCID>HAM2-851226-029</DOCID>
<DOCNO>HAM2-851226-029</DOCNO>
<ORIGINALFILE>/1385/851226/news/_ejtem.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
درصورت تصويب مجلس؛
حق عائله مندي بازنشستگان افزايش مي يابد
</TITLE>
<TEXT>


گروه اجتماعي- در خواست دولت براي افزايش حق عائله مندي و حق اولاد بازنشستگان بالاي 60 سال در انتظار تصميم نهايي نمايندگان مجلس شوراي اسلامي است و در صورت تصويب بازنشستگان بالاي 60 سال به حق عائله مندي 360درصدي مي رسند.
موسي الرضا ثروتي، عضو كميسيون اجتماعي مجلس شوراي اسلامي، با اعلام اين خبر گفت: لايحه دولت در اين باره يك سال قبل با عنوان" اصلاحيه بند 3 از ماده 9 قانون نظام پرداخت هماهنگ و ماده 8 مقررات مالي دولت" به مجلس شوراي اسلامي ارسال شده است.
وي با اشاره به اينكه كليات اين لايحه در كميسيون اجتماعي و صحن علني به تصويب رسيده است افزود: پس از تصويب جزئيات اين لايحه در كميسيون اجتماعي هم اكنون در انتظار طرح در صحن علني مجلس است و در صورت تصويب لايحه فوق بازنشستگان مي توانند از مزاياي اين قانون بهره مند شوند. عضو كميسيون اجتماعي مجلس از 3 برابر شدن حق عائله مندي بازنشستگان بالاي 60 سال سن و از كارافتادگان كلي خبر داد.
وي افزود: در حال حاضر حق عائله مندي بازنشستگان بالاي 60 سال سن و از كار افتادگان كلي تا سه فرزند 120 درصد بوده كه با اين مصوبه به 360 درصد مي رسد.
عضو كميسيون اجتماعي مجلس تاكيد كرد: حق فرزند نيز در حال حاضر 35 درصد است كه به 100 درصد افزايش يافت.
ثروتي گفت: اين لايحه تبصره  اي داشت كه تنها شامل افرادي مي شد كه كمتر از 300 هزار تومان دريافت مي كنند كه اين تبصره با نظر اعضاي كميسيون اجتماعي حذف شد.
پيش از اين وزير رفاه و تامين اجتماعي زمان اجراي مصوبه مجلس براي 3 برابر شدن حق عائله مندي بازنشستگان كشوري و لشگري را از ابتداي سال 85 اعلام كرده و گفته بود: لايحه دولت براي افزايش حق عائله مندي بازنشستگان از ضريب 120 به 360 در مجلس شوراي اسلامي به تصويب رسيد كه تلاش مي شود رقم آن از ابتداي سال 85 تحت عنوان معوقه به بازنشستگان لشگري و كشوري پرداخت شود.
به گفته وي اين مصوبه براي بازنشستگان كشوري و لشگري داراي 60 سال سن به بالا است و اين افزايش 3 برابري حق عائله مندي حدود 60هزار تومان است.
گفتني است افزايش ناشي از اجراي اين قانون صرفا شامل مستمري بگيراني مي شود كه مستمري دريافتي ماهانه آنها كمتر از 300هزار تومان باشد و اين مصوبه فقط براي بازنشستگان كشوري و لشگري است و شامل بازنشستگان تامين اجتماعي نمي شود.
</TEXT>
</DOC>
<DOC>
<DOCID>HAM2-851226-030</DOCID>
<DOCNO>HAM2-851226-030</DOCNO>
<ORIGINALFILE>/1385/851226/news/_ejtem.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
با مردم
</TITLE>
<TEXT>
9 تا 12 به استثناءروزهاي تعطيل
23023337
سال جديد با برنامه ريزي
@ هميشه در انتهاي سال با مرور بر آنچه گذشته، حرمان ها و حسرت هايي هم داريم، اما حال كه در آستانه سال جديديم و پروردگار فرصتي دوباره به ما اهدا كرده است. بايسته است كه از همان روزهاي نخست سال روزهاي كاري، وعده ها و قول و قرارها را بر اساس برنامه ريزي به انجام برسانيم تا در پايان سال به علت انبوه كارهاي عقب افتاده و فرصت هاي از دست رفته حسرت نخوريم.
آناهيتا خسروي- تهران
آنتن ندارد
در محدوده انتهاي بلوار اشرفي اصفهاني خط تلفن همراه تاليا آنتن ندارد. با آن كه قرار بود اين مشكل در مدت 72 ساعت برطرف شود، هنوز حل نشده است، اميدواريم به اين مسئله عنايت بيشتري مي شود.
علي نژاد- تهران
ريشه هاي ترافيك سنگين
@ همه شاهد بوديم كه تهران در اين آخرين روزهاي سال به علت ترافيكي كه از لحاظ فشردگي و سنگيني سابقه ندارد دچار نفس تنگي شده، بي ترديد، افزوده شدن هزاران خودروي جديد به معابر محدود شهر در هر سال يكي از دلايل عمده اين مشكلات است كه ضررهاي قابل توجهي نيز در پي دارد. از دولت محترم و نمايندگان مردم در مجلس شوراي اسلامي، تقاضا دارم، راهي بهينه براي سوق دادن سرمايه ها و امكانات به سوي تأمين و تجهيز شبكه حمل و نقل عمومي در تهران بيابند تا مردم مجبور نباشند براي هر كار كوچكي، به صورت تك سرنشين، خودروهاي شخصي خودشان را به خيابانهاي شهر بياورند.
رضا اميري زنوز- تهران
ابنيه تاريخي را حفظ كنيم
تخريب بافت هاي فرسوده شهرها براي ايجاد ايمني بيشتر به خصوص در برابر زلزله ضروري است اما نبايد اجازه داده شود كه همه ابنيه قديمي كه در زمره ميراث هاي فرهنگي قرار دارند به بهانه احداث بناهاي جديد تخريب شوند. عمارت تاريخي مشير الدوله تهران اولين و آخرين بنا نخواهد بود و جا دارد شهرداري ها در تهران و همچنين ديگر شهرهاي كشورمان از جمله شهر محل سكونت من شيراز تدبيرهاي قانوني براي جلوگيري از اين قبيل تخريب ها به كار گيرند.
عفيفي- شيراز
كنترل مواد اوليه
@ با توجه به استقبال شهروندان تهراني از غذاهاي به اصطلاح رستوراني مثل پيتزا، براي جلوگيري از سوءاستفاده ها بعضي از عرضه كنندگان، بهتر است نظارت كافي وجود داشته باشد تا در موارد اوليه، از غذاهاي كهنه و مانده استفاده نشود.
سيما پناهي آشتياني- تهران
سدها، ضروري يا غيرضروري؟
يكي از دلايل كاهش آب درياچه اروميه و افزايش غلظت اين درياچه كم  نظير در جهان، احداث سدهاي متعدد بر روي رودخانه هايي است كه به اين درياچه مي ريزند. بهتر است مطالعات و بررسي هاي جامع در مورد ضروري يا غيرضروري بودن اين سدها و بازدهي آنها، انجام گيرد.
افشار قديمي- اروميه
براي تشويق هنرمندان جوان
تشويق هنرمندان جوان در سطح مدارس، خلاقيت ها را در نسل جوان شكوفا مي كند. بجاست صدا و سيما كه فراگيرترين وسيله ارتباطي جمعي كشور است در اين خصوص اهتمام ورزد و نقاشان، گرافيست ها، عكاسان و... نوجوان را به جامعه معرفي كند.
پورزارعي- تهران
</TEXT>
</DOC>
<DOC>
<DOCID>HAM2-851226-031</DOCID>
<DOCNO>HAM2-851226-031</DOCNO>
<ORIGINALFILE>/1385/851226/news/_ejtem.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
كوتاه
</TITLE>
<TEXT>
16فروردين، آخرين فرصت اعتراض آزمون كارشناسي ارشد 86
گروه اجتماعي- معترضان سئوالات آزمون كارشناسي ارشد 86 تا 16 فروردين فرصت ارسال اعتراض دارند.
مديركل دفتر آزمون سازي و روان سنجي سازمان سنجش با اعلام اين مطلب گفت: داوطلبان مي توانند اعتراضات خود در ارتباط با سئوالات آزمون كارشناسي ارشد سال 1386 را از طريق پست الكترونيكي arshadetc@sanjesh.org به سازمان سنجش آموزش كشور بفرستند.
افزايش هزينه صدور گذرنامه عمره دانشجويي
گروه اجتماعي- دانشجويان عمره گذار براي صدور گذرنامه بايد مبلغ 413 هزار ريال واريزكنند.
بر اساس مصوبه مجلس شوراي اسلامي هزينه صدور، تعويض و تمديد هر جلد گذرنامه 100هزار ريال افزايش يافت. بر اين اساس دانشجويان عمره گذاري كه مدارك خود را تحويل داده اند، بايد مبلغ 100هزار ريال به بانك ملي واريز كنند و فيش آن را به رابط دانشگاه محل تحصيل خود تحويل دهند.
دستگيري تعدادي از معلمان معترض
گروه اجتماعي- در پي تجمع روز چهارشنبه معلمان در اعتراض به اجرا نشدن لايحه نظام هماهنگ پرداخت در مقابل مجلس و وزارت آموزش و پرورش، جمعي از معترضان دستگير شدند.
سردار حسين ذوالفقاري جانشين فرمانده نيروي انتظامي درباره وضعيت دستگيرشدگان به ايسنا گفت: تعدادي از محركان قضيه بازداشت شده اند، اما در حال حاضر آخرين آمار دقيق دستگيرشدگان را ندارم. وي افزود: پليس وظيفه دارد، بر اساس تصميمات شوراي تأمين عمل كند و در شرايطي كه از ابتداي آغاز تجمعات، بنا بر دستگيري نبود، وقتي مقامات مسئول اعلام كردند مطالبي كه بايد به آنها گفته مي شد، گفته شده و ديگر ادامه تجمع ممنوع است، وارد عمل شديم.
افزايش جمعيت جهان به  9‎/2 ميليارد نفر در سال 2050
سازمان ملل در تازه ترين گزارش پيش بيني كرد: جمعيت جهان تا سال 2050 به 9/2 ميليارد نفر برسد و تقريباً تمام اين رشد مربوط به كشورهاي در حال توسعه باشد.
</TEXT>
</DOC>
<DOC>
<DOCID>HAM2-851226-032</DOCID>
<DOCNO>HAM2-851226-032</DOCNO>
<ORIGINALFILE>/1385/851226/news/_ejtem.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
برگزاري نخستين جشنواره ويژه علوم انساني
</TITLE>
<TEXT>
گروه اجتماعي- نخستين جشنواره بين المللي فارابي ويژه علوم انساني، آذر سال آينده برگزار مي شود.
معاون فرهنگي و اجتماعي وزارت علوم با اعلام اين مطلب به همشهري گفت: هدف از برگزاري اين جشنواره دميدن روح تازه در كالبد علوم و ايستگاهي براي نوآوري هاي علوم انساني است.
محمدباقر خرمشاد افزود: در حال حاضر ايران در شرايطي قرار دارد كه نياز به فضاي جديد تمدني دارد و به همين منظور ارتقاي علوم انساني در دستور كار معاونت فرهنگي وزارت علوم قرار گرفته است.
ايجاد رشته هاي بين رشته اي علوم انساني، راه اندازي جشنواره فارابي، كرسي هاي نظريه پردازي و تجديد نظر در دروس و سرفصل هاي علوم انساني از جمله كارهايي است كه در اين زمينه انجام خواهدشد.
وي افزود: اين جشنواره شامل 9 گروه زبان و ادبيات فارسي، تاريخ و جغرافيا و برنامه ريزي شهري، جامعه شناسي و علوم اجتماعي و ارتباطات، علوم سياسي و روابط بين الملل، علوم اقتصادي، حقوق، علوم شناختي تربيتي و روانشناسي و رفتاري، فلسفه و الهيات و علوم قرآني و تاريخ و باستانشناسي مي شود.
وي،توسعه همه جانبه ايران را يكي از مهم ترين دغدغه هاي ملي دانست و خاطرنشان كرد: حصول اين هدف مستلزم استحصال و كارسازي دانش توسعه اي متناسب با شرايط فرهنگي و اجتماعي جامعه ايراني است.
وي با بيان اين مطلب كه يكي از بنيادهاي تمدن سازي بحث علوم انساني است كه پرداختن به آن امري لازم و ضروري است، افزود: بايد تلاش شود تا علوم انساني كاربردي تر شوند و در اين راستا معاونت فرهنگي وزارت علوم در نظر دارد برنامه هاي مختلفي را اجرا كند.
خرمشاد اضافه كرد:با وجود اهميت و اولويت علوم انساني در فرايند برنامه ريزي توسعه، متاسفانه در تدارك برگزاري جشنواره هاي ملي و بين المللي در ايران، شاهد غفلت يا بي توجهي نسبت به اين حوزه مهم و تاثيرگذار بوده ايم و در حالي كه در حوزه هاي مختلف جشنواره هاي مختلف برگزار مي شود اما در حوزه علوم انساني هيچ جشنواره اي نبود كه پژوهشگران اين حوزه را معرفي و تقدير كند.
وي برگزاري جشنواره فارابي را يكي از مهمترين اقدامات فرهنگي دانست و گفت: توسعه و مسئله محور كردن پژوهش در علوم انساني، شناسايي، تكريم و پرورش نخبگان و پژوهشگران علوم انساني، پشتيباني و حمايت از تحقيقات بومي و كاربردي در حوزه علوم انساني و تشويق صاحب نظران خارجي به توجه علمي به مسائل ايران و اسلام از جمله اهداف برگزاري اين جشنواره است.
معاون فرهنگي وزارت علوم، با اشاره به اينكه جشنواره فارابي همه ساله نسبت به معرفي پژوهش هاي برتر استادان و پژوهشگران در سه نوع پژوهش هاي بنيادي، توسعه اي و كاربردي اقدام مي كند، گفت: در جشنواره بين المللي يك بخش ويژه به محققان جوان اختصاص يافته است كه پژوهشگران كمتر از 35 سال سن را شامل مي شود. در اين جشنواره مراكز آموزشي و پژوهشي كارآمد و برتر در زمينه ايران شناسي، اسلام شناسي، انقلاب اسلامي و آموزش زبان فارسي و همچنين ايران شناسان و اسلام شناسان غير ايراني معرفي و تقدير مي شوند.
همچنين مدير اجرايي جشنواره فارابي گفت: در اين جشنواره از ايران شناسان و اسلام شناسان ايراني و خارجي تقدير خواهدشد.
علاقه مندان به شركت در اين جشنواره مي توانند آثار و مقالات پژوهشي خود را در حوزه هاي مختلف علوم انساني تا پايان مرداد به دبيرخانه جشنواره ارسال كنند.
</TEXT>
</DOC>
<DOC>
<DOCID>HAM2-851226-033</DOCID>
<DOCNO>HAM2-851226-033</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
با تأييد نهايي شوراي نگهبان
بودجه 231 هزار ميليارد توماني، امروز به دولت ابلاغ مي شود
</TITLE>
<TEXT>
افزايش حقوق كاركنان دولت بر اساس لايحه مديريت خدمات كشوري در سال 86 منتفي شد
گروه اقتصادي- لايحه بودجه سال 86 كل كشور كه اول بهمن ماه امسال از سوي رئيس جمهوري به مجلس ارائه شده بود، پس از 55 روز بررسي در كميسيون هاي تخصصي، كميسيون تلفيق و صحن علني مجلس، امروز به دولت ابلاغ مي شود.
شوراي نگهبان قانون اساسي عصر پنجشنبه، لايحه بودجه231 هزار ميليارد توماني سال 86 كل كشور را در تعارض با شرع و قانون اساسي تشخيص نداد و آن را تاييد كرد. تاييد شوراي نگهبان قانون اساسي در روز پنج شنبه، پس از آن صورت گرفت كه نمايندگان مجلس شوراي اسلامي در نشست بعدازظهر مجلس، 11 ايراد اين شورا به لايحه بودجه سال آينده كل كشور را رفع كردند. نمايندگان مجلس پنج شنبه در آخرين جلسه علني امسال، با رفع 11 ايراد شوراي نگهبان به لايحه بودجه 86 اين لايحه را مجددا به شوراي نگهبان فرستادند كه با تاييد شوراي نگهبان كار بررسي دومين لايحه بودجه دولت نهم به اتمام رسيد. نمايندگان در مهمترين اصلاحات خود در لايحه بودجه 1386 كل كشور كه در جهت تامين نظر شوراي نگهبان قانون اساسي انجام شد، لايحه خدمات مديريت كشوري و افزايش پلكاني و پرداخت غيرنقدي كاركنان دولت را در جهت افزايش حقوق كاركنان دولت، از لايحه حذف كردند.
بر اين اساس، بند ل تبصره 19 لايحه بودجه بدين گونه اصلاح شد: دولت موظف است از سال 86 در اجراي ماده 150 قانون برنامه چهارم توسعه نسبت به افزايش ضريب حقوق كاركنان و بازنشستگان با استفاده از منابع موجود در رديف هاي جاري پيش بيني شده براي هر دستگاه اقدام كند.
پيشنهادهاي نمايندگان كم اثر بود
رئيس مجلس شوراي اسلامي پنج شنبه در آغاز جلسه علني مجلس با ارائه گزارشي از تعداد پيشنهادهاي نمايندگان و كميسيون ها در لايحه بودجه 86، از تصويب تنها 7 درصد اين پيشنهادهاي خبر داد و گفت: با توجه به اين اعداد و ارقام، نمايندگان در سال آينده به گونه اي ديگر تصميم بگيرند. غلامعلي حداد عادل با بيان اينكه در بحث بودجه جمعا 3058 پيشنهاد از جانب نمايندگان و كميسيون ها داده شده كه از اين تعداد 966 پيشنهاد درآمدي و 292 پيشنهاد هزينه اي بوده است، گفت: از مجموع همه پيشنهادها 315 مورد در صحن به راي گذاشته شده است و از 315 مورد فقط 52 مورد تصويب شده است يعني از 3058 پيشنهاد نمايندگان و كميسيون تنها كمتر از 7 درصد پيشنهادهاي تصويب شده است.
ايرادات لايحه مديريت خدمات كشوري
يكي از 11 ايرادي كه شوراي نگهبان به لايحه بودجه سال 86 گرفته بود، افزايش حقوق و دستمزد كاركنان دولت بر اساس لايحه مديريت خدمات كشوري بود كه نهايتا مجلس اين بخش را از لايحه بودجه حذف كرد. دكتر عباسعلي كدخدايي سخنگوي شوراي نگهبان روز پنجشنبه در نشست پاياني سال 85 با خبرنگاران با اشاره به بررسي لايحه مديريت خدمات كشوري در شوراي نگهبان گفت: اين لايحه در 39 مورد با ايراد شوراي نگهبان مواجه شد كه لازم است مجلس شوراي اسلامي ايرادات را اصلاح و رفع كند.كدخدايي با اشاره به موافقت شوراي نگهبان با لايحه اصلاح قانون بودجه سال 85 كل كشور كه بند(ه)اين لايحه به دولت اجازه داده است
با جابجايي اعتبارات هزينه اي و تملك دارايي، كسري اعتبارات آموزشي را كه به تاييد سازمان مديريت و برنامه ريزي كشور مي رسد تأمين كند تصريح كرد: تاييد اين مصوبه نشانگر آن است كه شوراي نگهبان اصولا با افزايش حقوق كاركنان به ويژه فرهنگيان مخالفتي ندارد.
</TEXT>
</DOC>
<DOC>
<DOCID>HAM2-851226-034</DOCID>
<DOCNO>HAM2-851226-034</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
توزيع5 ميليون كارت سوخت
</TITLE>
<TEXT>


پنج ميليون كارت سوخت توزيع شد
گروه اقتصادي - قرارداد طرح توسعه فرآيند و بهينه سازي پالايشگاه اصفهان عصر پنجشنبه گذشته بين شركت پالايش نفت اصفهان و مجموعه اي از شركت هاي داخلي و خارجي امضا شد.
با اجراي اين طرح كه ارزش آن 210 ميليون يورو اعلام شده است، توليد بنزين پالايشگاه اصفهان 12 ميليون ليتر در روز افزايش مي يابد و از 7 ميليون ليتر به 19 ميليون ليتر در روز افزايش مي يابد.
به گفته محمد رضا نعمت زاده معاون وزير نفت و مديرعامل شركت ملي پالايش و پخش فرآورده هاي نفتي زمان انجام پروژه بستگي به خريداري تجهيزات دارد اما پيش بيني مي شود حدود 45ماه به طول بيانجامد كه از ابتداي فروردين 86 اجرايي مي شود. اين قرارداد شامل طراحي تفصيلي، خريد تجهيزات و مهندسي مي شود.
5 ميليون كارت هوشمند
نعمت زاده همچنين گفت حدود 5ميليون كارت هوشمند سوخت تحويل شركت پست شده كه بخش عمده اي از آن توزيع شده است اما بخشي از اين كارت ها به دليل مشكلات نشاني دارندگان خودرو، بويژه در مورد خودروهاي قديمي با مشكلاتي روبرو است و هنوز به دست مردم نرسيده است. معاون وزير نفت با عذرخواهي از مردم درخواست كرد مردم از طريق پايگاه اينترنتي پست و پليس و يا مراكز پستي كارت خود را پيگيري كنند.
وي همچنين از افرادي كه كارت سوخت دريافت كرده اند خواست براي رفع مشكلات شبكه از جايگاه هايي كه در حال آماده شدن است، استفاده كنند.
نعمت زاده گفت: كارت هاي موتورسيكلت، شخصي سازي شده، اما توزيع آن در حال آغاز است و تمامي كارت هاي سوخت خودرو به جز تعداد معدودي، نيز شخصي سازي شده است. معاون وزير نفت تاكيد كرد: امكان استفاده از كارت سوخت به عنوان كيف پول نيز با كارت هوشمند قابل اجرا است و اميدواريم از نيمه دوم سال 86 اجرايي شود. به گفته وي طرح كيف پول قرار است پس از اجرايي شدن كارت سوخت با همكاري شبكه بانكي عملي شود.
</TEXT>
</DOC>
<DOC>
<DOCID>HAM2-851226-035</DOCID>
<DOCNO>HAM2-851226-035</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اوپك، سقف توليد نفت را كاهش نداد
</TITLE>
<TEXT>
گروه اقتصادي- سازمان كشورهاي صادركننده نفت در يكصدو چهل و چهارمين اجلاس خود در وين با تاكيد بر نظارت دقيق بر بازار و تحولات آينده قيمت از دبيركل اين سازمان خواست تا در صورت لزوم براي تصميم گيري در مورد كاهش توليد، اجلاس فوق العاده اين سازمان را تشكيل دهد.
اين كشور ها با توجه به گذشت يك ماه از كاهش 500 هزار بشكه اي توليد بر ضرورت حفظ شرايط جاري و انتظار براي تاثير كاهش اخير تاكيد كردند. سقف كنوني توليد اوپك 25ميليون و 800هزار بشكه در روز است و اعضاي اوپك در اين اجلاس بر تعهد به كاهش توليد يك ميليون و 700هزار بشكه اي خود كه در اجلاس هاي پيشين مورد موافقت قرار گرفته بود، تاكيد كردند.
ديروز نفت خام سبك آمريكا براي تحويل در ماه آينده ميلادي 57 دلار و55 سنت داد  و  ستد شدو نسبت به روز قبل 61سنت كاهش داشت. همچنين نفت برنت درياي شمال نيز براي تحويل در ماه آينده ميلادي 60دلار و 98سنت معامله شد.
</TEXT>
</DOC>
<DOC>
<DOCID>HAM2-851226-036</DOCID>
<DOCNO>HAM2-851226-036</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
يادداشت
باور و اعتقاد عملي
</TITLE>
<TEXT>
دكترمهدي كرباسيان
سياست هاي چشم انداز و افق، بدون اجراي ابلاغيه سياست هاي اصل 44 قانون اساسي و تغيير اساسي در سياست گذاري و ساختار كلي اقتصاد كشور عملي نخواهد شد.
در اين زمينه آنچه اهميت دارد باور و اعتقاد عملي مسئولان و دست اندركاران به اين امر است چرا كه قانون خوب به تنهايي اهداف را عملي نمي كند. مسئولان مربوطه و مجري اين سياست بايد به اين امر كه اقتصاد كشور بدون حضور بخش خصوصي و مردمي به اهداف خود نمي رسد باور داشته باشند. مسئله بعدي تدوين يك زمان بندي مشخص براي اجراي اين سياست ها  است، چرا كه اصلاحات اقتصادي بدون جراحي و تغييرات دشوار قابل تصور نيست، بنابراين بايد زمان بندي مشخص و جدي وجود داشته باشد و اين زمان بندي به يك نظارت جدي نيز نيازدارد. متاسفانه مقاومت در برابر خصوصي سازي در كشور به نحو فعالي به رشد ساختار دولتي در كشور كمك مي كند. تجربه خصوصي سازي بانك ها و بيمه ها كه با توجه به اهميت نقش بازار پولي و سرمايه در كشور پيش از همه نهاد ها با تلاش فراوان بسوي آزادسازي و خصوصي سازي هدايت مي شد با مقاومت هاي مواجه بود و اين امر بارها برنامه ريزي هاي انجام شده را با شكست مواجه كرد.
حركت خوبي كه در سال هاي اخير در بخش بانك و بيمه كشور ايجاد شده بود به دليل برخي سياست هاي محدود كننده در معرض خطر قرار گرفته است.
وجود بانك ها و بيمه هاي قدرتمند در كشور پيش نياز حركت بسوي خصوصي سازي است. بانك ها و بيمه ها با توان حمايتي خود از نظر مالي فرايند جذب بخش خصوصي و مردمي را به اقتصاد تسهيل و واگذاري دارايي هاي دولتي را تسريع مي كنند. موازي با سياست هاي مورد اشاره بايد نظام تامين اجتماعي در كشور به نحوي سازمان داده شود تا امكان تحمل تغييرات و تحولات جدي اقتصاد به ويژه ريزش نيروي انساني كه در نهاد هاي دولتي پس از واگذاري هاي وسيع بطور طبيعي رخ خواهد داد براي كشور قابل تحمل باشد. فعال شدن نهادهاي بيمه اي بويژه
بيمه هاي خصوصي براي ايجاد پوشش هاي وسيع حمايتي و ايجاد زمينه رشد آن  ها از جمله برنامه هايي است كه بايد در زمان بندي هاي كار شناسي اجراي سياست هاي يادشده مورد توجه قرارگيرد.در كنار اين سياست ها بايد نهاد هاي آموزشي براي فراگيري فنون مورد نياز نهاد هاي رو به رشد در بخش خصوصي شكل گيرد تا امكان جذب مجدد نيروهاي آزاد شده به بخش هايي كه در فرآيند اصلاحات شكل مي گيرند فراهم شود. براي كاهش مقاومت ها و جذب افكار عمومي در حمايت از اين سياست ها بايد به تغيير فرهنگ نيز توجه شود و به شكلي ريشه اي براي جلب حمايت مردم اهميت نقش بخش خصوصي در اقتصاد كشور به روشني براي همه تفهيم شود.بي شك اين امر در كنار گماردن مجريان كار آزموده و صاحب تجربه كه به اين سياست ها نيز تعهد عملي داشته باشند عملي نيست.
</TEXT>
</DOC>
<DOC>
<DOCID>HAM2-851226-037</DOCID>
<DOCNO>HAM2-851226-037</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفت وگوي روز
</TITLE>
<TEXT>
افزايش واحدهاي توزيع ميوه شب عيد
در آستانه فرا رسيدن سال نو همواره اين نگراني از سوي برخي از مسئولان و مردم وجود دارد كه آيا در راستاي تامين محصولات غذايي مورد نياز عموم از قبيل ميوه، گوشت و مرغ در روزهاي پاياني سال و سال جديد مشكلاتي خواهيم داشت يا خير. در خصوص وضعيت روزهاي پاياني سال در زمينه محصولات كشاورزي و شرايط سال آتي با محمدرضا اسكندري، وزير جهاد كشاورزي گفت وگو كرده ايم.
واردات ميوه در حد انبوه به كشاورزان داخلي لطمه مي زند، چرا اين سياست در سال جاري نيزاجرا شد؟
به دنبال واردات ميوه به كشور كه به منظور تنظيم بازار صورت گرفته  است عده اي از كشاورزان از باقي ماندن ميوه هاي توليدي خود در ماه هاي آينده نگران هستند. درواقع اينكه عده اي واردات را در برخي از برهه هاي زماني نقطه ضعفي براي وزارت جهاد كشاورزي مي دانند تفكر درستي نيست. در حقيقت بايد اين امكان در كشور وجود داشته باشد كه براي رفع نياز داخل توليد كنيم، صادرات براي كسب درآمد ارزي داشته باشيم و حتي در برخي از فصول در صورت نياز اقدام به واردات كنيم تا بازار متعادل شود. متاسفانه وقتي محصولي به داخل وارد مي شود برخي از اين كار انتقاد مي كنند، بعد همين افراد اگر محصول وارد نشود و كمبود عرضه و افزايش بها روي دهد باز اعتراض مي كنند.هر كشاورزي كه محصولش با واردات روي دستش مانده است مي تواند بيايد و محصول خود را به دولت با نرخ توافقي بفروشد. البته بايد بگويم كه كشاورزان هم در سال گذشته وهم در سال جاري توانسته اند مركبات خود را به بالاترين قيمت بفروشند.
در بحث ميوه، دولت هم اكنون چه اقداماتي را انجام مي دهد؟
در بحث ميوه،دولت تنها تسهيلات را اعطا مي كند و تشكل هاي خود توليدكنندگان كه ميوه را خريداري كرده اند آن را براي توزيع به اصناف مي سپارند. وضعيت ميوه شب عيد به نسبت سالهاي گذشته مناسب تر است و ميوه ها به صورت فراوان و با نرخ متعادل عرضه مي شوند.تعداد واحدهاي توزيع ميوه شب عيد نيز تا 2 روز آينده افزايش مي يابد. در حقيقت با وجود توليد 2/2 ميليون تن پرتقال، 3/2 ميليون تن سيب درختي، 700 هزار تن نارنگي و 560 هزار تن ليمو شيرين مشكلي در تامين ميوه شب عيد وجود ندارد. در عين حال در كنار تامين نياز داخلي ميوه، مقداري از ميوه و مركبات كشور هم صادر شده است.
براي تامين گوشت و مرغ مورد نياز مردم چه اقدامي شده است؟
در خصوص تلاش دولت براي تنظيم بازار گوشت در آستانه سال جديد بايد گفت كه امسال به اندازه كافي گوشت قرمز ذخيره سازي شده است و توزيع آن نيز هم اكنون شروع شده است.
توضيحات بانك پارسيان
بانك پارسيان در جوابيه اي به مطلب منتشره در صفحه 12 روزنامه همشهري در تاريخ 24 اسفندماه سال جاري تحت عنوان هيأت مديره بانك پارسيان همچنان در تعليق اعلام كرد: اين بانك طي 6 ماهه گذشته داراي مديرعامل و اعضاي هيأت مديره بوده و بهزادان به عنوان مديرعامل تعيين گرديده و انجام وظيفه مي نمايند كه بانك مركزي نيز به اين موضوع وقوف كامل دارد. همچنين اين بانك اعلام كرد: جلسه مورد اشاره روزنامه همشهري در بانك مركزي راجع به معرفي اعضاي هيأت مديره جديد بانك پارسيان و تعيين تكليف نهايي آن، مربوط به چنين بحثي نبوده است.
بانك پارسيان همچنين اعلام كرده است كه در 6 ماهه گذشته، كليه شاخص هاي عملكرد اين بانك به نحوي شايان توجه در همه زمينه ها رشد و افزايش نشان مي دهد و در روند فعاليت هاي اين بانك خللي ايجاد نشده است.
</TEXT>
</DOC>
<DOC>
<DOCID>HAM2-851226-038</DOCID>
<DOCNO>HAM2-851226-038</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
حساب ذخيره ارزي استاني مي شود
</TITLE>
<TEXT>
ايسنا:داوود دانش  جعفري وزير امور اقتصادي و دارايي از استاني شدن حساب ذخيره ارزي خبر داد و گفت: در آينده اي نزديك سهم هر يك از استان  ها مشخص خواهد شد.
</TEXT>
</DOC>
<DOC>
<DOCID>HAM2-851226-039</DOCID>
<DOCNO>HAM2-851226-039</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
2 كارخانه جديد توليد پارچه چادرمشكي در راهند
</TITLE>
<TEXT>
مديركل صنايع نساجي وزارت صنايع گفت: مذاكرات براي آغاز كار
توليد پارچه چادرمشكي در 2 كارخانه جديد در حال انجام است.
</TEXT>
</DOC>
<DOC>
<DOCID>HAM2-851226-040</DOCID>
<DOCNO>HAM2-851226-040</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
سياست هاي اصل 44
مهمترين رويداد اقتصادي امسال
</TITLE>
<TEXT>
گروه اقتصادي- ابلاغ بند ج سياست هاي اصل 44 قانون اساسي در تيرماه امسال، بي گمان مهمترين رويداد اقتصادي سال بود كه اجراي صحيح آن مطمئنا در سال هاي آينده بر اقتصاد كشور، تاثير خواهد گذارد و رشد و رونق ملي را به دنبال خواهد داشت.
اصل 44 قانون اساسي ايران اصل تبيين كننده ابعاد نظام اقتصادي كشور
مي باشد و در صدر اين اصل تاكيد شده كه فعاليت هاي بزرگ اقتصادي در انحصار دولت است. تفسيرهاي معمول ارايه شده از اين اصل طي سال هاي گذشته عملا سبب شده بود تا مشكلات اجرايي فراواني در مسير فعاليت بخش هاي غير دولتي بوجود آيد. به همين علت سياست گذاري جديد در خصوص اصل 44 قانون اساسي بسيار ضروري به نظر مي رسيد.
در چنين شرايطي بود كه مجمع تشخيص مصلحت نظام به عنوان بازوي مشورتي مقام معظم رهبري كار تدوين سياست هاي جديد و تفسير نوين از اصل 44 و صدر آن را آغاز نمود. بررسي هاي گسترده نهايتا منجر به تصويب 5 بند از طرف مجمع و پيشنهاد آن به مقام معظم رهبري شد كه عبارت بودند از:
الف- سياست هاي كلي توسعه بخش هاي غيردولتي و جلوگيري از بزرگ شدن بخش دولتي.
ب- سياست هاي كلي بخش تعاون.
ج- سياست هاي كلي توسعه بخش هاي غيردولتي از طريق خصوصي سازي فعاليت ها و بنگاههاي دولتي.
د- سياست هاي كلي واگذاري بخش هاي غيردولتي به بخش خصوصي.
هـ - سياست هاي كلي اعمال حاكميت و پرهيز از انحصار
مقام معظم رهبري 4 بند از بندهاي مصوب را تحت عنوان بندهاي الف، ب، د و هـ به استثناي بند ج را در تاريخ اول خردادماه 84 ابلاغ فرمودند و ابلاغ بند ج اين سياست ها به تهيه گزارش ها، مستندات و بررسي هاي كارشناسي بيشتر مجمع منوط نمودند. در نهايت پس از بررسي هاي كارشناسي توسط مجمع تشخيص مصلحت نظام و در نظر گرفتن منويات مقام معظم رهبري بند ج سياست هاي كلي اصل 44 قانون اساسي جمهوري اسلامي ايران در تاريخ 10 تيرماه 1385 توسط مقام معظم رهبري ابلاغ گرديد.
سياست هاي كلي اصل 44 در 5 بند ابلاغ شده و در هر يك از اين بندها بعدي از ابعاد اين اصل مورد تاكيد قرار گرفته است. مثلا در بند الف دولت از هر گونه سرمايه گذاري جديد در صنايع بزرگ خارج از صدر اصل 44 منع شده و موظف گرديده فعاليت هاي مشمول صدر اصل را نيز طي يك مدت زماني 5 ساله به بخش هاي تعاوني و خصوصي واگذار نمايد. در بند ب از اين سياستها نيز مساله سياست هاي بخش تعاون مورد تاكيد قرار گرفته و راهكارهاي افزايش سهم بخش تعاون ارايه گرديده است.
اما شايد بتوان بند ج از سياست هاي اصل 44 را مهمترين بخش دانست كه در آن سياست هاي كلي توسعه بخش هاي غير دولتي از طريق واگذاري فعاليتها و بنگاههاي دولتي مطرح گشته است. در اين بند تاكيد شده كه در راستاي شتاب گرفتن رشد اقتصادي مبتني بر عدالت اجتماعي، تغيير نقش دولت از مالكيت به سياست گذاري، توانمند سازي بخش خصوصي و ارتقا كارايي و رقابت پذيري اقتصادي، واگذاري 80 درصد از سهام بنگاههاي مشمول صدر اصل 44 به بخشهاي خصوصي، شركتهاي تعاوني سهامي عام و بنگاههاي عمومي غير دولتي مجاز است.
</TEXT>
</DOC>
<DOC>
<DOCID>HAM2-851226-041</DOCID>
<DOCNO>HAM2-851226-041</DOCNO>
<ORIGINALFILE>/1385/851226/news/_eqtes.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اقتصاد ايران در 85
6 تصميم حساس دولت
پديدار شدن آثار بودجه متورم درسطح اقتصاد كشور به تدريج منحني تورم را بر خلاف خواست دولت، صعودي كرد
</TITLE>
<TEXT>


تغيير ساعت كار بانك ها از تصميمات جنجال برانگيزي بود كه دولت در سال 85 اتخاذ كرد و نهايتا با مصوبه مجلس ساعت كار بانك ها به حالت قبل بازگشت
اشاره: اقتصاد ايران در سال 85 شرايط خاصي را تجربه كرد. اجراي نخستين بودجه دولت نهم كه با تاكيد فراوان بر انجام پروژه هاي عمراني استاني  با استفاده از مازاد درآمدهاي نفتي انجام شد، مهمترين علت شرايط خاص اقتصاد ايران در سال 85 بود. اگر چه بي گمان ابلاغ بند(ج)سياست هاي اصل 44 قانون اساسي به عنوان مهمترين رويداد اقتصادي سال 85 محسوب مي شود، اما تصميمات حساسي كه هيأت دولت در سال  جاري گرفت نيز در زمره مهمترين رويدادهاي اقتصادي سال قرار دارند. افزايش دوگانه حقوق و دستمزد كارگران، تغيير نيافتن ساعت رسمي كشور، كاهش نرخ سود بانكي، رشد بالاي پروژه هاي عمراني، تغيير ساعت كار بانك ها و تغيير ساختار سازمان مديريت مهمترين تصميمات اقتصادي دولت در سال 85 محسوب مي شوند كه در زير نگاهي گذرا به آنها مي اندازيم.
حسين لطفي
افزايش حقوق و دستمزد كارگران
مطمئنا زماني كه دولت در اواخر اسفندماه 84 در راستاي تحقق بخشيدن به شعارهاي خود در افزايش سطح رفاه و زندگي اقشار كم درآمد و طبقه كارگر اقدام به افزايش حداقل حقوق كارگران كرد، هيچ گاه فكر نمي كرد كه اين تصميم آثاري بعضا معكوس اهدافش را تحقق بخشد و به موجي از اخراج كارگران از سوي كارفرماياني بيانجامد كه از افزايش حقوق كارگران بدون رونق توليد، ناراضي بودند. البته وزير كار نهايتا مجبور شد با ابلاغيه اي جديد سعي در حل معضلي نمايد كه بر اثر دوگانه نمودن دستمزدها به وجود آمده بود. تصميم دولت به افزايش حداقل حقوق كارگران در واقع، نخستين تصميم بزرگ اقتصادي دولت بود كه در راستاي شعار دولت در حمايت از اقشار كم درآمد صورت گرفت. تصميم شوراي عالي كار در اواخر سال جاري براي افزايش محتاطانه تر حقوق و دستمزد كارگران براي سال 86 و دفاع وزير كار از اولويت داشتن رونق توليد و كنترل تورم بر افزايش دستمزد كارگران، خود گوياي درستي يا نادرستي افزايش حقوق كارگران در سال جاري است.
تغيير نكردن ساعت رسمي كشور
طرح تغيير نيافتن ساعت رسمي كشور در نيمه نخست سال، از ديگر تصميمات مهم و جنجال برانگيزي بود كه دولت در سال رو به پايان 1385 اتخاذ كرد. در حالي كه تا پايان سال نيز آماري دقيق و رسمي از آثار و نتايج اتخاذ اين تصميم دولت ارائه نشد، اين مسئله در سال  آينده نيز به بحث و چالش ميان دولت و مجلس تبديل شده است و جلسات رايزني دو قوه براي ساعت رسمي كشور در سال 86 هنوز به نتيجه اي نرسيده است. نمايندگان مجلس با استناد به نتايج بررسي هاي كارشناسي مركز پژوهش ها معتقدند جلو كشيدن ساعت رسمي كشور در نيمه نخست سال، صرفه جويي غيرقابل انكاري در پي خواهد داشت.
كاهش نرخ سود بانكي
دولت سياست محوري خود را در بخش بانكي كاهش نرخ سود بانكي اعلام كرد. اين برنامه در ابتدا با مخالفت ضمني بانك مركزي مواجه بود، مخالفتي كه با ورود مجلس به اين مبحث و ارائه طرح منطقي كردن سود بانكي، رنگ رسمي به خود گرفت و بانك مركزي با انتشار اطلاعيه اي 17 دليل خود براي مخالفت با كاهش سود بانكي را اعلام كرد. اما حتي پس از آنكه بانك مركزي در قبال كاهش سود بانكي كوتاه آمد و شوراي نگهبان نيز با رفت  و برگشت هايي طرح منطقي كردن سود بانكي را تصويب كرد، آن انتظاري كه از اين طرح مي رفت تحقق نيافت. مردم عموما از اينكه كاهش سود بانكي، دسترسي به تسهيلات را دشوارتر ساخته گلايه مندند. بانك هاي خصوصي با تغيير فرمول محاسبه سود بانكي و افزودن گزينه اي به عنوان كارمزد(علاوه بر سود)با زيركي خاصي و با چشم پوشي ضمني بانك مركزي از زيان ديدن خود جلوگيري كردند. اما بانك هاي دولتي در اين رابطه فشار فزاينده اي را تحمل كردند
پروژه هاي عمراني
دولت نهم نخستين لايحه بودجه خود را بر مبناي افزايش فراوان بودجه عمراني تدوين كرد و مصرانه تاكيد داشت كه درآمدهاي بالاي نفتي كشور، بايد حتما در وضعيت اقتصاد داخلي نمود داشته باشد. امري كه برخي اقتصاددان ها آن را به اين دليل نادرست مي دانستند و مي دانند كه ظرفيت جذب دلارهاي نفتي ايران در سطح همان رقمي است كه در قانون برنامه چهارم ذكر شده است(كه رقمي كمتر از 20 ميليارد دلار است). امري كه البته با بي توجهي دولت مواجه شد و رئيس جمهوري با شعار توسعه مناطق محروم، بر استفاده حداكثري از دلارهاي نفتي براي توسعه مناطق شهري و روستايي تاكيد كرد. اجراي بودجه 85 و تزريق دلارهاي نفتي به اقتصاد كشور(هرچند با نيت توسعه عمراني مناطق محروم)موجب رشد شديد نقدينگي در سطح اقتصاد كشور گرديد و نقدينگي سرگرداني كه از زمان ركود بورس به دنبال محل امن و زودبازدهي مي گشت، بازار مسكن را فلج كرد و قيمت ها در اين بخش سر به فلك زد.
در شرايطي كه نرخ تورم در ماه هاي ابتدايي سال روندي نزولي داشت و رئيس جمهوري را بر آن داشته بود كه در مصاحبه هاي مطبوعاتي خود از يك رقمي كردن نرخ تورم تا پايان سال سخن بگويد، اما با پديدار شدن آثار بودجه متورم در سطح اقتصاد كشور به تدريج منحني تورم را بر خلاف خواست دولت، صعودي كرد و گراني هاي گاه وبيگاه در اقلام مختلف اعتراضاتي را به دنبال داشت.
تغيير ساعت كار بانك ها
تغيير ساعت بانك ها ديگر تصميم(به تعبير منتقدان)عجولانه و(به تعبير دولت)كاملا كارشناسي شده  اي بود كه از اول مهرماه به منظور ساماندهي حمل ونقل شهري شهرهاي بزرگ كشور خصوصا تهران آغاز شد. اجراي اين طرح، با نارضايتي عمومي مردم، كارمندان بانك ها و كارشناسان و شهرداري و در عين حال، مقاومت و يا به تعبير دقيق تر بي تفاوتي دولت همراه بود. در اين باره هم، دولتمردان بر منطقي بودن تصميم خود اصرار مي ورزيدند اما منتقدان را از نتايج كارشناسي هاي خودمطلع نمي كردند.
مصوبه دولت براي تغيير ساعت كار بانك ها براي يك دوره آزمايشي سه ماهه از اول مهرماه سال جاري اجرا شد به طوري كه ساعت آغاز به كار بانك ها از 7 و 30 دقيقه صبح به 9 صبح تغيير كرد. اين دوره سه ماهه اول دي ماه پايان يافت. در اين دوره سه ماهه خبرنگاران گزارش هاي متعددي از طرح تغيير ساعت آغاز به كار بانك ها تهيه كردند كه اكثريت اين گزارش ها، از نارضايتي مردم و بسياري از كارمندان بانك هاي كشور از اجراي اين طرح حكايت داشت. تشكيل صف هاي طويل در مقابل درب بانك ها در حوالي ساعت 9 صبح نيز در همين مدت بسيار نمايان بود.
در همين حال، دولت نيز معتقد بود كه طرح تغيير ساعت كار بانك ها در روان شدن ترافيك بسيار تاثير گذار بود. سرانجام پس از كشمكش هاي فراوان، در حالي كه دولت بر نظر قبلي خود اصرار داشت، مجلس طرح دو فوريتي بازگشت ساعت آغاز به كار بانك ها به قبل از ادارات دولتي را به تصويب رساند و شوراي نگهبان نيز آن را تاييد كرد.
تغيير ساختار سازمان مديريت
دكتر محمود احمدي نژاد، رئيس جمهوري، 24 مهرماه بر اساس اصل 126 قانون اساسي با صدور دستورالعملي، مجوز الحاق سازمان مديريت و برنامه ريزي استان ها به استانداري هاي سراسر كشور را صادر كرد. تمركززدايي، تسريع در امور استان ها و پيشرفت در امر سازندگي و عمران استان ها و حسن اجراي امور مهمترين دلايل تصميم  رئيس جمهوري براي الحاق سازمان هاي مديريت استاني به استانداري ها بود. انتقاد كارشناسان اقتصادي و كساني كه سال ها در بخش بودجه ريزي كار كرده بودند، در همين دوران شدت يافت و آنان اين تصميم را به تعطيلي كشاندن نظام بودجه ريزي و عدم تحقق اهداف توسعه اي كشور عنوان كردند. سرانجام تغيير ساختار سازمان مديريت، جان بلاي فرهاد رهبر رئيس وقت سازمان مديريت و برنامه ريزي شد و وي پس از مدتي به دليل مخالفت با اين طرح از دولت نهم كنار گذاشته شد. اين طرح قرار است از ابتداي سال 86 به مرحله اجرا درآيد.
</TEXT>
</DOC>
<DOC>
<DOCID>HAM2-851226-042</DOCID>
<DOCNO>HAM2-851226-042</DOCNO>
<ORIGINALFILE>/1385/851226/news/_havad.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
نقشه كارگر اخراجي براي سرقت مسلحانه از صاحبكار
</TITLE>
<TEXT>
جوان انتقامجو بعد از اخراج از شركت،نقشه سرقت مسلحانه از صاحبكار خود را طراحي كرد و با دوستش به اجرا درآورد
گروه حوادث- كارگر اخراجي شركت خصوصي براي انتقام از صاحبكارش، نقشه سرقت مسلحانه ازمنزل وي را طراحي كرد، اما 2 ماه بعد وقتي كه راز اين سرقت فاش شد، وي و همدستش به دام افتادند.
ساعت 20 هفتم دي ماه پس از آنكه زنگ خانه  اي ويلايي در منطقه بلوار فردوس به صدا درآمد، زن صاحبخانه به مقابل در رفت، با گشودن در، او 2 جوان ناشناس را در مقابل خود ديد كه يك نفر از آنان چهره خود را با نقاب پوشانده و اسلحه اي در دست داشت.
مردان ناشناس كه مسلح به چاقو و اسلحه بودند با تهديد اسلحه كمري زن صاحبخانه و شوهرش را وادار به سكوت كرده و بعد از آنكه با طناب دست و پاهاي صاحبخانه را بستند، با سرقت 5 ميليون تومان طلاجات فرار كردند.
پس از فرار سارقان، مرد صاحبخانه بعد از گشودن طنابها، به مركز پليس رفته و از آنها براي يافتن سارقان ميليوني خانه اش كمك خواست. با اين شكايت پرونده اين سرقت مسلحانه براي بررسي تخصصي به اداره يكم آگاهي تهران(ويژه سرقت هاي مسلحانه )ارجاع شد وكاراگاهان اين اداره در مسير تحقيقات خود به اين نتيجه رسيدند كه سرقت به احتمال زياد توسط يك آشنا صورت گرفته است.
به اين ترتيب مرد صاحبخانه كه مدير يك شركت خصوصي بود تحت بازجويي قرار گرفت، وي در اين بازجويي ها گفت:چندي پيش پسر جواني به نام نيما را كه از كارگران شركتم بود به دليل مشكلاتي كه ايجاد كرده بود از شركت اخراج كردم و احتمال دارد كه او در اين ماجرا دست داشته باشد.
سرهنگ حسين خوئيني، معاون پليس آگاهي تهران روز پنجشنبه با اعلام خبر دستگيري دو سارق مسلح گفت: با شناسايي پاتوق هاي نيما، سرانجام وي 23 اسفند،حوالي متروي شوش شناسايي شد و در بازجويي ها با اعتراف به سرقت مسلحانه، همدست 18 ساله خود به نام عطا را معرفي كرد كه وي نيز بازداشت شد.
عطا در بازجويي ها گفت: يك ماه قبل از سرقت، نيما به من گفت: قصد دارد از خانه صاحبكار قبلي اش سرقت كند كه از همان زمان براي اين سرقت طراحي كرديم و 27 دي ماه نقشه سرقت را به اجرا گذاشتيم.
وي در توضيح ماجرا گفت: روز حادثه نيما براي اين كه شناسايي نشود، چهره خود را با نقاب پوشانده بود واسلحه كمري را در دست گرفته بود كه با آن دست به تهديد صاحبخانه مي زد و به اين ترتيب نقشه را به اجرا گذاشتيم.
</TEXT>
</DOC>
<DOC>
<DOCID>HAM2-851226-043</DOCID>
<DOCNO>HAM2-851226-043</DOCNO>
<ORIGINALFILE>/1385/851226/news/_havad.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
نقشه فرزندان براي تصاحب اموال پدر
</TITLE>
<TEXT>
گروه حوادث- پيرمردي كه براي فرار از ماليات آپارتمان و مغازه هاي خود را به نام فرزندانش كرده بود وقتي فهميد آنها براي به تصاحب اموالش از وي شكايت كرده اند در دادگاه گريست.
مدتي قبل پرونده اي در اختيار قاضي روح الله رئيسي، بازپرس شعبه اول دادسراي ناحيه1 قرار گرفت كه از شكايت چند برادر و خواهر از پدرشان حكايت داشت. در اين پرونده شاكيان ادعا كرده بودند كه پدرشان، املاكي را كه به نام آنهاست به ديگران اجاره داده و تمامي اجاره بها را براي خود بر  مي دارد، به همين دليل از دادگاه تقاضاي صدور حكم انتقال املاك به مالكانشان را كرده بودند.
بازپرس رئيسي پس از مطالعه پرونده پيرمرد را به دادسرا احضار كرد و متهم در حالي كه از ماجراي شكايت فرزندانش چيزي نمي دانست در شعبه اول بازپرسي حاضر شد. زماني كه او فهميد دختران و پسرانش شاكيان پرونده هستند از شدت ناراحتي در دادگاه شروع به گريه كرد.
اين مرد در تشريح ماجرا گفت: چند سال پيش براي فرار از پرداخت ماليات تمامي آپارتمان ها و مغازه هايم را به نام فرزندانم كردم و با گرفتن وكالت از آنها اين املاك را اجاره دادم تا هزينه زندگيمان تامين شود. در اين مدت هر چه از اجاره دادن اين املاك عايدم مي شد خرج زندگي خودم و فرزندانم مي كردم و خيالم راحت بود كه پس از مرگم همه آنها به پسران و دخترانم مي رسد، اما از اين غافل بودم كه طمع و وسوسه باعث مي شود آنها براي به چنگ آوردن اموال من به دادگاه رفته و عليه من شكايت كنند. پس از اظهارات پيرمرد، بازپرس شعبه اول دادسراي ناحيه 1 دستور آغاز تحقيقات در خصوص ادعاهاي پيرمرد را صادر كرد.
</TEXT>
</DOC>
<DOC>
<DOCID>HAM2-851226-044</DOCID>
<DOCNO>HAM2-851226-044</DOCNO>
<ORIGINALFILE>/1385/851226/news/_havad.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
دستگيري سارق تعارفي در پارك
</TITLE>
<TEXT>


 گروه حوادث- سارقي كه با چاي مسموم طعمه هاي خود را در پاركها فريب مي داد، در پارك شهر دستگير شد، پليس از كساني كه اين مرد از آنها سرقت كرده  است خواست كه از وي شكايت كنند.
اوايل اسفند ماه، دو مرد جوان با مراجعه به پايگاه هفتم پليس آگاهي تهران مدعي شدند مردي در پارك دانشجو بعد ازاينكه با آنها طرح دوستي ريخته است به آنها چاي تعارف كرده است، اما بعد از نوشيدن چاي ناگهان بيهوش شده اند و زماني كه بر روي تخت بيمارستان به هوش آمده اند متوجه شده اند كه تمام اموال با ارزششان به سرقت رفته است. سرهنگ داوود سلطاني، معاون پليس آگاهي تهران روز گدشته با اعلام اين خبر گفت:  با شكايت اين 2جوان، چهره نگاري از متهم صورت گرفت و با توجه به اين كه مشخص بود، وي در پارك ها اقدام به بيهوش كردن و سرقت از مردم مي كند، چند پارك در مركز شهر تحت نظر قرار گرفت تا اين كه 20 اسفند ماه وي در پارك شهر شناسايي شد. متهم كه مرد 25 ساله اي به نام حبيب است تا كنون به 10 فقره سرقت از طريق بيهوش كردن مردم با چاي مسموم اعتراف كرده است، اما با توجه به اين كه احتمال سرقت هاي بيشتري از سوي وي به اين روش وجود دارد، بازپرس پرونده با صدور دستور چاپ عكس متهم بدون چشم بند از كساني كه توسط اين مرد فريب خورده و اموالشان به سرقت رفته است درخواست كرد براي شناسايي و شكايت از وي به پايگاه هفتم پليس آگاهي تهران بزرگ مراجعه كنند.
</TEXT>
</DOC>
<DOC>
<DOCID>HAM2-851226-045</DOCID>
<DOCNO>HAM2-851226-045</DOCNO>
<ORIGINALFILE>/1385/851226/news/_havad.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
چهره هاي پاسخگو از ديد حوادث نويسان
</TITLE>
<TEXT>
اگر چه خبرنگاران گروه حوادث همشهري، هر سال در آخرين شماره روزنامه به معرفي پاسخگوترين افراد در حوزه هاي مختلف خبري مي پرداختند، اما امسال خبرنگاران حوادث روزنامه هاي مختلف كشور پاسخگوترين افراد حوزه هاي مختلف خبري را در يك نظرسنجي  كه از سوي خبرگزاري فارس انجام شد انتخاب كردند.
بر طبق اين نظرسنجي، سردار رضا زارعي فرمانده انتظامي استان تهران به عنوان پاسخگوترين فرد در پليس كشور، قاضي نورالله عزيز محمدي رئيس شعبه 71 دادگاه كيفري استان تهران به عنوان چهره پاسخگو در ميان قضات دادگاه هاي كشور، محمد تورنگ رئيس سابق مركز اطلاع رساني پليس تهران بزرگ به عنوان چهره پاسخگو در حوزه اطلاع رساني پليس و قاضي حسين اصغرزاده بازپرس ويژه قتل تهران به عنوان چهره پاسخگو در حوزه دادسرا از سوي حوادث نويسها انتخاب شدند. در اين آخرين صفحه سال، گفتگويي كوتاه با برگزيدگان نظرسنجي حوادث نويسها انجام داده ايم و نظر آنها را درباره اهميت اطلاع رساني و تعامل با روزنامه نگاران جويا شديم.



زماني براي احساس امنيت
بازپرس حسين اصغرزاده رئيس شعبه دوم بازپرسي دادسراي جنايي تهران كه 14سال سابقه قضاوت در دادگاه ها و دادسراهاي بندرانزلي، كرج و پايتخت را دارد، بعنوان پاسخگوترين فرد در حوزه دادسرا با تاكيد بر اهميت تعامل با رسانه ها گفت: با اطلاع رساني اي كه رسانه ها انجام مي دهند مردم در جريان زحماتي كه قوه قضاييه و پليس براي امنيت آنان انجام مي دهند قرار گرفته و با اطلاع از  دستگيري مجرمان و افشاي جنايت ها احساس امنيت در سطح جامعه افزايش مي يابد، ضمن آنكه رسانه ها با نشان دادن نقاط ضعف تاثير بسيار زيادي در كاهش وقوع جرايم دارند. وي با تشكر از سرويس حوادت همشهري گفت: روزنامه همشهري به عنوان پرتيراژترين رسانه كشور كه حتي در خارج از كشور نيز محبوبيت خاصي دارد، تاثير بسياري در ايجاد احساس امنيت در ميان جامعه و انتقاد به جا از مسئولان و ارايه راهكارهاي صحيح داشته  است و خبرنگاران حوادث اين روزنامه به دليل ارتباط حرفه  اي و قوي با مسئولان قضايي و پليس اخبار را به سرعت و حتي گاهي قبل از بازپرس جنايي از طريق كانالهاي خبري خود دريافت كرده و به پيگيري آن مي پردازند.



انتقاد رسانه اي براي بهترشدن
سردار رضا زارعي فرمانده پليس استان تهران كه 15 سال سابقه فعاليت در نيروي انتظامي كشور را دارد در مورد ارتباط با رسانه ها گفت: هر مديري كه قدرت نقد پذيري داشته و خودسانسوري نكند مي تواند ارتباط خوبي با رسانه ها و به خصوص مطبوعات برقرار كند. سردارزارعي در مورد روزنامه همشهري نيز گفت: بايد صادقانه بگويم كه درتمام اين سالها روزنامه همشهري تنها روزنامه اي بوده است كه درهر شرايطي تعادل را حفظ كرده و مردمي مانده است.



اطلاعات قضايي و هشدارهاي اخلاقي
نورالدين عزيز محمدي رئيس شعبه 71 دادگاه كيفري استان تهران نيز كه داراي 36سال سابقه كار در دستگاه قضايي كشور است، در مورد انگيزه اش از تعامل با مطبوعات گفت: تعامل رسانه اي نه به دليل علاقه به شهرت،  بلكه به دليل هدفي است كه شخصا از دادن اطلاعات قضايي و هشدارهاي اخلاقي به روزنامه ها دارم. به گفته وي يكي از بزرگترين رسالت هاي يك قاضي، آگاه كردن مردم از حق وحقوق قانوني شان و دادن هشدارهايي براي جلوگيري از انحرافات است كه رسانه ها و بخصوص مطبوعات وسيله مناسبي براي به انجام رساندن اين رسالت هستند.



4 ماه بعد...
محمد تورنگ رئيس سابق مركزاطلاع رساني پليس پايتخت، از خبرنگاران حوادث كه با وجود گذشت 4 ماه از كناره گيري وي از سمت اطلاع رساني، او را به عنوان پاسخگوترين فرد سال در حوزه اطلاع رساني معرفي كردند تشكر كرد.
</TEXT>
</DOC>
<DOC>
<DOCID>HAM2-851226-046</DOCID>
<DOCNO>HAM2-851226-046</DOCNO>
<ORIGINALFILE>/1385/851226/news/_havad.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
يادداشت
حادثه نويسي نه براي ترساندن ديگران
</TITLE>
<TEXT>
حامد فرحبخش
داريم از آخرين پله هاي سال 85 بالا مي رويم، حالا از اين بالا مي شود تمام خاطرات تلخ و شيرين سال را مرور كرد و آنها را بار ديگر به خاطر آورد، از اين بالا مي شود فهميد كه چقدر حادثه را و چقدر خاطره را پشت سر گذاشته ايم و گذشته ايم.
براي خبرنگاران حوادث هر سال پر از خاطره است، خاطراتي كه اكثر آنها حتي اگر طعمي تلخ و گزنده نداشته باشند، مزه گس آن براي هميشه در ذهن مي ماند، سقوط هاي مرگبارهواپيماها، قتل و جنايت، آزار و اذيت، آدم ربايي، نزاع هاي خونين و....
اگر يك بيننده عادي باشي، شايد بتواني چشمهايت را بر روي اين سياهي ها ببندي و از كنار آنها خيلي آرام و آهسته بگذري و تنها زير لب زمزمه كني كه(عجب دوره و زمانه  اي شده است)و يك ساعت بعد همه چيز يادت برود.
يا حتي مي تواني اين حادثه را در تاكسي و اتوبوس دهها بار تعريف كني و ديگران را بترساني و دايما هم تكرار كني كه جنايت همه جا را گرفته است... اين ها زياد زحمتي ندارد و ساده ترين واكنش ها دربرابر حوادث تلخ است.
همه چيز وقتي متفاوت مي شود كه به حادثه ها جور ديگري نگاه كني، از ديد يك حادثه نويس، آنوقت بايد بعد از ديدن هر حادثه تلخ دايما در خلوت و تنهايي خودت، با خودت تكرار كني چشمهايت را نبند، تو مسئولي اين غده هاي چركين را ببيني و آنوقت آن ها را نه براي جلب توجه و يا ترساندن ديگران، بلكه براي آنكه جراحي شوند، به ديگران نشان دهي.
آنوقت تو بايد بي اعتنا به تمام تهديد ها و ناملايمات، اين آلودگي ها را زير ذره بين بگذاري و آنها را حتي درشت تر كني تا شايد زنگ هاي هشدار به صدا درآيند و جامعه نسبت به آنها حساس شود، بي خيال اينكه خيلي راحت مي شود تو را به جنجال آفريني، اغراق، زرد بودن و يا... متهم كرد.
اگر حوادث نويس باشي بايد در پس هر حادثه نكات هشداردهنده اي را پيدا كني كه با دقت بر روي آنها مي شد جلوي اين حادثه و حوادث بعدي را گرفت و آنوقت آن را با زباني غير تكراري و غير مستقيم به خوانندگانت بدهي...
حالا دارد سال 85 به پايان مي رسد و من از اين بالا دارم حوادثي را كه امسال پشت سر گذاشته ايم مي بينم، چقدر هشدار اين جا خوابيده است...
</TEXT>
</DOC>
<DOC>
<DOCID>HAM2-851226-047</DOCID>
<DOCNO>HAM2-851226-047</DOCNO>
<ORIGINALFILE>/1385/851226/news/_havad.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
توضيح
</TITLE>
<TEXT>
در ويژه نامه نوروز مطلبي با عنوان سال 85 سال سقوط اوف ها منتشر شد كه آمار جانباختگان توپولف 154 اشتباه تايپ شده بود كه به اين وسيله تصحيح مي شود، آمار صحيح 28 مسافر بوده است
</TEXT>
</DOC>
<DOC>
<DOCID>HAM2-851226-048</DOCID>
<DOCNO>HAM2-851226-048</DOCNO>
<ORIGINALFILE>/1385/851226/news/_informatic.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
گزارش همشهري از آخرين وضعيت شبكه پيام كوتاه كشور
اميد به بهبود در وقت اضافه
</TITLE>
<TEXT>


در ايام نوروز نيز پيش بيني مي شوددر حدود  100 ميليون sms در روز رد و بدل شود
سپيده سمائي
اگر همه چيز به خوبي پيش رود و مطابق قولي كه مسئولان به ما داده اند، لينك هاي ارتباطي امروز(شنبه)در اختيار ما قرار گيرند، شب عيد امسال مشتركان با مشكل اختلال در شبكه پيام كوتاه(sms)مواجه نمي شوند. اين مطلب را يكي از مديران تنها شركت ايراني توليد كننده سيستم پيام كوتاه در گفتگو با همشهري عنوان كرد و گفت: البته با توجه به اينكه چند روز باقي مانده تا سال نو تعطيل است، حتي در صورت آماده شدن به موقع لينك ها، بايد مجوز تردد پرسنل ما در سايت هاي مخابرات در روزهاي تعطيل صادر شود تا دو مركز sms جديد به موقع به شبكه اضافه شوند و مانند سال قبل در روزهاي اول سال نو اختلالي در ارسال پيام هاي كوتاه ايجاد نشود.
اين اظهارات درحالي است كه معاون نظارت و مديريت شبكه  شركت ارتباطات سيار، با اشاره به اين كه ظرفيت مراكز sms كشور در حال حاضر در حدود 13 ميليون مشترك است، درباره   تمهيدات اين شركت براي افزايش ظرفيت شبكه sms اپراتور اول در ايام نوروز گفت: اين عمليات در دوبخش بهينه سازي شبكه موجود و توسعه شبكه با استفاده از ايجاد دومركز جديد sms در تهران(مركز شهيد دستغيب)و بابل و همچنين ارتقاي ظرفيت مركز شيراز از يك ميليون به حدود 5/3 ميليون مشترك انجام مي شود كه با اين تمهيدات مي توانيم تا 18 ميليون مشترك را پاسخ گو باشيم. محمد حسين فلاح اصغري در ادامه افزود: تا كنون 6 مركز sms در مشهد، شهركرد، اروميه، شيراز و مراكز امام(ره)و الغدير در تهران فعال بوده اند كه با بازبيني شبكه از نظر نرم افزاري و تقسيم ترافيك لازم، بار ترافيكي شبكه و مسيرهاي ارسال sms بهينه سازي شده اند و در حال حاضر وضعيت شبكه در ارسال و دريافت sms حدود 20 تا 30 درصد بهبود يافته است. ضمن اينكه توسعه مركز شيراز با موفقيت به انجام رسيده و اكنون آخرين مراحل تست آن درحال انجام است.
فلاح اصغري در پاسخ به اين سوال همشهري كه چرا كار ايجاد مراكز جديد sms به آخرين روزهاي سال و دقيقه 90 رسيده است، اين چنين پاسخ داد: آنچه به ما مربوط بوده است را انجام داده ايم اما بخشي از اين كار در حيطه مديريت ما نيست و به عنوان مثال تهيه لينك هاي ارتباطي به مخابرات مراكز استان ها و شركت زيرساخت مربوط مي شود كه اميدواريم تا شب عيد توسعه شبكه به صورت كامل انجام شود، اما حتي اگر اين امر هم ميسر نشود، با توجه به افزايش ظرفيت مركز شيراز و بهينه سازي كه در شبكه انجام شده، مشكل خاصي به وجود نمي آيد.
وي در اثبات اين ادعا به آمار پيام هاي كوتاه ارسال شده مشتركان ايراني استناد كرد و گفت: به ازاي هر مشترك در دنيا به طور ميانگين 1 تا 5/1
sms در روز ارسال مي شود اما در ايران اين ميانگين 5/1 تا 5/2 sms در روز است؛ از اين رو به طور ميانگين در روز 30 ميليون پيام كوتاه ميان مشتركان اپراتور اول رد و بدل مي شود كه اين تعداد در اعياد و مناسبت هاي خاص دو برابر افزايش مي يابد. به عنوان نمونه در عيد غدير امسال ما به ركوردي حدود 72 ميليون sms رد و بدل شده رسيديم.
اظهارت فلاح اصغري درحالي است كه برخي كارشناسان با توجه به تجربه سال قبل كه در روزهاي 29 اسفند و اول فروردين كيفيت شبكه همراه و پيام كوتاه كشور با افت شديد همراه بود، براين باورند كه اگر مراكز جديد به موقع به شبكه اضافه نشوند، امسال هم مشكل مشابهي خواهيم داشت. ضمن اينكه نبايد افزايش تعداد مشتركان شبكه همراه و همچنين تغيير رفتار ايشان را از نظر دور داشت. تغييراتي كه در آمار ارائه شده از سوي صدوقي مدير عامل شركت ارتباطات سيار نيز مشهود است: در ديماه امسال روزانه  ?? ميليون پيام كوتاه تبادل مي شد كه اين آمار در اسفندماه به روزي  ?? ميليون sms رسيده است كه در واقع  ?/? ميليارد sms در يك ماه ميان مشتركان تبادل شده است. وي مي افزايد: در ايام نوروز نيز پيش بيني مي كنيم در حدود  ??? ميليون sms در روز رد و بدل شود. اين درحالي است كه بعضي پيش بيني ها از 5 برابر شدن ميزان ارسال پيام هاي كوتاه در ايام نوروز نسبت به روزهاي عادي سال حكايت مي كنند.
درهرحال مشتركان بايد اميدوار باشند مراكز بابل و دستغيب تهران در روزهاي باقيمانده سال 85 به شبكه اضافه شوند و مشتركان با خيالي آسوده پيام هاي تبريك را براي دوستانشان ارسال كنند، اما بد نيست توصيه فلاح اصغري را هم مد نظر داشته باشيد: از مردم تقاضا مي كنيم كه پيام هايشان را دو سه روز مانده به نوروز و يا شبها كه شبكه ترافيك كمتري دارد ارسال كنند و ارسال تمام پيام ها را به لحظه تحويل سال موكول نكنند تا شبكه در يك حالت عادي فعاليت كند و پيام ها هم بدون مشكل به مقصد برسند.
</TEXT>
</DOC>
<DOC>
<DOCID>HAM2-851226-049</DOCID>
<DOCNO>HAM2-851226-049</DOCNO>
<ORIGINALFILE>/1385/851226/news/_informatic.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
گرماي زمستان امسال، همه ركوردها را شكست
</TITLE>
<TEXT>


بي بي سي: يك آژانس دولتي آمريكا گزارش داده است كه در 125 سال گذشته كه ثبت ركوردها آغاز شده، زمستان امسال در نيمكره شمالي گرمترين زمستان بوده است.
بنابه اين گزارش مجموع دماي خشكي و سطح اقيانوس ها از دسامبر تا فوريه 72/0(هفتاد و دو صدم)درجه سانتيگراد بالاتر از ميانگين بوده است. اين درحالي است كه اداره ملي تغييرات اقيانوسي و جوي آمريكا اعلام كرد كه پديده ال نينو، نيز از عوامل گرماي بي سابقه امسال بوده است و كارشناسان آب و هوا پيش بيني مي كنند كه 2007 مي تواند ركورد داغ ترين سال را بجا بگذارد. سازمان تغييرات اقيانوسي و جوي آمريكا هم گفته است كه افزايش دماي هوا همچنان به ميزان يك پنجم درجه در هر دهه افزايش مي يابد.جي لاريمور از مركز داده هاي جوي سازمان تغييرات اقيانوسي و جوي آمريكا گفت: روند بلندمدت و پايدار در جهت بالا رفتن دما و همچنين يك
ال نينوي ملايم از عوامل اين وضع(گرماي بي سابقه زمستان امسال)بوده است.
وي افزود: ما نمي گوييم كه اين زمستان گواه نفوذ گازهاي گلخانه اي است. با اين حال لاريمور گفت كه تحقيقات مربوط به دماي هواي زمستان امسال بخشي از مطالعه يك هيات بين المللي محققان تغييرات جوي موسوم به ipcc بود. آن هيات ماه گذشته با انتشار گزارشي گفت كه گرمايش زمين به احتمال زياد ريشه در فعاليت هاي انساني دارد. وي گفت: ما مي دانيم كه به عنوان بخشي از آن گزارش، نتيجه گيري شده بود كه روند گرمايش تا حدودي ناشي از تصاعد گازهاي گلخانه اي است.
هيات ipcc نتيجه گيري كرده بود كه حداقل 90 درصد اطمينان دارد كه تصاعد گازهاي گلخانه اي در اثر فعاليت هاي بشري و نه نوسانات طبيعي باعث گرمتر شدن سطح زمين شده است. اين گروه پيش بيني كرد كه دما تا پايان قرن ميلادي جاري احتمالا از 8/1 تا 4 درجه سانتيگراد افزايش خواهد يافت. با اين حال امكان افزايشي به كوچكي 1/1 درجه سانتيگراد يا به بزرگي 4/6 درجه سانتيگراد نيز وجود دارد.
</TEXT>
</DOC>
<DOC>
<DOCID>HAM2-851226-050</DOCID>
<DOCNO>HAM2-851226-050</DOCNO>
<ORIGINALFILE>/1385/851226/news/_informatic.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
دنياي علم
</TITLE>
<TEXT>
1250 فيلم روي شست ناخن شما
دانشمندان كره اي يك تراشه حافظه براي نيمه رساناها ساخته اند كه به اندازه ناخن شست بوده و از قابليت ذخيره 1250 فايل سينمايي با كيفيت دي وي دي برخوردار است. پروفسور چوئي يانگ كيو و تيم تحقيقاتي وي از موسسه علوم و تكنولوژي پيشرفته كره يك سلول واحد حافظه مسطح 8 نانومتري nand را با تراز ترابيت طراحي كرده اند. يك ترابيت يك هزار بار بزرگتر از گيگابيت بوده و از فضاي كافي براي ذخيره 12500سال فايل روزنامه ديجيتالي، 500 هزار mp3 يا يك ميليون عكس با رزولاسيون بالا برخوردار است. اندازه اين تراشه معادل يك بيست و پنجم تراشه هاي
32 گيگابيتي سامسونگ بوده و حجم آن 25 مرتبه بيشتر از اين تراشه هاست.
كامپيوترهاي نوري
مثل ماشين حساب نوري
فيزيكدانان دانشگاه باث پروژه اي را آغاز كرده اند كه مي تواند به عنوان گامي مهم به سوي ساخت رايانه هاي فوتونيك قلمداد شود. فيزيكدانان اين دانشگاه به دنبال آن هستند كه به زودي روياي استفاده از نور به جاي الكتريسيته را در راه اندازي نسل بعدي رايانه ها محقق سازند. روياي اصلي دانشمندان و فيزيكدانان در مرحله نخست، دستيابي به توانايي براي انتشار مداوم نور در پالس هايي كه تنها يك ميليارد ميليارديوم ثانيه به طول مي انجامد، است.به گفته دانشمندان، اين پروژه نه تنها به دستيابي به فناوري نويني منجر مي شود بلكه به فيزيكدانان اين امكان را مي دهد تا شانسي براي بررسي دقيق ساختارهاي اتمي داشته باشند.
خورشيدگرفتگي در شرق ايران
يك خورشيد گرفتگي جزيي 28اسفند ماه در بخش هاي شرقي كشورمان قابل رصد خواهد بود. به گزارش روز پنج شنبه انجمن نجوم آماتوري ايران، استان هايي كه مي توان اين خورشيدگرفتگي جزيي را در لحظه طلوع خورشيد مشاهده كنند سمنان، كرمان، خراسان رضوي، شمالي و جنوبي، سيستان و بلوچستان، يزد، گلستان و بخش هايي از استان مازندران هستند.
</TEXT>
</DOC>
<DOC>
<DOCID>HAM2-851226-051</DOCID>
<DOCNO>HAM2-851226-051</DOCNO>
<ORIGINALFILE>/1385/851226/news/_informatic.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
سوژه روز
ساعت ها را جلونكشيد!
</TITLE>
<TEXT>
همشهري آنلاين: بسياري از كشورهاي جهان با آغاز فصل بهار ساعت هايشان را براي صرفه جويي در انرژي به جلو مي كشند. در آمريكا امسال به طور آزمايشي تغيير ساعت فصلي سه هفته زودتر از وقت معمول در سال هاي قبل و در 11 مارس(20 اسفند)انجام شد و نيز قرار است اين ساعت تابستاني يك هفته بيشتر از دوره معمول ادامه پيدا كند. جلو بردن ساعت در اول فصل بهار كه روزها در حال بلندشدن هستند، با كاهش نياز به روشن كردن چراغ ها باعث كاهش مصرف انرژي و صورتحساب هاي برق مي شود.
وزارت انرژي آمريكا امسال با طولاني كردن آزمايشي دوره وقت تابستاني به اندازه يك ماه(سه هفته در آغاز و يك هفته در انتها)مي خواهد بررسي كند آيا مي توان ميزان اين صرفه جويي انرژي را افزايش داد يا نه. در صورتي كه اين طولاني تر كردن دوره ساعت تابستاني باعث صرفه جويي بيشتر در مصرف انرژي شود، ممكن است به صورت دائمي درآيد.



تاريخچه تغيير ساعت فصلي
در آمريكا از سه قرن قبل، از سال هاي 1700 ميلادي، اين مسئله كه يك ساعت جلو بردن ساعت در تابستان مي تواند باعث صرفه جويي در انرژي شود شناخته شده بود. حتي بنجامين فرانكلين- مخترع برق گير و از بنيانگذاران آمريكا- در اين مورد مطلبي نوشت. اما اين ايده تا قرن بيستم به مرحله اجرا گذاشته نشد. در طول هر دو جنگ جهاني در آمريكا و انگليس تغيير ساعت فصلي مراعات مي شد.بعد از جنگ جهاني دوم ايالات آ مريكا آزاد بودند تغيير ساعت فصلي را به اجرا در آورند و و هر كدام در روز معيني از تقويم اين كار را انجام مي دادند. اما نداشتن وحدت رويه در ميان ايالت ها باعث سردرگمي در مورد ساعت مسافران مي شد. در سال 1966 كنگره آمريكا قانون زمان يك شكل را به تصويب رساند كه بر مبناي آن ايالت هاي مختلف ملزم شدند از پروتكل واحدي در تغيير ساعت فصلي تبعيت كنند كه در زمان واحدي در همه كشور آغاز مي شد و پايان مي يافت.
آيا ارزشش را دارد؟
تغيير در شروع و پايان ساعت تابستاني ناشي از لايحه سياست انرژي امريكا در سال 2005 است. بر اساس اين لايحه به جاي آنكه ساعت تابستاني در اولين يكشنبه ماه آوريل شروع شود و در آخرين يكشنبه ماه اكتبر پايان يابد، در دومين يكشنبه ماه مارس آغازمي شود و در اولين يكشنبه ماه نوامبر تمام مي شود. انگيزه اصلي دراين تغيير افزايش صرفه جويي در انرژي است، اما در مورد اينكه اين تغيير واقعا از اين لحاظ ارزشمند است، اختلاف نظر بروز كرده است. كميسيون انرژي كاليفرنيا تخمين زده است كه اضافه كردن يك ماه به دوره وقت تابستاني تنها نيم تا يك درصد مصرف فعلي انرژي را كاهش مي دهد. گزارش وزارت انرژي آمريكا نيز پيش بيني مي كند كه ميزان افزايش در صرفه جويي انرژي با اين روال جديد چندان زياد نباشد و در پاييز نيز ميزان واقعي افزايش صرفه جويي در انرژي با افزايش يك ماهه در وقت تابستاني ارزيابي خواهد كرد.
</TEXT>
</DOC>
<DOC>
<DOCID>HAM2-851226-052</DOCID>
<DOCNO>HAM2-851226-052</DOCNO>
<ORIGINALFILE>/1385/851226/news/_informatic.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
دانشگاه شريف چهاردهم شد
</TITLE>
<TEXT>
تيم برنامه نويسي دانشجويي دانشگاه صنعتي شريف در مرحله نهايي سي و يكمين دوره مسابقات جهاني برنامه نويسي دانشجويي acm در بين 88 تيم از برترين هاي مسابقات منطقه اي برنامه نويسي دانشجويي از 33 كشور به مقام چهاردهم جهان دست يافت.
</TEXT>
</DOC>
<DOC>
<DOCID>HAM2-851226-053</DOCID>
<DOCNO>HAM2-851226-053</DOCNO>
<ORIGINALFILE>/1385/851226/news/_informatic.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
شركت ارتباطات سيار اعلام كرد
پيش بيني 100 ميليون sms در ايام نوروز
</TITLE>
<TEXT>
گروه دانش - گفته مي شود در دنيا به ازاي هر مشترك تلفن همراه، به طور ميانگين 1 تا 5/1 پيام كوتاه(sms)در روز ارسال مي شود ولي در ايران، اين ميانگين 5/1 تا 5/2 است. ايرانيان علاقه مند به sms اما، خاطره اختلال در شبكه پيام كوتاه را در روزهاي اول سال نوي گذشته هنوز به ياد دارند و براي همين حق دارند بپرسند با وجود اين همه تبليغات و گسترش روزافزون استفاده از تلفن همراه، آيا سرويس دهندگان تضميني براي حفظ كيفيت خدمات خود ارائه مي دهند؟
معاون نظارت و مديريت شبكه  شركت ارتباطات سيار، با اشاره به اين كه ظرفيت مراكز sms كشور در حال حاضر در حدود 13 ميليون مشترك است، درباره   تمهيدات اين شركت براي افزايش ظرفيت شبكه sms اپراتور اول
در ايام نوروز گفت: عمليات در دوبخش بهينه سازي شبكه موجود و توسعه شبكه با استفاده از ايجاد دو مركز جديد sms در تهران(مركز شهيد دستغيب)و بابل و همچنين ارتقاي ظرفيت مركز شيراز از يك ميليون به حدود 5/3 ميليون مشترك انجام مي شود كه با اين تمهيدات مي توانيم تا 18 ميليون مشترك را پاسخگو باشيم.
فلاح اصغري در پاسخ به اين سئوال همشهري كه چرا كار ايجاد مراكز جديد sms به آخرين روزهاي سال و دقيقه 90 رسيده است، اينچنين پاسخ داد: آنچه به ما مربوط بوده است را انجام داده ايم اما بخشي از اين كار در حيطه مديريت ما نيست و به عنوان مثال تهيه لينك هاي ارتباطي به مخابرات مراكز استان ها و شركت زيرساخت مربوط مي شود كه اميدواريم تا شب عيد توسعه شبكه به صورت كامل انجام شود، اما حتي اگر اين امر هم ميسر نشود، با توجه به افزايش ظرفيت مركز شيراز و بهينه سازي كه در شبكه انجام شده، مشكل خاصي به وجود نمي آيد.
اين درحالي است كه صدوقي، مدير عامل شركت ارتباطات سيار با بيان اين كه در دي ماه امسال، روزانه  30 ميليون پيام كوتاه تبادل مي شد كه اين آمار در اسفندماه به روزي  50 ميليون sms رسيده است، پيش بيني مي كند كه در ايام نوروز در حدود  100 ميليون sms در روز رد و بدل شود.
</TEXT>
</DOC>
<DOC>
<DOCID>HAM2-851226-054</DOCID>
<DOCNO>HAM2-851226-054</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تحريم اقتصادي فلسطيني ها همچنان ادامه دارد
تشكيل دولت وحدت ملي فلسطين
</TITLE>
<TEXT>


معاون وزير جنگ اسرائيل:تل آويو نمي تواند با دولت وحدت ملي فلسطين همكاري كند و بايد همچنان با محمود عباس رئيس تشكيلات خودگردان فلسطين براي شكست جنبش اسلامي حماس مذاكره كند
گروه بين الملل- محمود عباس رئيس تشكيلات خودگردان فلسطين و اسماعيل هنيه نخست وزير منتخب فلسطيني ها روز پنج شنبه توافقنامه تشكيل دولت وحدت ملي را با حضور اعضاي فتح و حماس نهايي كردند و اين توافق قرار است امروز براي تصويب به شوراي قانونگذاري فلسطين ارائه شود.
هنيه گفت: درصورتي كه پارلمان فلسطين اعضاي كابينه را همانطور كه انتظار مي رود تصويب كند، وزرا مستقيما براي اداي سوگند به نزد عباس مي روند تا دولت كارش را آغاز كند.
دولت وحدت ملي سه اصل پيشنهادي گروه چهارجانبه خاورميانه(روسيه، آمريكا، اروپا و سازمان ملل)ازجمله به رسميت شناختن اسرائيل، قبول توافقنامه هاي قبلي اسرائيل و فلسطين و كنار گذاشتن خشونت(مقاومت)را نپذيرفته است، به همين دليل اسرائيل، آمريكا و كم وبيش اروپا از تشكيل دولت وحدت ملي فلسطين استقبال نكردند. چنان كه دفتر ايهودالمرت نخست وزير اسرائيل اعلام كرد، تشكيل اين دولت گامي رو به عقب در روند صلح و مخالفت با درخواست هاي بين الملل است. سخنگوي كاخ سفيد نيز اعلام كرد: دولت جديد فلسطين بايد به قبول شرايط گروه چهارجانبه خاورميانه تن دهد. اروپا هم همين نظر را دارد اما درصدد است برخي از زمينه هاي تحريم اقتصادي فلسطيني ها را اصلاح كند. اين تجديدنظر جزئي در زمينه تحريم هاي اقتصادي فلسطيني ها براي تقويت به اصطلاح ميانه روها صورت مي گيرد.
معاون وزير جنگ رژيم صهيونيستي در واكنش به تشكيل دولت وحدت ملي فلسطين گفت: تل آويو نبايد از طريق همكاري با اين دولت به آن وجهه قانوني بدهد. وي تأكيد كرد براي شكست دادن حماس به يك بديل معتدل و دورنماي سياسي نياز داريم و به همين سبب بايد فقط با محمود عباس مذاكره كنيم تا به توافق ها  برسيم و سپس آن را به همه پرسي بگذاريم.
</TEXT>
</DOC>
<DOC>
<DOCID>HAM2-851226-055</DOCID>
<DOCNO>HAM2-851226-055</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تظاهرات صدهاهزارنفري در مقابل پنتاگون
</TITLE>
<TEXT>
گروه بين الملل - طرح دمكرات ها براي خروج نظاميان آمريكايي از عراق در سنا رأي نياورد. سناي آمريكا با 50 رأي مخالف و 48 رأي موافق طرح دمكرات ها مبني بر خروج سربازان آمريكايي از عراق تا اسفند سال آينده(مارس 2008)را رد كرد.
اين درحاليست كه دمكرات ها در پيشبرد يك تلاش جداگانه براي خارج كردن سربازان آمريكايي از عراق تا شهريور 1387(سپتامبر 2008)در مجلس نمايندگان موفق شده بودند. جرج بوش رئيس جمهور آمريكا، با متهم كردن دمكرات ها به تلاش براي محدود كردن اختيارات قانوني وي تهديد كرده بود كه اين طرح را در صورت تصويب وتو خواهد كرد.از زمان گزارش بيكرهاميلتون تعيين ضرب الاجل براي خروج نيروهاي آمريكايي از عراق همواره مورد مناقشه بوده است. مخالفان تعيين مهلت معتقدند، تعيين مهلت، ارتش آمريكا در عراق را در موقعيتي دشوار قرار مي دهد و خروج سربازان آمريكايي فرار جلوه مي كند.
با اين وجود امروز شنبه صدها هزار آمريكايي قرار است در چهارمين سالگرد حمله آمريكا به عراق در مقابل پنتاگون تظاهرات كنند. اين تظاهرات مصادف است با چهلمين سالگرد تظاهراتي مشابه در مقابل پنتاگون كه در سال 1967 در اعتراض به جنگ ويتنام برگزار شد.
</TEXT>
</DOC>
<DOC>
<DOCID>HAM2-851226-056</DOCID>
<DOCNO>HAM2-851226-056</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
ديدار البرادعي با نمايندگان آمريكا، ژاپن و كره جنوبي
</TITLE>
<TEXT>
واحد مركزي خبر: مديركل آژانس بين المللي انرژي اتمي ديروز جمعه با مذاكره كنندگان ارشد هسته اي آمريكا، ژاپن و كره جنوبي در چين ديدار و گفتگو كرد.
كريستوفر هيل مذاكره كننده ارشد آمريكا پس از ديدار با البرادعي در پكن گفت: طرفين درباره اينكه نخستين اقدام در حل مساله هسته اي كره شمالي چيست تبادل نظر كردند. هيل ابراز اميدواري كرد در توقف كامل فعاليت هاي نيروگاه هسته اي يانگ بيون كره شمالي پيشرفت خوبي حاصل شود. مذاكره كننده ارشد آمريكا گفت: محمد البرادعي هم خواستار آن است كه در نخستين مرحله لازم است ظرف دو ماه بازرسان آژانس به كره شمالي بازگردند.
كريستوفر هيل گفت:  امروز شنبه با مقامات كره شمالي درباره اين مساله و تحريم هاي مالي و همچنين عاري سازي شبيه جزيره كره از سلاح هاي هسته اي گفت و گو خواهد كرد. همچنين نشست گروه كار امنيتي مساله هسته اي شبه جزيره كره به رياست روسيه در پكن آغاز به كار كرد.به گزارش خبرگزاري شين هوا از پكن، اين نشست با حضور مسئولان چين، كره شمالي، آمريكا، كره جنوبي، ژاپن و روسيه و به رياست هيأت روسيه تشكيل شد.
مسئولان چيني خواستار مذاكرات گروه كاري سه جانبه پيش از دور آتي گفتگوها در نوزدهم ماه مارس شده اند.گفتني است طرف هاي شش جانبه بعد از ظهر ديروز نشست گروه كاري خود را در خصوص همكاريهاي اقتصادي و انرژي و بررسي كمكها به كره شمالي و پيشنهاد طرفهاي ديگر در پكن آغاز كردند. اما نشست گروه كاري در امور خلع سلاح اتمي كره شمالي بامداد امروز شنبه آغاز خواهد شد.
</TEXT>
</DOC>
<DOC>
<DOCID>HAM2-851226-057</DOCID>
<DOCNO>HAM2-851226-057</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
بودجه نظامي امسال چين 45 ميليارد دلار اعلام شد
</TITLE>
<TEXT>
ايسنا: جلسه سالانه پارلمان چين پس از تصويب اقدامي  براي مهار رشد اقتصادي بيش از حد و غير قابل كنترل و حمايت از افزايش بودجه نظامي، به كار خود پايان داد.
به گزارش خبرگزاري فرانسه، جلسه  12 روزه كنگره ملي خلق چين پس از تصويب قاطعانه گزارش كاري ون جيابائو نخست وزير چين به اتمام رسيد.
در ميان قوانيني كه در بودجه تصويبي براي ايجاد تعادل در اقتصاد چين وضع شد، افزايش  86‎/8 درصدي تخصيص بودجه براي بهداشت و درمان در سال  2007 و رساندن آن به 4 ميليارد دلار بود.
همچنين بودجه بخش آموزشي در چين امسال با  41‎/7 درصد افزايش به  11 ميليارد دلار مي رسد. همچنين در گزارش كاري جيابائو، رشد اقتصادي مطلوب در سال  ،2007 حدود  8 درصد ترسيم شد كه از  10‎/7 درصد در سال  2006 كمتر است.
همچنين افزايش  17‎/8 درصدي بودجه نظامي چين و رساندن آن به  45 ميليارد دلار از ديگر طرح هاي بودجه  بود كه در جلسه پارلماني چين اعلام شد.
</TEXT>
</DOC>
<DOC>
<DOCID>HAM2-851226-058</DOCID>
<DOCNO>HAM2-851226-058</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
سفير انگليس: ما را پيش از حمله به عراق گمراه كردند
</TITLE>
<TEXT>
واحد مركزي خبر: سفير انگليس  در بغداد گفت  برخي  طرف هاي  عراقي  پيش  از حمله  به  عراق  در ماه  مارس  سال  2003 ما را عمدا گمراه  كردند يا انكه  برداشتشان  از اوضاع  اين  كشور اشتباه  بوده  است .
به  نوشته  روزنامه  الشرق  الاوسط چاپ  لندن  دومينيك  اسكويث  سفير انگليس  در بغداد افزود: تغييراتي  كه  ملت  عراق آرزوي آن  را دارند به  علت  ويژگيهاي  خاص  عراق  و پيچيدگيهاي  اين  كشور به  مدت  زمان  زيادي  نياز دارد.
اسكويث  گفت  چالشها و مشكلاتي  كه  نيروهاي  چند مليتي  در عراق  با آنها روبه رو شده اند كاملا با آنچه  برخي  طرفها پيش بيني  كرده  بودند و يا آن كه  اين  مشكلات  و چالشها براي  نيروهاي  چند مليتي  جلوه  داده  شده  بود متفاوت  است .
وي گفت: برخي  از سياستمداراني  كه  در خارج  زندگي  مي  كردند اوضاع  پس  از سرنگوني  صدام  را براي  ما ترسيم  و به  تصوير كشيده  بودند كه  من  نام  آنها را نخواهم  گفت  اما دوست  دارم  بگويم  يا آنها ما را عمدا گمراه  كردند و يا آن كه  از اوضاع  عراق  برداشت  نادرستي  داشتند.
اسكويث  گفت:  لندن  از دولت  عراق  به  رياست  نوري المالكي  با قدرت  حمايت  خواهد كرد و حمايت  ما از مالكي  همانند صخره  قوي  و پايدار است .
</TEXT>
</DOC>
<DOC>
<DOCID>HAM2-851226-059</DOCID>
<DOCNO>HAM2-851226-059</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
استقبال سوريه از گزارش قاضي تحقيق ترور حريري
</TITLE>
<TEXT>
نماينده سوريه در سازمان ملل اعلام كرد: گزارش تحقيق ترور
رفيق حريري جدي، فني و اجرايي تنظيم شده و فاقد پيش داوري است.
</TEXT>
</DOC>
<DOC>
<DOCID>HAM2-851226-060</DOCID>
<DOCNO>HAM2-851226-060</DOCNO>
<ORIGINALFILE>/1385/851226/news/_kharj.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
گزارش
آلمان و طرح سپر موشكي آمريكا
</TITLE>
<TEXT>


واحد مركزي خبر: انگلا مركل صدراعظم آلمان ديروز به لهستان سفر كرد. تا با مقامات اين كشور درباره طرح جنجالي سپر موشكي آمريكا و تصميم واشنگتن براي استقرار سامانه هاي دفاع موشكي در لهستان گفت وگو كند.
به گزارش خبرگزاري فرانسه از ورشو، مركل در آستانه سفر به لهستان تاكيد كرد كه طرح سپر موشكي آمريكا از محورهاي اصلي مذاكرات وي با لخ كاژينسكي رئيس جمهور و ياروسلاو كاژينسكي نخست وزير لهستان در جريان سفر دوروزه به اين كشور خواهد بود.مركل گفت آلمان ترجيح مي دهد كه مسئله سپر موشكي آمريكا و جنجالهايي كه برسر آن بوجود آمده است در چارچوب ناتو و در مذاكرات آشكار با روسيه حل و فصل شود.
اين در حالي است كه گرهارد شرودر صدراعظم سابق آلمان نيز درباره پيامدهاي منفي اجراي طرح استقرار سامانه سپر موشكي آمريكا در دو كشور جمهوري چك و لهستان و احتمال بروز رقابت جديد تسليحاتي در منطقه هشدار داده بود.شرودر هفته گذشته در اجتماعي به اتفاق ديگر سياستمداران آلماني مخالف طرح استقرار سامانه سپر موشكي آمريكا در اروپا ضمن درخواست از آنگلا مركل صدراعظم آلمان براي اعلام مخالفت با اين طرح گفت استقرار سيستمهاي راداري در خاك جمهوري چك و سامانه موشكي در لهستان از لحاظ سياسي بسيار خطرناك است زيرا ممكن است روسيه را نيز وادار سازد به استقرار سامانه موشكي مشابه در منطقه مبادرت ورزد.
آمريكا در نظر دارد طرح سپر موشكي خود را به اروپاي مركزي گسترش دهد و براي اين منظور به جمهوري چك و لهستان براي استقرار سپر موشكي خود چشم دوخته است لهستان بررسي اين طرح را آغاز كرده است.
ويتولد واژيكوفسكي معاون وزير خارجه لهستان اعلام كرد تصميم لهستان براي بررسي استقرار سپر موشكي آمريكا در اين كشور نه تنها براي تقويت امنيت لهستان و آمريكا بلكه براي امنيت شركاي اروپايي لهستان است. معاون وزير خارجه لهستان همچنين خواستار حمايت ناتو از تصميم اين كشور براي بررسي طرح سپر موشكي آمريكا شد.
اين در حالي است كه تصميم آمريكا براي استقرار سپر موشكي خود در لهستان و جمهوري چك با اعتراض شديد روسيه روبرو شده است.
معاون نخست وزير جمهوري چك نيز پيشتر گفته بود اين كشور احتمالاً با آغاز مذاكرات با آمريكا درباره طرح سپر موشكي موافقت خواهد كرد.
الكساندر ووندرا معاون نخست وزير چك در امور اروپا گفت فكر نمي كنم پاسخ جمهوري چك به آمريكا درباره آغاز مذاكرات براي استقرار سپر موشكي در اين كشور منفي باشد.اين در حالي است كه بنابر نظرسنجي ها 61 درصد مردم جمهوري چك با طرح سپر موشكي آمريكا مخالف هستند.
مقامات بلندپايه امنيتي اتحاديه اروپا پيشتر اعلام كرده بودند كشورهاي عضو اين اتحاديه در تصميم گيري درباره مشاركت در طرح سپر موشكي آمريكا آزاد هستند.خاوير سولانا مسئول سياست خارجي اتحاديه اروپا گفت ما اروپايي ها درباره طرح سپر موشكي آمريكا نگراني نداريم.
وي گفت مشاركت يا عدم مشاركت كشورهاي عضو اتحاديه اروپا در اين طرح نيز به تصميم خود آنها بستگي دارد و در اين باره آزاد هستند.
سولانا اين اظهارات را در نشست وزيران دفاع اتحاديه اروپا در شهر ويسبادن آلمان مطرح كرد.اين در حالي است كه روسيه به شدت به طرح آمريكا براي گسترش سپر موشكي خود به اروپاي مركزي مخالف است.
</TEXT>
</DOC>
<DOC>
<DOCID>HAM2-851226-061</DOCID>
<DOCNO>HAM2-851226-061</DOCNO>
<ORIGINALFILE>/1385/851226/news/_shari.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
گزارش مركز نظارت همگاني شهرداري تهران
كاهش نارضايتي از عملكرد شهرداري در سال 85
</TITLE>
<TEXT>
گروه شهريميزان گله مندي ونارضايتي شهروندان از مديريت شهري تهران در سال 1385 رو به كاهش بوده و سير نزولي داشته است.
عليرضا محمودي رئيس مركز نظارت همگاني شهرداري تهران(1888)در گفت وگو با خبرنگار همشهري با اعلام اين خبر گفت: براساس آمار ثبت شده پيام هاي شهروندان تهراني در سامانه 1888 شهرداري تهران ميزان شكايت آنان از برنامه ها و عملكرد فعاليت هاي اين سازمان از 94 درصد در ارديبهشت ماه سال جاري به 57 درصد در اسفند ماه امسال كاهش پيدا نموده است.وي افزود: اگرچه رسيدگي به انتظارات و توقعات مردم توسط واحدهاي تابعه شهرداري تهران در اين روند نزولي مؤثر بوده وليكن مهم ترين عامل آن راه اندازي مركزي به نام نظارت همگاني در شهرداري با شماره تلفن 1888 و ساير ابزار ارتباطي براي دريافت نظرات و ديدگاه هاي مردم در قالب انتقاد، شكايت، پيشنهاد و تقدير بوده است.محمودي اضافه كرد: شهروندان با طرح خواسته ها و گله مندي هاي خود از طريق اين سامانه بستر مناسبي را براي شناسايي تهديدها و آسيب ها پيرامون مديران شهري جهت برنامه  ريزي صحيح و بهينه را پديد مي آورند.وي با اشاره به اين كه در مقابل كاهش شكايت هاي مردمي، ميزان تقدير و تشكر مردم از شهرداري تهران از زمان راه اندازي مركز 1888 تا اسفند ماه سال جاري با حدود 7 درصد افزايش روبه رو بوده است خاطرنشان ساخت: اين سير صعودي حاكي از افزايش رضايتمندي شهروندان بوده و دال بر ايجاد زمينه هاي مطلوب براي جلب مشاركت عمومي است.وي به برخي مصاديق مهم موضوعات مطروحه از سوي مردم پيرامون شهرداري تهران اشاره كرد و گفت: حوزه مأموريت هاي سامانه 137، توجه بيشتر به امور رفاهي كاركنان، تسريع در امر ساخت وساز و اجراي طرح ها و پروژه ها، نحوه ارائه خدمات بهتر در حوزه زيباسازي شهر، جمع آوري زباله ها و... ازجمله مواردي هستند كه بالاترين فراواني پيام ها را به خود اختصاص داده اند.
</TEXT>
</DOC>
<DOC>
<DOCID>HAM2-851226-062</DOCID>
<DOCNO>HAM2-851226-062</DOCNO>
<ORIGINALFILE>/1385/851226/news/_shari.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
در سرخه حصار
سازمان محيط زيست 10 هزار درخت را قطع كرد
</TITLE>
<TEXT>


گروه شهري - 10 هزار نهال كاشته شده توسط شهرداري تهران در روز درختكاري، به وسيله افراد منتسب به سازمان محيط زيست قطع شد.
شهرداري منطقه 13 تهران اعلام كرد: افراد ناشناس منتسب به سازمان حفاظت از محيط زيست چهارشنبه شب گذشته با ورود به پارك سرخه حصار 10 هزار نهال كاشته شده با مشاركت مردمي را قطع كردند. عليرضا جعفري شهردار منطقه 13 در اين باره گفت: ساعت 6 بعدازظهر چهارشنبه گذشته، پرسنل محيط زيست مستقر در پارك سرخه حصار به كارگران فضاي سبز شهرداري كه مشغول كار بودند اعلام كردند كه به سرعت منطقه را ترك كنند.
صبح روز بعد مطلع شديم كه حدود 60درصد از نهال هاي 3ساله زيتون كاشته شده در شمال سرخه حصار كه با حضور 1500 نفر از شهروندان و جوانان تهراني به ياد شهدا كاشته شده بود. با قيچي از بن قطع و در محل رها شده است. جعفري با اشاره به هزينه 2ميليارد توماني توسعه فضاي سبز در منطقه سرخه حصار تصريح كرد: در هفته درختكاري بزرگترين عمليات گروهي كه با مشاركت شهروندان صورت گرفت حدود 20 هزار نهال در اين پارك كاشته شد و بيش از 60 هزار مترمربع توسعه فضاي سبز در حاشيه بزرگراه شهيد ياسيني با كاشت 4 هزار اصله نهال ايجاد شد.به گفته شهردار منطقه 13 براساس توافق جنگل كاري در پارك سرخه حصار به شهرداري منطقه 13 واگذار شده كه بر اين اساس شهرداري در طول سال هاي گذشته توسعه، حفظ و نگهداري فضاي سبز اين منطقه را به عهده داشته است.شهردار منطقه 13 خاطرنشان كرد: كاشت نهال در منطقه با اطلاع سازمان پارك ها و فضاي سبز شهرداري صورت گرفته كه در زمان چاله كني، پرسنل محيط زيست مستقر در پارك در جريان كاشت نهال قرار داشتند.وي يادآور شد: پس از كاشت نهال هاي 3ساله در منطقه سرخه حصار و اعلام اين كه محيط زيست قصد شكايت دارد قرار شد جلسه اي با حضور كارشناسان محيط زيست و شهرداري برگزار شود تا موضوع گونه هاي غرس شده مورد بررسي و رسيدگي قرار گيرد و در صورت لزوم جابه جايي انجام شود.
وي تأكيد كرد: براساس طرح طوبي وزارت كشاورزي مقرر كرده است اراضي شرق تهران به زير كشت نهال هاي مثمر برود كه نهال هاي زيتون كاشته شده نيز بر همين اساس در منطقه سرخه حصار غرس شده است.
شهردار منطقه 13 در پايان گفت: شهرداري درصدد شناسايي عوامل اصلي اين اتفاق است كه پس از شناسايي و جمع آوري اطلاعات در محاكم ذيصلاح طرح دعوي خواهد كرد و عاملان اين حادثه بايد پاسخگو باشند.عليرضا جعفري به ايسنا نيز گفت: با توجه به شواهد و قرائن و اظهارات مديركل محيط زيست استان تهران و درگيري عوامل محيط زيست با پيمانكار شهرداري به احتمال زياد قطع درختان از سوي سازمان محيط زيست صورت گرفته است.از سوي ديگر مسئولان سازمان حفاظت محيط زيست نيز كاشت نهال هاي زيتون در پارك سرخه حصار توسط شهرداري را اقدامي غيرعلمي دانستند. معاون آموزش و پژوهش حفاظت محيط زيست كاشت زيتون را از نظر علمي نادرست دانست.مديركل محيط زيست استان تهران نيز گفت: اگر سازمان محيط زيست بخواهد درختان را جابه جا كند اين كار را مخفيانه نمي كند چراكه پارك ملي سرخه حصار ملك سازمان محيط زيست است و نيازي به انجام كار مخفيانه وجود ندارد.هادي حيدرزاده، مشاور شهردار تهران در امور محيط زيست نيز قطع نهال هاي كاشته شده در سرخه حصار توسط هر شخص حقيقي يا حقوقي را اقدامي غيرزيست محيطي دانست و اعلام كرد كه شهرداري نسبت به پيگيري خسارات اقدام مي كند.
</TEXT>
</DOC>
<DOC>
<DOCID>HAM2-851226-063</DOCID>
<DOCNO>HAM2-851226-063</DOCNO>
<ORIGINALFILE>/1385/851226/news/_shari.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
محمد باقر قاليباف:
شهرداري دغدغه اي جز دغدغه مردم ندارد
</TITLE>
<TEXT>
گروه شهريشهردار تهران گفت: ما فقط مسئول نظافت شهر نيستيم و بلكه بايد همانگونه كه شهرداري تهران را يك نهاد اجتماعي مي دانيم به فعاليت هاي فرهنگي و اجتماعي شهروندان تهراني در شهر تهران توجه ويژه داشته باشيم.
محمد باقر قاليباف صبح ديروز در همايش بررسي عملكرد يك ساله شهرداري تهران با تاكيد بر اينكه شهرداري هيچ دغدغه اي جز دغدغه مردم ندارد، گفت: خوشبختانه بر اساس پيش بيني هايي كه در اواخر سال گذشته براي برنامه هاي سال جاري شهرداري تهران انجام شده بود در سال 85 عملكرد تمام حوزه هاي شهرداري بالاي 98درصد بوده است. قاليباف با تاكيد بر دو اصل شهروند مداري و محله محوري به عنوان دو رويكرد جدي شهرداري تهران در اجراي برنامه هاي سال آينده گفت: بايد در سال 86 به كيفيت در همه ابعاد توجه ويژه اي داشته باشيم و بازرسي شهرداري تهران به همان اندازه كه در بحث هاي مالي حساسيت نشان مي دهد حتما در بحث كيفيت نيز حساسيت و توجه خاص داشته باشد.
كار در شهرداري طاقت فرساست
رئيس شوراي اسلامي شهر تهران نيز در اين همايش با بيان اينكه اختيارات مديريت شهري در بلديه هاي سابق بسيار بيشتر از شهرداري هاي كنوني بوده است، گفت: در بلديه هاي آن زمان اداراتي مانند آب و فاضلاب و بسياري از مجموعه هاي خدماتي ديگر شهر زير نظر مديريت شهري و در واقع بلديه آن زمان بود در حالي كه امروز، براي مصوباتي كه هر روز در مجلس صورت مي گيرد نه تنها به اين اختيارات موجود اضافه نمي شود بلكه بسياري از اختيارات شهرداري و مديريت شهري حذف نيز مي شود. چمران در ادامه افزود: كاركردن در شهرداري كاري است طاقت فرسا و شبانه روزي كه حتي با فحش و ناسزا شنيدن بسيار همراه است. وي اظهار داشت: از سال 76 تا كنون هيچ حسابرسي در شهرداري تهران صورت نگرفته بود و خوشبختانه سرانجام با همت و همكاري شهرداري تهران اين كار در شرف انجام است.
</TEXT>
</DOC>
<DOC>
<DOCID>HAM2-851226-064</DOCID>
<DOCNO>HAM2-851226-064</DOCNO>
<ORIGINALFILE>/1385/851226/news/_shari.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
نگاه
با بهترين آرزوها...
</TITLE>
<TEXT>


فرارسيدن سال نو را به هموطنان تبريك مي گوئيم و براي همه ايرانيان در هر گوشه از جهان، سربلندي و شادكامي آرزو مي كنيم.
ضمنا به اطلاع خوانندگان ارجمند مي رسانيم شماره آتي روزنامه همشهري روز چهاردهم فروردين 86 منتشر خواهد شد.
</TEXT>
</DOC>
<DOC>
<DOCID>HAM2-851226-065</DOCID>
<DOCNO>HAM2-851226-065</DOCNO>
<ORIGINALFILE>/1385/851226/news/_shari.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
تورم نيروي انساني، معضل جدي شهرداري ها
</TITLE>
<TEXT>
مهر: استاندار تهران: يكي از معضلاتي كه امروز به طور جدي گريبانگير شهرداري هاي استان تهران شده تورم نيرو است.
</TEXT>
</DOC>
<DOC>
<DOCID>HAM2-851226-066</DOCID>
<DOCNO>HAM2-851226-066</DOCNO>
<ORIGINALFILE>/1385/851226/news/_shari.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
بهره برداري آزمايشي از پل تقاطع سئول - نيايش
</TITLE>
<TEXT>
گروه شهري - با آغاز بهره برداري آزمايشي از پل تقاطع سئول- نيايش ترافيك اطراف نمايشگاه تهران ساماندهي مي شود.
مدير عامل سازمان مهندسي و عمراني شهر تهران با اعلام اين مطلب از افتتاح آزمايشي پل رو گذر تقاطع سئول - نيايش از 10 صبح امروز به مدت يك ماه خبر داد.
به گزارش خبرنگار همشهري سيدمسعود نصر آزاداني آغاز اين پروژه را اواخر خرداد امسال اعلام كرد و افزود: پس از اجراي آزمايشي تردد خودروها از اين روگذر در اواخر فروردين سال آينده به طور رسمي افتتاح خواهد شد.
مدير عامل سازمان مهندسي و عمراني شهرداري تهران افزود: براساس زمانبندي انجام شده اين پروژه هم اكنون آماده
بهره برداري است اما بدليل عمليات خاكي گسترده براي ساخت لوپ راستگرد اين پروژه و همچنين وجود معارضان افتتاح رسمي از اين پروژه پس از پايان تعطيلات سال نو انجام خواهد شد.
وي با اشاره به اعتبار 5/4 ميليارد توماني براي اجراي اين پروژه گفت: در گذشته محل تقاطع سئول - نيايش در روزهاي عادي و ويژه اي مانند بر پايي نمايشگاه بين المللي، خريد هاي آخر سال و...به دليل داشتن تقاطع هاي زياد همواره با ترافيك سنگين روبرو بوده است.
</TEXT>
</DOC>
<DOC>
<DOCID>HAM2-851226-067</DOCID>
<DOCNO>HAM2-851226-067</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
در نخستين روز نوروز انجام مي شود
سخنراني رهبر معظم انقلاب در حرم امام  رضاع
</TITLE>
<TEXT>
ايسنا: در اولين روز بهار، مقام معظم رهبري در صحن جامع رضوي حرم
امام رضا(ع)سخنراني خواهند كرد.
بر اساس اين گزارش امام جمعه مشهد و استاندار خراسان رضوي در بيانيه هايي با اعلام اين خبر اظهار داشتند: در آستانه ولادت فرخنده نبي مكرم اسلام و هفته مبارك وحدت، با تبريك فرارسيدن سال نو و اين ايام خجسته، پيشاپيش به محضر مقام معظم رهبري خير مقدم عرض نموده، از قشرهاي مختلف مردم متدين و هميشه در صحنه جهت حضور در اين مراسم دعوت مي كنيم.
</TEXT>
</DOC>
<DOC>
<DOCID>HAM2-851226-068</DOCID>
<DOCNO>HAM2-851226-068</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
د
احمدي نژاد: حتما ًبه نيويورك مي روم
</TITLE>
<TEXT>


پيش نويس قطعنامه ضدايراني به اعضاي شوراي امنيت ارائه شد
گروه سياسي - محمود احمدي نژاد تاكيد كرد: اجماع گروه 1+5 مانع سفرم به نيويورك نمي شود و حتما براي دفاع از حق ملت ايران در نشست شوراي امنيت شركت مي كنم.
رئيس جمهوري در حاشيه مصاحبه پاياني خود در سفر به استان يزد به فارس گفت: در صورت صدور ويزا از طرف دولت آمريكا حتما در نشست شوراي امنيت شركت و از حقوق هسته اي ايران دفاع خواهم كرد. احمدي نژاد ظهر ديروز در فرودگاه يزد و در جمع خبرنگاران به تشريح نتايج سفر خود و توضيح مصوبات هيات دولت در اين استان پرداخت.
به گزارش ايسنا، وي با بيان اين كه دولت معتقد است كه بايد وقت خود را به صورت مناسب و عادلانه بين مناطق مختلف توزيع كند گفت: در اين سفر اعضاي هيأت دولت توانستند به مناطق گوناگون اين استان سفر كرده و از نزديك با مشكلات مردم اين منطقه آشنا شوند.
رئيس جمهوري همچنين با بيان اين كه قبل از انجام سفرهاي استاني كارگروهي به اين منظور تشكيل مي شود، و اين كارگروه قبل از انجام سفر نيازها و مشكلات استان ها را بررسي مي كند ادامه داد: در جلسه  پنجشنبه شب هيات دولت در استان يزد، نزديك به 110 بند مصوبه در بخش هاي گوناگون داشتيم.
احمدي نژاد روز گذشته در ادامه سفر استاني خود در جمع مردم شهرستان خاتم گفت: دشمنان طي بيست و هشت سال پس از پيروزي انقلاب اسلامي، همواره در مورد ايران اشتباه كرده اند، ما بايد خدا را شكر كنيم كه خداوند دشمنان ما را از اين جنس افراد قرار داد كه نمي خواهند از عقل خود استفاده كنند. رئيس جمهوري روز گذشته در جمع مردم طبس هم حاضر شد و با آنها ديدار و گفتگو كرد.
اهميت اجراي عدالت
محمود احمدي نژاد عصر پنج شنبه نيز در دومين روز سفر استاني خود به يزد در جمع مردم شهرستان بافق حضور پيدا كرد و با آنان در مورد مسائل مختلف سخن گفت. رييس جمهوري همچنين در جمع مردم صدوق نيز حضور پيدا كرد و در بخشي از سخنان خود با اشاره به اهميت اجراي عدالت در ساختن ايران اسلامي گفت: ما معتقديم وقت و سرمايه دولت مي بايست عادلانه بين بخش هاي گوناگون كشور توزيع شود و به همين دليل است كه ما امروز در خدمت شما عزيزان هستيم.
وي در دومين روز سفر استاني خود به يزد با مردم شهرستان هاي ميبد و اردكان و همچنين منتخبان اين استان ديدار و گفت وگو كرد.
به گزارش فارس، محمود احمدي نژاد پس از اتمام سفر 3 روزه خود به استان يزد براي زيارت بارگاه ملكوتي هشتمين اختر تابناك آسمان ولايت و امامت،  روز گذشته طبس را به مقصد شهر مقدس مشهد ترك كرد و ديشب پس از زيارت بارگاه ملكوتي امام رضا به تهران بازگشت.
</TEXT>
</DOC>
<DOC>
<DOCID>HAM2-851226-069</DOCID>
<DOCNO>HAM2-851226-069</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گزارش
حلبچه؛ 19 سال پيش
</TITLE>
<TEXT>
سجاد محمدي
25 اسفند امسال مصادف با نوزدهمين سالگرد بمباران شيميايي مردم
بي دفاع و بي گناه حلبچه از سوي رژيم عراق بود.
لطمه ها و آثاري از اين حمله ناجوانمردانه هنوز در ميان خانواده ها و مجروحين حادثه مشاهده مي شود و بسياري از مردم هنوز داغ اين اقدام وحشيانه را به دوش مي كشند.
امسال 19 سال از آن فاجعه وحشتناك مي گذرد در حالي ياد و خاطره شهيدان و مجروحان اين حمله وحشيانه را گرامي مي داريم وجوامع بين المللي و سازمان هاي حقوق بشر در برابر اعمال جنايتكارانه رژيم عراق تنها به صدور اعلاميه اكتفا كردند.
تهاجم گسترده عراق به مرزهاي جمهوري اسلامي ايران در 31 شهريورماه 1359 منجر به اشغال بخش هاي وسيعي از خاك ايران توسط رژيم بعث عراق در طول ماه هاي اوليه جنگ شد كه اين رخداد ناشي از عدم آمادگي نيرو هاي مسلح جمهوري اسلامي ايران براي رويارويي با تهاجم وسيع عراق در شرايط ويژه پس از وقوع انقلاب اسلامي در ايران بود.
با تغيير موازنه نظامي جنگ به سود ايران، ارتش بعث عراق كه خود را در آستانه سقوط مي ديد اقدام به ارتكاب يكي از پليدترين جنايت جنگي تاريخ معاصر كرد و براي اولين بار پس از جنگ جهاني اول به كاربرد وسيع سلاح هاي شيميايي عليه رزمندگان و مردم بي دفاع ايران و حتي ملت خويش مبادرت ورزيد.
هرچند در طول سال هاي 1361 و 1362 رژيم بعث عراق در جبهه هاي مياني و غرب به صورت محدود و پراكنده از سلاح هاي شيميايي استفاده مي كرد اما وسيع ترين حملات شيميايي در طول عمليات ها را به اين شرح مي توان برشمرد:
1. عمليات خيبر( آزاد سازي جزاير مجنون، از روز آغاز عمليات در تاريخ 3/12/1362 تا پايان همان سال نيرو هاي عراقي 14 مورد حمله شيميايي به مواضع ايران داشتند. )
2. عمليات بدر( منطقه هورالهويزه، از شروع عمليات 20/12/1363 تا29‎/1‎/1364، 50 نوبت بمباران شيميايي به مواضع و خطوط نيروهاي ايراني از سوي رژيم بعث عراق انجام شد.)
3. عمليات والفجر 8( بهمن 1364 تا فروردين 1365 منطقه عملياتي فاو كه بمب هاي شيميايي مورد استفاده در اين حمله را مشخصاً مي توان نام برد: گاز خردل، سيانور، اعصاب و خون. )
4. عمليات كربلاي 5( به لحاظ شدت گستردگي، بالا ترين ارقام حملات شيميايي عراق را به خود اختصاص داده و در حد فاصل 18/10/65 تا اواخر اسفند همان سال رژيم عراق 56 نوبت از تسحيلات شيميايي استفاده كرد.)
5. عمليات كربلاي 8( كه در همان منطقه عملياتي كربلاي 5 انجام پذيرفت و رژيم بعث عراق به تناسب زماني و محدوده مكاني عمليات از گاز هاي شيميايي استفاده كرد. )
6. عمليات والفجر 10( اسفند 1366 و فروردين 1367 منطقه كردستان عراق - استان سليمانيه - حلبچه )
تك هاي متعددي كه از فروردين 1367 تا مرداد ماه سال1367( پايان جنگ )از سوي رژيم بعث عراق بدون هيچ ابايي در جبه هاي مختلف اتفاق افتاد و همچنان با سكوت مجامع بين المللي ادامه داشت.
بمباران شيميايي مناطق مسكوني
حملات شيميايي رژيم جنايتكار بعث عراق تنها به مواضع و خطوط نيروهاي مسلح جمهوري اسلامي ايران نبود. اين رژيم به دليل ياس و نااميدي براي اولين بار در طول تاريخ پس از جنگ جهاني اول از سلاح هاي شيميايي عليه مردم غيرنظامي و در مناطق مسكوني ايران و كردستان عراق استفاده كرد كه منجر به شهيد و مصدوم شدن هزاران نفر از مردم بي دفاع كه فاقد هرگونه امكانات حفاظتي بودند شد، اوج اين جنايات، بمباران شيميايي سردشت در استان آذربايجان غربي بود كه در 7 تير ماه 1366 منجر به شهيد و مصدوم شدن بيش از 4500 نفر از مردم اين شهر شد. علاوه بر اين موارد روستاهاي اطراف بانه( فروردين 1366 )، شهر حلبچه( اسفند 1366 )روستاهاي اطراف مريوان(اسفند1366 و فروردين 1367)، شهر نودشه( فروردين 1367 )، روستاهاي اطراف سرپل ذهاب( مرداد 1367 )و شهر اشنويه( مرداد ماه 1367 )نيز آماج حملات شيميايي رژيم عراق واقع شدند.
رژيم جنايتكار عراق با زير پاگذاشتن تمام اصول اوليه انساني و قوانين بين المللي با بي رحمي تمام از حمله به مراكز درماني كه در تمام جنگ ها از حملات نظامي مصون  مي باشند ابا نكرد و اقدام به بمباران و موشكباران اين مناطق پرداخت.
</TEXT>
</DOC>
<DOC>
<DOCID>HAM2-851226-070</DOCID>
<DOCNO>HAM2-851226-070</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
خطيب جمعه تهران تشريح كرد
برنامه 2 مرحله اي دشمن عليه ايران
</TITLE>
<TEXT>


گروه سياسي - آيت الله محمد امامي كاشاني كه در آخرين نماز جمعه سال 85 در جمع نمازگزاران تهراني سخن مي گفت، به بحث صدور قطعنامه ها عليه ايران و طرح آن از سوي استكبار پرداخت و گفت: دشمن دو اقدام را در دستور كارش دارد يكي تبليغ عليه اسلام و اين كه اسلام را دين خشونت و ترور معرفي كند و ديگري اقداماتي كه اخيرا عليه تمدن ايران مطرح و ايراني را يك فرد خشن و با اسلحه معرفي مي كند.
خطيب آخرين نماز جمعه تهران در گزارشي كه ايسنا از دانشگاه تهران مخابره كرده است، ادامه داد: ما در درجه اول به 1+5 و بعد از آن به شوراي امنيت نصيحت مي كنيم كه اين كارها شما را به جايي نخواهد رساند. شما خودتان فكر مي كنيد كه اين اقداماتتان نتيجه و عاقبت دارد، اما چنين نيست. شما آن قدر از درون ايران بي خبريد كه بعد از صدور قطعنامه عليه ايران مطرح كرديد كه داخل اين كشور بهم ريخته است و اين در حاليست كه داخل ايران منسجم، متدين و پايبند به تمدن اسلام و ايران است به رهبري فردي خداپرست كه تنها صلاح امت اسلام و ايران را در نظر دارد. وي با طرح اين پرسش كه شما با وضعيتي كه ايران دارد چطور مي خواهيد با صدور اين قطعنامه ها وضع دروني كشور را به هم بريزيد اضافه كرد: اين چه خيال خامي است كه شما داريد، قرآن اين كار شما را تصوير كرده است.
</TEXT>
</DOC>
<DOC>
<DOCID>HAM2-851226-071</DOCID>
<DOCNO>HAM2-851226-071</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
2
همزادي نفت و سياست
</TITLE>
<TEXT>


با نصب نوارهاي 3 رنگ پرچم ايران بر سينه مردم كه روي آن شعار نفت بايد ملي شود نوشته شده بود و همچنين تظاهرات دانشجويان، نبرد براي ملي شدن نفت به اوج خود رسيد
ملي شدن صنعت نفت و كودتاي انگليسي _ آمريكايي سرلشگر زاهدي دو جريان تلخ و شيرين تاريخ معاصر ايرانند كه هيچگاه فراموش نخواهند شد. بسياري از آنان كه دهه 30و حوادث آن را با گوشت و پوست خود لمس و تجربه كرده اند هنوز در قيد حياتند كه يادآوري خاطرات و خطرات اين هر دو آنان را به گريه مي اندازد. گريه اي اما با دو جنس متفاوت، يكي از سر شوق و ديگري از روي بغض.
ياسر مرادي
دولت انگليس با تجاوز نظامي به كشور ما در شهريور ماه سال 1320 و با بهره گرفتن از عوامل داخلي خود كه در سطوح گوناگون جاسازي كرده بود در مقام تثبيت سلطه انحصاري خود بر منابع نفت جنوب بود ولي در همين حال با چالش هاي دشواري روبه رو بود. از يك سو مبارزات ملت ايران براي پايان بخشيدن به اشغالگري و احياي حقوق خود بر منابع نفتي و از سوي ديگر درخواست هاي شركت هاي نفتي آمريكايي و دولت شوروي براي سهيم شدن در بخش هاي ديگري از منابع نفتي كشور، دولت انگلستان را ناگزير مي كرد براي دفاع از منافع انحصاري شركت نفت انگليس در ايران تا حدودي بر درآمدهاي نفتي ايران بيفزايد تا با حفظ اساس قرارداد امتياز نفت جنوب، رضايت ملت ايران را جلب كرده و دولت ايران بتواند در برابر درخواست هاي شركت هاي رقيب ايستادگي كند.
گفت وگوهاي دولت ايران و مقامات شركت نفت انگليس به تنظيم اصلاحيه اي بر قرارداد نفتي سال 1312 انجاميد كه به لايحه الحاقي گس - گلشائيان شهرت يافت.
سرانجام لايحه الحاقي به مجلس تقديم شد و در واپسين روزهاي اين مجلس در دستور كار قرار گرفت. فضاي استبدادي حاكم بر جامعه و شرايط اجتماعي، اين اميد را براي آنان به وجود آورده بود كه لايحه در چنين شرايطي از تصويب مجلس بگذرد و دولت انگليس بتواند بر چالش هايي كه با آنها روبه رو بود پيروز شود. ولي تعداد اندكي از نمايندگان اقليت اين مجلس در برابر تصويب لايحه ايستادگي كردند و كار به مجلس شانزدهم كشيد.
با اين حال دولت انگلستان و عوامل داخلي آن در مقام برگزار كردن يك انتخابات فرمايشي براي مجلس دوره شانزدهم بودند تا بتوانند كار نفت را بر پايه خواسته هاي خود سامان دهند. ولي انتخابات مجلس شانزدهم به ناكامي رسيد. دولت انگلستان كه خود را در برابر امواج خروشان نهضت مردمي در ايران ناتوان يافت استراتژي تازه اي در پيش گرفت.
در چنين شرايطي شخص دكتر مصدق به صحنه آمد و به مجلس دوره شانزدهم راه يافت و با خواندن پيام هاي آيت الله كاشاني در اين مجلس هرچه بيشتر خود را به كانون توجه در نهضت ملي ايران نزديك و جايگاه خود را در بين سران نهضت تثبيت كرد. از آن پس نيروهاي پيشرو و آگاه جامعه ايران كه احساساتشان از واگذاري امتياز نفت به بيگانگان جريحه دار شده بود، با آغاز تحولات بين المللي و رشد و گسترش انديشه هاي عدالت طلبانه و جنبش هاي رهايي بخش موضوع ملي شدن صنعت نفت را در ادبيات سياسي جامعه ايران وارد كردند. مجلس شانزدهم در مقابل لايحه اي قرار گرفت كه آن لايحه براي استيفاي حقوق ايران كافي نبود لذا كميسيون مخصوصي كه براي بررسي مسئله نفت در مجلس شانزدهم تشكيل شده بود با لايحه نفت مخالفت كرد. در آن زمان فرمول تنصيف منافع، معروف به اصل پنجاه - پنجاه در ونزوئلا مطرح بود.
با رد لايحه نفت جنبش مردم ايران وارد مرحله تازه اي شد و شعار همه چيز براي ملي شدن نفت در سراسر كشور طنين انداز شد. با نصب نوارهاي سه رنگ پرچم ايران بر سينه مردم كه روي آن شعار نفت بايد ملي شود نوشته شده بود و همچنين تظاهرات دانشجويان، نبرد براي ملي شدن نفت به اوج خود رسيد. در چنين اوضاع و احوالي، فشارها افزايش يافت. شاه كه در اين دوران پرتنش نگران اوضاع بود و تمايل داشت تا مسئله نفت هر چه زودتر حل شود رجبعلي رزم آرا، رئيس ستاد ارتش را به نخست وزيري برگزيد. رزم آرا كه مخالف ملي شدن صنعت نفت بود در ملاقات با شاه براي انحلال مجلس و اعلام حكومت نظامي در صورت بهتر نشدن وضع توافق كرد و بدين ترتيب يك بار ديگر راه زور بي كلام با حضور يك نظامي در راس دولت آزموده مي شد. متعاقب اين تصميم و زماني كه كميسيون نفت مجلس در حال بررسي مسئله نفت بود، رزم آرا مورد سوءقصد قرار گرفت و به قتل رسيد. يك روز پس از قتل نخست وزير، كميسيون نفت به اتفاق آرا با تصويب اصل ملي شدن نفت، تقاضاي دو ماه تمديد كرد تا فرصت لازم براي بررسي كامل جوانب امر و چگونگي اجراي آن را داشته باشد. روز 24 اسفند سال 1329 مجلس شوراي ملي ماده واحده پيشنهادي كميسيون نفت را به اتفاق آرا تصويب كرد. روز بيست و نهم اسفند نيز مجلس سنا راي مجلس شوراي ملي را تاييد كرد و بدينسان مردم ايران اولين مرحله نبرد براي ملي كردن نفت را با پيروزي به پايان رساندند.
با اخراج كارمندان انگليسي، دولت بريتانيا اين بار به شوراي امنيت سازمان ملل شكايت كرد. از آنجا كه شوراي امنيت موضوع را مسكوت گذاشت. انگليس بر آن شد شكايت ديگري در لاهه عليه ايران مطرح كند. اين شكايت در چهارم فروردين 1331 تسليم ديوان شد. ديوان نيز مجدداً 19 خرداد 1331 را براي رسيدگي به موضوع و صدور حكم قطعي تعيين كرد. دولت ايران به اين نتيجه رسيد اكنون كه ديوان استدلال حقوقي ايران را در عدم صلاحيت نمي پذيرد حضور در دادگاه به احقاق حقوق ملت ايران بيشتر مفيد فايده خواهد بود.
بنابراين تحليل نخست وزير روز 14 خرداد 1331 طي پيامي كه از راديو خطاب به ملت ايران قرائت شد لزوم مسافرت به لاهه و حضور در اجلاس ديوان را براي دفاع از حقوق ايران اعلام كرد. انگليسي ها مراقب اوضاع بودند. شدت مراقبت آن هم از نوع انگليسي آن را از خاطرات غلامرضا مصدق فرزند نخست وزير نقل مي كنيم:بيشتر اعضاي هيأت نمايندگي ايران سياهي لشگر بودند. به استثناي نواب، صالح و حسيبي، بقيه دنبال گردش و تفريح و كارهاي خصوصي مي رفتند. حتي بعضي اوقات جمع آوري آنها در محل اقامتمان كه هتلي متوسط بود، با اشكال مواجه مي شد. به خاطر دارم پدرم روزي به من گفت: غلام، برو مقداري شكلات بخر من هم رفتم و يك جعبه بزرگ شكلات خريدم. وقتي جعبه را ديد گفت: چرا يك جعبه خريدي؟ گفتم: چقدر بايد مي خريدم؟ گفت: چهار، پنج جعبه ديگر هم بخر، اينها را بايد با شكلات جمع و جورشان كرد!
دادگاه پس از 12 جلسه رسيدگي به دعاوي طرفين وارد شور شد و در 22 ژوئيه 1952(30 تير 1331)رأي تاريخي خود را صادر كرد. از 14 قاضي حاضر در دادگاه نه تن به سود ايران رأي دادند عجيب آنكه آنقدر دلايل حقانيت ايران و استدلال هاي رولن محكم بود كه قاضي انگليسي نيز به نفع ايران رأي داد و آزادگي در محافل جهاني مورد تحسين واقع شد. گفتني است پس از پايان دادگاه، چك 1500 پوندي حق الوكاله رولن كه بر عهده يكي از بانك هاي لندن بود نكول شد! انگليسي ها موجودي پول هاي دولت ايران را در بانك هاي انگليس بلوكه كرده بودند و از پرداخت مبلغ چك خودداري كرد.
</TEXT>
</DOC>
<DOC>
<DOCID>HAM2-851226-072</DOCID>
<DOCNO>HAM2-851226-072</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
3 چهره انتخابات آذر
</TITLE>
<TEXT>


 سال?? در حالي به پايان خود نزديك مي شود كه در آذرماه شاهد برگزاري يك تجربه انتخاباتي بي سابقه، يعني همزماني انتخابات مجلس خبرگان رهبري و شوراهاي شهر و روستا بود. آنچه اين انتخابات را به شكلي متفاوت در منظر ديد قرار مي دهد، علاوه بر نوع آن(تجميع)، شگفتي اي بود كه پس اعلام نتايج رخ نمود: شكست نسبتا محسوس جريان مشهور به هواداران دولت، پيروزي چهره هاي اصولگرا و بازگشت محدود، اما موثر گرايش هاي معتدل اصلاح طلبان. عبدالواحد موسوي لاري دبير اجرايي مجمع روحانيون مبارز و اسدالله بادامچيان، قائم مقام دبيركل حزب موتلفه  اسلامي در يادداشت هايي به تحليل نتايج اين 2 انتخاب پرداخته اند.
موسوي لاري؛ صيانت از ايران
نظام جمهوري اسلامي يك نظام مردم سالار است و مردم ايران با حضور در انتخابات 24 آذرماه پيامي به همه دنيا صادر كردند با اين مضمون كه ايران اسلامي با رأي همه مردم اداره مي شود و اين مردم هستند كه حرف آخر را مي زنند و اگر مديران و دست اندركاران امور مختلف كشور برخلاف نظر مردم، اقداماتي داشته باشند، مردم آنها را برنخواهند تابيد زيرا مردم عقد اخوت با هيچ جرياني براي ابد نبسته اند.
اين انتخابات پيام روشن ديگري هم داشت و آن اينكه اگر در درون جامعه بين گروه هاي سياسي اختلاف نظر وجود داشته باشد، براي پايبندي به اصل صيانت از ايران و حمايت از انقلاب و پاسداري از جمهوري اسلامي و همچنين توجه به اصل مردم سالاري، همه گروه ها و جريان ها خود را ملزم مي دانند كه متحد شوند. به همين دليل هم ايران متعلق به همه كساني است كه در اين كشور زندگي مي كنند.
بنابراين مي توان چنين گفت كه پيام اصلي انتخابات مذكور آن بود كه مردم براي صيانت از جمهوري اسلامي، همه اختلافات را كنار گذاشته و در صحنه حاضر مي شوند. از سوي ديگر در انتخابات 24 آذرماه، آنچه كه خود را نشان داد اين بود كه گرايش اصلاح طلبانه در بين مردم ريشه دارد. لذا با توجه به آمار به دست آمده از سراسر كشور، متوجه مي شويم كه مردم همچنان حامي تفكر اصلاح طلبانه هستند و اگر در انتخابات نهمين دوره رياست جمهوري كانديداي اصلاح طلبان انتخاب نشد به اين دليل بود كه مردم تنها به تشتت اصلاح طلبان اعتراض داشتند نه به مباني فكري و ديدگاه هايشان و در انتخابات آذر نيز، اگر اصلاح طلبان ائتلاف و انسجام نداشتند و باز هم تشتت بر آنها حاكم بود، يك بار ديگر با عدم اقبال از سوي مردم مواجه مي شدند.
واقعيت اين است كه مسير تقسيم بندي آراي مردم در كل كشور، روشن است و اصلاح طلبان با انسجام و ائتلاف بين خود و نوعي خردگرايي همراه با اعتدال در صحنه حاضر شدند لذا بيشترين سهم نيز مربوط به آنان شد. همچنين كمترين سهم هم مربوط به كساني شد كه با شعار رايحه خوش خدمت و حمايت از دولت آمده بودند و اينكه مردم از اين عنوان چه چيزي استشمام و درك كردند، از آراي شان پيداست. در عين حال عناصر مستقل و منفرد و اصولگراياني كه خرج خود را از ستاد رايحه خوش خدمت جدا كرده بودند، به لحاظ ميزان آراي به دست آمده در رتبه بعد از اصلاح طلبان قرار گرفتند.
به اين ترتيب مي توان گفت عناصر خردورز از هر دو جريان اصلاح طلب و اصولگرا بيشترين سهم را داشته و بيشترين موفقيت را در كسب حمايت مردم به دست آوردند و از آن سو، جريانات افراطي و شعاري، كمترين شانس را در اين صحنه داشتند.
بادامچيان؛ ترجمه نه
برگزاري هر انتخابات، اثرات بسيار مهم و سرنوشت سازي در مجموعه يك كشور و همچنين گروه ها باقي مي گذارد و ديدگاه ها و برنامه هاي احزاب و تشكل هاي ريشه دار را كه قبل از انتخابات نيز فعاليت هاي خود را داشتند، تغيير مي دهد.
در انتخابات 24 آذر كه با حضور 29 ميليوني مردم برگزار شد، همه جناح ها و گروه ها و طيف هاي گوناگون سياسي در انتخابات حضور پيدا كردند و در نهايت آزادي، حرف هاي خود را زدند و نامزدهاي خود را با توجه به اهدافشان انتخاب كردند.
انتخابات 24 آذر 85 يك حماسه بود كه همه جناح هاي اصلاح طلب و اصولگرا و همچنين ائتلاف هاي جديد با عناويني مانند رايحه خوش خدمت، اصولگرايان اصلاح طلب، اصلاح طلبان اصولگرا و از اين گونه عناوين حضور پيدا كردند و همه به شور و نشاط انتخابات افزودند.
التبه اگرچه برخي گروه ها از روش هاي منفي و تخريب ديگران استفاده كردند اما نبايد فعاليت همه گروه ها را زير سؤال ببريم. زيرا ديديم كه اكثريت گروه ها با تبليغات ساده و كم هزينه توانستند در انتخابات حضور پيدا كنند. بنابراين اين انتخابات تجربه بسيار خوبي براي انتخاب هاي آينده ما خواهد بود.
در انتخابات 24 آذر، گروه هاي تازه اي شكل گرفتند كه به عنوان نمونه مي توان به گروهي اشاره كرد كه در ابتدا عنوان كرد حامي رئيس جمهوري است و بعد عنوان كرد حامي دولت خواهد بود و بعد نام رايحه خوش خدمت را بر روي خود گذاشت. البته اين موضوع، طبيعت انتخابات است كه پس از انتخابات، اين مسائل پايان خواهد يافت و اگر هم بماند پس از مدتي بي اثر خواهد شد و تأثيري بر روي مسائل سياسي نخواهد گذاشت.
از سوي ديگر با نگاهي به تركيب منتخبان مردم تهران براي شوراي شهر و اينكه رايحه خوش خدمت، نتوانست با درصد بالايي در اين ليست قرار بگيرد، نمي توان به اين نتيجه رسيد كه به سياست هاي دولت و طرفداران آن يك نه گفته شده است. اينكه ما انتخابات را به نه كه ديد خشن و حذفي دارد، تبديل كنيم، كار صحيحي نيست. مثلاً در انتخابات سال 76 دوم خردادي ها، عنوان شد كه مردم نه بزرگي به اصولگرايان گفتند در حاليكه انتخابات يك امر ترجيحي است و مردم ترجيح مي دهند كه گروه ديگري را انتخاب كنند. در اين انتخابات نيز، رايحه خوش خدمت به صحنه آمد و بر شور و نشاط انتخاباتي افزود. هر چند روشي كه آنها انتخاب كردند را درست نمي دانيم اما اينكه آنها در اين انتخابات رأي نياوردند، نه بزرگ به آنها نيست.
</TEXT>
</DOC>
<DOC>
<DOCID>HAM2-851226-073</DOCID>
<DOCNO>HAM2-851226-073</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گزارش ريشه بهانه جويي هاي روسيه
پاندول نامتوازن
</TITLE>
<TEXT>


گروه سياسيديروز برخي خبرگزاريهاي خارجي به نقل از منابع روسي اعلام كردند كه تمامي پرسنل شركت روسي سازنده نيروگاه اتمي بوشهر به كار خود در اين پروژه پايان داده وخاك ايران را ترك كردند. با اين خبر همه همكاريهايي كه تاكنون بين ايران و روسيه بر سر ساخت اين نيروگاه مطرح بو د به پايان رسيد. سئوال مهم اين است كه چرا روسيه با پايان دادن به اين همكاري ازسود قابل ملاحظه اين پروژه چشم پوشي كرد؟
پرونده هسته اي ايران شرايط مساعدي را براي روسيه ايجاد كرده بود تا در سايه آن به امتيازات اقتصادي مهمي در غيبت متحدين اقتصادي سابق ايران يعني اروپا و ژاپن دست يابد. اما اكنون شاهد بروز فاصله بين دو كشور روسيه و ايران در بحث هاي ظاهرا اقتصادي مانند موضوع نيروگاه هسته اي بوشهر هستيم.
شرايطي كه اكنون ايجاد شده به نفع ايران و روسيه نيست و بعيد است اين دو كشور خواستار بوجود آمدن آن باشند. بايد ديد چه حادثه و يا اتفاقي باعث شده روسيه با يك شريك بزرگ و مهم اقتصادي اش به نام ايران اين گونه رفتاركند؟
در عالم سياست حدس زدن در مورد اينكه آمريكا در پرونده اي مانند پرونده  هسته اي ايران- كه روي آن سرمايه گذاري زيادي كرده است- بيكار نمي نشيند تا رقبايي مانند روسيه از دو طرف امتياز بگيرند، زياد سخت نيست.
نزديك 5 سال است كه بحث هسته اي ايران در مجامع جهاني مطرح است اما از دو ماه پيش بود كه اخباري از مذاكره با دو كشور لهستان و جمهوري چك براي نصب سيستم دفاع ضد موشكي توسط آمريكا منتشر شد كه روسيه نيز شديدا به آن اعتراض كرد. اما مذاكرات آمريكا ادامه دارد. دليل آمريكا براي انجام اين كار حفظ اروپا در برابر تهديدات احتمالي موشكي ايران است. اگر آمريكا موفق به جلب نظر اين دو كشور شده و در نزديكي مرزهاي روسيه سيستم دفاع ضدموشكي ايجاد كند، مسابقه تسليحاتي جديدي را با اين كشور آغاز كرده است و اگر روسيه به چنين مسابقه تسليحاتي تن در دهد، چاره اي نخواهد داشت جز اينكه توسعه اقتصادي خود را محدود كرده و بخشي از اعتبارات آن - كه كم هم نيست - صرف اين مسابقه نمايد.
روسيه براي حل اين مشكل چاره اي ندارد جز اينكه با آمريكا بر سر مسائل مورد اختلاف به توافق برسد تا شايد آمريكا از اين طرح منصرف شده و يا تهديدي براي روسيه به شمار نيايد. روسيه كه خاطره خوشي از مسابقه تسليحاتي طولاني اتحاد جماهير شوروي سابق با آمريكا ندارد- بويژه با توجه به نتيجه اي كه اين مسابقه براي اتحاد جماهير شوروي داشت( فروپاشي)- اينك قصد ندارد تجربه تلخ گذشته را تكرار كند.بدون ترديد روسيه مايل نيست كه روابط اقتصادي سودآور خود را با ايران تحت تاثير پرونده  اتمي جمهوري اسلامي قرار دهد اما ظاهرا شرايط به گونه اي نيست كه قادر به مقاومت بيشتر در برابر خواسته هاي آمريكا بوده و پاندول منافع ملي اش را بين منافع آمريكا و ايران متوازن نگه دارد.
</TEXT>
</DOC>
<DOC>
<DOCID>HAM2-851226-074</DOCID>
<DOCNO>HAM2-851226-074</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
دشمن ديوانگي نكند
</TITLE>
<TEXT>
فرمانده كل ارتش جمهوري اسلامي ايران گفت: اگر دشمن قلدر ما بخواهد ديوانگي كند، قطعاً غافلگير خواهد شد.
</TEXT>
</DOC>
<DOC>
<DOCID>HAM2-851226-075</DOCID>
<DOCNO>HAM2-851226-075</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رايزني هاي نخست وزير سوريه در تهران
</TITLE>
<TEXT>
گروه سياسي - در پايان سفر نخست وزير سوريه به ايران و پس از انجام مذاكرات، 12 سند همكاري به امضاء طرفين رسيد.
ناجي العطري كه عصر چهارشنبه وارد تهران شده بود در مدت اقامت خود علاوه بر دو دور مذاكره با پرويز داوودي معاون اول رئيس جمهوري، با روساي مجلس شوراي اسلامي و مجمع تشخيص مصلحت نظام ديدار و گفتگو كرد.
نخست وزير سوريه در ديدار با غلامعلي حداد عادل گفت: مناسبات استراتژيك ايران و سوريه يكي از عوامل اساسي مقابله با فشارها و چالشها در مقابل مسلمانان است و سوريه مصمم بر تقويت و تحكيم مناسبات با تهران است.
اكبر هاشمي رفسنجاني هم روز پنجشنبه در ديدار محمد ناجي عطري، درباره مسائل كلي منطقه به ويژه اوضاع عراق، لبنان و فلسطين اشغالي گفت و گو كردند.
معاون اول رئيس جمهوري نيز در يك نشست خبري در پايان مراسم امضاي اسناد، گفت: مذاكرات طرفين در كليه زمينه ها خوب بود و يكي از مسائل مهم تقويت و تحكيم همكاري هاي علمي، انتقال فن آوري و استفاده از تجربيات ايران در زمينه هاي مختلف تكنولوژي بود كه در مجموع به توافقات خوبي دست يافتيم.
ناجي العطري نخست وزير سوريه ظهر پنج شنبه با بدرقه رسمي پرويز داوودي در نهاد رياست جمهوري، تهران را به مقصد مشهد ترك كرد.
</TEXT>
</DOC>
<DOC>
<DOCID>HAM2-851226-076</DOCID>
<DOCNO>HAM2-851226-076</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
ارائه پيش نويس قطعنامه ضدايراني
متكي: خواستار درگيري با سازمان ملل نيستيم
</TITLE>
<TEXT>
گروه سياسي - 5 عضودائم شوراي امنيت و آلمان روز پنجشنبه پيش نويس يك قطعنامه ضدايراني را در اختيار اعضاي غيردائم اين شورا قرار دادند.
سفيران پنج كشور عضو دائمي شوراي امنيت با حضور در جمع خبرنگاران از توافق اصولي درباره متن پيش نويسي خبر دادند كه در آن بار ديگر بر تعليق غني سازي در ايران تاكيد شده است.
ادامه بحث درباره اين قطعنامه به بعد از دوشنبه موكول شده است و انتظار نمي رود پيش نويس قطعنامه جديد تا چهارشنبه به بحث گذاشته شود، بنابراين اگرچه زمان بندي ها ممكن است تغيير كنند تا اواخر هفته آينده راي گيري صورت نخواهد گرفت. خبرگزاري فرانسه شامگاه پنجشنبه از واشنگتن به نقل از كاخ سفيد اعلام كرد: جورج دبليو بوش رئيس جمهور آمريكا اميدوار است راي گيري درباره قطعنامه جديد شوراي امنيت سازمان ملل عليه ايران سريعا انجام شود. در همين حال منوچهر متكي وزير خارجه در گفت و گويي با روزنامه لارپوبليكا در رم گفت: ما خواستار درگيري با سازمان ملل نيستيم، اما استفاده از انرژي اتمي
( برنامه صلح آميز هسته اي )حق ما است.
تحريم هاي جديد
در پي اعلام توافق گروه 1+5 در تدوين
پيش نويس قطعنامه دوم عليه برنامه
صلح آميز هسته اي ايران، 10 شركت و 15 فرد در فهرست تحريم شدگان ايراني قرار گرفتند. به گزارش خبرگزاري مهر، به نقل ازآسوشيتدپرس و ريانووستي، پيش نويس قطعنامه شوراي امنيت سازمان ملل متحد در رابطه با ايران، اعمال تحريم در رابطه با 10 شركت دولتي ايراني و سه شركت وابسته به سپاه پاسداران انقلاب اسلامي را در نظر دارد. همچنين اعمال تحريم عليه 15 شخص حقيقي نيز مفروض است كه شامل 8 مدير ارشد شركتهاي دولتي و نيز 7 نفر در سپاه پاسداران انقلاب اسلامي است. در بين اين شركتها، گروه صنعتي
ammunition and metallurgy، مركز تحقيقات هسته اي در كرج و بانك سپه نيز قرار دارند.
تنها شيوه
رئيس جمهوري روسيه هنوز گفتگو را تنها شيوه مورد قبول براي حل موضوع هسته اي ايران مي داند. به گزارش ريانووستي از رم، ولاديمير پوتين بار ديگر بر اين موضع روسيه تاكيد نمود كه جايگزيني براي گفتگو درباره موضوع هسته اي ايران وجود ندارد.
هشدار به آمريكا
اليو ماري  وزير دفاع فرانسه با تاكيد بر ضرورت حل مسالمت آميز موضوع هسته اي ايران، درباره پيامدهاي ناگوار هرگونه ماجراجويي نظامي آمريكا عليه ايران هشدار داد.
نخست وزير فرانسه هم گفت در صورتي كه ايران همكاري لازم را در خصوص برنامه هاي هسته اي خود به عمل آورد، مي توان در تحريم هاي جديد عليه اين كشور تجديدنظر كرد.
مقدمات حضور
رئيس شوراي امنيت سازمان ملل گفت: هيأت نمايندگي ايران در سازمان ملل در نامه اي از شوراي امنيت خواست هنگام رأي گيري درباره تحريم هاي جديد عليه ايران به محمود احمدي نژاد اجازه صحبت بدهد.
به گزارش آسوشيتدپرس، دومساني كومالو، ديروز اين درخواست ايران را به 14 عضو ديگر شورا ارائه كرد. وي كه كشورش(آفريقاي جنوبي)رياست دوره اي شورا را عهده دار است گفت: طبق منشور سازمان ملل و قوانين شوراي امنيت اگر يكي از كشورهاي عضو كه در شورا پرونده  اي دارد درخواست حضور در برابر اعضاي شورا را داشته باشد اين امر بايد بررسي شود.
ريچارد گرنل، سخنگوي هيأت نمايندگي آمريكا در سازمان ملل گفت: آمريكا از جانب هيأت ايراني درخواست رسمي صدور ويزا را دريافت كرده است.
يكي از ديپلمات هاي سازمان ملل هم گفت: ايران درخواست ويزا براي 38 نفر از جمله منوچهر متكي، وزير خارجه و علي لاريجاني، دبير شوراي عالي امنيت ملي ايران را ارائه كرده است تا احمدي نژاد را در اين سفر همراهي كند.
</TEXT>
</DOC>
<DOC>
<DOCID>HAM2-851226-077</DOCID>
<DOCNO>HAM2-851226-077</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گزيده ها
</TITLE>
<TEXT>
وزارت خارجه: منوچهر متكي كه به ايتاليا سفر كرده بود، در جريان سفر 19ساعته خود به رم، چهارشنبه شب به طور همزمان با رومانو پرودي
نخست وزير ايتاليا و ماسيمو دالما معاون نخست وزير و وزير امورخارجه ايتاليا در محل كاخ نخست وزيري ديدار و درباره موضوعات مورد علاقه دو طرف از جمله برنامه صلح آميز هسته اي ايران و اوضاع منطقه گفت وگو و تبادل نظر كرد. اين دومين سفر وزير خارجه ايران به ايتاليا طي سال جاري بود. وي پس از ترك ايتاليا، ديروز براي ديدار يك روزه از تركمنستان، وارد عشق آباد پايتخت اين كشور شد.
حوزه علميه: آيت الله عبد الله جوادي آملي در ديدار اعضاي شوراي مركزي و فعال جامعه اسلامي دانشجويان درباره فتواي قتل شيعيان توسط علماي وهابي اظهار داشت: آنچه را كه بخشي از علماي وهابي گفتند، تندروهايي هستند كه نه برهان عقلي دارند و نه برهان روايي، خاستگاه اين فتاوي، توطئه  و دسيسه صهيونيستي در راستاي تفرقه بين فرقه هاي اسلامي است.
شوراي نگهبان: عباسعلي كدخدايي سخنگوي شوراي نگهبان گفت: لايحه جامع خدمت رساني به ايثارگران كه براي بار سوم به شوراي نگهبان ارسال شده بود، به دليل رفع نشدن برخي از ايرادات آن و اصرار مجلس بر تصويب آن به مجمع تشخيص مصلحت نظام ارسال مي شود. به گزارش ايرنا، وي روز پنج شنبه در تشريح آخرين نظرات اعضاي شوراي نگهبان در خصوص مصوبات ارسالي از سوي مجلس به اين شورا افزود: بيشتر ايرادات وارده به اين لايحه به دليل مغايرت بندهايي از آن با اصل 75 قانون اساسي است.
سياست خارجي: سرگئي كرينكو رئيس سازمان انرژي اتمي روسيه در توجيه دلايل ادامه سياست وقت كشي و تعلل كشورش در راه اندازي نيروگاه اتمي بوشهر گفت: روسيه نمي تواند با هزينه خود نيروگاه اتمي بوشهر را تكميل نمايد. وي با اعلام اينكه نيروگاه هاي اتمي رايگان احداث نمي شوند، گفت: ما مذاكراتي را در تهران انجام مي دهيم و آماده ايم كه گروه مذاكره كننده ايراني را در مسكو پذيرا باشيم. كرينكو درباره مسائل مالي مربوط به نيروگاه اتمي بوشهر خاطرنشان كرد: گفتگوهاي تجاري با چنين شيوه و سبكي قابل انجام نيست.
</TEXT>
</DOC>
<DOC>
<DOCID>HAM2-851226-078</DOCID>
<DOCNO>HAM2-851226-078</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
از خانه ملت
</TITLE>
<TEXT>
رئيس كميسيون امنيت ملي و سياست خارجي مجلس، در خصوص
فضا سازي برخي رسانه هاي غربي مبني بر احتمال حمله نظامي آمريكا به ايران در روزهاي آغازين سال 86، با رد اين مسئله گفت: سال هاي گذشته نيز چنين شايعاتي مطرح شده بود. اگر آمريكا مرتكب چنين اشتباهي شود با عكس العمل جدي ايران مواجه خواهد شد. علاء الدين بروجردي تاكيد كرد: در هر صورت نيروهاي مسلح جمهوري اسلامي ايران و مجموعه نظام براي هر اقدامي پيش بيني هاي لازم را انجام داده اند.
رئيس مجلس در خصوص حضور و غياب نمايندگان در بررسي لايحه بودجه 86 كل كشور نيز گفت: چون غيبت ها و تاخيرها سبب مي شود در لحظاتي مجلس حد نصاب نداشته باشد- و لو اينكه اين لحظات بسيار كم
بود - تصميم گرفتيم ببينيم كداميك از نمايندگان بيشترين حضور را داشتند و اسامي آنان را اعلام كنيم و سپس نام كساني كه بيشترين غيبت و تاخير
غير موجه را داشتند را نيز اعلام مي كنيم. آن دو نفر كه در تمام جلسات بدون غيبت و مرخصي و تاخير حضور داشتند آقايان ايماني و نيك فر هستند. وي افزود: 5 نماينده بيشترين عدم حضور را داشتند كه با مرخصي آنان نيز موافقت نشده است كه عبارتند از آقايان: رباني(نماينده شيراز)، مولاهويزه(نماينده دشت آزادگان)، پايي(نماينده درود)، حبيبي(نمايند خمين)و حسيني(نماينده گرگان).
</TEXT>
</DOC>
<DOC>
<DOCID>HAM2-851226-079</DOCID>
<DOCNO>HAM2-851226-079</DOCNO>
<ORIGINALFILE>/1385/851226/news/_siasi.htm</ORIGINALFILE>
<ISSUE>شنبه 26 اسفند 1385 - سال پانزدهم - شماره4231 - Mar 17, 2007</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
سامانه جديد موشكي ارتش
</TITLE>
<TEXT>
براي نخستين بار در نيروي زميني ارتش سامانه جديد پدافند هوايي كه قابليت شليك تك موشك و دو موشك در آن واحد را دارا است با حضور فرمانده كل ارتش مورد بازديد و ارزيابي قرار گرفت.
</TEXT>
</DOC>
<DOC>
<DOCID>HAM2-851226-080</DOCID>
<DOCNO>HAM2-851226-080</DOCNO>
<ORIGINALFILE>/1385/851226/world/_artw.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
تأملي در حقوق اشياي فرهنگي و هنري
اثر هنري جنس انباري نيست
</TITLE>
<TEXT>


مرحوم حسن اسماعيل زاده



سهراب سپهري



مسعود عربشاهي
در پي بحث هاي اخير كه پيرامون مالكيت آثار و اشياي فرهنگي و هنري در اختيار نهاد دولتي و خصوصي به وجود آمده است، همشهري براي فراگير شدن و جامع بودن اين بحث نقطه نظرهاي كارشناسان فرهنگي- هنري را از جهات گوناگون مورد نقد و مورد بررسي قرار داده است.
دكتر سيد احمد محيط طباطبايي، عضو دانشنامه تاريخ معماري و شهرسازي ايران زمين و عضو هيأت مؤسس كميته ملي موزه هاي ايران(ايكوم- icom)، يادداشتي اجمالي در باب سابقه قوانين حقوقي مالكيت و بهره برداري آثار و اشياي فرهنگي- هنري در اختيارمان قرار داده كه نكات برجسته آن در پي مي آيد.همشهري آمادگي دريافت مطالب كارشناسي و تحقيقي در اين مقوله را داشته و خواهان گسترش هر چه بيشتر و بهتر قانون حقوقي فرهنگي- هنري است تا جامعه امروز هنرمندان از يك امنيت حقوقي برخوردار شده و هنر در ميان مردم ترويج شود.
دكتر سيد احمد محيط طباطبايي
در سال 1309 براي نخستين بار قانوني براي ميراث فرهنگي، به خصوص ميراث فرهنگي منقول كه اشياي فرهنگي، تاريخي و هنري را دربرمي گيرد، نوشته شد كه حدودي براي اين گونه آثار تعيين مي كرد.
اين قانون را ذكاءالملك فروغي نوشت كه به قانون عتيقات معروف شد. براي اين قانون بعدها قانون مكملي نوشته نشد و تا به امروز هم چنين است. اما يك سري قوانين مختلف مربوط به عاليات، گمركات و امثال اينها در قبل و بعد از انقلاب تدوين شد.به عبارتي مي توان گفت تكليف مردم در رابطه با اشياي فرهنگي و تاريخي كه در اختيار دارند، به خصوص اشيايي كه در اختيار ارگان ها و نهادهاي دولتي است، مشخص و معلوم نبود. در نهادهاي دولتي وقتي مثلاً يك ميز ثبت اموال دولتي مي شود، برايش يك انباردار يا امين اموال دولتي تعيين مي شود. اين ميز، يك عمر مفيدي دارد كه روزي مضمحل مي شود. يعني شماره اش را بايد طي صورت جلسه اي لغو كنند و جزء اسقاطي به فروش و يا مزايده بگذارند.اما اشياي تاريخي و فرهنگي، اشيايي هستند كه نبايد هيچ وقت از بين بروند و بخشي از هويت و شناسنامه فرهنگي ملت را تشكيل مي دهند. در واقع، نوع نگاه و برخورد با اين گونه اشياء، متفاوت است.
در مورد اول، ارزش مادي ولي در مورد دوم، ارزش فرهنگي و معنوي  شيء مطرح مي شود. به همين دليل، سازمان ميراث فرهنگي كشور در سال 1378 تلاش نمود تا به نوعي بتواند اين اشياء تاريخي- فرهنگي و هنري را از شكل و صورت اموال عادي دولتي خارج و فرم مشخصي براي آنان به وجود آورد. و سرانجام در سال 1382 دولت وقت، آئين نامه اي را در اين ارتباط مصوب نمود كه براساس مفاد آن، اشياء تاريخي فرهنگي و هنري در اختيار بخش دولتي و نهادهاي عمومي است. تكليف در اين آئين نامه خيلي روشن و مشخص است، اشياء تاريخي فرهنگي از درجه يك(عالي)تا درجه چهار طبقه بندي شده اند. مثلاً اشياء مطالعاتي و پژوهشي مثل خرده سفال و اشيايي كه صرفاً جنبه تحقيقاتي دارد از نوع درجه چهار و اشياء درجه يك، آثار فاخر و بي همتاي فرهنگي يك كشور را تشكيل مي دهند.در اين آئين نامه حتي ويژگي هاي امناي اموال فرهنگي از نظر اينكه چه تخصصي و يا چه سطح دانش مرتبط با موضوع باشند، مشخص شده است. همان طور كه مي دانيد در اين زمينه در همه جاي دنيا مهم ترين شخص، نگهدارنده شيء است. در اينجا تا قبل از تعيين اين قانون، گاه نگهدارنده شيء در حكم انباردار موزه ها بود. اما به تدريج اين تغيير نگاه در سطوح خود سازمان ميراث فرهنگي هم پيش آمد و نگهدارنده به عنوان يك پژوهشگر، محقق كه بر روي شيء آگاهي و تسلط دارد، شناخته شد.سپس براي اشياء شناسنامه هاي عمومي و بعد شناسنامه هاي تخصصي تهيه شد، حتي شناسنامه هاي مرمتي به وجود آمد كه وضعيت آنها را از لحاظ فيزيكي و نوع نگهداري نشان مي دهد.
مهم ترين نكته در اين آئين نامه اين مطلب است كه در آن درج شده است نظارت و پاسخگويي در مورد اموال فرهنگي تاريخي هنري كه در اختيار نهادهاي دولتي و عمومي مي باشد، به عهده وزارت دارايي و بخش اموال دولتي نيست، بلكه اين وظيفه بر عهده اداره اموال فرهنگي تابعه اداره كل موزه هاي معاونت آموزش وقت سازمان ميراث فرهنگي كشور است. مورد اخير، بعدها در جريان ادغام دو سازمان ميراث فرهنگي و گردشگري، معاونت فرهنگي و ارتباطات خوانده شد و اداره كل موزه ها و بخش اموال دولتي نيز به همان صورت قبل باقي ماند. براي اجراي آئين نامه مذكور سازوكارهايي لازم بود. بايد نرم افزاري تهيه مي شد تا تمام اشياء فرهنگي تاريخي در آن ثبت و ضبط شوند. بنابراين نرم افزاري به نام گنجينه تهيه شد و در آن اصلاحات لازم اعمال شد و مقرر بود تا اداره اموال آن را در اختيار تمام نهادهاي دولتي قرار  دهد.
در اين حالت اداره اموال جنبه نظارتي خود را پيدا مي كرد و بدين ترتيب نگهداري اموال در تمامي بخش هاي دولتي و عمومي به كارشناسان ذيربط صاحب صلاحيت سپرده مي شد. براي مثال ديگر اشياء هنري كه در اختيار وزارت خارجه، دادگستري يا هر وزارتخانه ديگر نگهداري مي شود، نبايد در اختيار انباردار معمولي باشد، بلكه براي اين كار، بايد باستان شناس، كارشناس هنر، كارشناس داراي تخصص مرتبط استخدام شوند و به همين علت، بخشي از اجراي آئين نامه مذكور به همكاري سازمان برنامه و امور اداري استخدامي وقت منتهي مي شد كه بايد ساز و كارهاي لازم را براي ايجاد و تغيير تشكيلات و نيز در نظر گرفتن پست هاي سازماني مرتبط فراهم كند كه اين نيز در موازي بخش ثبت و ضبط آثار اتفاق مي افتاد. مثلاً بيش از پنج هزار شيء فرهنگي درجه يك نبايد در اختيار يك نفر قرار گيرد و يا در مورد اشياء درجه دوم، بيش از ده هزار شيء، نبايد در اختيار يك نفر امين اموال باشد. اين نشان مي داد اشياء به چه شكلي بايد نگهداري شوند. همچنين تعداد يك ميليون و پانصد هزار شيئي كه در اختيار خود سازمان ميراث فرهنگي قرار داشت، بايد در اختيار امناي اموال مرتبط قرار مي گرفت.ساماندهي آثار منقول شروع شد و بعضي از موزه ها مثل موزه ايران باستان بيش از پانصد هزار اشياء خود را ساماندهي كرد. همچنين كاخ سعدآباد بيش از دويست هزار شيء، كاخ گلستان يك صد و نود هزار شيء خود را به اين ترتيب ساماندهي كردند.اما به هر صورت عمل به صورت اجرايي درنيامد. شايد ادغام دو سازمان و تحولات پي درپي كه بعد از آن روي داد، اجراي اين بخش و اين وظيفه اي را كه بر عهده اداره اموال سازمان ميراث فرهنگي گذاشته شده بود، به تأخير انداخت.
بخش غيردولتي
در مرداد ماه سال 1383 يعني يك سال پس از تصويب آئين نامه فوق الذكر(مصوبه سال 1382)آئين نامه اي مكمل توسط دولت وقت مصوب شد كه آئين نامه حمايت از مجموعه داران و مالكين اموال خصوصي است. در حقيقت به نوعي تكليف صاحبان اشياء فرهنگي، تاريخي و هنري در بخش عمومي و غيردولتي مشخص مي شود و حقوق آنها معين و مرزها را مشخص مي سازد. بندهاي 104 تا 119 اين آئين نامه همه فرهنگي، اما بند 114 آن مختص ميراث فرهنگي است. در اين بند، دولت موظف است امكانات و بستر لازم را جهت حمايت از مجموعه داران خصوصي فراهم كند و شرايط لازم براي ايجاد موزه هاي خصوصي را به وجود بياورد. اين طبيعي است كه مجموعه دار عمر و وقت خود را جهت جمع آوري اشياء هنري و تاريخي مي گذارد و نهايتاً هدفش اين است كه اين مجموعه به نام خودش حفاظت شود و باقي بماند. به اين ترتيب، اين كار در توسعه كمي و كيفي موزه هاي كشور مي توانست بسيار مؤثر باشد. چون تا همين زمان يعني سال 83، تعداد موزه هاي بخش دولتي كشور ما به نسبت كشورهاي هم طراز كمتر نبود. يعني در بخش دولتي توانستيم ظرف مدت 7 تا 8 سال تعداد موزه ها را به بالاتر از چهارصد موزه برسانيم.
بنابراين با اين آئين نامه و يا برنامه پنج ساله چهارم، رابطه دولت نيز با بخش خصوصي و نگاه و حمايتش از اين بخش معين شد. اموال بخش خصوصي هم بايد در فهرست هاي ثبت اموال قرار گيرد و جايگاه آنها معلوم و نقل و انتقالشان مشخص باشد. همچنين به نوعي بين اشياء باستاني و تاريخي تفاوت قائل شدند و اين كه نگهداري، خريد و فروش و خروج از كشور اشياء تاريخي فرهنگي مطمئناً بايد با مجوز سازمان ميراث فرهنگي باشد و اشيائي كه در كاوش هاي باستان شناسي به دست مي آيند، خريد و فروش و نگهداري شان توسط بخش خصوصي ممنوع است و بايد در اختيار بخش دولتي باشد. آثار فرهنگي كه مسبوق به سابقه خانوادگي يا به عبارت ديگر داراي منشأ قبلي خانوادگي بوده اند، بايد تعيين شوند و به نوعي در رابطه با اين كه عدم نفعي متوجه مالكين آنها نشود؛ چون حقوق مالكيت معنوي اش متعلق به عموم است، انتقال به بخش دولتي شان را به نحو قانوني پيدا كنند.در بخش عمومي بعد از اين كه اين اموال احصاء مي شود در نهادهايي مثل بنياد مستضعفان، بنياد شهيد، شهرداري، اوقاف و... در واقع حمايتي است كه ميراث فرهنگي طبق ماده قانوني برنامه پنج ساله بايد بكند. طبق يكي از مواد قانون پنج ساله، همه نهادهاي دولتي و عمومي بايد از بودجه اعتبارات بخش پژوهشي خود بخشي را به ايجاد موزه ها و حفاظت از ميراث گذشته و توسعه موزه ها اختصاص بدهند. همه وزارتخانه ها و نهادها بايد موزه هاي تخصصي خود را به وجود بياورند. البته اين كار از سال هاي قبل شروع شده بود؛ در برنامه پنج ساله دوم به نوعي سليقه  اي بود،  در برنامه پنج ساله سوم به صراحت و به صورت قانوني و سيستماتيك درآمد و احتمالاً در برنامه پنج ساله چهارم نيز توسعه و ادامه پيدا مي كند.به همين دليل برخي نهادها مثل وزارت نيرو، محيط زيست، بنياد مستضعفان، سازمان ملي اسناد و... به ايجاد موزه هاي تخصصي خود همت گماشتند و بسياري از آنها با حمايت سازمان ميراث فرهنگي توانستند موزه هاي خوبي ايجاد كنند. پس بالطبع اگر نهاد دولتي، اموال خود را ثبت و ضبط كند و در آن فرم ها وارد كند، طبق اين قانون بايد گزارش آن را به اداره اموال سازمان ميراث فرهنگي بدهد و اگر اين نهاد عمومي و يا دولتي بخواهد اموالش را بفروشد، به مزايده بگذارد يا منتقل كند، قطعاً بايد با اطلاع اداره اموال سازمان ميراث فرهنگي صورت گيرد.اشياء معاصر قانون ديگري هم دارد كه بر اساس آن، هنرمند خالق اثر مي تواند آثارش را چه در داخل و چه در خارج از كشور بفروشد. اين جزو حقوق هنرمند است.
</TEXT>
</DOC>
<DOC>
<DOCID>HAM2-851226-081</DOCID>
<DOCNO>HAM2-851226-081</DOCNO>
<ORIGINALFILE>/1385/851226/world/_artw.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
كوتاه از جهان
عكس دروغ نمي گويد
</TITLE>
<TEXT>


مرز ميان عكاسي خبري و عكاسي مستند، بسيار باريك است. عكس خبري با محدوديت زماني، اگر در موعد مقرر چاپ نشود، مي سوزد. اما عكاسي مستند، متحمل فشار زمان نيست و با گذشت زمان دوام م آورد. گرچه گاهي يك عكس خبري بيش از آنكه به توضيح يك خبر بپردازد، تبديل به سندي تاريخي مي شود براي وقايعي مثل جنگ و زلزله.
در اين عكس ويسام سامي، عكاس خبرگزاري فرانسه، نشان مي دهد روز 28 ژانويه دختر دانش آموزي در حال خروج از مدرسه اي است كه دقايقي قبل مورد اصابت وحشتناك گلوله خمپاره قرار گرفته است.
سامي درباره روزي كه اين عكس را صيد كرده، به آبزرور مي گويد: وقتي به مدرسه راهنمايي الخلود رسيدم، همه جاي زمين ورزش مدرسه خون ديده مي شد، متوجه شدم خمپاره ها وقتي به حياط مدرسه اصابت كرده اند كه بچه ها در حال بازي بودند، بسياري از آنان مجروح شدند و يكي از دختر ها هم كشته شده بود. دختري كه در عكس ديده مي شود شاهد همه ماوقع بود و برايم توضيح داد كه چه اتفاق افتاده است. او ترسيده بود و گريه مي كرد. گرچه والدينش منتظر او بودند، اما مجبور بود براي برداشتن وسايلش به داخل ساختمان مدرسه برود.
وقتي در حال خروج از ساختمان بود، عكس را گرفتم تا نشان دهم چه بر سر كودكان عراقي مي آيد، كودكاني كه هر جا مي روند خون مي بينند. اين عكس نشان مي دهد كودكي آنها را، به بودن در كنار خشونت محكوم كرده اند.
</TEXT>
</DOC>
<DOC>
<DOCID>HAM2-851226-082</DOCID>
<DOCNO>HAM2-851226-082</DOCNO>
<ORIGINALFILE>/1385/851226/world/_cinew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
سينماي ايران در سالي كه گذشت
فيلم هاي آرام فيلمسازان ناآرام
</TITLE>
<TEXT>


چهارشنبه سوري با توافق جمعي منتقدان، اهالي سينما و مردم بهترين فيلم سال 85 بود
عكس:امير عابدي
سعيد مروتي
در سالي كه به نظر مي رسيد بيش از هر چيز آرامش بر سينماي ايران حكمفرما باشد، بيش از هر زمان ديگري شاهد تنش و اختلاف ميان سينماگران بوديم. فيلم هاي آرام و فيلمسازان ناآرام شايد بهترين تعبير براي سينماي ايران در سال 85 باشد.
سالي كه مديران سينما بارها با شايعه بركناري مواجه شدند. سال عبور سينماي ايران از مرز يك ميليارد تومان. سال چهارشنبه سوري، آتش بس و البته اخراجي ها. سينماي ايران سال 85 را با تمام فراز و نشيب هايش پشت سر گذاشت؛ با اين اميد كه سال،86 دستاوردهاي به مراتب بيشتري را براي سينماي ايران به همراه داشته باشد. اين آرزوي قلبي سينما، اهالي اش و مخاطبانش است؛ اين اميدواري كه داغي گيشه ها تنها به واسطه افزايش قيمت بليت ايجاد نشود و فيلم ها كمي بيشتر به زندگي نزديك شوند.
تورم در گيشه
فاصله زياد فروش فيلم هاي سال 85 با سال هاي قبل و رشد قابل توجه گيشه سينماي ايران قاعدتاً بايد هر سينمادوستي را خوشحال كند. امسال براي اولين بار در تاريخ سينماي ايران يك فيلم از مرز يك ميليارد تومان گذشت. آتش بس در حالي يك ميليارد و 100 ميليون تومان در تهران فروخت و پرفروش ترين فيلم  سال در پايتخت شد كه در سال 84، مكس با نصف اين مبلغ پرفروش ترين فيلم اكران تهران شده بود. در رده هاي بعدي جدول فروش هم مي شود به رشد قابل توجه گيشه آثار پرمخاطب امسال در مقايسه با سال هاي گذشته اشاره كرد. بخشي از اين فروش بالا، البته حاصل رويكرد مخاطب به اين آثار است ولي نمي توان اين نكته را فراموش كرد كه اين فيلم هاي پرفروش، ركوردشكني شان را تا چه حد مديون بالا رفتن قيمت بليت سينما هستند. وقتي بليت 1000 توماني، 1500تومان مي شود، طبيعي است كه آتش بس هم ركورد بشكند. اگر منحني اقتصادي سينماي ايران از رشد حكايت مي كند اين را يا دست كم بخش قابل توجهي از اين را به حساب تورم در گيشه بگذاريد.
جنجال هاي صنفي
اختلافات ريشه دار تهيه كنندگان سينماي ايران در سال 85 به اوج خود رسيد؛ چنان كه حتي دخالت دولت هم نتوانست سر و ساماني به اوضاع بدهد. رودررويي دو طيف مختلف تهيه كنندگان سابقه اي طولاني دارد. از اواخر دهه شصت، تهيه كنندگان سينما به دو شاخه سنتي و فرهنگي تقسيم شدند. سنتي ها معمولاً همراهي سينما داران را به همراه داشتند و فرهنگي ها هم پشت گرم به حمايت دولت بودند. اين اختلافات ريشه دار در تمام اين سال ها، به التهاب و تنش در اتحاديه تهيه كنندگان منجر شده بود و در سال 85 سرانجام انشعاب در اتحاديه به وجود آمد. حالا تهيه كنندگان سينماي ايران سه تشكل صنفي دارند؛ اتحاديه تهيه كنندگان، كانون تهيه كنندگان و مجمع فيلمسازان.بايد ديد با جدا شدن تهيه كنندگان و ايجاد تشكل هاي صنفي تازه، اين جنجال ها در نهايت به آرامش ختم مي شود يا خير؟
جنجال هاي جشنواره اي
در شرايطي كه به نظر مي رسيد بيست و پنجمين جشنواره فيلم فجر در فضايي آرام برگزار شود، در روزهاي پاياني جشنواره شاهد جار و جنجال هايي شديم كه در تاريخ فجر سابقه نداشت. در غياب التهاب و جسارتي كه قبلاً در فيلم هاي جشنواره وجود داشت، اين بار سينماگران با حرف هاي تند و تيزشان به ميدان آمده بودند. به اين ترتيب در سالي كه خنثي ترين فيلم هاي تاريخ فجر به نمايش درآمد، اين سينماگران بودند كه با اعتراض هاي گسترده، جشنواره را ملتهب كردند.مثلاً مازيار ميري كه از قصه چالش برانگيز من، قاتل پسرتان هستم، فيلم آرام و موجه پاداش سكوت را ساخته بود، وقتي ديد رويكردش به سينماي دفاع مقدس، پاداشي را در پي نداشته، گفت ديگر فيلم هايش را به جشنواره فجر نمي دهد.يا مريلا زارعي وقتي نام خود را در ميان نامزدهاي سيمرغ نديد، با لحني عجيب، تندترين حملات را نثار بازيگراني كرد كه بازي شان مورد توجه داوران قرار گرفته بود.اين اعتراض ها تا شب اختتاميه ادامه يافت؛ به طوري كه مسعود ده نمكي روي سن آمد و با فرياد، اعتراض هايش را براي ناديده گرفته شدن اخراجي ها بيان كرد. همچنان كه بهرام رادان هم از داوران خواست كه سنتوري را يك بار ديگر در خلوت خود ببينند. دامنه اعتراض به جشنواره چنان گسترده بود كه رئيس كميسيون فرهنگي مجلس هم به ميدان آمد و گفت مجلس اتفاقات رخ داده در جشنواره را بررسي خواهد كرد. ماجرا وقتي جالب تر شد كه چند نماينده با نوشتن نامه اي به وزير ارشاد، تلويحاً خواستار اين شدند كه در داوري هاي جشنواره تجديد نظر صورت بگيرد.
خشم  و هياهو
در سالي كه اختلاف نظر در ميان سينماگران و منتقدان موج مي زد و كمتر پيش آمد كه فيلمي توافق جمعي را به همراه داشته باشد؛ چهارشنبه سوري يك استثناء بود؛ فيلمي كه هم مردم دوستش داشتند، هم سينماگران و هم منتقدان. اين ميزان تفاهم  در مورد فيلمي كه به تنش هاي خانوادگي مي پرداخت جالب توجه بود. جز چهارشنبه سوري، در مورد فيلم كافه ستاره هم نوعي توافق نسبي به چشم مي خورد.
فيلم خوش ساخت سامان مقدم، با وجود ساختار روايي متفاوتش، بر خلاف پيش بيني ها، نه تنها مخاطب را گيج نكرد كه به يكي از پرفروش ترين فيلم هايي مبدل شد. آتش بس، زير درخت هلو و سوغات فرنگ به عنوان پرمخاطب ترين فيلم هاي سال، بيشترين نقدهاي منفي را از سوي رسانه ها دريافت كردند. اكران چه كسي امير را كشت؟ به تكرار اتفاقاتي انجاميد كه در دهه پنجاه با فيلم  مغول ها رخ داده بود. نمي شود مروري بر رويدادهاي سينما در سال 85 نوشت و به تماشاگران خشمگين اشاره نكرد كه بعد از ديدن يك فيلم به شدت متفاوت، خواستار پس گرفتن پول بليت هاي خود بودند. دومين فيلم كرم پور در حالي با واكنش منفي تماشاگران مواجه شد كه جز يكي دو مورد، تمام نقدهايي كه بر آن نوشته  شد، لحني ستايش آميز داشتند.
رفتگان
سينما در سالي كه گذشت بزرگاني را از دست داد؛ بزرگاني كه جاي خالي شان هرگز پر نخواهد شد. نام هايي چون فرخ غفاري، بابك بيات و رسول ملا قلي پور.نمي شود سهم فرخ غفاري را در شكل گيري سينماي متفاوت ايران انكار كرد. در سال هايي كه سينماي ايران در ابتذال و پيش پا افتادگي فرو رفته بود، غفاري فيلم متفاوت ساخت، مقاله نوشت و كانون فيلم راه انداخت تا به سهم خود اين سينما را اعتلاء ببخشد.سينماي ايران ديگر آهنگسازي همچون بابك بيات را به خود نخواهد ديد؟ آن ملودي هاي تأثيرگذار و هنرمندانه كه از عمق جان بيات برمي خاست و آن ميل به آموختن چيزهاي تازه و نماندن در پيله موفقيت هاي گذشته ديگر تكرار نخواهد شد... سينماي ايران در آخرين روزهايش رسول ملا قلي پور را هم از دست داد. رفتن ناباورانه ملا قلي پور را مي توان شوك آخر سال دانست....
</TEXT>
</DOC>
<DOC>
<DOCID>HAM2-851226-083</DOCID>
<DOCNO>HAM2-851226-083</DOCNO>
<ORIGINALFILE>/1385/851226/world/_cinew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
گفت و گو
مثل جريان عادي زندگي
گفت وگو با حجت الله سيفي، كارگردان محكومين بهشت
</TITLE>
<TEXT>


ياسر شيخ لو
10 سال از اكران آخرين فيلم حجت الله سيفي يعني عروس كاغذي مي گذرد و او قصد دارد اين مدت سكوت را با ساخت فيلم هاي محكومين بهشت و به خاطر خواهرم جبران كند. فيلم محكومين بهشت قصه تكراري دختران فراري است با اينكه خيلي هم مورد علاقه فيلمسازان نبوده اما از آن سوژه هايي است كه خيلي زود از مد افتاد و تكراري شد. حالا حجت الله سيفي بعد از چيزي حدود 5 سال(از نگارش متن تا اكران)دوباره به سوژه اي چنگ زده است كه از نظر خيلي ها سوژه اش به بايگاني رفته است.
*چرا اين سوژه كه بسيار قديمي و بايگاني شده است، انتخاب كرديد؟
- فكر نمي كنم اين سوژه به بايگاني رفته باشد. درست است كه مراحل توليد فيلم محكومين بهشت به درازا كشيد، اما شما فرض كنيد همين امسال و ظرف هفت - هشت ماه اخير فيلم را ساخته ام. چه فرقي مي كرد؟ اين موضوع هيچ وقت كهنه نمي شود چون تا زماني كه ما پدر و مادران كم سواد و يا حتي بي سواد و ناآشنا به مسائل روحي رواني فرزندان داشته باشيم، هم دختران فراري خواهيم داشت و هم پسران عاصي.
*الان فكر مي كنيد فيلم شما پيام آموزشي براي پدر و مادرها داشته است؟ چون ما به جز شروع توفاني فيلم، هيچ اثري از پدر و مادر هاي تقصير كار نمي بينيم....
- فيلم طوري شروع مي شود كه در همان ابتدا مشخص مي شود كه پيرو ناآگاهي و برخورد نامناسب پدر و مادر اين دو بچه، كار به فرار و ماجراهاي بعدي مي رسد. فكر مي كنم در همين حد اشاره به نوع عملكرد بعضي پدر و مادرها كافي بوده باشد. هر چند در طول فيلم هم اين مسئله كاملاً مشخص است.
*چه چيز اين سوژه برايتان جالب بود كه فيلمش كرديد؟
- مهمترين و جذاب ترين قسمت ماجراي آن دو دختري كه خبر فرارشان در روزنامه چاپ شده بود، حكمي بود كه قاضي پرونده براي آنها صادر كرده بود. اينكه اين دو دختر را به جاي زنداني كردن، به جايي بفرستد كه شايد از زندان هم براي آنها بهتر باشد. جايي كه برايشان عبرت آموز باشد و درس خوبي بگيرند.
* چرا در دقايق ابتدايي كه بايد كاراكترها به بيننده معرفي شوند، همه تركي حرف مي زنند؟
- اين ايراد به فيلم من وارد است و آن را قبول دارم. اما مقصر من نيستم. قرار بود شروع فيلم با زيرنويس فارسي بر روي پرده برود كه اين امر به دليل اكران ناگهاني فيلم ميسر نشد.
*فكر نمي كنيد ديالوگ هاي فيلمتان بيش از حد كليشه اي بود؟
- اينطور نيست، در اكثر مواقع  ما حرف هاي مان همان حرف هايي است كه ديروز زده ايم... پريروز هم زده ايم چه در خانه و چه در محل كار. اين ماجرا در فيلم همه صادق است. همه حرف ها، همان حرف هايي است كه بيننده توقع دارد از اين آدم ها بشنود. در بعضي مواقع حرف هاي خاص و بديع هم مي شنويد. مثل ديالوگ هاي قاضي در كل پلان هاي دادگاه. يا آنجا كه شبنم به قاضي مي گويد: شما مرا به خاطر خودم محاكمه مي كنيد چون من جرمي مرتكب نشده ام. بنابراين مثل جريان عادي  زندگي عمل كرده ام. ما در زندگي واقعي هم حرف هاي معمولي زياد مي زنيم و فقط در بعضي مواقع حرف هاي خاص و جديد مي زنيم.
</TEXT>
</DOC>
<DOC>
<DOCID>HAM2-851226-084</DOCID>
<DOCNO>HAM2-851226-084</DOCNO>
<ORIGINALFILE>/1385/851226/world/_cultw.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
نگاهي به اصول صحيح آموزش و يادآوري مباحث درسي در طول تعطيلات
باز باران با ترانه
</TITLE>
<TEXT>


عكس: جواد گلزار
اگر براي بزرگترها هفته آخر اسفند يعني از نفس افتادن سال كهنه و لحظه شماري براي رسيدن سال نو؛ اما براي كودكان، نخستين روز اسفند يعني بهار، تعطيلي، بوي عيد و هيجان براي پوشيدن لباس نو و شمردن چندين و چند باره اسكناس هاي نو به اين اميد كه شايد با هر بار شمارش، زياد شوند...
اما مشق عيد، دغدغه ناپيداي ذهن همه كودكان بود؛ همان هايي كه وقتي بزرگ شدند؛ سعي كردند تا اين دغدغه را از ذهن فرزندانشان پاك كنند و لذت شادي هاي سال نو را با مشق عيد از ميان نبرند... ولي دغدغه ها باقي است كه مبادا تعطيلات كودكان را از درس و مدرسه دور كند. آنچه در پي مي خوانيم نگاهي است به نظر پژوهشگران دانشگاه مينه سوتاي آمريكا درباره تعطيلات و شيوه صحيح تداوم آموزش در اين دوره.
مهتاب صفرزاده خسروشاهي
تعطيلات و تحولات
تعطيلات به دليل ويژگي هاي خاص خود مانند امكان گردش و تفريح بيشتر، پرداختن به سرگرمي هاي مختلف بيش از ديگر زمان ها، بازي با همسالان و از همه مهم تر دور شدن از قيد و بندهاي هميشگي براي انجام به موقع تكاليف، برخاستن از خواب يا خوابيدن به موقع و هزار و يك دليل ديگر؛ خواه ناخواه تحولاتي را در رفتار و ارتباط آنها با مطالب درسي ايجاد مي كند و اين يكي از عمده ترين دلايل فراموش كردن نسبي آموخته ها در طول تعطيلات به ويژه درباره كودكان مقطع ابتدايي است. اما مي توان با برنامه ريزي صحيح به راحتي تعادلي ميان گردش و تفريح و مرور مطالب درسي برقرار كرد تا پس از اتمام تعطيلات كودك آنچه را كه پيش از تعطيلات آموخته، فراموش نكند.
بررسي نتايج پژوهش هاي پژوهشگران مركز بين المللي خانه كودك وابسته به دانشگاه جرج واشنگتن آمريكا نشان مي دهد جدا از سطح تحصيلات، درآمد و پيشينه خانوادگي والدين، والدين نقش بسزايي در پيشرفت تحصيلي، افزايش امكان و ميزان فراگيري كودكان و موفقيت و شكست تحصيلي آنها داشته و حضور فعال والدين در كنار فرزندان مي تواند نيازهاي آموزشي- پرورشي آنها را برآورده كند. از سوي ديگر پژوهش هاي مركز مطالعات منطقه اي آمريكاي جنوبي در زمينه تأثير والدين و آموزش و پرورش كودكان نشان داد والدين و رفتار تعليم و تربيتي آنها يكي از نكات حائز اهميت در روند آموزشي- پرورشي كودكان است. در حقيقت براساس پژوهش هاي اين مركز مطالعاتي، تداخل مستقيم والدين در فعاليت هاي درسي كه كودك در منزل انجام مي دهد ضروري است؛ اما تداخل بايد در جهت تشويق كودك و نظارت بر عملكرد او خلاصه شود. در واقع نبايد انجام وظايف از كودك به والدين محول شود.دكتر جودي شوباش از مركز تحقيقات آموزشي دانشگاه مينه سوتا معتقد است: تعطيلات فرصت مناسبي براي رسيدگي والدين به وضعيت تحصيلي كودكان است؛ در اين فاصله والدين مي توانند با حضور فعال و مؤثر خود در كنار كودكان، كمبودهاي آموزشي آنها را برطرف كرده و آنها را در انجام تكاليف ياري دهند. اين فرصت، فرصت طلايي براي بازسازي است نه فرصتي براي ايجاد استرس و به دنبال آن دلزدگي و لج بازي كودك از هر گونه آموزش.
آموزش در تعطيلات
1 - خواندن و نوشتن را به بخشي از برنامه هاي تفريحي تعطيلات تبديل كنيم. براي اين منظور كافي است:
* مطالعه را با خريد كتاب هاي ويژه كودكان و حتي خودتان، در برنامه تعطيلات بگنجانيد. براي تحقق اين هدف به كودك كتاب هديه بدهيد تا به مطالعه تشويق شود.
* در هنگام انجام امور منزل مثل آشپزي و.. و يا زماني كه داخل اتومبيل هستيد از فرزندتان بخواهيد تا داستان كتاب را براي شما بلند بخواند و يا داستاني از خود براي شما نقل كند.
* او را تشويق كنيد تا براي هديه دادن كتاب بخرد.
* رفتن به كتابخانه يا كتابفروشي را به عنوان يكي از تفريح هاي تعطيلات انتخاب كنيد.
* نوشتن خاطرات تعطيلات راه ديگري براي تشويق كودك به نوشتن است. حتي مي توانيد بين فرزندان و يا او و همسالانش مسابقه خاطره نويسي برگزار كنيد تا او را هر چه بيشتر به نوشتن تشويق كنيد.
* خلاصه نويسي، يكي ديگر از راه هاي تشويق كودك به مطالعه و سپس نوشتن است. برگزاري مسابقه نيز راه ديگري براي تشويق بيشتر كودك به نوشتن و خواندن است.
2 - رياضي را به بازي دلنشين تبديل كنيد.
* تعطيلات فرصت خوبي براي آشتي دادن كودكان با درس رياضي و يا تكرار آموخته ها به شيوه اي صحيح براي دانش آموزان علاقه مند به رياضيات است. براي دستيابي به هدف بهترين روش تبديل كردن رياضي به تفريحي دلنشين است.
* به عنوان هديه، كتاب ها يا وسايل بازي- آموزشي را انتخاب كنيد كه درس رياضي را با شيوه اي صحيح و به صورت بازي سرگرم كننده به كودك بياموزد. اگر انتخاب ها مطابق با سن و نياز كودك انتخاب شود، نتيجه بهتري را به همراه دارد.
* با ترتيب دادن مسابقه هايي شاد و آموزنده، كودكان را به رقابت براي فراگيري بهتر تشويق كنيد.
* در حين خريد از او بخواهيد تا مبالغ را محاسبه كند.
* تلاش كنيد تا با شناسايي نقاط ضعف فرزندتان، هر روز به مدت پانزده دقيقه با تمرين هاي ساده اي مشكلات او را برطرف كنيد.
3 - از طبيعت براي يادآوري درس علوم كمك بگيريد.
* كاشت گل و گياه نخستين گام براي يادآوري آموزش هاي درس علوم است. براي اين منظور همراه او براي استقبال از بهار آماده شويد. در حين كار مي توانيد برخي نكاتي را كه او در درس علوم آموخته يادآوري كنيد.
* فيلم هاي آموزشي و تماشاي آنها راه ديگري براي تكرار مفاهيم درسي است. بهتر است والدين همراه با كودك فيلم ها را تماشا كنند تا در صورت لزوم نكات نامفهوم را براي او شرح بدهند.
* بازديد از باغ گل، موزه هاي حيات وحش و... نه تنها مفاهيم درسي را براي او يادآوري مي كند، بلكه پرسش هاي جديدي را در ذهن كودك ايجاد مي كند؛ كه پاسخ به پرسش ها بر آموخته  هاي او مي افزايد.
4 - كودك را فعال كنيم.
* بازي و تفريح يكي ديگر از نيازهاي بسيار مهم كودك در طول تعطيلات است. سعي كنيد بازي هاي پرتحركي را براي او انتخاب كنيد تا انرژي او به خوبي تخليه شود.
* فعاليت هاي تفريحي بهتر است همراه با همسالان او انجام شود تا كودك به فعاليت ها علاقه مند شده و با لذت آنها را انجام بدهد.
* اگر بازي ها با هدف آموزش مهارتي خاص انتخاب مي شوند، نبايد كودك از آن مطلع شود. به عبارتي والدين نبايد تأكيدي بر آموزش در حين بازي و تفريح كودك داشته باشند؛ تنها انتخاب درست كافي است تا كودك آن چه را كه بايد بياموزد.
5 - فراموش نكنيد آموزش در تعطيلات، بايد به شكل فعاليتي تفريحي باشد.
* تعطيلات، فرصتي براي استراحت و تفريح كودك و بازيافتن انرژي از دست رفته است. از اين رو آموزش نبايد به صورت فعاليتي جدي و سخت، كودك را از تفريح و شادي بازدارد. به هر ميزان كودك در طول تعطيلات از آرامش بيشتري برخوردار باشد، به همان ميزان ميل به بازگشت به مدرسه در او افزايش مي يابد و درس و مدرسه را با شادي و نشاطي مضاعف آغاز مي كند.
* در طول تعطيلات برنامه ريزي مدوني نداشته باشيد؛ چرا كه باعث ايجاد هيجان و استرس در كودك مي شويد. برنامه ريزي بايد فقط در ذهن والدين و بدون خط كشي هاي زماني و مكاني اجرا شود.
* تعادلي منطقي ميان بازي و تفريح و مرور مطالب درسي به شيوه اي كه ذكر شد ايجاد كنيد و سعي كنيد كفه ترازو به سمت تفريح بيشتر سنگيني كند.
* فرزندتان را تشويق كنيد تا تكاليفش را در همان روزهاي نخست تعطيلات انجام بدهد تا در روزهاي باقي مانده فرصت كافي براي تفريح و بازي، مطالعه آزاد و انجام امور مورد علاقه اش داشته باشد.
و كلام پاياني، تعطيلات فرصت مناسبي براي بازيافتن آرامش و نيروي كافي براي شروع سالي پربار و موفق براي كودك و والدين است؛ تلاش كنيم لذت تعطيلات را با سخت گيري هاي بي دليل و عصبانيت هاي بي جا به جهنمي آزاردهنده تبديل نكنيم... شاد باشيد و سال نو مبارك.
منبع: سايت مركز مطالعات دانشگاه مينه سوتاي آمريكا
</TEXT>
</DOC>
<DOC>
<DOCID>HAM2-851226-085</DOCID>
<DOCNO>HAM2-851226-085</DOCNO>
<ORIGINALFILE>/1385/851226/world/_cultw.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
نگاهجمعه آخر سال و زيارت اهل قبور
گلاب و سنگ
</TITLE>
<TEXT>


عصمت فولادوند
آخرين جمعه سال است و دلم غمگين است
دل من تنگ و غمم سنگين است
همه رفتند چه غريب و چه رفيق
بيدلي سخت در اين مخمصه در زنجير است
به رسم ايمان و به رسم دوستي و عشق براي زيارت اهل قبور مي رويم و ياد مي كنيم از آنهايي كه روزگاري ميان ما، آشيانه داشتند. براي آنهايي كه اكنون خاطره اند. براي آنهايي كه آن قدر خوب بودند كه ما را دلتنگ خود كرده ا ند كنار سنگ سياهي مي نشينيم، همان سنگ كه با نوشته اي نشان از آمدنشان دارد. اسم، فاميل، سال تولد، سال وفات. آن سنگ كه حد فاصله قلب تپنده ما و قلب خاموش آنهاست. فاتحه مي خوانيم و خيرات مي دهيم، دلتنگي مان را با زيارت عاشورايي كمتر مي كنيم. براي فاطمه دختر جوان همسايه، براي حاج حسن، براي ننه طاهره و براي همه آناني كه ديگر بين ما نيستند.
باشد كه در اين روز عهدي بماند ميان ما و او و از پروردگار بخواهيم كه كمك مان كند تا خوبتر شويم. با آب و گلاب سنگ را شستشو مي دهيم، يك سبزه و چند شاخه گل روي سنگ مي گذاريم و مي آييم. كمي آسوده تر مي شويم كه اي بابا دنيا ارزشي ندارد. همه مي رويم چه زود و چه دير.
و هر چند كه درنگ كني، سرانجام بايد برخيزي، در راه آمدن با چشمان ابري اين بيت ها از نظرم مي گذرند.
در نماز تو خدايا بدنم مي لرزد
چون به لب نام تو آرم سخنم مي لرزد
يادم از بار گناه آيد و سر منزل مرگ
وز ره توشه آن روز تنم مي لرزد
</TEXT>
</DOC>
<DOC>
<DOCID>HAM2-851226-086</DOCID>
<DOCNO>HAM2-851226-086</DOCNO>
<ORIGINALFILE>/1385/851226/world/_idea.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
به مناسبت رحلت رسول اكرم(ص)
پيامبر بينش نو
</TITLE>
<TEXT>


پيامبر براي نهادينه شدن روش حكومتي خود، هيچ يك از كساني كه در جنگ احد دچار اشتباه شده بودند رامجازات نكرد. او اصل شورا را به بهانه شكست خوردن مسلمانان، منحل نساخت
فروزان آصف نخعي
زندگي پيامبر در ابعاد متفاوت مورد بحث واقع شده است. اما مقاله حاضر در جستجوي آن اصولي است كه كاربرد آنها مي تواند منجر به شكل گيري تمدن شود. در اين باره تفاوت ميان آزادي منفي و آزادي مثبت، تاريخ پيامبري به عنوان جريان نقد قدرت و اصولي كه قرار گرفتن در آن منجر به حذف تبعيض و ايجاد پيشرفت مي شود در سيره پيامبر مورد توجه و بررسي قرار گرفته است.
***
زماني كه زرتشت، گفتار نيك، پندار نيك و كردار نيك را سه شعار اصلي براي پيشبرد نهضت خود قرار داد كسي گمان نمي كرد كه اين سه، از محوري ترين اصول بشريت براي زيست سالم باشد. با اين همه زرتشت و اغلب پيامبران يهودي، به منظور تحقق شعار خود، موفق به ايجاد حكومت نشدند. بعد از زرتشت، به زعم شريعتي كتاب اوستا به دربار ساسانيان برده شد براي توجيه حكومت و به دست گرفتن مناصب قدرت توسط مغ ها. روحانيت مغ، به وجه متشرعانه اي ابعاد مشروعيت بخشي ديني به پادشاهان را به عهده گرفت. لذا سه شعار گفتار نيك، پندار نيك و كردار نيك جزو آرمان هاي ايرانيان و درصدر خواسته هاي بعدي جنبش هاي اجتماعي آنان بود. چنين مشروعيت بخشي در دوران قرون وسطي توسط اصحاب كليسا و در امپراتوري ژاپن و انگليس در قرن بيستم دنبال شد. ولي در حوزه پيامبري، اغلب پيامبران قادر نشدند با ايجاد حكومت زميني، ابعاد مختلف اين سه شعار را در قالب نيت پاك، عمل پاك و فكر و برنامه پاك ارائه دهند، به جز پيامبر اسلام(ص)، آنچه از تاريخ اسلام مي توانيم برداشت كنيم، هر چند به طور نسبي اين امر در پرتو يك موضوع محوري تجلي يافت: به چالش كشيدن مقدس ترين ارزش هايي كه از نظر جاهليت مي توانست عمود خيمه ديگر ارزش هاي اقتصادي، فرهنگي، اجتماعي و سياسي تلقي شود. پيامبر راهبرد نظري- علمي جاهليت درباره خدا را به چالش كشيد و در بدو امر، به مخالفت سياسي و ارزشي با ارزش هاي حكومت وقت ابعاد ارزشي داد. اين بخش از حركت فرهنگي پيامبر بر خودسازي فردي استوار بود. كساني قادر بودند در حركت جديد، ثبت نام كنند كه به خودآگاهي و خداآگاهي رسيده باشند. تا اين جاي بحث، تقريباً تمامي پيامبران با محمد(ص)داراي وحدت و اشتراك نظر و عمل هستند. به عبارت ديگر تمامي پيامبران نقد قدرت حاكم را با استناد بر خودسازي دروني و تكيه بر خداوند را از اهداف محوري خود قرار داده اند. از اين منظر تاريخ پيامبري، تاريخ نقادي و رسميت بخشيدن به حضور مخالف است. از منظر فرهنگي نيز تاريخ پيامبران، قدسيت زدايي از اسطوره هاي مقدسي است كه در سايه آن حاكميت زر و زور و تزوير، مي توانست بقاي خود را استمرار بخشد.
اما معدود پيامبراني نيز علاوه بر رسميت دادن به قدرت نقد و نقادي توسط فرودستان، ناچار شده اند به علاجي چاره ناپذير در چارچوب براندازي حاكميت وقت روي بياورند. در تاريخ اسلام پس از تمامي مراحل مذاكره با سران قريش، اسارت، شكنجه، زندان و آزار مخالفان، منجر به هجرتي تاريخ ساز توسط محمد(ص)و ياران وي از مكه به مدينه شد. رفتار قريش، جريان نهضت پيامبر را مبني بر عزم جدي رهبري آن بر براندازي نظام قبيلگي حاكم بر مكه قرار داد. اما آنچه در اين براندازي جلوه بارز مي يابد، اصول نظام جايگزين است. در نظام جايگزين، محمد(ص)تنها ناقد قدرت نبوده و آزادي خود و يارانش را در آزادي منفي يعني روش  رهايي از سيستم سلطه گر نمي بيند. پيامبر آزادي مثبت يعني اصولي كه متضمن پيشرفت و تمدن سازي است را سرلوحه خويش قرار مي دهد. در آزادي مثبت، فتح و از جمله فتح مكه، با اصول بشري و انساني قرين است. فرمانده اي كه هنگام فتح مكه نداي انتقام سر مي دهد، به سرعت خلع مي شود. اين موضوع كه آدمي در موضع قدرت، قادر باشد از انحراف در رفتار انقلابي ياران و اصحاب خويش جلوگيري كند، موضوع تازه اي قلمداد مي شود كه در انقلاب پيامبر قابل مشاهده بود. مبناي پيشرفت براساس آزادي مثبت، دوري از خشونت را هنگام فتح، ضروري مي ساخت. آزادي مثبت، موضوعي بود كه ابتدا در تربيت روحي و كادرسازي نهضت مكه در فرآيند تغييرات دروني افراد و گرايش  آنان به سوي نور، تحقق يافته بود. آثار اين امر نمي توانست در يك هجرت تاريخي و در نظام مدينه متجلي نشود. نبايد فراموش شود كه اين سخن به مفهوم تئوري مهندسي اجتماعي نيست. در اين تئوري حزب انقلابي از ابتدا و از بالا طبق برنامه اي مشخص، بر اساس كسب قدرت به تربيت كادر مي پردازد. محدوديت هاي اين روش، تئوري هدف وسيله را توجيه مي كند را در درون خود مي پروراند. رفتارهاي استبدادي يا توتاليتاريستي بعد از كسب قدرت و حداكثر آزادي منفي قبل از كسب قدرت، در اينگونه از برنامه هاي انقلابي قابل مشاهده است. اما خوشبختي، رستگاري و نيك انديشي و رفتار نيك، در لحظه لحظه زندگي، احساس رضايت از خود و اعتماد به نفس، در برابر تمامي صاحبان قدرت، و اقدام به عمل صالح بدون چشمداشت به مزد و ديگر هداياي رايج، در ازاي تبليغ و رسالت ديني، از مواردي هستند كه هرگونه پيش بيني پذيري در كسب قدرت را از ميان برداشته و مومنان و مجاهدان را آنچنان كه راولز درباره موقعيت اوليه سخن مي گويد، در بي خبري از فرداي خود قرار مي دهد. در اين شيوه رفتاري آنچه تنها قابل پيش بيني است، ميزان استقامت روحي است كه مومنان و مسلمانان، سعي دارند براي پايداري، آن را در خود تقويت كنند. اين شرايط حتي براي پيامبر نيز وجود دارد. عدم پيش بيني پذيري سيستم پيشرفت در آزادي مثبت، منجر به انتخاب فردي براساس هزينه و فايده اغلب معنوي مي شود. آموزه امكان هجرت به ديار باقي در هر لحظه، هر قدم و هر نفس، و آمادگي براي پذيرش شهادت در راه آرمان هاي دين و مردم، امكان قرار گرفتن در موقعيت محاسبه براي كسب قدرت را از اشخاص مي گرفت. فتنه و ابتلا در صحنه عمل، موضوعي بود كه دائماً مورد تاكيد بود. به عبارت ديگر آناني در اين دستگاه مقرب ترند كه در بلاياي مهمتري افتاده و آگاهانه از خود استقامت و شايستگي بيشتري نشان داده اند، بدون آنكه به نتيجه آن بينديشند. تاكيد خداوند در آيه يك سوره عنكبوت حاكي از اين امر است. اين آموزه ابتدا هر نوع تبعيض ناشي از رانت را براي نزديكي به پيامبر از بين مي برد و به جاي آن تلاش در حوزه اخلاقي و اجتماعي را جايگزين بهره وري از ارزش اضافي ناشي از كار ديگران مي كرد. چنين شيوه اي با مهندسي اجتماعي در تضاد است. مهندس اجتماعي از بالا، آزمايش خود را در نظام هاي استبدادي و توتاليتر چون شوروي سابق پس داده است. شكست و فروپاشي، محصول چنين روندي است. در تئوري هاي ليبرالي و سوسياليستي تكيه به گروه، حزب و جمع، از طريق صندوق هاي راي گيري، به آرامش اجتماعي منجر شده است، اما اين موضوع قادر نبوده آرامش دروني فرد در تنهايي خويش را فراهم سازد. از اين رو تلويزيون به عنوان يك صدا، مونس و همدم آدميان در تنهايي است. علاوه بر اين دغدغه  عمل براي درك نتيجه هزينه و فايده مادي، در چارچوب تكيه محض بر احزاب همواره آدميان را در شرايط ايجاد روابطي براي تضمين جلب منافع بيشتر قرار داده است. هر چند نسبت اين موضوع ميان كشورهاي غربي و جهان سومي با يك شكاف عظيم همراه است، اما در نهايت ضامن تداوم روندي است كه در آن گروه هاي قدرت اقتصادي و سياسي به دنبال ايجاد موقعيت براي احياي تامين منافع خود هستند. پيامبر(ص)سعي كرد علاوه بر موضع فردي و اجتماعي در حوزه اقتصادي نيز به چنين اقدامي مبادرت كند. ايجاد مخاطب عام در حوزه اقتصادي و جلوگيري از طبقاتي شدن آن، راه حلي بود كه از نظر ايشان در آن زمان امري ضروري به نظر مي رسيد. ادغام خرماهاي درجه يك با درجه 2 و 3 بازار سرمايه گذاري طبقاتي در اين حوزه را دگرگون مي كرد. پيامبر تلاش وافري مي كرد تا تقسيم بندي هاي طبقاتي فاقد مخاطب باشد. او به خوبي مي دانست كه فقر يك طبقه به برتري طبقه سلطه جو منجر مي شود. از اين رو بود كه با ادغام خرماها در بازار، سعي داشت از وقوع چنين فرآيندي در حوزه تامين معيشت و قوت مردم جلوگيري به عمل آورد.
نگاه عدالت و آزادي گرايانه پيامبر از آن حكايت مي كرد كه ايشان به عنوان رهبري تيزبين و روشن انديش، هيچگاه از ارتباط ميان آزادي منفي و آزادي مثبت غافل نبود. پيامبر در حوزه زنان نيز سعي مي كرد با چنين روشي نظام حقوقي شرايط روز خود را در دو بخش جهان بيني و راهكار عملي دچار تحول سازد. در حوزه جهان بيني پيامبر راهكار برابري ميان زن و مرد را ارائه داد. اما با توجه به محدوديت هاي ساختاري، سعي كرد مالكيت خصوصي و ارث را در حوزه زنان مطرح ساخته، نهادينه كند. به عبارت ديگر براي نخستين بار در هر نوع رفتار فردي و اجتماعي اعم از ازدواج و مشاركت در جهاد و... كه منجر به ايجاد سهمي براي زنان مي شد، آنان را صاحب حق و انتخاب قلمداد كرد. موارد مذكور با توجه به مشاركت زنان در نهضت پيامبر براي كسب آزادي منفي يعني رهايي از نظام استبدادي قريش، به دنبال توسعه مشاركت و ايجاد آزادي مثبت از طريق توسعه حقوق بود. اين موضوع 50 درصد جمعيت عرب و مسلمان را وارد حركت اجتماعي كرد و موقعيت اوليه را براي مسلمانان پيچيده تر ساخت.
محاسبات پيچيده اين موقعيت بود كه منجر به امنيت بيشتر شبه جزيره و آزادي بيشتر براي زنان شد تا جايي كه يك زن سوار بر شتر براي آنچه قصد كرده از اين سوي صحرا به آن سوي صحرا رفت. اما قبل از همه اين موقعيت  نظام مردسالار جاهليت را كه براي زن ارزش قائل نبود مورد هجوم قرار داد. او نخستين پيامبري بود كه از موضع آزادي مثبت، نيت پاك، عمل پاك و فكر و برنامه پاك را نهادينه مي ساخت و جهان عرب و غيرعرب را آماده گسترش دين و تمدن كرد كه نام اسلامي به خود گرفت. او پس از رحلت كتاب و عترت خود را براي مسلمانان برجاي گذاشت و از اين طريق اصول بررسي شده را جاودان ساخت.
روش زندگي و حكومت
از نوشته بالا بر مي آيد كه محمد(ص)در دو حوزه به الگو سازي مي پردازد: ابتدا در حوزه زندگي شخصي و خصوصي و ديگري ارائه الگوي حكومتي. اما آنچه از سلوك ايشان در دوره نهضت مكه و نظام مدينه بر مي آيد آن است كه حوزه سومي را نيز تاسيس كرده و به آن مي پرداخت. پيامبر در مكه گروهي به نام پيمان جوانمردان(حلف الفضول)و در كنار اين پيمان در نظام مدينه براساس آموزه هاي قرآني، نظام شورايي را تاسيس مي كند. در هر يك از اين دو حوزه، آنچه به شدت به چشم مي خورد، ديدن و توجه به انسان هايي است كه همواره ناديده گرفته شده و در زير ستم قريش، مستضعف، ناتوان و نااميد بودند. تذكر اين نكته ضروري است كه قبل از حاكميت اسلام در مكه، مكاني به نام دارالشوري وجود داشت.
پيامبر با روش خود سعي داشت شكل تشكيلات اداره امور را اخذ كرده و محتواي آن را تغيير دهد. اين شيوه در ارتباط با حج ابراهيمي نيز صورت گرفت. از اين رو شورا به عنوان نهادي كه در تصميم گيري و تصميم سازي به كار گرفته مي شد به عنوان يكي از زيربنايي ترين نهادهاي مشاركتي در صدر اسلام ايجاد شد. اين نهاد مي توانست به سادگي تبديل به نهادي چون دارالشوري در نظام سياسي قريش تبديل شود.
اين موضوع به معناي آن بود كه نيروهاي عضو شورا در اداره امور، قرار نيست چشم و گوش بسته عمل كنند، يا اگر اشتباهي در تصميم اين نهاد رخ مي داد، پيامبر اقدام به انحلال آن مي كرد. نمونه بارز اين موضوع اشتباهي است كه در جنگ احد روي داد. قبل از آغاز جنگ احد، شورا بر خلاف راي پيامبر، به خروج از شهر راي داده بود. به عبارتي اجماع حاضران بر جنگ در بيرون از شهر بود. محمد(ص)اعتقاد به جنگ در داخل شهر داشت. با اين همه براساس راي شورا، ايشان در كنار كوه احد مستقر شد و با اين كه عده اي را مامور به حراست از تنگه نمود، با اين همه در
گرما گرم نبرد، عده اي براي جمع آوري غنايم، تنگه را رها كرده و به دنبال آن مسلمانان شكست سختي خوردند. در اين جنگ حضرت حمزه به شهادت رسيد و پيامبر در آستانه شهادت قرار گرفت. پس از اين واقعه محمد(ص)در اعتراض به اين رفتار اعلام كردند كه حتي اگر من نيز كشته شوم، شما به دوران سابق(جاهليت)بر مي گرديد. به عبارت ديگر پيامبر حفظ اصول را كه در قرارداد طرفين و يا در تصميم شورا نهفته بود مهم تر از جان خويش قلمداد مي كرد. از اين منظر پيامبر به ياران خود گوشزد مي كرد كه برآنچه بر آن اصرار كرديد، استوار و ثابت قدم بمانيد. شيوه پيامبر در اداره امور كه در مكاني به نام مسجد صورت مي گرفت، با تاسيس مسجد در بخش هاي مختلفي كه تحت حكومت مدينه قرار داشت گسترش يافت. پيامبر براي نهادينه شدن روش حكومتي خود، هيچ يك از كساني كه در جنگ احد دچار اشتباه شده بودند مجازات نكرد. او اصل شورا را به بهانه شكست خوردن مسلمانان، منحل نساخت و پس از آن شكست، مجددا بر آن اصرار كرد.
محمد(ص)حتي بر اين امر كه اعضاي شورا نظر بدهند و در نهايت او تصميم بگيرد، گرايش نيافت. در آموزه ها و سلوك پيامبر به خوبي آشكار است كه وي براي احياي افكار پاك، نيت پاك، روش، عمل و برنامه پاك به هر شيوه اي متوسل نمي شود.
پيامبر براي اهداف پاك، روش پاك را برگزيد. ايده آزادي منفي بدون آزادي مثبت، سر به ناكجا آباد مي برد. آدميان گزافه گو را ميدان دار صحنه سياسي مي كند. اين هوشياري كه عنصر سياسي در قبال آزادي از سلطه، چه جايگزيني دارد، به نظر مي رسد از مهم ترين دغدغه هاي پيامبر در غار حرا بوده است. اين شيوه در قالب نظام شورايي قادر بود ضمن حفظ مشاركت در تصميم گيري ها، آنان را براي حركات بزرگ تر آماده سازد. انجام حركات بزرگ به نظام شفافي نياز دارد كه اداره شورايي امور به اين امر كمك شاياني مي كرد. اخبار تحولات را شفاف مي ساخت و آدميان را در عرصه تصميم سازي و تصميم گيري ياري مي كرد.
</TEXT>
</DOC>
<DOC>
<DOCID>HAM2-851226-087</DOCID>
<DOCNO>HAM2-851226-087</DOCNO>
<ORIGINALFILE>/1385/851226/world/_idea.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
به بهانه سالروز شهادت امام رضا(ع)
ميراث بان اسلام
</TITLE>
<TEXT>


سكه ضرب شده به مناسبت ولايتعهدي امام رضا(ع)
اگر امام باقر(ع)، را به درستي بارزترين نظريه پرداز آموزه امامت مبتني بر وصايت به شمار مي آورند و اگر امام صادق(ع)را به حق مهم ترين مبين فروع فقهي و آموزه مهدويت به شمار مي آورند - البته نه از اين جهت كه آن دو واضع نظريات فوق بوده اند بلكه از اين حيث كه تبيين و توجيه اين نظريات در طي حيات فرهنگي آنان ميسر شده است- بايد امام علي بن موسي(ع)، را موفق ترين مدافع كلامي و فلسفي اسلام در برابر ديگر ملل و نحل دانست. مناظرات روشنگر و پر شور امام با علما و فقهاي زر دشتي، يهودي، مسيحي و صابئي به نحوي اين مسئله را تبيين مي كند.
روشنگري و دفاع از اسلام راستين در برابر فرقه هايي كه خود را به گونه اي ميراث خوار سنت اسلامي مي دانستند، نمايانگر اين امر است. در اين مقاله سعي مي شود تا علاوه بر پرداختن به جنبه هاي سياسي حيات امام به نوع مواجهه امام با اين گروه ها كه تاكنون لااقل در برخي موارد كمتر مورد توجه بوده است، پرداخته شود.
سهند صادقي بهمني
شيخ مفيد(ره)، تولد حضرت را در شهر مدينه به سال 148 و وفات حضرت را در شهر طوس از شهرهاي خراسان بزرگ و در انتهاي ماه صفر سال 203 مي داند. بنابراين ايشان به هنگام رحلت 55 ساله بوده اند و 20 سال امامت را بر عهده داشته اند. مادر ايشان ام ولد(كنيز)و نام او ام البنين بوده است.
از جمله كساني كه نصوص آشكار از امام موسي بن جعفر(ع)را درباره امامت آن حضرت روايت كرده اند و از نزديكان مورد اعتماد امام و اهل علم و تقوي و از فقهاي بزرگ به شمار مي روند، مي توان به: علي بن يقطين، داود بن كثير رقي، محمد بن اسحاق بن عمار، داود بن سليمان و... اشاره كرد. علي بن يقطين روايت مي كند كه من در خدمت موسي بن جعفر شرفياب بودم، پس آن حضرت به من فرمود: اي علي بن يقطين! اين علي آقاي فرزندان من است، آگاه باش من كنيه خود را به او دادم. ابن قولويه نيز به سند خود از داود بن كثير رقي روايت مي كند كه به امام موسي بن جعفر(ع)عرض كردم: قربانت گردم! من پير شده ام، پس دست مرا بگير و از آتش نجاتم ده، امام و صاحب اختيار پس از شما كيست؟ گويد: آن حضرت به فرزندش امام رضا(ع)اشاره فرموده، گفت: امام و صاحب شما پس از من اوست.
10 سال از مدت امامت حضرت با خلافت هارون الرشيد مقتدرترين خليفه عباسي معاصر بود. پنج سال با خلافت امين و پنج سال نيز با خلافت مامون.
امام در مدت 10 ساله خلافت هارون، به رغم استبداد و اختناق هاروني، دوران آزادي نسبي و فعاليت گسترده فرهنگي را طي مي كرد و اين از عجايب روزگار است كه هارون مانع كار امام نمي شده است. شايد مهم ترين علت اين امر يعني كاهش فشار هارون، نگراني وي از شهادت امام موسي بن جعفر(ع)بوده است. شيخ صدوق در عيون اخبار الرضا نقل مي كند: يحيي بن خالد برمكي(وزير هارون)كه قبلا نيز سعايت امام كاظم را نزد هارون كرده بود به هارون گفت: پس از موسي بن جعفر اينك پسرش ادعاي امامت مي كند و مي خواست به هارون بفهماند كه او را نيز تحت فشار و مضايقه قرار دهد، هارون پاسخ داد: آنچه با پدرش انجام داديم كافي نيست! مي خواهي شمشير بردارم و يك باره تمام علويان را بكشم! امام نيز با فطانت خويش امر را دريافته بود و روز به روز بر دامنه فعاليت هاي خويش مي افزود. شيخ صدوق نقل مي كند: صفوان بن يحيي مي گويد: چون امام موسي بن جعفر(ع)در گذشت، امام علي بن موسي امر خويش را آشكار كرد و در عيان به امامت اظهار مي فرمود. عرض كردم: شما امر بزرگ و خطيري را اظهار مي داريد و من از اين ستمگر بر شما مي ترسم. امام فرمودند: او هر چه مي خواهد تلاش كند. او را بر من راهي نيست. هارون در سوم جمادي الاخر سال 193 در طوس كه به جهت سركوب به آنجا رفته بود در گذشت و مردم بغداد با امين بيعت كردند. امين، نيز عبدالله مامون برادر ناتني اش را از ولايت عهدي خلع كرد بنابراين ميان آن دو در سال 198 جنگي در گرفت كه امين در آن كشته شد و مامون به خلافت رسيد. در دوران پنج ساله محمد امين نيز تاريخ هيچ گونه برخورد و يا ايجاد مضايقه و فشار را بر امام از سوي ماموران دولت عباسي ثبت نكرده است. مامون بر خلاف برادرش كه از مادري عرب متولد شده بود مادري ايراني و كنيز به نام مراجل داشت. امري كه باعث مي شد، عباسيان او را مانند امين نپسندند.
قيام هاي علويان مامون را به اين انديشه واداشت تا به يك راه حل قطعي بيانديشد و به همين علت به راهكاري مي انديشيد كه علاوه بر ويژگي برون رفت از معضل علويان حاوي مولفه هاي زير نيز باشد:
1 - گرفتن اعتراف و يا لااقل ايجاد زمينه اي براي گرفتن اعتراف از علويان مبني بر مشروعيت حكومت وي.
2 - از ميان بردن محبوبيت علويان چرا كه دخول امام كه بزرگ علويان بود به دستگاه وي به زعم او محبوبيت علويان را از ميان مي برد.
3 - و مهم تر از همه ايجاد مصنويت در برابر شخصيتي كه مهم ترين خطر از سوي او احساس مي شد و او را سرسلسله تمامي قيام هاي علويان به شمار  مي آوردند؛ يعني امام علي بن موسي الرضا(ع).
برخي از مورخان در تلاشند تا اقدام مامون را حاوي حداقلي از حسن نيت نشان دهند. اين نظريه علاوه بر اين كه از دلائل كافي بهره مند نيست داراي معضلاتي نيز است از جمله:
1 - چرا امام را در همان حالي كه در مدينه بود وليعهد خويش و يا خليفه نكرد؟
2 - چرا امام را از راه جنوبي كه سني نشين و راهي سخت و گرم محسوب مي شد به مرو منتقل ساخت؟ راهي كه احتمالا از ميان كوير مي گذشت و از شهرهاي كوفه و قم نيز كه شيعه اكثريت جمعيت آن را تشكيل مي دادند رد نمي شد.
3 - در حالي كه عمر امام 20 سال بيشتر از مامون بود. نهايت امر وليعهدي كه اتفاقا قرار هم نيست عهده دار هيچ منصبي شود آشكار است!
4 - مامون اگر واقعا حسن نيت داشت امام را با زور و اكراه مجبور به پذيرش ولايت عهدي نمي كرد.
5 - چرا مامون در جريان نماز عيد فطر پس از آن كه اقبال گسترده عمومي را نسبت به امام مشاهده كرد، امام را از ميانه راه بازگرداند؟
6 - و نيز در هنگام منتقل شدن از مرو به بغداد چرا امام را به اكراه همراه خويش كرد، در همان سفري كه علاوه بر كشتن سهل بن فضل ذوالرياستين، امام را نيز به شهادت
رسانيد؟!
مامون خود به برخي از اطرافيانش دلايل اين امر را اين گونه توضيح مي دهد: اين مرد كار هاي خود را از ما پنهان كرده، مردم را به امامت خود مي خواند. ما او را بدين جهت وليعهد قرار داديم كه مردم را به خدمت ما خواند، به سلطنت و خلافت ما اعتراف كند. امام علاوه بر اكراه و جبري كه از ناحيه مامون مشاهده مي كرد به اين نتيجه نيز رسيده بود كه اگر از اين كار امتناع ورزد، نه تنها جان خويش كه جان هاي علويان را نيز به خطر مي افكند. از طرف ديگر مي توان از امكانات حكومت عباسيان بر ضد ايشان استفاده كرد چنان كه در جريان مناظرات اين مطلب به خوبي آشكار شد، امام خود در پاسخ به ابن عرفه كه از او پرسيد: اي پسر رسول خدا! به چه انگيزه اي وارد كار ولايت عهدي شدي؟ مي گويد: به همان انگيزه اي كه جدم علي بن ابي طالب وارد شوراي 6 نفره شد!
امام در مجلس ولايت عهدي به يكي ديگر از انگيزه هاي پذيرش اشاره مي كند: سپاس خداي را كه آنچه را مردم از ما تباه ساختند، حفظ كرد و قدر و منزلت ما را كه پايين برده بود، بالا برد. 80 سال بر بالاي منبرهاي كفر ما را لعن و نفرين كردند، فضايل ما را كتمان كردند. پول هاي فراواني در امر دروغ بستن به ما صرف شد و خداوند جز رفعت ياد ما و آشكار شدن فضل ما را نخواست.
علاوه بر تمامي اين مسائل، امام در دوران ولايت عهدي خويش چهره واقعي مامون را به همگان شناساند، به گونه اي كه پس از مدتي مامون قصد جان امام را كرد و در هدف خويش نيز موفق شد. ذكر شد كه در دوران مامون و به اصرار او امام، به مناظره با اهل كتاب و ساير فرق و نحل پرداخت. اين مناظرات را شيخ صدوق در كتاب عيون اخبار الرضا آورده است. اين مناظرات عبارتند از:
1 - مناظره با راس الجالوت كه بزرگ يهوديان محسوب مي شد.
2 - مناظره با جاثليق كه احتمالا معرب كاتوليك و واژه اي يوناني محسوب مي شود. او بزرگ مسيحيان بود.
3 - مناظره با عمران صابي و چنانچه از نامش آشكار است مدافع مذهب صابئي بوده است.
4 - مناظره با هيربد اكبر كه دانشمندي زر دشتي بوده است. مناظرات چهارگانه فوق در يك مجلس و با حضور مامون و جمعي از رجال خراسان صورت گرفته است.
5 - مناظره با سليمان مروزي كه در يك مجلس مستقل با حضور مامون و اطرافيان او صورت گرفت. سليمان مروزي متكلم بزرگ خطه خراسان بود كه مامون نيز براي او احترام خاصي قائل بود.
6 - مناظره با علي بن محمد بن جهم. او از ناصبيان و دشمنان اهل بيت بوده است.
7 - مناظرات متفرقه در طريق مروكه در بصره صورت پذيرفته است.
هدفي كه مامون از اين مناظرات به دنبال تحقق آن بود، خوار كردن امام و كاهش محبوبيت ايشان بود. اما امام علاوه بر اين كه اين هدف مامون را خنثي مي كرد به دنبال نتيجه اي بود كه پس از اين مناظرات اتفاق مي افتاد؛ يعني امري كه باعث شد تا مامون از ادامه و گسترش مناظرات جلوگيري كند، چرا كه نتيجه طبيعي اين بود كه مناظره كنندگان در پايان مناظره به برتري و اعلميت امام راي مي دادند. چيزي كه مامون درست به دنبال نتيجه اي خلاف آن بود، كاهش محبوبيت امام، كه به افزايش محبوبيت امام منجر مي شد!
</TEXT>
</DOC>
<DOC>
<DOCID>HAM2-851226-088</DOCID>
<DOCNO>HAM2-851226-088</DOCNO>
<ORIGINALFILE>/1385/851226/world/_idea.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نگاه
از آشتي به خون
مقايسه رفتار سياسي امام حسن و امام حسين(ع)
</TITLE>
<TEXT>
فاطمه حبيبي
مقايسه ميان دو نفر زماني شايسته است كه آنان از جهات و ابعاد گوناگون شخصيتي و شرايط اجتماعي و سياسي و فرهنگي يكسان باشند.
شرايط اجتماعي و سياسي امام حسن(ع)و امام حسين(ع)متفاوت از يكديگر بود. قدرت سياسي در زمان امام حسن(ع)در دست معاويه بود و در زمان امام حسين(ع)در دست يزيد. شخصيت معاويه و فرزندش يزيد همسان نبود. معاويه حتي در ظاهر خود را به بعضي از اصول دين پايبند نشان مي داد اما يزيد چنين كاري نمي كرد.
هر انقلابي نيازمند زمينه و مقدمه است و زمينه انقلاب امام حسين(ع)را امام حسن(ع)فراهم آورد. امام حسن كاري را آغاز كرد كه امام حسين آن را به پايان برد. بنابراين، يك نهضت موفق هميشه نيازمند آماده سازي قبلي است و امام حسن(ع)اين آماده سازي را انجام داد. لذا اگر رويه و موضع گيري هاي بجا و مناسب امام حسن(ع)در كار نبود، زمينه نهضت براي امام حسين(ع)فراهم نمي شد و ايشان دست به اين قيام نمي زد. تاييد بر اين ادعا اين است كه امام حسين(ع)فوراً قيام نكرد بلكه پس از شهادت برادرش نه سال بردباري به خرج داد تا اين كه زمينه كامل براي انقلاب فراهم شد.(1)
امام حسن و امام حسين(ع)هر دو رسالت واحدي را به انجام رساندند، قسمت اول اين رسالت را امام حسن(ع)با فراهم كردن زمينه نهضت به وجود آورد و قسمت ديگر را امام حسين(ع)با قيام خود به پايان رسانيد.(2)امام حسن عناصر شايسته را جذب كرد و زمينه ظهور و بروز معايب دشمن را فراهم كرد. صلح براي خود ايشان نيز آسان نبود و در صحنه آزمايش سختي قرار گرفتند.
صلح امام در كوتاه مدت اثرات ظاهري چنداني در پي نداشت اما در بلند مدت آثار آن ظاهر شد.
شرايط زماني دو امام با يكديگر، يكسان نبود. شرايط امام حسن به گونه اي نبود كه مانند امام حسين(ع)شهادت را به جان بخرد. چهره زشت و ماهيت پليد بني اميه در زمان امام حسن چندان آشكار نبود كه بتواند به ايشان كمك كند، زيرا مردم به معاويه به چشم يك مسلمان، با سابقه كاتب وحي، نگاه مي كردند. حيله ها و تبليغات شديد معاويه در مورد آنان كارگر افتاده، مردم معاويه را با چهره عوام فريبانه اش پذيرفته
بودند.
در زمان امام حسين(ع)اين فرد چهره واقعي خود را نشان داد. بنابراين فداكاري امام حسين(ع)در راه حق و حقيقت اثري جاويدان به جا گذاشت و نتيجه آن احياي اسلام شد. ولي اگر امام حسن(ع)اقدام به اين كار مي كرد نتيجه آن نابودي اسلام مي شد.(3)
شرايط اجتماعي دوران امام حسن(ع)به گونه اي بود كه با شهادت ايشان و يارانشان، كاري از پيش برده نمي شد. اما زمان امام حسين(ع)امكان بروز حركتي جاويدان و ضربه بنيادي به بني اميه را فراهم كرد. امام حسين(ع)يك راه در پيش داشت و آن شهادت بود. لازمه محترم بودن شهادت آن نبود كه مقتول از بزرگان باشد و لازمه بزرگ بودن يك شخص آن نيست كه حتما كشته شود(4)
امام حسن(ع)با صلح خودكاري كرد كه معاويه چهره واقعي خود را نشان داد، معاويه پس از رسيدن به خلافت با صراحت تمام به مردم اعلام كرد: من براي نماز و روزه با شما نجنگيدم، من براي حكومت و فرمانروايي بر شما، جنگ كردم. وي با اين سخنان سينه پر كينه و مخالفت قلبي خود را با اسلام نشان داد.
در زمان امام حسن(ع)چنان حق با باطل آميخته شده بودكه جدا كردن آن مشكل بود. معاويه با صرف هزينه هاي زياد، جعل احاديث؛ به كارگيري نيروي فراوان و استفاده از انواع حيله كاري كرد كه فريب قالب بر حقيقت مغلوب پيروز شد، اما در دراز مدت اين امام حسن(ع)بود كه پيروز شد اما نه به عنوان يك شخص، بلكه به عنوان حق. امام حسن(ع)با صلح خود با معاويه، وي را به دست خودش نابود كرد.
امام حسن(ع)روحيات معاويه، راه و روش او، توان و روحيه نيروهاي خود و شرايط اجتماعي و زمان خود را مورد بررسي قرار داد، آنگاه صلح كرد و پيروز شد زيرا:
1 -مردم با گذشت زمان معاويه و خاندان او را شناختند، با تمايلات و خواسته هاي او آشنا شدند و پيمان شكني او را با خاندان اهل بيت مشاهده كردند.
2 -با چهره الهي امام حسن(ع)بيش از پيش آشنا شدند و در طول زمان متوجه شدند كه امام خواهان برقراري حاكميت دين بوده و هدف وي جز آزادي و عدالت اجتماعي نبوده است.(5)
3 -موجب خنثي شدن تبليغات سوء معاويه و جلوگيري از فعاليت هاي فرهنگي وي شد. حضرت رسول الله(ص)درباره دو سبط بزرگوارش فرموده بود: آن دو امام هستند چه بنشينند چه قيام كنند الحسن و الحسين امامان قاما او قعدا سخن رسول الله به نوعي پيش بيني درباره آينده آن دو بود كه يكي در برخورد با ضد دين و طاغي قيام خواهد كرد و ديگري روش ملايم تري در پيش خواهد گرفت.(6)
</TEXT>
</DOC>
<DOC>
<DOCID>HAM2-851226-089</DOCID>
<DOCNO>HAM2-851226-089</DOCNO>
<ORIGINALFILE>/1385/851226/world/_ketabw.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
گفت و گو با دكتر علي اكبر ولايتي سرپرست گروه مؤلفين كتاب درسي جديد تاريخ معاصر ايران
اعتدال و انصاف
</TITLE>
<TEXT>


عكس: مسعود خامسي پور
وقتي انقلاب اسلامي پيروز شد، پس از آنكه عكس طاغوتي ها را از ابتداي كتاب هاي درسي برداشتند، كتاب تاريخ را عوض كردند؛ از دبستان تا آخر دبيرستان. در دهه 60، در دوره راهنمايي علاوه بر تاريخ معاصر ايران، حتي يادگيري تاريخ جبهه پوليساريو هم در كنار تاريخ فلسطين و ويتنام و جاهاي ديگر الزامي بود، در دوران دبيرستان هم حجم كتاب  تاريخ معاصر به حدود 300 صفحه مي رسيد، اما با تغيير نظام آموزش و آسان شدن كتاب هاي درسي، اتفاق ديگري در كتاب هاي تاريخ معاصر كه هميشه به انقلاب اسلامي ختم مي شد، بايد رخ مي داد. دانش آموزان دهه60 و حتي70 اندكي انقلاب اسلامي را به ياد داشتند، اما براي نسل جديد، انقلاب اسلامي همان قدر تاريخ است كه قيام شيخ  محمد خياباني يا مشروطيت. اين بود كه در دوران وزارت مظفر در دولت سيدمحمد خاتمي از 2 گروه خواسته شد تا كتاب تاريخ معاصر دبيرستان را بنويسند. سرانجام كار گروهي مورد قبول واقع شد كه سرپرستي آن به عهده دكتر علي اكبر ولايتي بود. گرچه از آن زمان اين طرح مسكوت مانده بود. اما در دوره وزارت فعلي كليد كار دوباره زده شد و اكنون كتاب به صورت آزمايشي براي تاريخ سوم دبيرستان به چاپ رسيده است كه تاريخ را تا رهبري آيت الله خامنه اي و حتي پس از آن دنبال مي كند. با دكتر علي اكبر ولايتي كه به جز تخصص پزشكي اش در رشته طب اطفال، سال ها وزير امور خارجه بود، درباره اين كتاب به گفت و گو نشستيم.



طوبي فاضلي پور
* با توجه به اينكه تخصص شما در زمينه  پزشكي است آيا انگيزه  شخصي، شما را وارد عرصه  تاريخ نگاري كرد يا پيشنهاد ديگران بود؟
- من از دوران دانش آموزي به مطالعات تاريخي علاقه داشتم. حتي بهتر است بگويم از دوران دبستان داستان هاي تاريخي با نثر قديمي و كتاب هاي ادبي را جدا از كتاب هاي درسي با علاقه مندي مطالعه مي كردم. پس از ورود به دبيرستان، اين علاقه دنبال شد و كماكان در كنار دروس موظف كلاس، مطالعاتم را عمدتاً در زمينه  تاريخ دنبال مي كردم. قبل از انقلاب، فعاليت سياسي داشتم. يكي از لوازم فعاليت هاي سياسي، اطلاعات تاريخي است به خصوص تاريخ معاصر. بعد از انقلاب هم به مدت 16 سال مسئوليت وزارت امور خارجه را عهده دار بودم. مي دانيد كه براي استخدام در وزارت امور خارجه در حوزه  كارشناسي سياسي، كساني كه كارشناسي مطلوب دارند، پذيرفته مي شوند. يكي از رشته ها، رشته  تاريخ است. علوم سياسي و قضائي نيز مورد قبول هستند يعني كساني كه آئين نامه استخدامي وزارت امور خارجه را وضع كرده اند، به اين موضوع توجه داشتند كه اگر كسي از تاريخ كشور خود يا تاريخ جهان بي اطلاع باشد، نمي تواند كار سياسي صحيحي انجام دهد.
طي سال هاي قبل از وزارت امور خارجه، بنده براي نخستين بار كتابي به نام مقدمه  فكري نهضت مشروطيت را درباره  مجلس نوشتم كه به دفعات چاپ شده است. در دوران نمايندگي مجلس نيز چند كتاب نوشتم، از جمله تاريخ روابط خارجي ايران در دوران شاه اسماعيل، شاه عباس، ناصرالدين شاه، مظفرالدين شاه كه همه به چاپ رسيده است. بعد از مذاكرات جنگ ايران و عراق، كتاب تاريخ سياسي جنگ ايران را نوشتم. حدود ده سال پيش در موضوع فرهنگ و تمدن و به خصوص تاريخ فرهنگ و تمدن اسلام و ايران كار كردم كه حاصل آن كتابي در چهار جلد بود كه چندين بار چاپ شد. در همين ارتباط از من خواسته شد كتاب درسي براي دانشگاه ها و اساتيد بنويسم، اين كار نيز انجام شد كه كتابي به اختصار درباره  فرهنگ و تمدن اسلامي ايران براي 2 واحد درسي نوشتم كه در همه  دانشگاه ها تدريس مي شود. مجدداً از من خواستند كتابي در ارتباط با فلسطين براي مطالعات دانشجويان بنويسم، اين كار هم عملي شد. در زمينه  روابط ايران و فلسطين 2 جلد كتاب نوشتم كه در ايران به زبان فارسي و در جاي ديگري به زبان عربي چاپ شده است. جلد سوم روابط ايران و فلسطين نيز طراحي شده كه انشاء الله به چاپ خواهد رسيد.
* پس حدود يك دهه يا بيشتر است كه تاريخ نگاري را آغاز كرده ايد.
- حدود 27 الي 28 سال است. عرض كردم وقتي كه در مجلس بودم، زيرا من از سال 59 60، در مجلس فعاليت داشتم.
* پس در حقيقت مسير شغلي، شما را وارد عرصه  تاريخ نگاري نمود؟
- البته همان طور كه عرض كردم علاقه مندي قبلي از دوران دبستان وجود داشت. بعد هم كه نماينده  مجلس شدم، مدتي هم معاون وزارت بهداري بودم، سپس وزير امور خارجه شدم و مسير شغلي بنده را بيشتر ترغيب نمود.
قبل از آنكه در كنكور پزشكي موفق شوم، يك سال تدريس مي كردم، معلم دبستان بودم. بعد كه وارد دانشكده پزشكي تهران شدم، همزمان در دبستان و اواخر در دبيرستان تدريس مي كردم؛ بنابراين، با روحيه  تدريس و دانش آموز چه در مقطع دبستان و چه دبيرستان آشنا هستم. از سال 42 تا 46 در دبستان قائميه كه يكي از مدارس جامعه  تعليمات اسلامي در رستم }آباد شميران بود، فعاليت مي كردم و از سال 46 تا 50 هم در دبيرستان جهان آرا كه اكنون در قلهك است، تدريس مي كردم. قبلاً در آنجا فيزيك، شيمي و زيست شناسي درس داده ام.
* مقوله اش با تاريخ فرق مي كند.
- بله، ولي منظورم آن است كه با تدريس آشنا هستم، روحيه دانش آموز را نيز مي شناسم. بعد از آن هم از سال 53 تا به امروز به مدت 32 سال در كار آموزش دانشگاه به تدريس مشغولم.
* آقاي دكتر، هيچ وقت تاريخ تدريس كرده ايد؟
- نه، تاريخ درس نداده ام ولي اين مثل آن است كه از شما بپرسند، مخاطبان خود را مي شناسيد؟ اين پاسخ و تفسير آن سؤال است كه دانش آموز را مي شناسيد؟ اصلاً مي دانيد كلاس چيست؟ خواستم اين سؤال را جواب دهم، پس بنده 43 سال سابقه تدريس در مقاطع مختلف دارم. ديگر اينكه بنده دانشكده روابط بين الملل وزارت امور خارجه را تأسيس كرده ام و در تأسيس يك دانشكده  پزشكي نيز نقش داشتم. در دانشكده روابط بين الملل، تاريخ روابط و تاريخ معاصر تدريس كرده ام.
* البته تاريخ از آن دانشكده با تاريخ دبيرستان متفاوت است و...
- بله، توجه كنيد! من چند مورد را كنار هم توضيح دادم. معني توضيحات، آن نيست كه بنده از ابتداي عمر تا به حال فقط به تاريخ پرداخته ام، من ابعاد قضيه را براي شما بازگو كردم. اگر بخواهم جمع بندي كنم، نتيجه آن است كه بيش از هر كس يا افرادي كه معلم هستند و تدريس مي كنند، سابقه تدريس دارم. اصلاً عمر من در تدريس گذشته؛ پس درس و كلاس را مي شناسم. ديگر آنكه در زمينه  تاريخ هم كتاب نوشته ام. كتاب تاريخ سياسي جنگ بنده، برنده  بهترين كتاب شده و از جناب آقاي خاتمي جايزه دريافت كرده است. اين اتفاق پس از خاتمه وزارت بنده بود. همه  اينها قرائني است مبني بر آنكه با اين امور آشنا هستم. البته نمي خواهم بگويم متخصص هستم. اما درمورد فرار دانش آموزان از تاريخ، با توجه به اين مسائل، ما سعي كرده ايم به گونه اي بنويسيم كه دافعه به جاذبه تبديل شود. در نوشتن اين كتاب طي سال ها با همكاران بسياري كه از بنده در اين زمينه متخصص تر بوده اند، مشورت هاي طولاني داشتيم، ولي همكاران مرا به عنوان ريش سفيد، مسئول گروه كرده اند. اين كتاب چند مشخصه دارد كه تا به حال در كتاب هاي ديگر ديده نشده است.
اولين نكته آنكه سعي كرده ايم از اغراق گويي به دور باشيم، اغراق گويي كه گاهي بوي شعارزدگي مي دهد. ديگر آنكه حرفي كه زده ايم مستند باشد. سند را هم حتماً در كتاب ذكر كرده ايم تا آنجا كه اطلاع داريم اين امر سابقه نداشته است زيرا در كتاب هاي علوم انساني و غيرانساني يعني در كتاب هاي درسي ماخذ ذكر نمي شود.
تاريخ معاصر، ويژگي خاصي دارد و آن اظهارنظرهاي مختلف و متفاوت و بعضاً متضاد راجع به يك موضوع است. ما سعي كرده ايم هر آنچه مي نويسيم، مستند به سندهاي قديمي و غيرقابل انكار باشد نه يك سند بلكه چندين سند كه اگر مي گوييم در فلان تاريخ، يك رجل سياسي، فلان كار را كرد يا فلان قرارداد را امضا نمود يا به فلان مسافرت اقدام كرد، نيتش اين بود و حركتش آن، مستند به سندهاي محكم تاريخي باشد. به اين ترتيب سعي شده است در نثري كه انتخاب كرده ايم، نثر پرجاذبه اي باشد. از زياده گويي خود داري كرده ايم. مطالب لازمي را كه امكان دارد از گنجايش ذهني يا حوصله  دانش آموز خارج باشد، تحت عنوان بيشتر بدانيد يا يك توضيح آورده ايم. بعضي پاورقي ها را به جهت علاقه مندي افراد نوشته ايم تا هر كس تمايل دارد به آن مراجعه كند؛ بنابراين، هم به معلمان و هم اساتيد تاريخ كه تخصصشان در اين زمينه است و مطالب را در رشته  خود خوانده اند، توجه كرده ايم.
همچنين براي دانش آموز، سعي كرده ايم مطالبي را ارائه دهيم كه مستند باشد و او را به سلاح منطق مسلح نمايد و بداند هر آنچه در كتاب آمده سند دارد. چه قبل از انقلاب و چه در كتاب هاي تاريخي كه بعد از انقلاب براي مدارس نوشته اند به خصوص آنهايي كه مورد مناقشه هم بوده، چنين حركتي نديده ايم.
* اين شيوه بيشتر به كار جنبه  پژوهشي مي دهد چون در روند نگارش كتاب هاي درسي، خصوصياتي از جمله حجم كتاب هم بايد مورد نظر قرار گيرد. كتاب فقط براي مدرسين نوشته نشده كه بر پاورقي ها به عنوان وجه مميزه تأكيد داريد، هر چند درست است كه معلم بايد بداند اين مطالب از كجا و كدام منبع نقل شده است، اما خواننده و فراگيرنده  شما، دانش آموز است كه علي الظاهر به حجم توجه مي كند.
- ما سعي كرده ايم چارچوبي را كه آموزش و پرورش معين كرده بود، رعايت كنيم يعني حجم اين كتاب معادل حجم كتاب هاي ديگر باشد اما دانش آموزان سال سوم دبيرستان افرادي هستند كه در كشور ما حق رأي دارند، آنها انتخاب مي كنند چه كسي نماينده  مجلس شود، چه كسي رئيس جمهور شود، پس قدرت تشخيص دارند. به خصوص آنكه عصر، عصر ارتباطات است. تلويزيون نگاه مي كنند، روزنامه مي خوانند، صحبت هاي متفاوت از افراد مختلف مي شنوند. پس نبايد در درون خود دچار تناقض شوند. معلم نبايد در مقابل دانش آموز تحت فشار قرار گيرد يعني دانش آموز بگويد كه من در فلان كتاب چيز ديگري ديده يا شنيده ام، در اينجا يا معلم بايد از خود سلب مسئوليت كند و بگويد كتابي است كه آموزش و پرورش به ما ابلاغ كرده است، ما هم درس مي دهيم، شما هم هر كاري مي خواهيد، بكنيد يا اينكه نه، خود معلم اول بايد قانع شود زيرا اگر او قانع شد، مي تواند دانش آموز را قانع كند. مسائل قبل از تاريخ معاصر كاملاً متفاوت از تاريخ كهن است زيرا با سرنوشت كنوني مردم ما و با سرنوشت سياسي مملكت، ارتباط مستقيم دارد. اينكه ما راجع به مشروطه، ملي شدن نفت، انقلاب اسلامي، نفوذ بيگانه در كشورمان، وابستگي هاي آدم ها و وابستگي دولت هاي موجود در اين كشور بخواهيم قضاوت كنيم، نبايد بدون استناد باشد. مي دانيد كه راجع به شخصيت هاي واحد قضاوت هاي مختلف است. گروهي طرفدار اين رجل سياسي هستند و او را وطن پرست مي دانند و عده اي طرفدار آن ديگري. شما اطلاع داريد نياز نيست اسم ببرم. در نهضت مشروطه، عده اي حق را به كساني مي دهند كه شيخ فضل الله را به  دار آويختند و عده اي كاملاً از عقايد شيخ دفاع مي كنند. اين مربوط به مشروطه است كه به صد سال پيش مربوط مي شود؛ يعني از صد سال پيش تا به حال مسئله مشروطه، همچنان زنده است زيرا سرنوشت كنوني ما نيز دنباله  همان مشروطيت است و با آن ارتباط تنگاتنگ دارد. پس نبايد مطلبي بنويسيد و فكر كنيد تاريخ، بخشنامه است، به خصوص تاريخ معاصر و ما درست در تاريخ نويسي، نقطه  مقابل اين قالب عمل كرده ايم و اين خود يك نوآوري بود. يكي از علل فرار از تاريخ هم به دليل تفاوت هايي است كه دانش آموز مي بيند و در ذهن خود دچار تناقض مي شود و اصلاً كل آن را كنار مي گذارد. ما براي آنكه با اين پديده مواجه نشويم، نمي توانيم با قصه گويي و شيرين گويي، تاريخ معاصر را شيرين كنيم. بسياري از اوقات تاريخ معاصر تلخ است، اشغال ايران در سال 1915 تلخ است بايد بگوييم چه شد، اين شيرين كردن ندارد. نمي خواهيم قصه بگوييم، مي خواهيم واقعيت هاي تلخ تاريخ را بازگو كنيم، بايد فراز و نشيب ها را گفت. چرايي آن را گفت. كارآمدترين بخش تاريخ، تاريخ معاصر است زيرا با سرنوشت كنوني مردم پيوند دارد، بعضي ها مي گويند در گذشته فلان پادشاه در 2000 سال پيش مي زيست، بود يا نبود او خيلي در زندگي ما اثر ندارد، گرچه آن هم اثر دارد اما آن بخشي كه در زندگي مردم ملموس است، معاصر است. هنوز هم عده اي مي گويند بيهوده نفت ملي شد. دانش آموز بايد بفهمد كه مبارزاتي كه شد تا نفت محدود شود يا كارهايي كه انجام شد تا حكومت مشروطه شود يا كارهايي كه صورت گرفت تا تنباكو تحريم شود، چرا اين اتفاقات رخ داد؟ لذا بايد مستدل باشد زيرا مطالب نقلي تاريخ اگر مستند نباشد، نمي تواند مستدل باشد.
* با اين حساب، آيا كتاب به گونه اي نوشته شده كه معلم آزادي عمل كافي براي تدريس داشته باشد و يا براي تكميل تدريس خود  بايد از امكانات كمك آموزشي استفاده نمايد تا فراگير را نسبت به مفهومي كه به عنوان يك واقعه تاريخي در كتاب گنجانده شده، مجاب نمايد؟
- اتفاقاً يكي از فوايد پاورقي  و يا ماخذ دادن، همين است چون وقتي شما براي اصرار بر موضوعي يا طرحي، از يك كتاب سه خط نقل مي كنيد، حرفي كه مي زنيد، مستند مي شود، ديگر اينكه براي توضيح بيشتر و دستيابي به قناعت عميق تر، به خود كتاب مراجعه مي كنيد يعني نويسنده با دست باز عمل كرده است. ولي از يك كتاب 500صفحه اي، فقط سه خط آورده  است.
گاهي اتفاق مي افتد افراد در خواندن يك مطلب، مصادره به مطلوب مي كنند يعني پس و پيش يك مطلب را مي زنند، چيزي در مي آورند كه اگر آن كار را نكرده بودند معني ديگري مي داد ولي با تقطيع آن و با آوردن يك جمله، منظور خود را به كتاب تحميل مي كنند. اين فرق كتاب ما است. مي گوييم شما خود كتاب را بخوانيد و ببينيد همين مطلب از آن استنباط مي شود يا نه؟ بنابراين هركس مي تواند به مستندات هم مراجعه نمايد، اگر به قناعت نرسيد، مي تواند به ما بگويد زيرا كتاب، ابتدا به صورت آزمايشي چاپ مي شود و يكي از هدف هاي چاپ آزمايشي اين است كه بازخورد آن را متوجه شويم. هر كسي معلم، خانواده يا متخصص و ديگري كه علاقه مند به تاريخ، آن هم تاريخ معاصر است، نبايد به يك علم از باب رفع عطش دانستن توجه كند بلكه سرنوشت يك كشور است. كسي كه تاريخ معاصر مي نويسد با منحرف كردن بعضي مطالب يا با نقل غيرصحيح يا غيرمستند، شبهه اي ايجاد مي كند كه ممكن است حتي با منافع ملي در تضاد باشد.
* يكي از مهم ترين اعتراض ها به تاريخ معاصر آن است كه بي طرف نوشته نمي شوند، آيا شما اين مسئله را هنگام نگارش لحاظ كرده ايد؟
- واقعيتي وجود دارد كه هيچ كس نمي تواند ادعاي بي طرفي كند.
* البته اين طبيعت تاريخ است كه نمي توان به  هر حال بي طرف بود.
- ولي ما كوشش كرديم كه راه اعتدال را برگزينيم؛ اعتدال و انصاف.
* البته اعتدال از نگاه افراد مختلف تعاريف متفاوت دارد.
- بله، بالاخره علوم انساني اين طور است.
*  البته زبان علوم انساني بيشتر توصيفي است تا تحليلي، در مورد شخصيت ها چطور، آيا از شما خواسته شده كه رهبران حركت هاي سياسي بايد پررنگ شوند يا خير؟
- مطلق تاريخ معاصر خواسته شد.
* يعني خود شما گزينش كرديد؟
اصلاً اينها از هم قابل تفكيك نيستند يعني جريان هاي سياسي موجود در كشور با ويژگي هاي اجتماعي مردم ما عجين شده است. اصلاً سياست در كشور، برخاسته از چند عامل بود كه يك عامل يا مهم ترين عامل آن، خصوصيات اجتماعي مردم ماست.
* يكي از مهم ترين تفاوت هاي اين كتاب تاريخ معاصر با كتاب هاي درسي قبلي تفسير وقايع بعد از انقلاب است، كه حجم قابل توجهي هم دارد.
- بله، اگر كتاب هاي قبلي را نگاه كنيد يك چند صفحه اي درباره  22 بهمن نوشته اند ولي ما 40 صفحه، يعني 30درصد از كل كتاب را به اين موضوع اختصاص داده ايم.
علتش آن است كه هر كس جسارت ورود به اين مسائل را ندارد، يعني بحث گذشتگان، جنگ، آمريكا، اسرائيل، جنگ ايران و عراق، همه جهت گيري هاي سياسي متعددي دارد كه در داخل كشور ما حدود 29سال تاريخ زنده  كشورمان را به وجود آورده است.
* البته شما مسئوليت هاي متعدد داشتيد و اين خود فرصت مناسبي براي شما ايجاد مي كرد.
- بله، اما صرف نظر از اين كه علتش چه بوده، يكي از مزيت ها ست يعني شما وارد صحنه  جنگ ايران و عراق مي شويد بدون آنكه واقعيتي را ناديده بگيريد يا واقعيتي را بخواهيد مطلوب جلوه دهيد. واقعيت جنگ را مي گوييد، مذاكرات صلح را مي گوييد، اينكه نگرش حكومت ما نسبت به نهضت هاي آزاديبخش چيست را مي گوييد، اينكه بعد از حدود 200 سال از زمان قاجار به اين طرف در تاريخ معاصر ما، اصلاً شيوه  شكل گيري سياست خارجي و همكاري هاي منطقه اي و تعامل با قدرت هاي بيگانه كاملاً فرق كرده، نه تنها در مورد ايران در تاريخ بي سابقه است بلكه در دنيا نيز بي سابقه است. يك علت فرار دانش آموزان از كتاب تاريخ آن است كه تاريخ با وقايع امروز زندگي شان مربوط نيست. امروز مردم مي گويند روز قدس است، فردا مي گويند سالگرد شروع جنگ تحميلي است، فلان روز سالگرد فتح خرمشهر است، زندگي آنها با اين چيزها سروكار دارد و در كتاب خبري از آن نيست اما اين كتاب درسي نسبت به اين مسائل به روز است و ديگر آنكه جسارت بيان مطالبي را دارد كه ممكن است معارض هم داشته باشد و اين به كتاب جاذبه مي دهد يعني يك بخش از جاذبه كتاب، بخش بعد از انقلاب آن است.
تا قبل از اينكه انقلاب شود، سفير اسرائيل هر چند روز يك بار با علم ملاقات مي كرد، اصلاً براي وزير امور خارجه آقاي خلعت بري تره هم خرد نمي كرد. خلعتبري به دربار و يا هر كجا شكايت و گله مي كرد كه سفير اسرائيل هر كاري دلش مي خواهد، مي كند. هر جا دلش مي خواهد مي رود، هيچ سد و مانعي در مقابلش نيست. اصلاً به وزارت امورخارجه اعتنا نمي كند حالا اين كشور به پايگاه مبارزات ضد اسرائيل تبديل شده است يعني يك مرتبه 180 درجه تغيير جهت مي دهد، اگر اين تحليل نشود، دانش آموز نمي فهمد يعني تاريخ معاصر، تاريخ معاصر نيست. تاريخ معاصر، تاريخ هزار سال پيش مي شود، اين يكي از ويژگي هاست كه اگر درست انجام شود، جاذبه  خود را براي دانش آموز ايجاد مي كند.
* شما به عنوان كسي كه سابقه تدريس داريد، فكر مي كنيد معلمان چگونه بايد دانش آموزان را ارزيابي كنند؟
- به جاي آنكه سؤال هاي تستي و اسم بدهند، بايد سؤال هاي مفهومي بپرسند.
*  يعني از دانش آموز تحليل بخواهند؟
- بله، برداشت شما چيست؟ مثلاً فرض بفرماييد برداشت شما از نهضت ملي نفت چيست؟ حال ممكن است، دانش آموز اسم يك نفر را هم عوضي بنويسد ولي يك برداشت صحيح داشته باشد كه چه اتفاقي در كشور افتاده و مي خواستند چه شود؟ چرا مي خواستند نفت را ملي كنند؟ اين خيلي براي دانش آموز شيرين تر و آسان تر است تا زماني كه بگوييم رزم آرا چه روزي و چه سالي توسط چه كسي ترور شد؟ حالا اگر يك سال را هم پس و پيش بنويسد به جايي برنمي خورد اما اگر بداند كه رزم آرا همان كسي است كه مخالف ملي شدن صنعت نفت بود و مي خواست حتي عليه شاه هم كودتا كند، اين براي دانش آموز جاذبه دارد و در ذهنش مي ماند.
</TEXT>
</DOC>
<DOC>
<DOCID>HAM2-851226-090</DOCID>
<DOCNO>HAM2-851226-090</DOCNO>
<ORIGINALFILE>/1385/851226/world/_ketabw.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
كتاب حقوق
تبليغات بازرگاني از منظر حقوق
</TITLE>
<TEXT>


- حقوق تبليغات بازرگاني در ايران و جهان
- دكتر محسن اسماعيلي
نويسنده كتاب اهميت و ضرورت موضوع را در مقدمه آن چنين تشريح كرده است: تبليغات بازرگاني، مخالفان و موافقان زيادي دارد. اما به هر حال واقعيتي است كه خود را بر همه ما تحميل كرده است. آثار عميق اين واقعيت بر عرصه هاي مختلف اقتصادي، فرهنگي، اجتماعي و سياسي به معماران زندگي جمعي اجازه ناديده گرفتن آن را نمي دهد؛ به ويژه آن كه تبليغات بازرگاني به يكي از اصلي ترين منابع مالي رسانه ها تبديل شده و رقابت آنها را در جذب و انتشار پيام هاي تجاري برانگيخته است.
از اين رو مديران و طراحان زندگي مسالمت آميز جمعي در سراسر جهان حركتي پرشتاب را به سمت تدوين قوانين تبليغات بازرگاني آغاز كرده اند. امروز شاهد آن هستيم كه افزون بر قوانين ملي، تلاش هاي منطقه اي و جهاني براي پي ريزي نظام مطلوب براي اين رشته خاص از علوم ارتباطات صورت مي گيرد. با اين حال كشور ما هنوز هم فاقد قانون تبليغات بازرگاني است و آثار نامقبول اين خلأ قانوني چنان آشكار گشته است كه ديگر كسي منكر ضرورت و فوريت جبران آن نيست.
بر همين اساس كتاب حاضر كه نخستين اثر است كه در اين زمينه در كشور ما تأليف و منتشر مي شود در چهار فصل سامان يافته است؛ در فصل اول به كليات موضوع پرداخته شده است آشنايي با تاريخ پيدايش و تحول تبليغات بازرگاني و جنبه هاي مختلف آن كمك مي كند تا از ابعاد و زواياي قانون مطلوب غفلت نشود.
تعريف حقوق تبليغات بازرگاني و ارتباط آن با اخلاق حرفه اي و ارزش ها و احكام ديني و سپس منابع تدوين اين نظام حقوقي مباحث بعدي در اين فصل هستند.
پس از آن، فصل دوم به يافتن اصول و مباني تبليغات بازرگاني در حقوق ايران اختصاص دارد و به همين منظور قوانين و مقررات مربوط در دو مقطع زماني جداگانه(پيش و پس از پيروزي انقلاب اسلامي)مورد بررسي قرار گرفته است. تبليغات بازرگاني در صدا و سيما نيز هميشه تابع مقررات خاص خود بوده و از اين رو جداگانه مطرح گرديده است. چشم انداز موضوع در برنامه چهارم توسعه نيز آخرين گفتار اين فصل است.
سومين فصل، اصول و مباني تبليغات بازرگاني در فقه و معارف اسلامي را ارائه مي دهد. اصول كلي، آزادي تبليغات بازرگاني و محدوديت هاي آن، مصرف و اندازه آن، قواعد محتوايي و بالاخره مسئوليت ناشي از تبليغات بازرگاني، عناوين گفتارهاي پنج گانه اين فصل هستند كه قواعد و احكام فقهي مربوط را گردآوري و تشريح كرده اند.
فصل چهارم و آخر اين كتاب هم اصول و مباني تبليغات بازرگاني در جهان معاصر نام دارد و تلاش كرده است تا جايگاه اين رشته در تقسيم بندي هاي علم حقوق و ارتباط آن با حقوق بين الملل را تبيين كند.
اين كتاب در 238 صفحه مشتركاً  از سوي مركز تحقيقات صدا و سيما و مؤسسه نشر شهر و در شمارگان 2000 نسخه روانه بازار شده است.
</TEXT>
</DOC>
<DOC>
<DOCID>HAM2-851226-091</DOCID>
<DOCNO>HAM2-851226-091</DOCNO>
<ORIGINALFILE>/1385/851226/world/_sciew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
آزاد يا پرورشي؛ ماهي بخوريد
سبزي پلو و ماهي با شب عيد ايراني ها گره خورده. اما آيا مي دانيد هنگام خريد ماهي بايد به كدام نكات بهداشتي توجه كنيد؟
</TITLE>
<TEXT>


خوردن ماهي نه تنها در شب عيد بلكه در تمام طول سال فوايد بي شمار ي دارد
بسياري از سنت هاي قديمي، سنت هايي كه رعايت آنها نه از روي عادت بلكه با علاقه در بين ايرانيان در هر كجاي دنيا كه باشند، رواج دارد، توجيه و فلسفه علمي هم دارند. سبزي پلو ماهي شب عيد هم چيزي نيست كه بتوان از آن گذشت، اگرچه با توجه به عرضه انواع مختلف ماهي در مكان هاي متفاوت و با قيمت هاي گوناگون، گاهي در مي مانيم كه بهترين روش براي تهيه ماهي چيست؛ كدام نوع بهتر است و سؤال مهم ديگر اين كه اگر از انواع ارزانتر استفاده كنيم، فرقي هم مي كند؟دكتر عيسي گلشاهي، رئيس گروه مطالعات بازار دفتر طرح و توسعه سازمان شيلات ايران به اين سؤالات پاسخ مي دهد.
صدف كوه كن
* از سؤالي شروع كنيم كه پاسخ اش براي خيلي ها مهم است. آيا ماهي هايي كه با تفاوت قيمت مختلف عرضه مي شوند از لحاظ درصد مواد مغذي متفاوتند؟
- در برخي موارد، از لحاظ نوع مواد مغذي موجود در ماهي ها و كيفيت پروتئيني تفاوت هايي بين ماهي هاي مختلف ديده مي شود، مثلاً ماهي هاي آبهاي جنوب از نظر ميزان مواد معدني و به خصوص يد غني تر از ماهي هاي درياي خزراند، همچنين ماهي هاي پر چرب از نظر مقدار اسيدهاي چرب امگا 3 غني تر از ماهي هاي كم چرب هستند. اما تمام گونه هاي ماهي از نظر نوع و ميزان تركيبات بافت داراي شاخصه هاي مناسب براي معرفي شان به عنوان غذاي سلامت هستند و در واقع همه آنها ويژگي هاي لازم براي ارتقاي سطح سلامت افراد را دارا هستند. در كنار اين موضوع بايد توجه داشت كه قيمت ماهي در بازار، تابع كيفيت آن نيست. يعني الزاماً يك ماهي گران قيمت داراي خواص تغذيه اي بهتري نسبت به يك ماهي ارزان قيمت نيست و مي توان آبزياني را يافت كه با قيمت كمتر از 1500 تومان ارزش غذايي بيشتري را نسبت به انواع با قيمت بيش از 3000 تومان داشته باشند.
* اصولاً راههاي شناخت ماهي سالم چيست؟
- براي شناسايي ماهي تازه راه هاي زيادي وجود دارد اما بهترين راه، شناسايي از طريق چشم و عضله ماهي است. چشم ماهي تازه بايد محدب بوده و كاملاً براق و مردمك آن كاملاً به رنگ سياه و عاري از كدورت و يا رنگ هاي شيري و سفيد باشد. با ماندن ماهي در شرايط نامناسب و يا در اثر كهنه شدن آن، حالت محدب چشم به تدريج از بين رفته و در شرايط فساد، كاملاً در حدقه فرو رفته و حتي از بين مي رود. مردمك از رنگ سياه به رنگ شيري و سفيد در آمده و براقيت و تلالو چشم نيز از ميان مي رود. در مورد عضله نيز، عضله ماهي تازه، داراي واكنش بوده و بعد از وارد كردن فشار انگشت، و برداشتن آن، سريعاً جاي انگشت را پر مي كند و در اصطلاح خاصيت ارتجاعي دارد. در ماهي مانده اين خاصيت بسيار ضعيف شده و در ماهي كهنه اصلاً وجود ندارد.
* و چطور بايد از ماهي مراقبت كرد كه خواص غذايي اش حفظ شود؟
- ماهي تازه حتماً بايد زير پوشش يخ نگهداري شود و در ضمن خريد ماهي آغشته به شن و ماسه(كه در مورد ماهي كفال و سفيد ديده مي شود)اصلاً توصيه نمي شود و اين ماهي ها فاقد ويژگي هاي بهداشتي لازم هستند. ماهي هاي منجمد بايد در فريزر نگهداري و عرضه شوند و در هنگام طبخ بدون هر نوع بوي بد و مشمئز كننده باشند. در مردمك چشم ماهي منجمدي كه از ماهي با كيفيت مطلوب به دست آمده باشد، يك نقطه سفيد رنگ ديده مي شود در حالي كه در ماهي منجمد كه ماهي اوليه كيفيت نامناسبي داشته، چشم كاملاً كدر و يا شيري رنگ است. در مورد ماهي بسته بندي نيز بايد ماهياني را خريداري كنيد كه داراي پروانه بهداشتي از دامپزشكي بوده و تاريخ توليد و انقضاي مشخص داشته باشند.
* ماهي يكي از غذاهاي سرشار از امگا 3 به حساب مي آيد. آيا قرصهاي مكمل امگا3 مي توانند جايگزين ماهي تازه شوند؟
- تمام ماهي ها داراي امگا 3 هستند، اما از نظر مقدار امگا3 تفاوت هايي هم بين ماهي ها وجود دارد. مثلاً ماهي هاي پرچرب از اين نظر غني تر هستند و ماهي هاي كم چرب غناي كمتري دارند. اين قرص ها تنها قادرند نياز روزانه به اسيدهاي چرب غيراشباع از خانواده امگا3 را تأمين كنند و ساير خواص آبزيان از طريق مصرف آنها قابل دسترسي نيست و بنابراين نمي توانند جايگزين مصرف آبزيان شوند.
* تفاوت ماهي آزاد و پرورشي در چيست؟ آيا از لحاظ مواد مغذي متفاوتند؟
- به طور كلي، تفاوت خاصي بين گونه هاي مشابه آنها ديده نمي شود و تنها لذت مصرف آنها و نوع تغذيه آنها مي تواند در مطلوبيت طعم گوشت شان تأثير بگذارد. بر همين اساس هم در منابع علمي تغذيه جز در موارد خاص، كه داراي اهداف علمي مشخصي هستند، تفاوتي بين تركيبات تشكيل دهنده آبزيان آبهاي آزاد، يا به عبارتي گونه هاي وحشي، و پرورشي قايل نشده اند.
* با توجه به هشدار در زمينه آلودگي ماهي ها(با جيوه يا آلودگي هاي به جا مانده از جنگ و...)چه كساني بايد در مصرف ماهي احتياط كنند؟
- جاي تأسف است كه افراد متخصص صحبت مبهمي را مطرح مي كنند كه موجب دوري مردم از اين مواد غذايي ارزشمند مي شود. به طور كلي در تمامي موجودات زنده، آلودگي ها از طرق مختلف نفوذ و تجمع پيدا مي كند و اين موضوع مختص آبزيان و حتي حيوانات نبوده و در مورد گياهان هم صدق مي كند. بررسي هاي علمي نشان مي دهد كه ميزان فلزات سنگين در بافت موجوداتي كه در نواحي اطراف صنايع خاصي نظير كارخانجات توليد باطري و يا كاغذسازي ها حضور دارند، بيشتر است اما از يك سو ما با در معرض مواد قرار گرفتن آبزيان روبه رو هستيم و از سوي ديگر با حد و ميزان مجاز اين مواد مواجهيم. با توجه به موارد مذكور و بررسي هاي انجام شده در حال حاضر خطر وجود فلزات سنگين آبزيان كشورمان را تهديد نمي كند و يا حداقل در بررسي هاي انجام شده تا كنون اين موضوع به اثبات نرسيده است.
* يعني ماهي هاي رودخانه و آبهاي آزاد از لحاظ سلامت يا كيفيت تفاوتي با هم ندارند؟



- ماهيان رودخانه ها و آبهاي آزاد در گونه هاي مشابه تفاوت چندان و چشمگيري با هم ندارند. اما بايد توجه داشت كه گروهي از ماهيان دريايي از جمله اغلب ماهيان درياي خزر در فصل تخم ريزي به رودخانه ها مهاجرت مي كنند و در ساير فصول در دريا حضور دارند. اين قبيل گونه ها مثل ماهي سفيد در فصل مهاجرت به رودخانه ها مورد هجوم صيادان قرار گرفته و صيد مي شوند. بايد در نظر داشت كه اين گونه ها به علت مصرف پروتئين و ذخاير بدن براي توليد و غني سازي تخم ها از نظر تغذيه اي ارزش بالايي ندارند و ميزان آب بدن آنها در سطح بسيار بالاتري نسبت به ساير فصول قرار دارد. در واقع اين ماهي ها در خارج از فصل تخم ريزي ارزش غذايي بيشتري داشته و مصرف آنها مفيدتر است.
* مصرف ماهي هاي شور، كنسرو شده يا دودي را هم توصيه مي كنيد؟
- كنسرو انواع ماهي علاوه بر آنكه مشمول استاندارد اجباري است، براي قابليت توليد بايد پروانه بهداشتي را از وزارت بهداشت اخذ كند. بنابراين كنسروهايي كه داراي اين مشخصه ها نباشند مورد تاييد نبوده و غير مجاز هستند. در انواع مجاز، سلامت كالا توسط توليدكننده تضمين مي شود، مشروط بر آنكه قوطي كنسرو خريداري شده علايم فساد و خرابي را نداشته باشد، مثلاً بادكردگي سر و ته كنسرو، نشتي آن و وجود علايم زنگ زدگي در محل اتصال در قوطي به بدنه مي تواند از علايم ناسالم بودن كنسرو باشد. در عين حال براي رفع نگراني هاي احتمالي و كاهش خطر، كارخانجات كنسرو و متخصصين به مردم توصيه مي كنند، كنسرو را قبل از باز كردن به مدت 20 دقيقه در آب در حال جوشيدن، بجوشانند و بعد مصرف كنند. اما انواع ماهي شور و دودي جداي از بحث بهداشتي و پزشكي آنها و مضراتشان براي سلامت مصرف كنندگان، از نظر تغذيه اي نيز به علت توليدشان به روش سنتي، داراي مشكلات بهداشتي هستند و با شرايط فعلي توليد به مصرف كنندگان توصيه نمي شوند.
* به نظر شما بهترين مكان براي تهيه ماهي كجاست؟
- به طور كلي هر مكاني كه مجوز عرضه آبزيان را داشته باشد و اصول نگهداري آنها را رعايت كند، براي تهيه آبزيان مناسب است. در حال حاضر اماكن داراي مجوز عرضه آبزيان به طور مرتب به وسيله همكاران ما در بهداشت و دامپزشكي كنترل مي شوند. در مكان هاي عرضه، ماهي تازه بايد در زير پوشش مناسبي از يخ و ماهي منجمد در فريزر نگهداري شوند. آماده سازي ماهي هم پيش از درخواست مشتري ممنوع بوده و تكه هاي باقيمانده ماهي هاي بزرگ مثل ماهي شير كه احتمال فروش تمامي آنها در يك نوبت به يك مشتري نمي رود بايد در معرض هواي آزاد قرار نگيرد. خريداري آبزيان از فروشندگان دوره گرد و دست فروشان و خودروهاي فاقد سردخانه و مجوز عرضه نيز توصيه نمي شود. لازم به ذكر است كه سازمان شيلات ايران با توجه به تغيير روند كارش، از چند سال گذشته هيچ فروشگاه عرضه يا توزيع محصولي در سطح كشور نداشته و مواردي از عرضه آبزيان كه با نام شيلات در كشور صورت مي گيرد غيرمجاز بوده و قابليت پيگرد قانوني دارد.
</TEXT>
</DOC>
<DOC>
<DOCID>HAM2-851226-092</DOCID>
<DOCNO>HAM2-851226-092</DOCNO>
<ORIGINALFILE>/1385/851226/world/_sciew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
ماهي بي نظير
</TITLE>
<TEXT>
گروه سلامت - مصرف ماهي، حداقل دو بار در هفته توصيه مي شود. مواد معدني همراه با انواع ويتامين ها به خصوص ويتامين هاي محلول در چربي يعني a، d، e و k، اسيدهاي چرب غيراشباع به خصوص خانواده امگا 3 و تركيب خاص اسيدهاي آمينه در پروتئين آبزيان سبب شده تا اين موجودات علاوه بر خواص ارزنده و نقش شان در ارتقاي سلامت و بهبود و پيشگيري از بسياري از بيماري ها، قابليت هضم و جذب بسيار بالايي هم داشته باشند. همچنين آبزياني مثل ميگو، به علت دارا بودن مقادير قابل توجه و مناسبي از سلنيوم به عنوان غذاي جواني و شادابي مطرح هستند. ثابت شده است ضريب هوشي، سطح سلامت قلب و عروق و بهداشت رواني افرادي كه از كودكي با روال معيني به مصرف آبزيان مي پردازند، بالاتر از ساير افراد است.مسلماً براي هر ماده غذايي در طبيعت جايگزيني هم وجود دارد؛ اما بايد ديد كه اولاً اين خصوصيات در چه نوع مواد غذايي و با چه هزينه اي قابل دستيابي است، ثانياً آيا يافتن تمامي مشخصات آبزيان در يك ماده غذايي قابل دستيابي است؟ با توجه به همه اين موارد، اگرچه مي توان به برخي از خواص آبزيان با مصرف توام چند ماده غذايي دست يافت، اما تركيب خاص عناصر و مواد آبزيان منحصر به خودشان بوده و به تنهايي و با اين تشكل خاص در هيچ ماده غذايي يافت نمي شود.
</TEXT>
</DOC>
<DOC>
<DOCID>HAM2-851226-093</DOCID>
<DOCNO>HAM2-851226-093</DOCNO>
<ORIGINALFILE>/1385/851226/world/_sciew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
كنار آمدن با اضطراب جدايي
</TITLE>
<TEXT>


همشهري آنلاين: اضطراب جدايي هنگامي رخ مي دهد كه كودكي از ماندن در كنار فرد ديگري جز والدينش هراسان مي شود.
اضطراب جدايي كه امري طبيعي است، در كودكان 7 تا 8 ماهه ديده مي شود كه به محض دور شدن مادر از آنها، اين كودكان دچار اضطراب مي شوند، ولي در برخي از كودكان، اين حالت به صورت مزمن درآمده و در دوره هاي بعدي زندگي به عنوان اختلال اضطراب جدايي مطرح مي شود كه از علايم بارز آن ترس جدا شدن از مادر است. ترس از تنها ماندن در خانه در اين كودكان وجود دارد. همچنين شكايات مكرر از سردرد، دلژدرد، تهوع و استفراغ به هنگام وقوع يا انتظار جدايي در اين كودكان بسيار شايع است.
با وجود اينكه بروز اين احساسات در كودك طبيعي است، والدين ممكن است ندانند هنگامي كه كودك دچار اين احساس مي شود، چگونه واكنش نشان دهند.
اگر كودك شما علائم اضطراب جدايي را نشان مي دهد، اين توصيه ها را به كار ببنديد:
• سعي كنيد در بين 8 تا 12 ماهگي كه محتمل ترين هنگام شروع اضطراب جدايي است، كودك را در مهد كودك نگذاريد.
• سعي كنيد هنگامي كه كودك خسته يا گرسنه است او را تنها نگذاريد- ترك كردن او را به پس از خوردن غذا و چرت زدن واگذار كنيد.
• به تدريج كودكتان را عادت دهيد كه بدون حضور شما با افراد ديگر تنها بماند.
• هنگام ترك كردن كودك آرام و باثبات بمانيد- اعضاي خانواده به كودك مي گويند كه شما رفته ايد اما بازخواهيد گشت، يك چارچوب زماني براي كودك تعيين كنيد.
• به قولي كه داده ايد عمل كنيد، وقتي قول داديد در يك زمان معين برمي گرديد، دير نكنيد.
</TEXT>
</DOC>
<DOC>
<DOCID>HAM2-851226-094</DOCID>
<DOCNO>HAM2-851226-094</DOCNO>
<ORIGINALFILE>/1385/851226/world/_sciew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
جهان سلامت
روبات هاي پزشك
</TITLE>
<TEXT>


الميرا صديقي
علم با سرعت سرسام آوري پيشرفت مي كند. آخرين اختراع محققان ژاپني، روباتي به شكل سوسك است كه با ورود به بدن از طريق يك شكاف،  نياز به عمل جراحي را تا حد چشمگيري كاهش مي دهد.
محققان ژاپني نمونه اوليه  اين روبات را كه از انواع روبات هاي مينياتوري است و 5 گرم وزن دارد، طراحي كرده اند كه مي تواند از يك شكاف ايجاد شده توسط جراحان در پوست، وارد بدن شده و اقدامات پزشكي را در داخل بدن به انجام برساند.
اين روبات با دو سانتي متر طول، نتيجه تلاش سه ساله محققان دانشگاه ريتسوميكان است كه با دارا بودن وسايل پزشكي متنوع بسيار كوچك شامل يك دوربين كوچك، حسگرها و تزريق گر دارو مي تواند نياز به عمل جراحي را كاهش  دهد.
زمان زيادي از توليد روبات هايي كه براي عكسبرداري به داخل بدن انسانها ساخته شده است نمي گذرد كه اكنون محققان توانسته اند اين روبات را كه مزيت هاي بسيار بيشتري دارد اختراع كنند. اين در حالي است كه تحقيقات نشان مي دهد روبات هاي جراح مي توانند باعث افزايش دقت در حين اعمال جراحي شوند.
چندي پيش، گروه تحقيقاتي ديگري از دانشگاه نگوياي ژاپن در راستاي گسترش هرچه بيشتر از روبات ها براي كمك به انسان ها در زمينه هاي پزشكي، در نمايشگاه روباتيك ژاپن روباتي را در معرض نمايش قرار دادند كه به عنوان يك جراح واقعي عمل مي كرد. اين روبات وارد رگ هاي خوني مي شد و با هدايت اين روبات، دانشجويان رشته پزشكي و ساير پزشكان مي توانستند طريقه ورود به رگ هاي خوني بدن بيمار و مراقبت هاي قلبي عروقي را به صورت عملي آموزش ببينند.
البته اين روبات، فقط جنبه آموزشي ندارد و با آن مي توان بدون انجام جراحي هاي باز بيمار را درمان كرد.
يكي ديگر از مهمترين ابداعات در زمينه روبات ها را هم شركت هوندا به بازار معرفي كرده است. آنچه هم اكنون شركت هوندا از آن به عنوان فناوري تعامل مغز و روبات ياد مي كند، در واقع پيشرفتي است كه در پي تحقيقات قبلي در همين زمينه حاصل شده است. در تحقيقات گذشته براي انتقال سيگنال هاي مغز به روبات معمولا از عمل جراحي براي قراردادن سيم هاي رابط الكترونيكي درون بدن انسان استفاده مي شد و در برخي ديگر نيز افراد استفاده كننده بايد در زمينه ارسال سيگنال هاي خود به روبات آموزش مي ديدند كه نتايج كار نيز معمولا در زمينه خواندن سيگنال هاي مغزي چندان دقيق نبود.
آمريكايي ها هم در راستاي گسترش استفاده از روبات هاي پزشك، اعلام كرده اند كه در حال كار روي روبات كوچكي هستند كه از طريق يك شكاف وارد بدن شده و مشكلات قلبي را درمان مي كند و همانند ديگر روبات ها به افزايش مهارت هاي پزشكان در اتاق عمل كمك مي كند.
روبات ديگري نيز مدتي قبل با مهارت فيلمبرداري، كه يك گروه از محققان در مركز تحقيقات پزشكي دانشگاه نبراسكا در اوهاما آن را ساخته اند، معرفي شد كه مي تواند در درون معده يا شكم بيمار حركت كند و زواياي مختلف قسمت هايي را كه بايد معالجه شوند به جراح نشان دهد. اين روبات كه ماه ها از معرفي آن مي گذرد، همچنين مجهز به يك سوزن قابل جمع شدن است كه به آن امكان مي دهد از درون بدن بيمار نمونه برداري كند.
</TEXT>
</DOC>
<DOC>
<DOCID>HAM2-851226-095</DOCID>
<DOCNO>HAM2-851226-095</DOCNO>
<ORIGINALFILE>/1385/851226/world/_sciew.htm</ORIGINALFILE>
<ISSUE>شنبه 26 اسفند 1385</ISSUE>
<DATE calender="Western">2007-03-17</DATE>
<DATE calender="Persian">1385/12/26</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
جدول اعداد
312
</TITLE>
<TEXT>


اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.
</TEXT>
</DOC>
</HAMSHAHRI2>
<?xml version="1.0" encoding="utf-8"?>
<!DOCTYPE HAMSHAHRI2 SYSTEM "hamshahri.dtd">
<HAMSHAHRI2>
<COPYRIGHT>
Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!
</COPYRIGHT>
<DOC>
<DOCID>HAM2-851117-001</DOCID>
<DOCNO>HAM2-851117-001</DOCNO>
<ORIGINALFILE>/1385/851117/news/_adabh.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
پاداش سكوت از اتوبوس شب پيشي گرفت
تقدير از نصيريان و صمدي به خاطر يك عمر سينما
عكس: محمد توكلي
</TITLE>
<TEXT>


گروه ادب و هنر- در سومين روز شمارش آراي مردمي، پاداش سكوت به كارگرداني مازيار ميري با كسب بيش از 66 درصد آرا به عنوان فيلم برگزيده  مردم انتخاب شد. در رتبه  دوم اتوبوس شب كيومرث پوراحمد با بيش از 65 درصد آراي مردمي و خون بازي با بيش از 61 درصد آراي مردمي قرار گرفت.
در اين روز علاوه بر نمايش فيلم در سينماهاي مختلف مراسم نكوداشت علي نصيريان و يدالله صمدي در تالار وحدت برگزار شد و همچنين برگزيدگان بخش هاي مواد تبليغي نيز معرفي شدند.
در بخش اهداي جوايز برگزيدگان بخش هاي تبليغي، در بخش تبليغات محيطي بهزاد خورشيدي براي فيلم آتش بس،  در بخش پوستر، جواد آتشبازي براي فيلم چهارشنبه سوري و حميد شريفي براي فيلم ابراهيم خليل الله ديپلم افتخار گرفتند. در بخش عكس سيمرغ بلورين به علي زارع براي فيلم وقتي همه خواب بودند و در بخش آنونس نيز سيمرغ بلورين به آرش معيريان براي فيلم تقاطع اهدا شد. در ادامه علي نصيريان لوح سيمرغ طلايي جشنواره را به خاطر نيم قرن فعاليت مستمر در سينما و تلويزيون و تئاتر از دستان محمدرضا جعفري  جلوه و پرويز پرستويي گرفت. نصيريان ضمن سپاسگزاري از لطف مسئولين و مردم گفت: بنياد سينمايي فارابي و جشنواره فيلم فجر تأثير بسياري در بالندگي سينماي ايران داشته و ما هميشه شاهد جرقه استعدادها بوده ايم كه متأسفانه به دلايل مختلف استمرار نيافته و متوقف شده اند. سينما براي مردم ما يك نياز است نه تفريح و تفنن. ما بايد به راستي پاسخگوي نياز مردم باشيم. در ادامه مراسم كمال تبريزي و عليرضا رضاداد دبير جشنواره سيمرغ و لوح تقدير بزرگداشت يدالله صمدي را اهدا كردند. صمدي نيز با اشاره به ديالوگي در فيلم بانوي من گفت: آنجا آقاي پرستويي در نقش اش مي گويد چه قدر زود پير مي شويم مي خواستم بگويم چه قدر زود، زود مي شود.
در پايان مراسم نكوداشت سينماي ايران، حسين صفارهرندي به ايراد سخن پرداخت. وي در بخشي از سخنان خود گفت: سالي كه گذشت، سالي پرخير و بركت براي سينماي ايران بود. سالي پراميد كه احساس آرامش و امنيت، نزد هنرمندان و مردم هنردوست تجلي پيدا كرد و اين فضاي پر از تفاهم، ما را اميدوار كرد كه محصولات آينده اين سينما، ميوه هاي آبدارتري باشند.
بازار فيلم جشنواره
دهمين بازار فيلم و برنامه هاي تلويزيوني سينماي ايران نيز در همين روز آغاز به كار كرد. در اين بازار كه در مركز آفرينش هاي هنري كانون پرورش فكري كودكان و نوجوانان برپا مي شود بيش از??? ميهمان خارجي از تهيه كنندگان، پخش كنندگان و خريداران فيلم به همراه نمايندگان جشنواره هاي مهم بين المللي از?? كشور جهان حضور خواهند داشت. در اين بازار?? غرفه به ميهمانان خارجي و?? غرفه به ميهمانان ايراني براي عرضه آثار، اختصاص يافته است و كمپاني هايي چون دل سي فيلم از كانادا، سلولوئيد دريمز از فرانسه، دويچه وله از آلمان و فالكون فيلم از بيروت و نپتون اينترپرايز از هند در اين بازار حضور خواهند داشت. اين بازار بين المللي تا روز پنج شنبه در مركز آفرينش هاي هنري كانون برپاست.
نشست هاي روز سوم
در اين روز طبق روال، بعد از نمايش هر فيلم ايراني در سينماي مطبوعات نشست مربوط به آن برگزار شد. ازدحام جمعيت عكاسان در مقابل عوامل فيلم، نبود انسجام لازم در مديريت و برگزاري جلسه و طرح سؤالات غيرمرتبط از سوي حاضرين در سالن از نكات قابل توجه نشست هاي اين دوره جشنواره است. در نشست فيلم سنگ، كاغذ، قيچي علاوه بر سهيلي، امين حيايي و نيلوفر خوش خلق بازيگران، حميد اعتباريان تهيه كننده و عليرضا زرين دست فيلمبردار نيز حضور داشتند. در اين جلسه سهيلي درباره شكل گيري ايده فيلم گفت: طرح اين اثر به سكانسي در فيلم شب برهنه كه در آسايشگاه جانبازان مي گذشت برمي گردد. من در اين فضا با غربت و درد و رنجي روبه رو شدم كه موجب شد ايده اين فيلم در ذهن من شكل بگيرد. حيايي، بازيگر نقش جهان درباره اين نقش گفت: نقش جهان كاراكتري نبود كه بخواهم براي آن شخصيت پردازي كنم. به نظر من اين جوان نيز همانند جوانان امروزي بود كه زمانه و شرايط جامعه اين وضعيت را برايش به وجود آورده بود.
رخشان بني اعتماد كارگردان فيلم خون بازي در جلسه نقد و بررسي اين فيلم با اشاره به اين نكته كه برخورد با جوانان معتاد در هنگام ساخت اين فيلم بسيار ناراحت كننده بود گفت: جواناني كه در كشور ما در دام اعتياد گرفتارند به دليل شرايط نامناسب بيرون از محيط خانواده گرفتار اين معضل مي شوند. اگر ما كارگردانان، فراموش نكنيم كه كجا داريم فيلم مي سازيم و فكر نكنيم تافته جدا بافته از جامعه هستيم آن وقت در جامعه اي كه با اين همه معضل جدي اجتماعي روبه رو است به جاي نگاه سياست زده و سرپوش گذاشتن بر ناهنجاري هاي جامعه و تبديل آن ها به بحران سعي مي كنيم با ابزاري كه در اختيار داريم به جاي حرف زدن از گل و بلبل از مسائل جدي حرف بزنيم. باران كوثري بازيگر نقش سارا، در صحبت هاي خود بازي در چنين نقشي را آرزوي هر بازيگري دانست و مسعود رايگان نيز به زندگي مضمحل پدر سارا از طريق نمايش اين اضمحلال در تمام جنبه هاي زندگي شخصيت، تأكيد كرد و گفت: تنها نشستن روي ويلچر در اين فيلم نمايان گر اضمحلال اين شخصيت نبود.
در آخرين نشست سومين روز برپايي جشنواره فيلم فجر كه به فيلم ساعت 25 اختصاص داشت،  آب پرور كارگردان اين فيلم با بيان اين كه پرداختن به موضوعات متافيزيكي هيچ گاه چندان جدي نبوده گفت:  در فيلم اينجا چراغي روشن است رگه هايي از اين موضوع را ديدم و بسيار علاقه مند به موضوعات متافيزيك كه تماشاگر خودش را در سينماي ايران پيدا خواهد كرد شدم.
سجادي دير رسيد
فيلم سينمايي مخمصه به كارگرداني محمدعلي سجادي روز گذشته به جشنواره نرسيد. اين فيلم كه قرار بود ديروز در سينماي رسانه هاي گروهي ساعت 30/15 بر پرده برود، به موقع حاضر نشد و به جاي اين فيلم پايان راه به كارگرداني افسانه منادي روي پرده رفت. گفته مي شود مخمصه فردا 18 بهمن ساعت 21 به عنوان آخرين فيلم ششمين روز جشنواره فجر در سينما فلسطين بر پرده خواهد رفت.
فيلم هاي امروز
در پنجمين روز از جشنواره فيلم فجر، رئيس، پارك وي، من و دبورا، ملكه شياطين، باز هم سيب داري، فرش ايراني، قفل ساز، رمز، ساكائيش، سكته، ويكتور هوگو، سياه، خوشبختي، پيش از بازگشت به زمين، هميشه سربلند، اديسون، گاهي واقعي، بچه هاي ابدي، هاله، خون بازي، ملكه رودخانه، اتوبوس شب، چند روز بعد، رنگ از خود گذشتگي و... به نمايش درمي آيد.
</TEXT>
</DOC>
<DOC>
<DOCID>HAM2-851117-002</DOCID>
<DOCNO>HAM2-851117-002</DOCNO>
<ORIGINALFILE>/1385/851117/news/_adabh.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
سيد مهدي شجاعي:سفارشي شدن، مايه ضعف ادبيات انقلابي شد
</TITLE>
<TEXT>
مهر: سيد مهدي شجاعي درباره توليد آثار مرتبط با انقلاب گفت: با وجود اينكه سال ها از پيروزي انقلاب اسلامي گذشته است، اما فرصت سوزي هاي پي درپي از سوي نويسندگان و سياست گذاران فرهنگي باعث شده تا رمان فاخري در اين حيطه تأليف نشود.
شجاعي درباره بي توجهي نويسندگان امروز نسبت به تأليف آثاري با مضامين انقلاب گفت: بخشي از اين بي توجهي به كم كاري و سهل انگاري نويسندگان ما برمي گردد. نويسندگاني كه در بحبوحه انقلاب اسلامي شرايط موجود را درك كردند، اما نسبت به ثبت اين شرايط در قالب رمان كم توجهي نشان دادند. اين نويسندگان اصلي ترين قشري بودند كه مي توانستند آثار شاخصي در اين زمينه انجام دهند.
وي افزود: بخش ديگر اين نارسايي به سياست گذاران فرهنگي مربوط مي شود. به اين معني كه مديران فرهنگي بايد زمينه ساز شكوفايي استعدادها در اين حيطه شوند و اين امر را در رديف اولويت ها قرار دهند. متأسفانه زمينه و بستر مطلوب براي ارتقاي رمان هاي ادبي با رويكرد و مضمون انقلاب بوجود نيامد و در نهايت رمان هاي شاخص و فاخري نيز توليد نشد. از اين ها گذشته نويسندگاني كه در متن پيروزي انقلاب شروع به كار كردند با گذشت سال ها و طي شدن برهه هاي مختلف با دغدغه اي به نام دغدغه معيشتي روبه رو شدند.
</TEXT>
</DOC>
<DOC>
<DOCID>HAM2-851117-003</DOCID>
<DOCNO>HAM2-851117-003</DOCNO>
<ORIGINALFILE>/1385/851117/news/_adabh.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
نمايشگاه فجر نور گشايش يافت
</TITLE>
<TEXT>
گروه ادب و هنر: نمايشگاه فجر نور در 2 بخش عكس و پوستر در موزه هنرهاي معاصر تهران افتتاح شد.نمايشگاه فجر نور از ديروز با حضور عليرضا مختارپور معاون مطبوعاتي وزارت فرهنگ و ارشاد اسلامي به مناسبت دهه فجر آغاز به كار كرد. در ابتداي اين مراسم سيد مهدي لاجوردي دبير نمايشگاه به ذكر جزئيات عكس و پوسترها پرداخت و گفت: 100 عكاس در نمايشگاه شركت كردند كه آثار آنها براي اولين بار به نمايش گذاشته مي شود. 580 اثر به نمايشگاه ارسال شد كه در بخش ويژه 43 اثر از 14 عكاس در بخش حضور 35 اثر از23 عكاس و در بخش جنبي از ميان 800 اثر 40 كار براي نمايش انتخاب شده اند.وي همچنين اين آثار را سند معتبر آن دوران بر شمرد و گفت: يكي از شاخصه هاي اين نمايشگاه به تصوير كشيدن لحظات پرشور و هيجان پيروزي انقلاب اسلامي در آيينه عكس است كه به عنوان سند معتبر آن دوره محسوب مي شوند. از نظر حرفه اي نيز در هنر عكاسي منحصر به فرد هستند.
</TEXT>
</DOC>
<DOC>
<DOCID>HAM2-851117-004</DOCID>
<DOCNO>HAM2-851117-004</DOCNO>
<ORIGINALFILE>/1385/851117/news/_adabh.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
يك هفته با موسيقي
نغمه هاي نبوي در ترنم رحمت
</TITLE>
<TEXT>
گروه ادب و هنر درگذشت پرويز ياحقي نوازنده پيشكسوت ويولن، اجراي موسيقي ايراني در اسپانيا و حضور 145 اثر موسيقايي در جشنواره ترنم وحدت مهمترين رويدادهاي هفته در عرصه موسيقي بود.
پرويز صديقي پارسي معروف به پرويز ياحقي آهنگساز و نوازنده نام آور ويولن بامداد جمعه سيزدهم بهمن ماه در منزل خود در تهران درگذشت. ياحقي در حالي بدرود حيات گفت كه آخرين آثارش به نام هاي مهر و مهتاب را براي عرضه به بازار موسيقي در قالب دو سي دي آماده كرده بود. وي سال گذشته نيز آلبومي به نام راز و نياز را در بازار موسيقي منتشر كرد.
پرويز ياحقي كه در سن 70 سالگي درگذشت با بيش از نيم قرن فعاليت هنري آثار ماندگاري را براي موسيقي ايراني به جاي گذاشت. او در احياي موسيقي اصيل و سنتي ايران و زنده كردن گوشه هاي پربار و غني دستگاه هاي آن سهمي چشمگير و مؤثر دارد.
ياحقي نوازنده و آهنگسازي صاحب سبك بود كه ذوق و ابتكار را با عشق و شور درآميخت و آثار متفاوتي پديد آورد.نواختن ويولن براي آهنگ معروف مرا ببوس، بيداد زمان، برگ خزان، اميد دل من كجايي؟ و سراب آرزو از جمله كارهاي ماندگار اين موسيقيدان ايراني است.
نواي موسيقي ايران نيز اين هفته در مادريد پايتخت اسپانيا طنين انداز شد.در اين برنامه كه با عنوان شب شعر موسيقي شرقي در مركز فرهنگي ايرانيان برگزار شد، مجيد جوادي و نانتاكومار دو موسيقيدان صاحب نام ايراني و هندي همراه با همكارانشان به هنرنمايي پرداختند.
اجراي سازهاي ايراني سه تار، ني و دف به همراه سازهاي هندي تابلا و كانجيرا با بهره گيري از اشعار حافظ و مولانا از ويژگي هاي اين برنامه موسيقي بود كه مورد استقبال ايرانيان مقيم مادريد و اسپانيايي هاي علاقه مند به فرهنگ و هنر ايران قرار گرفت.
با پايان يافتن مهلت ارسال آثار به جشنواره ترنم رحمت اين هفته اعلام شد 145 اثر موسيقايي 50 قطعه شعر و تعدادي نماهنگ متقاضي شركت در اين جشنواره شده اند.جشنواره ترنم رحمت كه به مناسبت سال پيامبر اعظم با هدف الگوسازي و معرفي موسيقي ارزشمند، توجه سازندگان آثار موسيقايي به ساخت آثار معنوي و معرفي آثار هنري فاخر و هنرمندان برتر اين عرضه برگزار مي شود، به آثار منتخب در بخش خوانندگي، آهنگسازي و شعر جوايزي اهدا خواهد كرد.هيأت انتخاب آثار شامل اساتيد موسيقي، شعرا و كارشناسان نيز كار بررسي و ارزيابي 145 اثر موسيقايي در عرصه هاي مختلف پاپ، سنتي، سمفوني، محلي، مقامي، بي كلام، نماهنگ و... را آغاز كرده اند.جشنواره ترنم رحمت با تأكيد بر نغمه هاي نبوي اسفند ماه در تهران برگزار مي شود.
</TEXT>
</DOC>
<DOC>
<DOCID>HAM2-851117-005</DOCID>
<DOCNO>HAM2-851117-005</DOCNO>
<ORIGINALFILE>/1385/851117/news/_adabh.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
اخبار كوتاه
</TITLE>
<TEXT>
پرويز پرستويي در صندلي داغ: پرويز پرستويي طي هفته هاي آينده ميهمان برنامه  صندلي داغ مي شود.حميد آخوندي كارگردان اين برنامه گفت: صندلي داغ با حضور وي ضبط شده است و روي آنتن مي رود. ضبط هاي عيد اين برنامه از اسفندماه آغاز مي شود و اكنون در حال رايزني براي پي ريزي ساختار جديدي هستيم كه در صورت مهيا بودن شرايط اين كار را به شيوه اي نو در ايام تعطيلات سال نو روانه  آنتن كنيم.
كارگاه نمايشنامه نويسي: كارگاه نمايشنامه نويسي محمد چرمشير در ادامه برنامه كارگاهي تخصصي كانون نمايش اداره كل امور فرهنگي و فوق برنامه دانشگاه تهران است و شنبه اول هر هفته با حضور محمد چرم شير برگزار مي شود، كه تاكنون نيز چند جلسه از آن تشكيل شده است.
سمينار پژوهشي تئاتر دانشگاهي: اين سمينار از 28بهمن ماه سال جاري و به مدت سه روز در تالار اصلي مولوي برگزار مي شود. به منظور بررسي دلايل افت كمي و كيفي تئاتر دانشگاهي طي سالهاي اخير و با حضور اساتيد اين حوزه برگزار و شامل نشست هاي دو نفره و ميزگردهاي تخصصي و همچنين جلسات پخش فيلم و تئاتر است.
8 نقالي انقلابي در ميادين تهران: اجراي هشت نقالي در ششمين روز نخستين همايش نقالي انقلاب تا فجر در ميادين شهر تهران در دستور كار سازمان ميراث فرهنگي قرار گرفت. امروز نقل هاي سياوش معاصر، يك فدايي، هشت سحر تا هشت غروب 22 بهمن، يك روزنامه فروش انقلابي، زمستاني با بوي بهار، روزشمار تاريخ، يك سرباز و نقل كودك و نوجوان الف مثل انقلاب در ميادين تجريش، ولي عصر(عج)، انقلاب، امام حسين(ع)و پانزده خرداد از ساعت 15 تا 17 اجرا مي شود.
رونمايي از 10 عنوان كتاب: 10 عنوان كتاب از كتاب هاي مكتب اصفهان با حضور مولفان،مترجمان و مسئولان فرهنگستان هنر در سينما تك مؤسسه فرهنگي هنري صبا امروز رونمايي مي شود.
</TEXT>
</DOC>
<DOC>
<DOCID>HAM2-851117-006</DOCID>
<DOCNO>HAM2-851117-006</DOCNO>
<ORIGINALFILE>/1385/851117/news/_adabh.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
بر ديوار نگارخانه ها
</TITLE>
<TEXT>
نگارخانه هفت ثمر: نمايشگاه زيورآلات محسن اميني‎/20 تا 25 بهمن‎/ مطهري كوه نور كوچه پنجم شماره 25/ تلفن: 88731403.
گالري مهروا: نمايشگاه گروهي عكس و اينستاليشن‎/ تا 25 بهمن‎/ خيابان كريم خان آبان جنوبي شماره 78.
نگارخانه شيرين: نمايشگاه آثار افشين بختيار‎/ 17 تا 25 بهمن‎/ ميدان تجريش فنا خسرو پلاك 120 / تلفن:
22746758.
نگارخانه ماه مهر: نمايشگاه گروهي عكس‎/ تا 19 بهمن‎/ خيابان ولي عصر روبه روي پارك ملت كاج آبادي پلاك 12/ تلفن: 22051786.
نگارخانه شيث: نمايشگاه هنر عاشورايي‎/ تا 19 بهمن‎/ چهارراه ولي عصر ضلع شرقي پارك دانشجو كوچه شيرزاد‎/ تلفن: 66707681.
</TEXT>
</DOC>
<DOC>
<DOCID>HAM2-851117-007</DOCID>
<DOCNO>HAM2-851117-007</DOCNO>
<ORIGINALFILE>/1385/851117/news/_akhar.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
عكس روز
</TITLE>
<TEXT>


عكس: همشهري‎/ گلناز بهشتي
تهران، ديروز صبح، بزرگراه نواب - وزش باد در روزهاي گذشته باعث كاهش ميزان آلاينده هاي منوكسيد كربن و ذرات معلق در هواي تهران شد. با توجه به تداوم وزش باد، پيش بيني مي شود شاخص كيفيت هوا در شرايط سالم باقي بماند.
</TEXT>
</DOC>
<DOC>
<DOCID>HAM2-851117-008</DOCID>
<DOCNO>HAM2-851117-008</DOCNO>
<ORIGINALFILE>/1385/851117/news/_akhar.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
در شهر چه خبر
</TITLE>
<TEXT>
وضعيت راه ها
محور شمشك - ديزين در استان تهران به علت احتمال سقوط بهمن تا اطلاع ثانوي مسدود است. بر اساس گزارش پليس راه ناجا محور فرعي مريوان- پاوه(گردنه تته)در استان كردستان نيز به علت بارش برف و يخبندان، تا اطلاع ثانوي مسدود بوده و محور مريوان- اورامان- پاوه جايگزين اين محور است.
سيم كارت درخراسان
گويا ساكنان خراسان شمالي سيم كارت هاي دوره جديد را تحويل نگرفته اند و استقبال در اين دوره بسيار محدود است. براي نمونه حتي اگر تا پايان مهلت ثبت نام سيم كارت تلفن همراه،?? تا?? هزار نفر براي دريافت سيم كارت مراجعه كنند ميزان استقبال به نسبت دوره گذشته??? درصد كمتر است. اين در حالي است كه در دوره هاي گذشته متقاضيان، ساعتها در صف هاي طولاني پشت درهاي مراكز پستي براي ثبت نام انتظار كشيده و ازدحام مي كردند. در دوره گذشته بيش از?? هزار متقاضي در خراسان شمالي براي دريافت سيم كارت تلفن همراه ثبت نام كردند و تعداد زيادي از متقاضيان نيز به دليل ازدحام و اتمام مهلت موفق به اين كار نشدند. تاكنون فقط حدود 5 هزار متقاضي تلفن همراه در اين استان براي دريافت سيم كارت ثبت نام كرده اند.
روكش بزرگراه
ديروز بخشي از روكش بازسازي شده باند شمالي اتوبان قزوين- كرج به بهره برداري رسيد. طول روكش بازسازي شده اين اتوبان حدود?? كيلومتر و بين عوارضي قزوين تا آبيك است كه با اعتباري حدود?? ميليارد ريال به بهره برداري رسيد. بهره برداري از اين راه هاي ارتباطي به خصوص راه هاي روستايي موجب تسريع حمل و نقل محصولات كشاورزي و جذب گردشگران در منطقه مي شود. كل عمليات روكش آسفالت اتوبان قزوين- كرج?? كيلومتر است و در حال حاضر?? كيلومتر از عمليات تكميل آن انجام شده و 9 كيلومتر باقي مانده نيز در دست اجرا است. آسفالت تراشي، درزگيري، لكه گيري، تميزكاري، خط كشي(رنگ سرد و گرم)، تهيه و نصب تابلوهاي جهت نما و تابلوهاي حداكثر سرعت از جمله فعاليت هايي است كه در اين طرح انجام شده است. براي اجراي اين طرح?? ميليارد ريال اعتبار اختصاص يافته كه تا به حال?? ميليارد ريال آن هزينه شده است.
تثبيت رنگ تاكسي
زرد خورشيدي و نارنجي با نوار مشكي، رنگ هاي تثبيت شده براي تاكسي هاي گردشي و آژانس هاي تاكسي تلفني در شيراز است و از اين پس همگان ملزم به رعايت آن هستند. همچنين مسافركش هاي شخصي تا پايان بهمن ماه جاري مهلت دارند نسبت به ثبت نام در طرح ساماندهي اقدام كنند. روز?? بهمن ماه مرحله اول اين طرح به اتمام مي رسد و در قالب مرحله دوم كه از يك هفته بعد از اين تاريخ آغاز مي شود، براي واجدان شرايط جابه جايي مسافر در قالب تاكسي، فراخوان داده مي شود. ثبت نام براي طرح ساماندهي مسافركش هاي شخصي از 2 طريق، مراجعه به باجه هاي پست و ثبت نام اينترنتي امكان پذير است. علاقه مندان مي توانند با مراجعه به سايت اينترنتي www.taxiorg.ir اطلاعات تكميلي را دريافت و يا ثبت نام كنند. افرادي در قالب مسافربر و راننده تاكسي محسوب مي شوند كه شغل  ديگري كه مشمول بيمه  تأمين اجتماعي و خدمات درماني شود، نداشته باشند و پس از تأييد نسبت به نصب پلاك و علامت تاكسي سازمان تاكسيراني و رنگ هاي مصوب تاكسيراني براي خودرو اقدام كنند. هم اكنون حدود?? هزار مسافركش شخصي در شيراز فعال هستند كه تنها?? درصد آنها واجد شرايط جابجايي مسافرند.
</TEXT>
</DOC>
<DOC>
<DOCID>HAM2-851117-009</DOCID>
<DOCNO>HAM2-851117-009</DOCNO>
<ORIGINALFILE>/1385/851117/news/_akhar.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بازار
نرخ جديد كارمزد معاملات خودرو
</TITLE>
<TEXT>


اتحاديه نمايشگاه هاي اتومبيل تهران دستورالعمل نرخ كارمزد معاملات خودرو را به واحدهاي صنفي تحت پوشش خود ابلاغ كرد. اين دستورالعمل بايد به صورت قاب شده در دفتر نمايشگاه هاي خودرو نصب شود تا شهروندان در صورت مشاهده هرگونه تخلف مراتب را به اين اتحاديه و يا با شماره تلفن??? واحد رسيدگي به شكايات سازمان بازرسي و نظارت اطلاع دهند. به گفته جلال ريخته  گر قديمي رئيس اتحاديه نمايشگاه هاي اتومبيل تهران نرخ كارمزد معاملات خودرو با توجه به  قيمت خودرو تا سقف?? ميليون ريال معامله??? هزار ريال و از?? تا?? ميليون ريال براي هريك از طرفين معامله اين رقم??? هزار ريال مصوب شده است. وي مبلغ معامله خودرو از سقف?? تا?? ميليون ريال را??? هزار ريال و از?? تا??? ميليون ريال را??? هزار ريال عنوان كرد. همچنين كارمزد معاملات خودرو از سقف??? تا??? ميليون ريال نيز??? هزار ريال است. براي معاملات خودرو با قيمت بالاي??? ميليون ريال به ازاي هر?? ميليون ريال?? هزار ريال به كارمزد هركدام از طرفين معامله اضافه خواهد شد.
</TEXT>
</DOC>
<DOC>
<DOCID>HAM2-851117-010</DOCID>
<DOCNO>HAM2-851117-010</DOCNO>
<ORIGINALFILE>/1385/851117/news/_akhar.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
فرهنگسرا
</TITLE>
<TEXT>
فرمانده
كانون نمايش مجتمع فرهنگي هنري فجر هم زمان با روزهاي پربركت دهه فجر و يادبود روزهاي حماسه آتش و خون اقدام به اجراي نمايش فرمانده كرده است. اين نمايش به نويسندگي و كارگرداني فرشاد حسن پور، در روزهاي چهارشنبه و پنجشنبه مورخ 18 و 19 بهمن ماه در ساعت 18 در سالن آمفي تئاتر مجتمع فجر به روي صحنه مي رود. علاقه مندان براي تماشاي اين نمايش مي توانند به نشاني: فلكه چهارم خزانه بخارائي، ابتداي خيابان جمشيد، مجتمع فرهنگي هنري فجر مراجعه كنند و يا براي كسب اطلاعات بيشتر با شماره تلفن هاي 55316799-55311575 تماس بگيرند.
اشك بايد رازدار باشد
واحد فرهنگي فرهنگسراي خاتم در نظر دارد با هدف بازگونمودن حقايق و ماهيت حادثه عظيم عاشورا مسابقه كتابخواني اشك بايد رازدار باشد را همراه با جوايز نفيس ويژه عموم برگزار كند. اين مسابقه كه از كتاب اشك بايد رازدار باشد چاپ و نشر مؤسسه پژوهشي فرهنگي انقلاب اسلامي تهيه شده، تا پايان اسفند ماه ادامه خواهد داشت. علاقه مندان براي دريافت كتاب مي توانند به واحد فرهنگي فرهنگسراي خاتم واقع در شهرك وليعصر، انتهاي خيابان حيدري جنوبي، خيابان پژاند مراجعه كنند و براي كسب اطلاعات بيشتر با شماره تلفن 7-66207065 تماس بگيرند.
</TEXT>
</DOC>
<DOC>
<DOCID>HAM2-851117-011</DOCID>
<DOCNO>HAM2-851117-011</DOCNO>
<ORIGINALFILE>/1385/851117/news/_akhar.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
مسابقه با جايزه‎/18
</TITLE>
<TEXT>
كدام روز؟
مي دانيد كه روزنامه همشهري هر هفته به همراه روزنامه يك كتاب منتشر مي كند. اين كتاب با روزنامه كدام روز توزيع مي شود؟
a)شنبهc)سه شنبه
b)يكشنبهd)پنجشنبه
نحوه شركت در مسابقه
شركت كنندگان بايد يكي از گزينه هاي a,b,c,d را حداكثر تا ساعت 16 امروز -براي تهراني ها- و تا ساعت 18- براي شهرستاني ها- به شماره 3000251 و دارندگان تلفن هاي تاليا و ايرانسل به شماره 9165-202-0912 اس ام اس كنند.
10 نفر از افرادي كه پاسخ صحيح داده باشند( 5 نفر از تهران و5 نفر از شهرستان ها)به حسابشان جايزه نقدي واريز مي شود. شماره تلفن همراه برندگان با حذف 3 رقم آن( و جايگزين علامت * به جاي رقم هاي حذف شده)فردا در روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.( علت قرار دادن * به جاي رقم ها، جلوگيري از مزاحمت هاي احتمالي است.)
شماره تلفن برندگان مسابقه شماره 17:


</TEXT>
</DOC>
<DOC>
<DOCID>HAM2-851117-012</DOCID>
<DOCNO>HAM2-851117-012</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
آخرين جزئيات از نحوه عرضه سهام فولاد مباركه
توافق سه جانبه براي عرضه سهام فولاد مباركه تا 3 هفته آينده
</TITLE>
<TEXT>
مسئولان سازمان هاي خصوصي سازي، بورس و وزارت صنايع براي عرضه سهام فولاد مباركه در بورس، تا 3 هفته آينده، به توافق رسيدند.
به گفته غلامرضا حيدري كردزنگنه، رئيس هيأت عامل سازمان خصوصي سازي، تا پايان بهمن ماه و حداكثر تا 3 هفته ديگر، 5 درصد سهام فولاد مباركه در بورس عرضه مي شود و در اين خصوص با وزارت صنايع، سازمان بورس و مديرعامل شركت فولاد مباركه توافق هاي لازم انجام شده است. به گزارش سازمان خصوصي سازي، او به عرضه پنج درصد سهام مس اشاره كرد و گفت: پيش بيني مي شود شركت ملي مس 500 ميليارد تومان در 10 ماه سود داشته باشد. اين شركت در مدت يادشده سود پيش بيني شده در بودجه اش را به طور كامل پوشش داده است. وي افزود: در اين صورت بايد منتظر اعلام پوشش 100 درصدي سود اعلام شده و تعيين سودي معادل 922 ريال به ازاي هر سهم شركت مس در روزهاي آينده باشيم. به گفته او تا پايان بهمن ماه و حداكثر تا سه هفته ديگر، 5 درصد سهام فولاد مباركه در بورس عرضه مي شود. در اين خصوص با وزارت صنايع، سازمان بورس و مديرعامل شركت فولاد مباركه توافق هاي لازم انجام شده است.
گروه بورس- عضو هيأت مديره سازمان بورس و اوراق بهادار از ارائه اطلاعات فولاد مباركه، براي عرضه در بورس تهران خبر داد.
سيدعلي حسيني عضو هيأت مديره سازمان بورس و اوراق بهادار با اعلام اين خبر افزود: روز يكشنبه شركت فولاد مباركه اطلاعات لازم را براي عرضه سهام اين شركت به بورس ارسال كرد.
وي با بيان اينكه شركت بورس در حال درج نام اين شركت در تابلوي بورس است، گفت: به محض درج نام شركت فولاد مباركه مراحل بعدي براي عرضه سهام اين شركت در بازار سرمايه انجام خواهد شد. به گفته حسيني، سرمايه اين شركت يك هزار و 580ميليارد تومان برآورد شده است. فولاد مباركه دومين شركت دولتي مشمول اصل 44 قانون اساسي، پس از شركت ملي صنايع مس ايران است كه بايد سهام آن تا انتهاي سال جاري در بورس تهران عرضه شود.
آخرين اطلاعات دريافتي حاكي است: سرمايه شركت فولاد مباركه 15ميليارد و 800 ميليون سهم يك هزار ريالي است. همچنين سود عملكرد اين شركت در سال گذشته 583 ميليارد تومان و سود هرسهم آن 369 ريال بوده است. سهامدار اصلي شركت فولاد مباركه، سازمان توسعه و نوسازي معادن و صنايع معدني ايران(ايميدرو)است كه در حال حاضر بيشتر از 90 درصد از سهام اين شركت را در اختيار دارد.
شركت فولاد مباركه اصفهان در حال حاضر بزرگترين مجتمع صنعتي كشور است كه سالانه 2/4 ميليون تن فولاد توليد مي كند. اين شركت پودر سنگ آهن مورد نياز خود را از معادن گل گهر و چادرملو تأمين مي كند.
با مصوبه شوراي اقتصاد مبني بر افزايش توليد فولاد در ايران، ظرفيت توليد مجتمع فولاد مباركه در يك برنامه 3 ساله به 9 ميليون تن در سال افزايش خواهد يافت.
در همين حال رئيس كميته عالي واگذاري سهام فولاد مباركه، ضمن تأييد ارسال اطلاعات اين شركت براي پذيرش در بورس گفت: مدارك سهامداران جديد شركت، اطلاعات صورت هاي مالي مياندوره اي با تأييد سازمان حسابرسي و تعيين قيمت مجتمع صبا كه به فولاد مباركه ملحق شده، از محورهاي مهم اين گزارش است. اميرحسين نادري افزود: اين شركت در سال هاي80 تا 84 به ترتيب 105، 104، 269، 651 و 583 ميليارد تومان سود قبل از ماليات داشته است. وي تأكيد كرد: درآمدهاي ارزي حاصل از صادرات اين شركت به 39 كشور در سال هاي 80 تا 84 به ترتيب 118، 134، 112، 440 و 437  ميليون دلار بوده است.
اين شركت در سال 83 يكهزار و600 ميليارد تومان و در سال 84 يكهزار و 700 ميليارد تومان فروش داشته است.
</TEXT>
</DOC>
<DOC>
<DOCID>HAM2-851117-013</DOCID>
<DOCNO>HAM2-851117-013</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
فروش 70 هزار ميليارد تومان سهام دولتي در سال آينده
</TITLE>
<TEXT>
گروه بورس - براساس لايحه بودجه سال 1386 ميزان درآمد دولت از واگذاري سهام شركت هاي دولتي به 70 هزار ميليارد ريال مي رسد كه نسبت به سال جاري 5/8 برابر مي شود.
مركز پژوهش هاي مجلس، در ارزيابي لايحه بودجه86، نوشته، نكته مهم اين لايحه، پيش بيني رقم بسيار كلان 70 هزار ميليارد ريالي براي درآمد حاصل از واگذاري سهام شركت هاي دولتي است كه 40 هزار ميليارد ريال از اين مبلغ جهت پرداخت بدهي هاي دولت استفاده شده و 30هزار ميليارد ريال باقيمانده نيز كه جزء منابع بودجه عمومي است صرف پرداخت هزينه هاي دولت خواهد شد.
</TEXT>
</DOC>
<DOC>
<DOCID>HAM2-851117-014</DOCID>
<DOCNO>HAM2-851117-014</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
ركورد صف هاي خريد شكست
</TITLE>
<TEXT>


گروه بورس- در حالي كه روز گذشته سهامداران با تشكيل صفي معادل 86 ميليون سهم براي خريد سهام شركت مس ركورد جديدي را در بورس به ثبت رساندند، علي صحرايي ناظر معاملات بورس تهران از عرضه فقط10 ميليون سهم اين شركت در مبادلات ديروز خبر داد. وي در گفت وگو با موج گفت: پس از عرضه 3 درصد از سهام اين شركت، 116 ميليون سهم باقي مانده بود كه قرار شد به صورت تدريجي از روز گذشته عرضه شود.
وي با اشاره به افزايش 2 درصدي قيمت اين سهم گفت: شروع معامله ديروز با قيمت 3 هزار و 704 ريال بود كه با 2 درصد افزايش قيمت به 3 هزار و 778 ريال رسيد.
اين گزارش حاكيست، در معاملات ديروز بار ديگر سهامداران براي خريد سهام بانك پارسيان صف بستند، صف هاي خريد سهام اين شركت در چند روز گذشته جمع آوري شده بود. از سوي ديگر صف هاي فروش سهام معدني نيز همچنان پابرجا بود و در اين ميان صف هاي فروش شركت توسعه معادن روي نسبت به روزهاي گذشته سنگين تر شده بود.ديروز همچنين نماد شركت سيمان داراب در بورس بسته شد.
برپايه اين گزارش، سازمان خصوصي طي روزهاي آينده سهام شركت هاي سيمان داراب و بين المللي محصولات پارس را در بورس عرضه خواهد كرد. سازمان خصوصي سازي در روز 17 ماه جاري 16/5 درصد از سهام شركت بين المللي محصولات پارس معادل 258هزار سهم را به نرخ پايه 16 هزار و 834 ريال و 19 درصد از سهام سيمان داراب را معادل 5/47 ميليون سهم به قيمت پايه 3 هزار و 582 ريال در روز 18 بهمن ماه در بورس عرضه خواهد كرد.
</TEXT>
</DOC>
<DOC>
<DOCID>HAM2-851117-015</DOCID>
<DOCNO>HAM2-851117-015</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
روندها
بازي سهام بانك ها
</TITLE>
<TEXT>
گروه بورس - با وجود كاهش تمايل سرمايه گذاران به خريد سهم در يك ماه گذشته، گروه بانكداري از جمله پرطرفدارترين گروه ها در بين سهامداران و سرمايه گذاران حقيقي و حقوقي بوده اند. از دلايل اقبال بازار به اين گروه
مي توان به وابستگي كمتر اين گروه به مسائل سياسي اشاره كرد. در زير، روند نقل و انتقال سهام شركت هاي اين گروه از ابتداي بهمن ماه آورده شده است.
بانك پارسيان: تعداد سهامداران اين بانك به 77هزار نفر رسيده است. از ابتداي بهمن ماه بيشترين حجم معاملات بر سهم اين بانك را صندوق نفت با 1566هزار سهم داشته و توانسته درصد سهامداران خود را در اين شركت به 6/1 درصد برساند. سرمايه گذاري تدبير نيز از ديگر شركت هايي است كه خريدار سهام اين بانك بوده است. سرمايه گذاري تدبير طي يك مرحله اقدام به خريد 6/4 ميليون سهم بانك پارسيان كرده و درصد مالكيت خود را تا 2/2درصد افزايش داده است. همچنين شركت كنزاينوستمنت تعداد 4/6 ميليون سهم اين شركت را در يك مرحله خريده است.
بانك اقتصاد نوين: سرمايه گذاري ساختمان از فعال ترين سهامداران عمده بانك اقتصادنوين در بهمن ماه بوده كه تعداد يك ميليون سهم را در دو مرحله خريداري كرده و درصد سهامداري خود را تا 1/1درصد بالا برده است. سرمايه گذاري بانك ملي نيز تعداد 580 هزار سهم بانك اقتصاد نوين را خريده است، شركت تأمين مسكن نوين نيز 167هزار سهم را خريده است. اين شركت اكنون سهامدار 5/2 درصد بانك اقتصاد نوين است.
بانك كارآفرين: 200 هزار سهم اين بانك را در يك مرحله شركت پرشيا استحكام خريده است. شركت سرمايه گذاري كارآفرين هم طي دو مرحله اقدام به خريد 217هزار سهم كرده و توانسته درصد مالكيت خود را به 7/1 درصد برساند. بقيه خريداران اين شركت سهامداران حقيقي بالاي يك درصد بوده اند . جالب اينجاست كه هيچ يك از فروشندگان اين سهم از ابتداي بهمن ماه تا كنون سهامداران عمده بانك ها نبوده اند و اكثر سهام را سهامداران حقيقي فروخته اند.
ira tahlil. com
</TEXT>
</DOC>
<DOC>
<DOCID>HAM2-851117-016</DOCID>
<DOCNO>HAM2-851117-016</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
مپنا هم به فهرست انتظارعرضه سهام پيوست
</TITLE>
<TEXT>
واحد مركزي خبر: رئيس سازمان بورس و اوراق بهادار كشور تأكيد كرد، بازار سرمايه ايران با ورود شركت هاي بزرگ دولتي مانند مس مي تواند خود را با بورس هاي پيشرفته منطقه و بين المللي مقايسه كند.
علي صالح آبادي گفت: مقدمات واگذاري 5 درصد سهام شركت فولاد مباركه و شركت مديريت پروژه هاي نيروگاهي مپنا در دست تهيه است كه با ورود آنها بورس كشور از قابليت بيشتري براي مقايسه با همتاهاي پيشرفته خود برخوردار خواهد شد.
سخنگوي سازمان بورس افزود: اطلاعات شركت فولاد مباركه براي درج نام آن در تابلوهاي بورس آماده است و بايد اطلاعات مالي آن تكميل شود تا وضعيت ارزش سهام آن مشخص شود.
</TEXT>
</DOC>
<DOC>
<DOCID>HAM2-851117-017</DOCID>
<DOCNO>HAM2-851117-017</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
صعود دوباره شاخص
</TITLE>
<TEXT>
گروه بورس- شاخص كل بورس تهران روز گذشته تحت تأثير سهام شركت مس افزايش يافت.
سهام شركت ملي صنايع مس ايران روز گذشته براي اولين بار در بورس تهران عرضه شد. براساس اين گزارش، در معاملات ديروز شاخص كل بازار سهام با 9 واحد افزايش به 9 هزار و 846 رسيد، كه در اين ميان شركت ملي مس با 5/11 واحد تأثير مثبت بيشترين نقش را در صعود شاخص داشت. ديروز شاخص بازده بازار و صنعت نيز هر كدام به ترتيب 30 و 12 واحد افزايش يافتند اما در مقابل شاخص واسطه گري هاي مالي 95 واحد كاهش يافت. ديروز همچنين سايپا و ايران خودرو از ديگر شركت هايي بودند كه در صعود شاخص نقش داشتند.
</TEXT>
</DOC>
<DOC>
<DOCID>HAM2-851117-018</DOCID>
<DOCNO>HAM2-851117-018</DOCNO>
<ORIGINALFILE>/1385/851117/news/_bourse.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
خريداران سهام مس
</TITLE>
<TEXT>
گروه بورس- مدير عامل شركت بورس اوراق بهادار ماهيت خريداران سهام شركت مس را اعلام كرد.
علي رحماني، در گفت وگو با ايسنا، ضمن اعلام اين مطلب، به عرضه سهام مس اشاره كرد و گفت: لزوماً همه خريداران اين سهام دولتي نبوده اند، اما يك سري صندوق هاي بازنشستگي، بيمه ها و اشخاص حقيقي به خريد اين سهام پرداختند اما نمي توان گفت، دولتي ها تنها به خريد سهام اقدام كرده اند بلكه بخش خصوصي هم حضور داشته است. وي افزود: مطالعاتي در حال انجام است كه در عرضه سهام دولتي بي دردسرتر عمل كنيم.
</TEXT>
</DOC>
<DOC>
<DOCID>HAM2-851117-019</DOCID>
<DOCNO>HAM2-851117-019</DOCNO>
<ORIGINALFILE>/1385/851117/news/_cinema.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
مازيار ميري كارگردان پاداش سكوت:
دين ام را به جنگ ادا كردم
مريم درستاني پرويز پرستويي درپاداش سكوت
</TITLE>
<TEXT>



مازيار ميري در آستانه 35 سالگي سومين فيلم بلند خود را با نام پاداش سكوت كارگرداني كرده و آن را به بيست و پنجمين جشنواره فيلم فجر رسانده است. او كه فارغ التحصيل تدوين از دانشكده صدا و سيماست فعاليت سينمايي خود را از سال 75 با كارگرداني فيلم كوتاه آغاز كرد. قطعه ناتمام و به آهستگي فيلم هاي قبلي اين كارگردان جوانندكه براي دومي سال گذشته برنده جايزه نگاه طلايي از جشنواره بين المللي فيلم فريبورگ سوئيس شد و براي اولي در بخش مسابقه بين الملل جشنواره فجر 6 سال پيش ديپلم افتخار گرفت.
پاداش سكوت فيلمي جنگي است كه تا چند روز پيش مراحل توليد خود را پشت سر مي گذاشت و با فشار فراوان به جشنواره رسيد. هر چند كه مازيار ميري گفته نسخه ارايه شده نسخه صفر است. با او درباره اين فيلم به گفت وگو نشستيم.
***
* به آهستگي را آن طور كه قبلاً گفته بوديد از مصراع شعري از فردوسي گرفتيد. به آهستگي مرد توان شد. ظاهرا تحت تأثير رمان به آهستگي اثر ميلان كوندرا هم بوده ايد. پاداش سكوت هم تحت تأثير رمان خاصي است؟
- بله، از يك كتاب نام آن را وام گرفتم.
* حتماً اسم كتاب را نمي گوييد و اين كه تا چه ميزان تحت تأثير آن فيلمتان را ساخته ايد.
- به شما مي گويم اما مي خواهم كه امانت داري كنيد و ننويسيد.
* چرا؟
- چون اين توافقي است ميان من و نويسنده كتاب.
* يعني در پايان فيلم هم نمي خواهيد بنويسيد برداشت آزاد از كتاب[...]؟
- حداقل تا زمان اكران فيلم همين طور خواهد بود. با نويسنده كتاب هم به اين توافق رسيده ايم. اما در اكران فيلم قطعاً از نويسنده و كتاب نام خواهيم برد. چون يكي از سكانس هاي فيلم برداشتي از اين كتاب است.
* طرح فيلم از كجا آمد؟
- من طرحي داشتم كه آن را براي فرهاد توحيدي تعريف كردم، ايشان فيلمنامه را نوشتند همزمان طرح را با محسن علي اكبري در ميان گذاشتم و با او به توافق رسيديم كه اين فيلم را توليد كنيم.
* زمان توليد فيلم به آهستگي ظاهراً برخي دوستان پيشنهاده داده بودند كه از قيد آن بگذريد و به سراغ سوژه هاي ديگر برويد. آيا زمان ساخت اين فيلم هم چنين پيشنهادهاي اميدواركننده اي داشتيد؟
- اتفاقاً در اين كار هم فكر مي كنم زمين و آسمان تلاش كردند تا اين فيلم ساخته نشود، اگر همت و تلاش تهيه كننده نبود، اين كار ساخته نمي شد. موضوع اين فيلم دغدغه محسن علي اكبري بود كه خودش از بچه هاي جنگ است. به خاطر همين همت او هم تا اين مرحله پيش رفت.
* حتماً منظورتان از زمين و آسمان كساني هستند كه فكر مي كنند سينماي دفاع مقدس متعلق به گروه خاصي است؟
- دقيقاً. از زماني كه اين كار مي خواست شروع شود، احساس كردند قرار است جاي آنها گرفته شود در صورتي كه اين ژانر ارث كسي نيست. هر كس به اندازه خودش سهم دارد و بايد درباره اين موضوع به اندازه خود اداي دين كند. من اداي دين كردم. البته من تنها نبودم و دوستان ديگري هم به ما ياري رساندند. مثلاً امير اثباتي به عنوان طراح صحنه و لباس، از ابتداي نگارش فيلمنامه و نوشتن طرح با من بود. او فكرهاي خوبي داشت؛ فكري كه ما با آن توانستيم سكانس اصلي فيلم را كه تا حالا در سينماي ايران تجربه نشده بود، عملي كنيم.
* منظورتان همان سكانس انتهايي فيلم است كه زير آب فيلمبرداري شده؟
- بله امير اثباتي براي اين صحنه يك استخر ساخت چون در اين فصل امكان نداشت بتوانيم در رودخانه اروند اين صحنه را فيلمبرداري كنيم. با اين طراحي ديديم كه مي شود با دوربين 35 ميليمتري صحنه هاي زيرآب را فيلمبرداري كرد.
* شنيده شده كه فيلمبردار خودش كار كرده و هيچ نظارتي بر روي فيلمبرداري او نشده اين درست است؟
- نه، آقاي ساشا ميكه كه تاكنون تجربه اين كار را در آلمان داشته، زير نظر بهرام بدخشاني فيلمبردار فيلم اين كار را كرد، يعني آقاي بدخشاني طراحي تمام پلانها را كرده بود و ساشا ميكه فقط آن را اجرا كرد و انصافاً خوب هم اجرا كرد. ما روزهاي اول فيلمبرداري آن سكانس را گرفتيم، چون بايد روي آن افكت گذاري مي شد و نمي توانيم زمان را از دست بدهيم.
* رضا كيانيان و پرويز پرستويي چطور انتخاب شدند؟
- جستجو در فيلم حرف اول را مي زند و ما بايد سكانس به سكانس و پلان به پلان جلو مي رفتيم لذا چاره اي نداشتيم جز اينكه از بازيگران حرفه اي استفاده كنيم كه توان نگهداري حس خودشان را داشته باشند.
* دغدغه شما در به آهستگي قضاوت درباره آدمها بود در اين كار چه نگاهي داشتيد؟
- در به آهستگي همه دغدغه ام اجتماع و آدمهاي آن بود، آدمهايي كه براي آنها در اجتماع مسائل و مشكلاتي به وجود مي آيد.
اين فيلم هم همان است، فرقي با آن دو فيلم قبلي ندارد. آن دو مضمون اجتماعي داشتند و مضمون پاداش سكوت هم اجتماعي است. موضوع آدمهاي جنگ مدتها ذهنم را به خود مشغول كرده بود اما درون سينماي خودم. اين موضوع را دوستان و همكاران ديگري هم تجربه كرده اند به عنوان مثال ابراهيم حاتمي كيا كه بهترين نمونه آنهاست. نمونه اي كه به خوبي به جنگ و مسائل پس از جنگ مي پردازد. اما من مي خواستم راجع به سينمايي كه خودم مي خواهم، صحبت كنم و فيلم بسازم. در هر حال من دوست داشتم راجع به آدمهايي كار كنم كه اگر آنها نبودند و به موقع مقابل دشمن نمي رفتند ما آرامش كنوني را نداشتيم. من خارج از جناح هاي سياسي و خط كشي هاي روشنفكري فكر مي كنم كه ما مديون آنها هستيم. آن هم در جامعه اي كه باور آدمها كمرنگ شده و همه دارند به خودشان فكر مي كنند.
* فضاي فيلم كاملاً جنگي است؟
- فيلم كاملاً در سال 85 مي گذرد. كاملاً هم امروزي و معاصر است بجز يك سكانس كه فلاش بك است و از كل ماجرا به ما خبر مي دهد. اين كه چه اتفاقي اتفاده و چه بر اين آدم ها از جمله اكبر كه نقش او را پرويز پرستويي بازي مي كند گذشته است. آن وقت خودتان بقيه اش را قضاوت مي كنيد.
* آدمهاي شما در به آهستگي معمولاً كارگر بودند در پاداش سكوت متعلق به كدام طبقه هستند؟
- چيدمان آدمها در به آهستگي را پرويز شهبازي انجام داد. در حال حاضر زندگي مردم در عين آپارتمان نشيني بسيار در هم تنيده شده است و اين چيدمان را شهبازي از فرهنگ و ساختاري كه فعلاً در جامعه وجود دارد، ساخت. اكبر در پاداش سكوت يك بازمانده است. او فعلاً بليت فروش شركت واحد است.آدمي كه سالهاي جنگيده حالا كابوسي ذهنش را اذيت مي كند. مي خواهد بداند چه اتفاقي برايش افتاده، جستجو براي يافتن حقيقت حرف اصلي اين فيلم است.
* با توجه به تم فيلم كه جستجوست، لابد تغيير لوكيشن تان زياد بود؟
بله، ما معمولاً در هر لوكشين يك تا دو روز بيشتر نمي مانديم چون قصه اجازه نمي داد، اين فيلم پرلوكشين است. يك تيم حرفه اي هم كه همه شان دغدغه  اين نوع سينما را داشتند دور هم جمع شدند، حتي تيم بازيگري كه تا حالا كمتر دور هم جمع شده بودند اميدوارم پايان فيلم شرمنده آنها نشوم.
* رضا كيانيان چگونه نقشي دارد، او هم بازمانده است؟
- بله او نقش حاج احمد ايرواني را بازي مي كند كه فرمانده يك گروه 11 نفره بوده كه بازمانده جنگ هستند. هر كدام از بازيگران ديگر مثل فرهاد اصلاني، آتيلا پسياني، مهتاب كرامتي هم يك جوري به اين 11 نفر ربط دارند.
* چند نفر از اين 11 نفر بازمانده اند؟
- بعضي شان شهيد شده اند و فقط 5 6 نفر مانده اند. كه هر كدام ويژگي خاص خودشان را دارند.
</TEXT>
</DOC>
<DOC>
<DOCID>HAM2-851117-020</DOCID>
<DOCNO>HAM2-851117-020</DOCNO>
<ORIGINALFILE>/1385/851117/news/_cinema.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
نگاه
فصلي تازه در سينماي دفاع مقدس
</TITLE>
<TEXT>
گروه ادب و هنر- در سال هاي نه چندان دور، خيلي از كساني كه مي خواستند وارد سينماي حرفه اي شوند، كارشان را با يك فيلم جنگي آغاز مي كردند.
حمايت هايي كه از توليد فيلم جنگي صورت مي گرفت، بستر را براي ورود فيلمسازان كم تجربه فراهم مي كرد. به همين خاطر سياه مشق هاي زيادي به خصوص در سال هاي اوليه دهه 70، در ژانر دفاع مقدس ساخته شدند. جالب اين كه تقريباً تمام اين كارگردانان، در فيلم هاي بعدي شان به سراغ گونه هاي ديگر رفتند و ديگر فيلم جنگي نساختند. در واقع سينماي جنگ كه بي شك مهم ترين دستاورد سينماي پس از انقلاب در گونه هاي سينمايي است، به مثابه سكوي پرشي براي ورود به سينماي حرفه اي استفاده مي شد. به همين خاطر بود كه جز چند استثنا، تمام داشته هاي سينماي جنگ را آثار فيلمسازاني چون ابراهيم حاتمي كيا، رسول ملاقلي پور، كمال تبريزي و احمدرضا درويش تشكيل مي دادند.
به همين خاطر هر گاه اين فيلمسازان به جاي فيلم جنگي، در گونه هاي ديگر فيلم مي ساختند، نفس هاي سينماي دفاع مقدس به شماره مي افتاد.امسال اما اتفاق ديگري افتاده است و در غياب تمام فيلمسازان برجسته سينماي دفاع مقدس، شاهد حضور پربار اين ژانر در جشنواره هستيم. حالا موقعيت كاملاً بر عكس شده است. يعني فيلمسازاني كه تاكنون در ژانرهاي ديگر فيلم ساخته و به موفقيت هم رسيده بودند، به سراغ فيلم جنگي آمده اند. يعني اين بار نه از اعتبار سينماي جنگ براي ورود به سينماي حرفه اي كه از اعتبار فيلمساز براي اعتلاي اين سينما استفاده شده است. اين چنين است كه خسرو سينايي، مازيار ميري، كيومرث پوراحمد و... امسال اولين تجربه هايشان در گونه  سينماي دفاع مقدس را به تصوير كشيده اند.حالا ديگر سينماي دفاع مقدس در انحصار چند نام آشنا نيست. به نظر مي رسد كه ژانر جنگي به تدريج به فرآيندي كاملاً طبيعي در سينماي ما بدل شده است.البته همه چيز به كيفيت فيلم هاي جنگي جشنواره امسال بستگي دارد. هر چند پيشينه اين سينماگران و تسلط شان به ابزار، اين اميدواري را ايجاد مي كند كه شاهد رقم خوردن فصلي تازه در سينماي دفاع مقدس باشيم.
</TEXT>
</DOC>
<DOC>
<DOCID>HAM2-851117-021</DOCID>
<DOCNO>HAM2-851117-021</DOCNO>
<ORIGINALFILE>/1385/851117/news/_cinema.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
سايه روشن
جايزه گيلد براي جدا افتاده
</TITLE>
<TEXT>
جايزه بهترين كارگردان جوايز معتبر سينمايي guild به مارتين اسكورسيزي، براي فيلم جدا افتاده اهدا شد. جوايز سينمايي guild از جمله شاخصه هاي تعيين كننده  براي انتخاب بهترين هاي اسكار محسوب مي شود و برندگان اين جوايز، از شانس بيشتري براي كسب جايزه اسكار برخوردار خواهند بود.
</TEXT>
</DOC>
<DOC>
<DOCID>HAM2-851117-022</DOCID>
<DOCNO>HAM2-851117-022</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
افتتاح بزرگترين موزه كاريكاتوردر تبريز
</TITLE>
<TEXT>
تبريز- خبرنگار همشهري: با حضور كارتونيست هاي داخلي و خارجي بزرگترين موزه كاريكاتور خاورميانه دهم اسفند ماه در محل سابق كتابخانه ملي تبريز(باغ گلستان)افتتاح مي شود.
بقال اصغري رئيس انجمن كاريكاتور تبريز خبر از برگزاري ششمين جشنواره بين المللي كاريكاتور در اسفندماه سال جاري تحت عنوان پادشاهان طاغوت داد و افزود: از آثار منتخب اين جشنواره نمايشگاهي در نگارخانه ميرعلي تبريزي، گالري استاد ياسمي خانه فرهنگ و تالار تجربه مجتمع فرهنگي و هنري تبريز برپا خواهد شد.
به آثار برگزيده جشنواره به ترتيب نفرات اول تا سوم، يك هزار، پانصد و 250 يورو و به 10 تن برگزيده بعدي تنديس و ديپلم افتخار اهدا مي شود.
</TEXT>
</DOC>
<DOC>
<DOCID>HAM2-851117-023</DOCID>
<DOCNO>HAM2-851117-023</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
از سوي نظام وظيفه اعلام شد
سقف مجاز سنوات تحصيلي مشمولان
</TITLE>
<TEXT>
گروه اجتماعي- سازمان نظام وظيفه ناجا با صدور بخشنامه اي به وزارتخانه هاي علوم، تحقيقات و فناوري، بهداشت درمان و آموزش پزشكي، آموزش و پرورش و همچنين سازمان مركزي دانشگاه آزاد اسلامي، ضوابط مربوط به سقف مجاز سنوات تحصيلي دانشجويان را تشريح كرد.
براساس بخشنامه جديد سازمان نظام وظيفه ناجا سقف مجاز سنوات تحصيلي براي مشمولان دوره هاي مختلف بين 3 تا 8 سال در نوسان است. به طوري كه دانشجويان دوره كارداني حداكثر 3سال و دانشجويان دوره دكتراي پيوسته حداكثر تا 8 سال فرصت دارند خدمت سربازي خود را به تأخير بيندازند تا فارغ التحصيل شوند.
</TEXT>
</DOC>
<DOC>
<DOCID>HAM2-851117-024</DOCID>
<DOCNO>HAM2-851117-024</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
واگذاري بخش حمايتي بهزيستي تكذيب شد
</TITLE>
<TEXT>
گروه اجتماعي- خبر واگذاري بخش حمايتي سازمان بهزيستي به كميته امداد تكذيب شد.
خبر واگذاري بخش حمايتي سازمان بهزيستي به كميته امداد امام خميني در حالي كه از سوي يك نماينده مجلس شوراي اسلامي تائيد شده بود ساعتي بعد تكذيب شد.
بعد از ظهر روز گذشته محمد عباسپور عضو كميسيون اجتماعي مجلس شوراي اسلامي خبر از تصويب جداسازي بخش حمايتي سازمان بهزيستي كشور در كميسيون اجتماعي مجلس را داد و ساعتي پس از آن گفته هايش را تكذيب كرد.
وي در پي تكذيب گفته هايش توضيح داد كه پيشنهاد وزارت رفاه و تامين اجتماعي واگذاري بخش حمايتي به كميته امداد امام است اما اين پيشنهاد در حال حاضر در كميسيون اجتماعي در حال بررسي توسط اعضا است.
وي به يكي از خبرگزاريها گفته بود: قرار گرفتن 500 هزار نفر از مددجويان مستمري بگير سازمان بهزيستي زير نظر كميته امداد امام خميني به تصويب كميسيون اجتماعي مجلس شوراي اسلامي رسيد. در بخش ديگري از اين خبر وي گفته بود كه كميسيون اجتماعي مجلس شوراي اسلامي با تصويب اين موضوع، در جلسه امروز خود مقرر كرد بهزيستي متولي درمان، دارو و بيمه اين تعداد از مددجويان باشد.
اين عضو كميسيون اجتماعي مجلس شوراي اسلامي در حالي از تصويب قانون فوق سخن گفته كه ماده 95 قانون برنامه چهارم توسعه اقتصادي اجتماعي و فرهنگي جمهوري اسلامي دولت را مكلف كرده است، به منظور استقرار عدالت و ثبات اجتماعي، كاهش نابرابري هاي اجتماعي و اقتصادي، كاهش فاصله دهك هاي درآمدي و توزيع عادلانه درآمد در كشور و نيز كاهش فقر و محروميت و توانمندسازي فقرا، از طريق تخصيص كارآمد و هدفمند منابع تأمين اجتماعي و يارانه هاي پرداختي، برنامه هاي جامع فقرزدايي و عدالت اجتماعي را با محورهاي ذيل تهيه و به اجرا بگذارد و ظرف مدت شش ماه پس از تصويب اين قانون، نسبت به بازنگري مقررات و همچنين تهيه لوايح براي تحقق سياستهاي ذيل اقدام نمايد.
اين در حالي است كه كميته امداد امام خميني(ره)يك نهاد عمومي است كه اصلاح در اساسنامه آن از حيطه وظايف قوه مجريه خارج بوده و تنها با استعلام از مقام معظم رهبري
امكان پذير است.
به گفته عباسپور، اين مصوبه، پس از تصويب نهايي در مجلس، از سال 86 اجرايي مي شود. وي در خصوص افزايش بودجه كميته امداد به خاطر واگذاري حمايت از اين تعداد مددجوي سازمان بهزيستي افزود: افزايش بودجه كميته امداد پيش بيني شده، اما ميزان آن به طور كامل مشخص نيست.
به نظر مي رسد اعلام زودهنگام خبر واگذاري بخش حمايتي بهزيستي به كميته امداد از سوي برخي نمايندگان آن هم پيش از بررسي و تصويب نهايي بيشتر تمايلات اين افراد را بازتاب مي دهد تا تصميم مجلس.
</TEXT>
</DOC>
<DOC>
<DOCID>HAM2-851117-025</DOCID>
<DOCNO>HAM2-851117-025</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
ترميم مستمري بازنشستگان تأمين اجتماعي
</TITLE>
<TEXT>


گروه اجتماعي- مستمري برخي بازنشستگان سازمان تأمين اجتماعي كه داراي سابقه پرداخت حق بيمه بالا بودند، ترميم شد.
به گزارش روابط عمومي سازمان تأمين اجتماعي آن دسته از مستمري بگيران كه داراي سابقه پرداخت حق بيمه بالا بوده  اما به دلايلي مستمري دريافتي آنان در سال جاري كمتر از 350 هزار تومان در ماه است در صورت داشتن شرايط لازم مشمول ترميم مستمري مي شوند.
در بخشنامه اي كه از سوي مديرعامل سازمان تأمين اجتماعي كشور صادر شده آمده است: اين سازمان به منظور حمايت بيشتر از مستمري بگيراني كه داراي سابقه پرداخت حق بيمه بالا بوده، تاريخ برقراري مستمري آنان مربوط به قبل از سال 83 است و پرونده آنان در تاريخ 1/1/85 در رديف پرونده هاي فعال قرار داشته باشدهمچنين مستمري استحقاقي آنان در زمان برقراري بالاتر از حداقل دستمزد زمان برقراري بوده و مستمري دريافت آنان در تاريخ 1/1/85 كمتر از 350 هزار تومان باشد، صادر شده است.
بر اين اساس همه بازنشستگان،از كارافتادگان كلي و بازماندگاني كه داراي شروط فوق بوده مشمول اين ترميم مستمري خواهند بود و در خصوص پرونده هاي مستمري بازماندگان تبديلي تاريخ برقراري اوليه مستمري بازنشستگي و يا از كارافتادگي كلي ملاك عمل است.
بر پايه اين گزارش، نحوه محاسبه ترميم مستمري براي اين دسته از مستمري بگيران سازمان تأمين اجتماعي بر اساس فرمول( ميزان
مابه التفاوت - 30÷ سابقه *200000 )صورت مي گيرد.
سابقه قابل احتساب در اين فرمول عبارت است از تمامي سوابقي كه در برقراري مستمري مورد محاسبه واقع شده است و سقف سابقه تا 35 سال محسوب خواهد شد كه پس از احتساب مستمري براي اين دسته از افراد از طريق فرمول ذكر شده دريافتي ماهيانه آنان نبايد از مبلغ 350 هزار تومان در ماه بيشتر شود. گفتني است تمامي مستمري بگيراني(به استثناء مشمولين تبصره 4 ماده 76)كه مستمري برقراري آنان بالاتر از حداقل دستمزد زمان برقراري بوده و مبلغ مستمري ماهيانه آنان در تاريخ 1/1/85 بين 150 تا 200 هزار تومان باشد با توجه به سابقه پرداخت حق بيمه به شرح زير محاسبه مي گردد:
تا 25 سال سابقه، 5 هزار تومان-25 تا 30 سال سابقه، 7 هزار تومان-30 سال و بيشتر9، هزار تومان.
براي تمامي از كارافتادگان كلي مشمول اين افزايش بدون در نظر گرفتن ميزان سابقه پرداخت حق بيمه آنها و تمامي مشمولين تبصره 4 ماه 76 كه مبلغ مستمري ماهيانه آنها در زمان 1/1/85 كمتر از 200 هزار تومان باشد، ماهيانه مبلغ 9 هزار تومان به مستمري اين افراد اضافه مي شود.در اين بخشنامه واحدها مكلف شده اند پس از نصب سيستم نرم افزاري مربوطه و بررسي پرونده ها در صورت حائز شرايط بودن اين افراد نسبت به پرداخت
مابه التفاوت حاصله از ابتداي سال جاري به همراه اولين مستمري براي اين دسته از افراد پرداخت نمايند.
</TEXT>
</DOC>
<DOC>
<DOCID>HAM2-851117-026</DOCID>
<DOCNO>HAM2-851117-026</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
ساخت بازداشتگاه هاي موقتدر مراكز استان
</TITLE>
<TEXT>
ايلنا:معاون امور قضايي سازمان زندان ژها و اقدامات تأميني گفت: بازداشتگاه ژهاي موقت بايد در كوتاه ژترين زمان در مراكز استان ژها تشكيل شود و سازمان زندان ژها اين موضوع را با جديت پيگيري مي ژكند.
غلامعلي محمدي، معاون امور قضايي سازمان زندان ژها و اقدامات تأميني، گفت: آيين ژنامه تشكيل بازداشتگاه ژهاي موقت در 30 آبان ژ ماه سال جاري تصويب و به سازمان زندان ژها ابلاغ شده كه بر اساس آن در هر يك از مراكز استان ژها بازداشتگاه ژهاي موقت راه ژاندازي خواهد شد. وي با اشاره به اينكه برخي متهمان بايد در محل ژهايي به غير از زندان نگهداري شوند، افزود: براي عدم معرفي اين افراد به زندان ژها، مكانيزم بازداشتگاه ژهاي موقت پيش ژبيني شده است كه محل مناسبي براي نگهداري اين افراد خواهد بود. محمدي خاطرنشان كرد: براي برخي متهمان بازداشت موقت صادر مي ژشود، زيرا بيم فرار و تباني آنان با غير، وجود دارد و بنابراين چاره ژاي جز نگهداري اين افراد در زندان ژها وجود ندارد. معاون امور قضايي سازمان زندان ژها و اقدامات تأميني گفت: براي متهماني كه در روز صدور قرار وثيقه يا كفالت، نمي ژتوانند وثيقه خود را توديع كرده يا كفيل معرفي كنند، بايد شرايطي فراهم شود كه روانه زندان نشوند. به گفته وي، بايد به اين متهمان فرجه لازم داده شود تا نسبت به معرفي كفيل يا توديع وثيقه اقدام كنند. معاون امور قضايي سازمان زندان ژها و اقدامات تأميني با اشاره به راه ژاندازي بازداشتگاه ژهاي موقت، افزود: متهماني كه براي آنان قرار صادر شده مدت 30 روز در بازداشتگاه ژهاي موقت نگهداري مي ژشوند كه در آنها تسهيلاتي براي آنان فراهم خواهد شد و شرايط نگهداري در اين بازداشتگاه ژها با زندان كاملاً متفاوت است. وي تصريح كرد: در صورتي كه متهمان بعد از 30 روز نسبت به معرفي كفيل يا توديع وثيقه اقدام نكنند، روانه زندان خواهند شد.
</TEXT>
</DOC>
<DOC>
<DOCID>HAM2-851117-027</DOCID>
<DOCNO>HAM2-851117-027</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
سقف مجاز سنوات تحصيلي مشمولان خدمت وظيفه عمومي اعلام شد
</TITLE>
<TEXT>
گروه اجتماعي- با آغاز ثبت نام دانشجويان در نيم سال دوم تحصيلي سال جاري و آزمون سراسري سال تحصيلي 86-87 دانشگاه ها و مؤسسات آموزش عالي كشور، مجدداً ضوابط و سقف مجاز تحصيلي مشمولان خدمت وظيفه عمومي طي بخشنامه اي به وزارتخانه هاي مربوطه ابلاغ شد.
سازمان نظام وظيفه ناجا با صدور بخشنامه اي به وزارتخانه هاي علوم، تحقيقات و فناوري، بهداشت درمان و آموزش پزشكي، آموزش و پرورش و همچنين سازمان مركزي دانشگاه آزاد اسلامي، ضوابط مربوط به سقف مجاز سنوات تحصيلي دانشجويان را تشريح كرد.
بر اساس اين ابلاغيه سقف مجاز تحصيلي مشمولان خدمت وظيفه عمومي در دانشگاه ها شامل ديپلم به كارداني 3 سال، ديپلم به كارشناسي 6 سال، ديپلم به كارشناسي ارشد 8 سال، ديپلم به دكتراي پزشكي پيوسته 8 سال، كارداني به كارشناسي 3 سال، كارشناسي به كارشناسي ارشد 3 سال و دكتراي ناپيوسته 5 سال است.
همچنين محاسبه مدت مجاز تحصيل دانشجويان شاغل به تحصيل قبل از سال 1384 با فرمول تقسيم به نسبت شامل مدت تحصيل قبل از مصوبه +(كل واحدهاي مقطع÷ مدت مجاز تحصيل در مقطع * واحدهاي باقي مانده)محاسبه مي شود.
</TEXT>
</DOC>
<DOC>
<DOCID>HAM2-851117-028</DOCID>
<DOCNO>HAM2-851117-028</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
با مردم
</TITLE>
<TEXT>
در انتظار استخدام
@ كاركنان پيماني وزارت بهداشت، درمان و آموزش پزشكي از سال 1381 رسمي نشده اند، در حالي كه هيأت عمومي ديوان عدالت اداري براساس رأي شماره 597 الي 652 مورخ 9/12/83 موضوع ممنوعيت استخدام رسمي و تغيير ندادن و تبديل نكردن وضعيت استخدامي شاغلان پيماني به رسمي را ملغي اعلام داشته است.
معصومي تهران
معماي خودپرداز!
دستگاه هاي خودپرداز بانك ها بايد از ايمني لازم برخوردار باشند تا اين فناوري جديد كه تسهيلات زيادي براي مشتريان فراهم كرده است، پاسخگوي انبوه مراجعان باشد. اينجانب در مراجعه به خودپرداز يكي از شعب بانك صادرات، با كسري موجودي مواجه شدم، پس از مراجعه به بانك، يادآور شدند كه قبلاً از خودپرداز شعبه ديگري پول برداشت كرده ام، در حالي كه هرگز مراجعه اي به دستگاه خودپرداز آن شعبه نداشته ام و كارت سپهرم نيز تنها نزد خودم بوده است، مسئله برداشت از موجودي حسابم براي من به صورت يك معما درآمده است كه اميدوارم مسئولان بانك، آن را حل كنند.
صغري اردشيري تهران
كمبود اتوبوس
هر روز مسير ميدان ولي عصر تا نازي آباد را به صورت رفت و برگشت طي مي كنم، پيش تر اتوبوسهاي خصوصي نيز در اين مسير بودند كه نمي دانم به چه علتي از اين خط خارج شده اند. چون جمعيت زيادي از اين خط استفاده مي كنند اتوبوس هاي بليتي براي اين جمعيت كافي نيست و موجب ازدحام و ايجاد مشكل براي مسافران مي شود افزايش تعداد اتوبوس هاي خصوصي براي پاسخگويي به نياز مسافران ضروري است.
حسيني تهران
زلزله زدگان در انتظار وام
از اداره كشاورزي شهرستان دورود تقاضا داريم، همان گونه كه به متقاضيان ساكن شهر، وام مي پردازند، وام مورد نياز روستاييان زلزله زده را نيز پرداخت نمايند تا آنها موفق به بازسازي  بناهاي ويران شده، از جمله اصطبل ها شوند.
خاني روستاي يزدگرد، دورود
گران فروشي
@شعبه يك شركت خدماتي ايمني كه چند سالي است كپسول هاي آتش نشاني را در اندازه هاي مختلف و توسط بازارياب هاي خود به فروش مي رساند، در اصفهان، اين محصولات و همچنين هزينه بيمه آنها را به مراتب گران تر عرضه مي كند كه جاي رسيدگي دارد.
حميد ناصري اصفهان
گوجه فرنگي در سبد خانوار
تا امسال، سابقه نداشته گوجه فرنگي كه جزو سبد خانوار است، كالاي لوكس تلقي شود. وزارت بازرگاني بهتر است علل ريشه هاي گراني اين قبيل كالاهاي مورد نياز عامه را بررسي و نسبت به رفع آن اقدام نمايد.
زهرا صائمي اسكويي تبريز
تقاضاي انتقال سند
از تعاوني مسكن دانشگاه امام حسين تقاضا مي شود با توجه به اينكه 8 سال از اتمام ساخت مرحله يك كوي دانشگاه حكيميه گذشته است و مبلغ انتقال سند را نيز مدتي است پرداخت كرده ايم، نسبت به انتقال سند مالكيت رسمي به دارندگان آپارتمانها در اين شهرك اقدام كنند.
جمعي از ساكنان فاز يك كوي دانشگاه حكيميه
آلودگي هواي اراك
اراك يك شهر صنعتي است و به همين دليل آلودگي هوا در آن محسوس. لازم است، روش هاي مناسب از قبيل افزايش فضاي سبز، براي كاهش آلودگي هوا در اين شهر به كار گرفته شود.
ميرزايي اراك
دريافتي اندك
در پي فوت پدر خانواده، جهت گرفتن مستمري براي مادرم كه خانه دار است اقدام كرديم، كه 50 درصد حقوق پدر متوفايم را به ايشان تخصيص دادند. آيا ايشان با 150 هزار تومان مي تواند زندگي خود را بچرخاند در حالي كه هيچ گونه درآمد ديگري هم ندارد.
كبري محمدي نژاد
امكانات باري شهرستان ها
مادر سالخورده اي دارم كه نگهداري از ايشان برعهده من يعني تنها پسر اوست اما در شهرستان ما براي من كه دانش آموخته رشته فني هستم كار يافت نمي شود. بايد به جاي تمركز فعاليت هاي صنعتي و تجاري در تهران به فكر شهرستان ها باشيم تا نيازي به مهاجرت جوانان نباشد.
ذوالفقار ت تربت جام
تفاوت سود وام
ابتداي سال 84 با نرخ سود 26 درصد از شركت ليزينگ سرمايه گذاري بانك ملي يك دستگاه پيكان كه مبلغ كل پرداختي آن به 9 ميليون تومان مي رسيد اقدام كرديم اما امسال اين نرخ به 17 درصد كاهش يافته اما هنوز اقساط با سود 26 درصد دريافت مي شود.
احمدرمضاني تهران
تبديل زباله به كمپوست
با احداث كارخانه هاي تبديل زباله به كمپوست در شهرهاي شمال كشورمان، مي توان مسئله قديمي دفع زباله در اين مناطق را فيصله داد. سال هاست در اين مورد بحث به ميان مي آيد، اما قدم عملي برداشته نشده است.
فرامرز چولابي رشت
سطل زباله
از حدود يك سال قبل، به منظور نصب سطل زباله مكانيزه در تقاطع بلوار اباذر جنب داروخانه ثامن، كوچه مريم، كف زمين را كنده اند اما اقدامي براي نصب سطل ها نشده است.
محمد ابراهيم يعقوبي تهران
نظافت اتوبوس هاي شهري
از نظر بهداشتي و نظافت داخل و شيشه هاي بغل، اتوبوس هاي شركت واحد اغلب شرايط مناسبي ندارند. تميز و پاكيزه بودن آنها بر زيبايي شهر خواهد افزود.
علي خاني تهران
</TEXT>
</DOC>
<DOC>
<DOCID>HAM2-851117-029</DOCID>
<DOCNO>HAM2-851117-029</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
آقاي وزير دير به صرافت افتاده است!
مينا شهني
</TITLE>
<TEXT>
عبدالرضا مصري، وزير رفاه و تامين اجتماعي، تشكيل بانك اطلاعاتي را منتفي اعلام كرده است. آقاي وزير دليل تشكيل نشدن بانك اطلاعاتي را وارد نشدن به حوزه خصوصي زندگي مردم اعلام كرده و گفته است: اطلاعات مربوط به تحصيل، درآمد، بدهي، قسط، نشاني محل سكونت، كد پستي، تعداد افراد خانواده، سوابق بيماري فرد و بسياري از موارد ديگر در اين بانك بايد موجود باشد.
وي با اين دليل كه اطلاعات فوق خصوصي اند تشكيل اين بانك را نيازمند كسب اجازه از سوي نمايندگان مجلس شوراي اسلامي بيان كرده است.
نكته جالب توجه در سخنان اخير وزير رفاه اين است كه پس از بحث هاي فراوان بر سر همپوشاني هاي بيمه اي و حمايتي تنها راه براي حل اين معضل ايجاد يك بانك اطلاعاتي عنوان شد.
وزير پيشين رفاه و تامين اجتماعي در ابتداي تابستان سال جاري از تكميل شدن بانك اطلاعات ايرانيان براي افراد تحت پوشش سازمان بهزيستي، كميته امداد، سازمان بيمه خدمات درماني و سازمان بازنشستگي كشوري همراه با كد ملي آنها خبر داد و پس از بركناري پرويز كاظمي نيز علي يوسف پور به عنوان سرپرست وزارت رفاه اوايل پائيز خبر از راه اندازي بانك اطلاعاتي داد، اما پس از سپردن وزارت رفاه به وزير كنوني خبري واضح از بانك اطلاعاتي ايرانيان منتشر نشد، وزير نوآمده تنها يك بار به ايجاد بانك اطلاعاتي توسط كميته امداد امام خميني اشاره كرده و گفت كه اين نهاد بانك اطلاعاتي جامعي از مددجويانش آماده كرده است.
با وجود بودجه 2 ميليارد توماني در نظر گرفته شده براي ايجاد بانك اطلاعاتي ايرانيان به نظر مي رسد پيش از اين كارشناسي مورد نياز درباره لزوم ايجاد اين بانك انجام شده است، چه، نمي توان اختصاص بودجه اي به اين ميزان و تلاش براي به سرانجام رساندن آن را بدون در نظر گرفتن نياز كشور براي فقرزدايي دانست.
وزير رفاه معتقد است بايد روشن شود اين بانك چه مشكلي را رفع مي كند. به نظر مي رسد مصري براي يافتن علت تشكيل بانك اطلاعاتي كمي دير به صرافت افتاده است در حالي كه به پايان سال و در واقع به زمان تمام شدن پروژه بانك اطلاعاتي ايرانيان نزديك مي شويم. وزير رفاه در لزوم تشكيل اين بانك دچار شك و ترديد شده  و را ه اندازي اين بانك و دسترسي به اطلاعات خصوصي افراد را نيازمند مصوبه و مجوز مجلس شوراي اسلامي دانسته است و جالب تر اينكه وي تاكيد كرده است كه قبل از دريافت اين مصوبه براي راه اندازي بانك اطلاعات ايرانيان بايد به مجلس درخواست دهيم. اين جمله به معناي اين است كه هنوز حتي درخواستي از سوي اين وزارتخانه به مجلس ارسال نشده است.
</TEXT>
</DOC>
<DOC>
<DOCID>HAM2-851117-030</DOCID>
<DOCNO>HAM2-851117-030</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
8 استان در همايش منطقه اي توانبخشي
</TITLE>
<TEXT>
قزوين- خبرنگار همشهري: همايش منطقه اي توانبخشي با حضور مديران و نمايندگان سازمان هاي بهزيستي هشت استان كشور در قزوين برگزار شد.معاون توانبخشي سازمان بهزيستي استان قزوين با اعلام اين خبر گفت: اين همايش با موضوع تصويب اجراي دستورالعمل طرح توانبخشي مبتني در جامعه(cbr)به مدت دو روز در قزوين برگزار شد.عزيز رحماني تصريح كرد: يك دسته از خدمات توانبخشي مبتني بر مراكز فقط در سطح شهرها ارايه مي شود، اين در حالي است كه روستاها فاقد اين گونه امكانات هستند. هدف از اجراي اين طرح نيز ارايه خدمات به معلولين در روستاها است كه با تصويب اين طرح در اين همايش به رئيس سازمان بهزيستي كشور ابلاغ خواهد شد.
</TEXT>
</DOC>
<DOC>
<DOCID>HAM2-851117-031</DOCID>
<DOCNO>HAM2-851117-031</DOCNO>
<ORIGINALFILE>/1385/851117/news/_ejtem.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
قانون فرزند خواندگي در انتظار تصويب مجلس
</TITLE>
<TEXT>


مهر: در صورت تصويب اصلاح قانون فرزندخواندگي توسط مجلس شوراي اسلامي، حضانت 9 هزار كودك بهزيستي به خانواده هاي داراي شرايط سپرده مي شود.
ولي الله نصر، در خصوص تسهيل در شرايط واگذاري كودك به خانواده ها افزود: تا كنون از ميان 19 هزار كودك بي سرپرست كه در مراكز بهزيستي نگهداري مي شدند، 10 هزار كودك به خانواده ها واگذار شده اند و در حال حاضر 9 هزار كودك نيز در مراكز بهزيستي وجود دارد.مديركل دفتر شبه خانواده سازمان بهزيستي خاطرنشان كرد: كودكان بي سرپرست و بدسرپرست بهزيستي در 200 خانه كودك و نوجوان غير دولتي و 150 خانه كودك و نوجوان دولتي زندگي مي كنند و به طور ميانگين در هر خانه 20 كودك وجود دارد.وي تاكيد كرد: سالانه 800 تا يك هزار كودك به خانواده ها واگذار مي شوند كه البته تعداد خانواده هاي متقاضي پذيرش كودكان 5 برابر اين تعداد است. در صورت تصويب قانون فرزند خواندگي تعداد كودكان داراي شرايط واگذاري بسيار بيشتر خواهد شد.نصر با اشاره به اينكه يكي از سياست هاي اصلي بهزيستي در سال 86 پيگيري براي تصويب اصلاح قانون فرزندخواندگي است، گفت: از طريق وزارت رفاه و تأمين اجتماعي سال آينده پيگيريهاي لازم انجام خواهد شد تا تصويب اين قانون سريع تر در دستور كار مجلس قرار گيرد.
</TEXT>
</DOC>
<DOC>
<DOCID>HAM2-851117-032</DOCID>
<DOCNO>HAM2-851117-032</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
پرداخت وام 10 ميليون توماني مسكن متوقف نشده است
* احتمال تمديد اعطاي وام 3 ميليون توماني وديعه مسكن*تصويب جزئيات لايحه سازماندهي و حمايت از توليد و عرضه مسكن
</TITLE>
<TEXT>


گروه اقتصادي - به دنبال اعلام برخي خبرها مبني بر توقف اعطاي وام 10 ميليون توماني خريد مسكن يك مقام مسوول در بانك مسكن اعلام كرد: اعطاي اين وام متوقف نشده است و متقاضيان مي توانند وام مورد درخواست خود را از شعب اين بانك دريافت كنند.
وي كه نخواست نامش فاش شود، افزود: از مجموع 2 ميليون ثبت نام كننده اي كه براي دريافت اين وام اعلام آمادگي كرده  بودند، مقرر شد وام فوق به 30 هزار نفر از افراد واجد شرايط كه در طبقه اقشار كم درآمد هستند اعطا شود كه به اين ترتيب اين وام به 21 هزار نفر در شهرهاي كوچك و متوسط و 9 هزار نفر در شهرهاي بزرگ پرداخت شده و مي شود.
اين درحاليست كه برخي از دست اندركاران بازار مسكن به دنبال كاهش توان خريد مالي مردم در پي افزايش 30 درصدي بهاي مسكن، اعلام كرده اند كه اين وضعيت باعث شده است تا عملا مردم براي دريافت اين وام به شعب منتخب بانك مسكن مراجعه نكنند.
همچنين با وجود آنكه تا چندي پيش به دنبال برخي اختلاف نظرها ميان مسوولان بانك مسكن و اعضاي شوراي پول و اعتبار براي مدت بازپرداخت وام 3 ميليون توماني وديعه مسكن عنوان مي شد كه اكثر متقاضيان موفق به دريافت اين وام نشده اند، اين مقام آگاه در بانك مسكن خبر از اعطاي اين وام به اكثر متقاضيان واجد شرايط كه در سال گذشته درخواست خود را ارائه كرده بودند داد.
وي افزود: در صورت تمديد مجدد براي اعطاي اين وام، وام فوق به متقاضيان سال جاري نيز پرداخت خواهد شد.
تصويب جزئيات لايحه سازماندهي و حمايت از
توليد و عرضه مسكن
جزئيات لايحه سازماندهي و حمايت از توليد و عرضه مسكن در هيات وزيران به تصويب رسيد.
در جلسه عصر روز شنبه هيات دولت كه به رياست رئيس جمهوري تشكيل شد، رئيس دفتر مناطق محروم رياست جمهوري در گزارشي از افتتاح بيش از 2338 طرح عمراني زير بنايي و توليدي در دهه مبارك فجر امسال در مناطق محروم و روستاها خبر داد و گفت: با بهره برداري از اين طرح ها بيش از 393 هزار خانوار روستايي كشور از نعمت آب سالم آشاميدني و برق و گاز، راه مناسب ارتباطي، فضاي متناسب آموزشي و ساير خدمات زيربنايي بهره مند مي شوند.
بر اساس اين گزارش، در مجموع بيش از 2 ميليارد و 900 ميليون ريال هزينه شده است كه 568 طرح مربوط به راه اندازي واحدهاي توليدي و اشتغال زا در زمينه هاي كشاورزي، صنعت و معدن است كه موجب ايجاد 2305 فرصت شغلي در روستاها و مناطق محروم شده است.
به گزارش مهر، در اين جلسه تعدادي از پيشنهادهاي دستگاه هاي اجرايي به تصويب هيات وزيران رسيد.
</TEXT>
</DOC>
<DOC>
<DOCID>HAM2-851117-033</DOCID>
<DOCNO>HAM2-851117-033</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
طي روزهاي آينده
اساسنامه شركت ملي نفت به مجلس ارائه مي شود
</TITLE>
<TEXT>
گروه اقتصادي- وزير نفت از ارائه اساسنامه شركت ملي نفت به مجلس شوراي اسلامي طي روزهاي آينده خبر داد.
مهندس سيد كاظم وزيري هامانه كه ديروز در كنفرانس خبري مشترك با وزير راه و ترابري در حاشيه افتتاح شهرك مسكوني جم در استان بوشهر در جمع خبرنگاران سخن مي گفت، درباره اساسنامه شركت ملي نفت گفت: اين اساسنامه اواخر اسفند ماه 84 تحويل دولت شد و كميته اي از وزرا مامور رسيدگي به آن شدند و اكنون در انتظار دستور رئيس جمهوري براي تقديم اساسنامه شركت ملي نفت به مجلس هستيم و احتمالا طي چند روز آينده اين اساسنامه را به مجلس تقديم خواهيم كرد.
وزير نفت درباره طرح پلكاني شدن قيمت بنزين گفت: طرحي كه دولت در بودجه سال آينده داده است فقط شامل سهميه بندي مي شود نه افزايش قيمت. وي همچنين اضافه كرد: بر اساس قانون بودجه سال 85 به دولت اجازه داده شده است تا مصرف گاز دهك هاي بالاي جامعه با پلكاني شدن قيمت تعديل شود.
وزير نفت گفت: در نشست آينده مجمع كشورهاي صادر كننده گاز درباره اوپك گازي تصميم گيري مي شود. مهندس سيد كاظم وزيري هامانه افزود: در حال حاضر مجمعي به عنوان مجمع كشورهاي صادركننده گاز وجود دارد و بحث بر سر تبديل اين مجمع به يك سازمان است. وزيري هامانه همچنين افزود: با برنامه ريزي هايي كه براي توسعه در عسلويه داريم در برداشت از ميدان مشترك گازي پارس جنوبي از قطر عقب نخواهيم افتاد. وي درباره نتايج مذاكرات اخير خط لوله صلح گفت: در اين دور از مذاكرات در تهران بين ايران و پاكستان بر سر فرمول پيشنهادي مشاور توافق قطعي حاصل شد اما طرف هندي اجازه خواست ظرف مدت يك ماه پاسخ خود را ارائه دهد.
افتتاح 2 طرح راهسازي و شهرك مسكوني درپارس جنوبي
مرحله نخست طرح شهرك مسكوني جم شامل يك هزار و 28 واحد مسكوني و بزرگراه جم طاهري پرك به طول 48 كيلومتر با 2 هزار ميليارد ريال هزينه ديروز در مراسمي با شركت وزراي نفت و راه و ترابري در منطقه عسلويه افتتاح شد.
مجتمع مسكوني جم به همراه تاسيسات زيربنايي و مراكز فرهنگي، ورزشي، مذهبي، درماني و آموزشي و درماني براي اسكان كاركنان شركت نفت و گاز پارس احداث شده است.
بزرگراه جم طاهري راه ارتباطي عسلويه به بوشهر را دويست كيلومتر كوتاه مي كند و در صورت ادامه اين طرح و احداث جاده جم فيروزآباد اين مسير تا شيراز 300 كيلومتر كوتاه خواهد شد.
تفاهم نامه راه آهن شيراز، بوشهر، عسلويه
ديروز همچنين به مناسبت دهه فجر انقلاب اسلامي و با توجه به اهميت طرح هاي ارتباطي در منطقه عسلويه تفاهم نامه طرح احداث راه آهن شيراز، بوشهر و عسلويه در منطقه عملياتي پارس بين وزراي نفت و راه و ترابري به امضا رسيد.
</TEXT>
</DOC>
<DOC>
<DOCID>HAM2-851117-034</DOCID>
<DOCNO>HAM2-851117-034</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
سرمايه گذاري خارجي به بهبود وضعيت اشتغال كمك مي كند
</TITLE>
<TEXT>
مشهد خبرنگار همشهري: وزير امور اقتصادي و دارايي در همايش سرمايه گذاري و روش هاي تأمين مالي بين المللي در مشهد، بيكاري را يك مشكل داخلي دانست و سرمايه گذاري خارجي را درصورتي كه كالا و محصولات توليدي ناشي از آن رقابت پذير و با كيفيت بالا باشد، در صادرات غيرنفتي مؤثر خواند.وي با اشاره به اين مطلب كه در بحث سرمايه گذاري خارجي اگر ايده روشني نداشته باشيم، برخلاف استدلال اوليه حركت كرده ايم، گفت: جذب سرمايه خارجي صرفا براي تأمين كمبودهاي مالي نيست. چنانچه در حال حاضر حدود 60 درصد سرمايه خارجي در كشورهايي جذب مي شود كه صنعتي و با درآمد سرانه بالا هستند.
</TEXT>
</DOC>
<DOC>
<DOCID>HAM2-851117-035</DOCID>
<DOCNO>HAM2-851117-035</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
افتتاح طرح هاي آبي شهرستان آق قلا
</TITLE>
<TEXT>
گرگان- خبرنگار همشهري: شهرستان آق قلادردهه فجر شاهد افتتاح همزمان 344 پروژه آبي بود.
مديرعامل شركت سهامي آب منطقه اي گلستان نيز در حاشيه مراسم گفت: پروژه هاي اين شركت در شهرستان آق قلا شامل آب بندان بهلكه داشلي؛ مخزن دوم ذخيره بتني پنج هزار متر مكعبي آق قلا و ايستگاه هاي آب سنجي و هواشناسي اين شهرستان است كه به طور متمركز افتتاح شدند.
</TEXT>
</DOC>
<DOC>
<DOCID>HAM2-851117-036</DOCID>
<DOCNO>HAM2-851117-036</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفت وگوي امروز
با عرضه سهام شركت هاي دولتي اصل 44 سرمايه گذاري رونق مي گيرد
</TITLE>
<TEXT>
گروه اقتصادي- روز يكشنبه عرضه سهام نخستين شركت بزرگ دولتي در قالب واگذاري هاي بند ج سياست هاي اصل 44 آغاز شد. تصويب قريب الوقوع لايحه خصوصي سازي و شدت گرفتن واگذاري شركت  هاي دولتي، انتظار افزايش رونق و معاملات در بورس را افزايش داده است. با دكتر علي رحماني مديرعامل شركت بورس پيرامون تأثير واگذاري شركت هاي بزرگ دولتي بر بورس گفت وگو كرده ايم.
***
با عرضه سهام شركت  مس از اين پس شاهد عرضه سهام شركت هاي بزرگ دولتي در بورس خواهيم بود. مهمترين تأثير اين واگذاري ها بر بورس چه خواهد بود؟
به هر حال مسئله اصلي و تاثير اصلي واگذاري شركت هاي بزرگ دولتي مشمول اصل 44، افزايش قابل توجه حجم و اندازه بازار بورس است. با آغاز واگذاري اين شركت ها در بورس، از يك سو فرصت خوبي براي سرمايه گذاري سرمايه گذاران فعال در بورس ايجاد مي شود و از سوي ديگر، بورس مي تواند سرمايه گذاران جديدي را به خود جذب كند. اما در شرايط كنوني، چون طي چند ماه اخير شركت جديدي در بورس عرضه نشده است، عرضه سهام شركت صنايع مس موجب تقويت فضاي سرمايه گذاري در بورس مي شود و در كوتاه مدت با افزايش عرضه سهام شركت مس تا 5 درصد، اميد به رونق بيشتر بورس وجود خواهد داشت.
با توجه به حجم عظيم ارزش شركت هاي بزرگ دولتي كه قاعدتاً بايد از طريق بورس واگذار شوند، از ديدگاه شما روش فعلي اتخاذ شده توسط دولت براي عرضه تدريجي سهام مناسب است يا اينكه بورس آمادگي پذيرش تمامي سهام شركت هاي بزرگ را دارد؟
در شرايط كنوني و با توجه به ارزش جاري بازار بورس، عرضه تدريجي سهام شركت هاي بزرگ دولتي گزينه مناسب تري خواهد بود زيرا علاوه بر آماده سازي فضاي بورس براي پذيرش سهام اين شركت ها، فرصت سرمايه گذاري هاي جديد و جذب سرمايه گذاران جديد را براي بورس ايجاد مي كند هرچند كه عرضه يك باره سهام نيز مزاياي خاص خود را دارد.
بر اساس لايحه بودجه 86، دولت قصد دارد سال آينده بالغ بر 7 هزار ميليارد تومان سهام شركت هاي دولتي را واگذار كند. عرضه اين ميزان سهام چه تاثيري بر بازار بورس خواهد گذاشت؟
البته از رقم 7 هزار ميليارد تومان اعلام شده، 4 هزار ميليارد تومان آن براي بازپرداخت بدهي هاي دولت است كه رسانه ها به اين واقعيت توجه نكرده اند. 3 هزار ميليارد تومان مابقي نيز قرار است وارد بورس شود كه تاثير آن بر بورس مطمئنا به رويكرد دولت در چگونگي عرضه يا فروش سهام اين شركت ها بستگي دارد. مثلا در حالي كه شركت فولاد مباركه در مرحله آماده سازي براي واگذاري در بورس است، با پيشنهاد خريد 6 ميليارد دلاري توسط شركت هاي هندي مواجه شده است كه در صورت انجام اين معامله، قاعدتاً سهام آن در بورس عرضه نمي شود اما در صورت عدم انجام اين معامله بورس پذيراي سهام اين شركت خواهد بود.
با توجه به اينكه ارزش دارايي هاي شركت هاي دولتي بيش از 100 هزار ميليارد تومان برآورد شده است، از ديدگاه شما بورس با توجه به حجم كنوني ارزش جاري بازار آن، طي چه مدت زماني قادر به عرضه سهام اين شركت ها خواهد بود؟
از اكنون نمي توان برآورد دقيقي درباره مدت زمان واگذاري شركت هاي دولتي اعلام كرد. اما مطمئنا بورس قابليت جذب سهام شركت هاي دولتي را دارد اما باز شدن بازار به روي سرمايه گذاران خارجي نيز بر سرنوشت واگذاري ها تأثيرگذار است. از ديدگاه سازمان بورس، هر چه شركت هاي دولتي با سود و درآمد بهتر به بورس عرضه شوند، بازار سريع تر آنها را جذب خواهد كرد و مطمئناً بورس رونق بيشتري خواهد گرفت.
</TEXT>
</DOC>
<DOC>
<DOCID>HAM2-851117-037</DOCID>
<DOCNO>HAM2-851117-037</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
يادداشت
پاسخ گويي به كدام نياز؟دكتر محمدباقر نوبخت
</TITLE>
<TEXT>
نخستين سئوالي كه در خصوص طرح تشكيل كميسيون دائمي رسيدگي به امور برنامه و بودجه به نظر مي رسد اين است كه پيشنهاددهندگان محترم اين طرح قانوني در جهت پاسخ گويي به چه نياز و يا نيازهايي اقدام به ارائه آن نموده اند؟ براي ارزيابي اين طرح بايد بررسي نمود كه تا چه حد قادر به رفع نيازهاي موجود در اين زمينه خواهد بود؟
با استناد به اين واقعيت كه نظام بودجه ريزي كشور فاقد كارآيي لازم است، اما بايد توجه داشت كه اصلاح نظام بودجه ريزي در ماده 138 قانون برنامه چهارم توسعه به سازمان مديريت وبرنامه ريزي كشور تكليف شده است. نظام بودجه ريزي دولتي داراي فرآيند چهار مرحله اي است كه در مرحله اول تهيه و تنظيم لايحه بودجه در دولت آغاز و در مرحله دوم در مجلس شوراي اسلامي تدوين و تقنين مي شود و مجددا در مرحله سوم جهت اجرا به دولت ابلاغ خواهد شد و از اين پس وارد مرحله چهارم كه نظارت و كنترل بر آن است، مي شود. بنابراين، هرگونه اصلاح در نظام بودجه ريزي مستلزم بهبود هر يك از مراحل چهارگانه اين فرآيند است و با توجه به ضرورت تغيير شيوه سنتي تهيه و تنظيم لايحه بودجه به روش عملياتي كه از برنامه سوم مورد تاكيد مجلس بوده است، در ماده 138 قانون برنامه چهارم به سازمان مديريت و برنامه ريزي كشور تكليف شد. بر اساس اين ماده، سازمان مديريت موظف است پس از شناسايي و احصاء فعاليت و خدمات دستگاه هاي اجرايي و تعيين قيمت تمام شده اين فعاليت ها و خدمات متناسب با كيفيت و محل جغرافيايي، نهايتا لايحه بودجه سالانه را حداكثر تا پايان سال دوم برنامه چهارم، بر اساس حجم فعاليت ها و خدمات و قيمت تمام شده تنظيم نمايد كه بايد انتظار داشت سازمان مذكور نسبت به اجراي اين تكليف قانوني تا پايان سال جاري كه دومين سال اجراي برنامه چهارم است، اقدام نمايد.
بنابراين ضروري است كه مقدمات اصلاح نظام بودجه ريزي كشور در مرحله دوم با بهبود تدوين و تقنين لايحه در مجلس شوراي اسلامي تمهيد شود. از اين رو، اقدام مجلس در اصلاح اين مرحله، اقدامي منطقي تلقي مي شود. اما اين اصلاح بدون توجه به كاستي هاي چگونگي تدوين و تقنين بودجه در مجلس شوراي اسلامي، حاصل نخواهد شد. تجربه نشان داده است كه مرحله دوم نظام بودجه ريزي كشور(رسيدگي به لايحه بودجه در مجلس شوراي اسلامي)حداقل با دو چالش عمده محدود بودن زمان رسيدگي و نيز نگاه بخشي در كميسيون اصلي رسيدگي كننده به لايحه بودجه مواجه بوده است. تاخير در ارسال لايحه بودجه به مجلس از سوي دولت و كوتاه بودن فرصت رسيدگي نمايندگان در كميسيون هاي تخصصي و نهايتا فشرده شدن كار تلفيق در كميسيون اصلي، از جمله عواملي است كه امكان دقت مناسب در رديف ها و احكام بودجه عمومي خصوصا ارقام بودجه شركت هاي دولتي را از نمايندگان محترم در مجلس شوراي اسلامي سلب مي نمايد.
بنابراين، تاكيد طرح قانوني ارائه شده در مجلس در خصوص الزام دولت به تقديم لايحه بودجه قبل از پايان آذرماه هر سال و نيز تعيين فرصتي حداقل 53 روزه به نمايندگان و كميسيون ها طي دو شور نسبت به زمان مقرر در آيين نامه داخلي فعلي، از اين جهت كه فرصت بيشتري را در اختيار مجلس براي رسيدگي به لايحه بودجه سالانه قرار مي دهد، نكته مثبت و قابل دفاع اين طرح محسوب مي شود.
اما با توجه به تركيب كميسيون دائمي رسيدگي به امور برنامه و بودجه ومحاسبات كه از اعضاي كميسيون هاي ديگر شكل مي گيرد، از يك سو چالش نگاه بخشي اعضاي كميسيون اصلي برنامه و بودجه و محاسبات به لايحه بودجه كل كشور در طرح جديد به قوت خود باقي خواهد ماند و از سوي ديگر، خلأ جديدي با حذف كميسيون برنامه وبودجه و محاسبات با ماموريت تعريف شده براي كميسيون دائمي تلفيق بودجه ظاهر مي گردد كه كميسيون دائمي در عمل به جهت ضرورت حضور مستمر نمايندگان آن در كميسيون هاي تخصصي خود، قادر به پركردن آن نخواهد بود.
بنابراين بايد پذيرفت كه كميسيون برنامه و بودجه و محاسبات به عنوان يك كميسيون در كنار ساير كميسيون هاي تخصصي به عنوان كميسيون هاي فرعي در جهت رسيدگي به لوايح بودجه سالانه و برنامه هاي توسعه و نيز امور محاسباتي يك ضرورت اجتناب ناپذير بوده و تشكيل آن از طريق شركت  اعضاي ساير كميسيون هاي تخصصي رافع آن نيست.
*معاون پژوهش هاي اقتصادي مركز تحقيقات استراتژيك مجمع تشخيص مصلحت نظام
</TEXT>
</DOC>
<DOC>
<DOCID>HAM2-851117-038</DOCID>
<DOCNO>HAM2-851117-038</DOCNO>
<ORIGINALFILE>/1385/851117/news/_eqtes.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
كارفرمايان، كارگران متأهل و فاقد مسكن خودرا معرفي كنند
</TITLE>
<TEXT>
اهواز- خبرنگار همشهري: سازمان كار و امور اجتماعي با اعلام فراخواني از كارفرمايان خوزستاني خواست كارگران متأهل و فاقد مسكن خود را به اين اداره معرفي كنند.
غلامعباس مهري مدير روابط كار سازمان كار و امور اجتماعي خوزستان با اظهار اين خبر افزود: بر اساس حمايت از تأمين مسكن گروه هاي كم درآمد در شهرهاي كوچك و جديد، تفاهم نامه اي في مابين سازمان كار و امور اجتماعي خوزستان و سازمان مسكن و شهرسازي استان منعقد شده است.
</TEXT>
</DOC>
<DOC>
<DOCID>HAM2-851117-039</DOCID>
<DOCNO>HAM2-851117-039</DOCNO>
<ORIGINALFILE>/1385/851117/news/_havad.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
گفت وگو با قديمي ترين سارق ايران
از صاحبخانه فقير دزدي نمي كردم!
</TITLE>
<TEXT>



 پليس هشدار مي دهد
سرهنگ داوود سلطاني معاون مبارزه با سرقت پليس آگاهي تهران يكي از افسراني است كه سال هاست كامبيز را مي شناسد و با شگرد سرقت هاي او به خوبي آشناست. او كامبيز را يك معتاد به سرقت مي داند و مي گويد: وضع مالي اين مرد آن قدر خوب است كه هيچ نيازي به سرقت ندارد. اين سارق حرفه اي آخرين بار در خانه اعياني اش در شمال تهران دستگير شد. او با پوشيدن لباس هاي مرتب و ظاهري آراسته به راحتي طلافروشان را فريب مي داد و بدون ارايه فاكتور خريد، طلاهاي مسروقه را به آنان مي فروخت. وي ادامه مي دهد: كامبيز كه سال ها پيش طلافروش بود، پس از تعطيلي مغازه اش با فاكتورهايي كه در اختيار داشت طلاهاي مسروقه اش را به فروش مي رساند و شايد اگر طلافروشان به راحتي فريب او را نمي خوردند و طلاهايش را نمي خريدند او نيز چاره اي نداشت جز اين كه از سرقت دست بردارد.
سرهنگ سلطاني با هشدار به طلافروشي ها از آنها مي خواهد مراقب افرادي كه قصد دارند بدون ارايه فاكتور خريد، طلا بفروشند، باشند و فريب ظاهر اين افراد را نخورند چرا كه ممكن است خود آنها نيز به عنوان خريدار اموال مسروقه بازداشت يا تحت تعقيب قرار بگيرند، كما اين كه دفعه قبل نيز كه اين متهم دستگير شد تعدادي از طلافروشان كه گول ظاهر اين مرد را خورده بودند و با اقدام به خريد طلاهاي او كرده  بودند نيز بازداشت شده و تحت بازجويي قرار گرفتند.
سرهنگ سلطاني با هشدار به طلافروشان مي گويد آنها نبايد تنها به صرف ديدن فاكتور هايي كه ممكن است جعلي باشند اقدام به خريد طلا و جواهرات نمايند، بلكه بايد صحت آنها را استعلام كنند.
گروه حوادث- عشق سرعت، هيجان و طلا مشخصات مردي 60 ساله است كه قديمي ترين سارق خانه هاي پايتخت لقب گرفته است.
شايد اگر همان شگرد قديمي  اين مرد در سرقت از خانه ها نبود، او در سن 60 سالگي و براي سي امين بار دستگير نمي شد و با بيماري قلبي اي كه دست به گريبانش شده، مجبور نبود باز هم به زندان برگردد.
كامبيز 43 سال است كه در بين زندان و آزادي در رفت و آمد بوده است.
هفته پيش بود كه ماموران اين سارق قديمي  را بار ديگر دستگير كردند، پرونده هاي بسياري كه در اداره هفدهم آگاهي وجود داشت و در همه آنها از شگرد باز كردن مغزي قفل درها استفاده شده بود خيلي زود به كارآگاهان نشان داد كه آنها بايد فقط به دنبال يك نفر باشند؛ يك نفر كه هميشه در نيمه هاي روز وارد خانه ها مي شود و فقط طلا و پول هاي نقد را مي دزدد.
كامبيز عاشق سرقت است. به قول خودش ساديسم سرقت دارد! و به غير از سرقت فقط سرعت است كه او را به اوج لذت مي رساند. او چند روز پيش زماني كه براي رسيدگي به پرونده اش مقابل قاضي روستا، بازپرس شعبه 8 دادسراي شميران قرار گرفته بود، از تحصيلاتش در انگلستان گفت، از مغازه جواهر فروشي كه 12 سال خرج زندگي او را مي داد و علاقه اش به سرقت.
***
* مگر مي شود كه يك نفر عادت به دزدي كرده باشد؟
- خودم هم نمي دانم چرا، ولي هميشه وقتي شغلم را از دست مي دادم و بيكار مي شدم با آن كه نياز مالي هم نداشتم وسوسه سرقت مثل خوره به جانم مي افتاد و وقتي به خودم مي آمدم كه وارد خانه مردم شده بودم. من به دزدي عادت كرده ام.
* به غير از سرقت شغل ديگري هم داشته اي؟
- قبل از انقلاب، وقتي ديپلمم را در ايران گرفتم، براي ادامه تحصيل به انگلستان رفتم و 2 سال در رشته مديريت هتلداري درس خواندم، ولي چون آدم احساساتي اي هستم غربت را تاب نياوردم و به ايران برگشتم.
پس از بازگشت به ايران شغل هاي زيادي از جمله خريد و فروش ماشين و طلافروشي را تجربه كردم و آخرين شغلم هم اين بود كه يك سفره خانه سنتي را در تهران پارس مي گرداندم، ولي وقتي فهميدم پليس به دنبال من است مجبور شدم آنجا را تعطيل كنم و متواري شوم. من در سفره خانه 17 ساعت از شبانه روز را با علاقه كار مي كردم ولي پس از تعطيلي آنجا تنها كاري كه مي توانستم انجام دهم سرقت بود.
* درس خواندن در انگلستان به دردت هم خورد؟
- نه، دليلش هم اين بود كه رشته من رشته جديدي بود و در آن زمان هتل ها به اين مساله توجه نداشتند. من حتي مدتي را در هتل ميامي  سابق كار كردم، ولي در اين مدت در همه پست ها به كار گرفته شدم به جز كاري كه براي آن درس خوانده بودم. حتي در هتل پادويي هم كردم و بعد از مدتي آنجا را رها كردم.
* از كي سرقت ها را شروع كردي؟
- اولش سرقت ها كار دوستانم بود. آنها ماشين مي دزديدند و بعد همگي با هم سوار مي شديم و براي خوشگذراني در خيابان هاي قديم تهران چرخ مي زديم. اما دو يا سه بار ژاندارم هاي آن زمان ما را گرفتند و من هم مجبور شدم چند روزي را به زندان بروم. بعد از آن بود كه خودم سرقت را شروع كردم، ديگر نتوانستم از آن دست بردارم.
* چه وقت هايي تصميم به سرقت مي گرفتي؟
- بيشتر زمان هاي بي كاري اين فكر به سرم مي زد. من قبل از انقلاب و پس از برگشتن از انگلستان در زمينه واردات ماشين از آلمان به ايران فعاليت مي كردم و براي همين به اين كشور زياد سفر مي كردم. بعد از انقلاب براي مدتي بيكار شدم و به همين خاطر سرقت ها را ادامه دادم. بعد با اصرار يكي از دوستانم طلا فروشي باز كردم ولي چند سال بعد يكباره قيمت طلا سقوط كرد و من ورشكست شدم. آن وقت دوباره سرقت ها را شروع كردم تا چند سال پيش كه يك سفره خانه باز كردم و دست از سرقت برداشتم.
* پس به اين خاطر سرقت مي كردي كه نمي توانستي بيكار بماني؟
- نمي دانم، فقط بيكاري هم نبود. مثلاً يك بار زماني كه در انگلستان بودم 1000 پوند توي جيبم بود، اما وقتي يك ناخن گير را در يك مغازه ديدم وسوسه شدم كه آن را بردارم. در صورتي  كه ده ها برابر پول آن در جيبم بود و مي توانستم به راحتي آن را بخرم، ولي وسوسه سرقت چيزي مثل يك بيماري رواني است كه دامنگير من شده بود.
* چرا به روانپزشك مراجعه نكردي، شايد مشكلت حل مي شد؟
- يك بار پيش يك روانپزشك رفتم و مشكلم را با او در ميان گذاشتم. اما او شروع به خنديدن كرد و با حالتي تمسخرآميز به من گفت كه درمان نمي شوم.
* به ماجراي سرقت هايت برگرديم، چه طور وارد خانه ها مي شدي و اگر كسي در خانه بود چه كار مي كردي؟
- اول زنگ مي زدم، اگر جواب نمي دادند مطمئن مي شدم كه كسي در خانه نيست. بعد منتظر مي ماندم تا كسي در آپارتمان را باز كند و به بهانه اي وارد آپارتمان مي شدم، معمولاً هم طبقه دوم را انتخاب مي كردم و بعد با خارج كردن مغزي قفل در را باز مي كردم و به سراغ طلاها مي رفتم. اگر هم كسي در خانه بود وارد نمي شدم، چون خودم اولين كسي بودم كه با ديدن صاحب خانه غش مي كردم.
* هميشه دست پر برمي گشتي؟
- نه، اگر مي ديدم صاحب خانه وضع زندگي خوبي ندارد به چيزي دست نمي زدم. مثلاً يك بار كه به خانه اي رفتم با مقداري طلاجات بچه گانه مواجه شدم اما دلم نيامد به آنها دست بزنم چون عاشق بچه ها هستم و مي دانستم آنها خيلي ناراحت مي شوند.
* بررسي هاي پليسي نشان مي دهد وضع مالي ات خوب است، پس چرا دست به سرقت مي زدي؟
- خودم هم نمي دانم، من ساديسم يا مازوخيسم! سرقت دارم.
* تا حالا به چند خانه دستبرد زده اي؟
- زياد، دقيقاً خاطرم نيست. آخر 60 سال سن دارم و نمي توانم فكرم را خوب متمركز كنم.
* چند سال زندان بودي؟
- نزديك به 7 سال.
* چرا هميشه تنها بودي؟
- دوستانم باعث شدند از سرقت خوشم بيايد و به خاطر آنها بود كه به اين بلا گرفتار شدم. من از دوستانم ضربه هاي زيادي خوردم و براي همين به هيچ كس اعتماد نداشتم.
* فكر مي كني ديگران چه طور درباره ات فكر مي كنند؟
- باور كنيد من هميشه بد نيستم. من دو رو دارم. روي ديگرم پاك و خوب است. بارها وقتي آدم محتاجي را ديده ام به او كمك كرده ام، علاوه بر آن همه زندگي ام خانواده ام هستند. آنها مي دانند پدرشان آدم بدي نيست.
* اگر دوباره آزاد شدي چه كار مي كني؟
- نمي دانم. فقط اميدوارم دوباره سراغ اين كار نروم.
</TEXT>
</DOC>
<DOC>
<DOCID>HAM2-851117-040</DOCID>
<DOCNO>HAM2-851117-040</DOCNO>
<ORIGINALFILE>/1385/851117/news/_havad.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
دستور بازپرس جنايي براي شناسايي زورگيرها
</TITLE>
<TEXT>


گروه حوادث- بازپرس دادسراي جنايي پايتخت از رانندگاني كه در يكسال گذشته از سوي اعضاي يك باند زورگيري مورد سرقت قرار گرفته  اند درخواست كرد با مراجعه به شعبه سوم دادسراي جنايي متهمان را شناسايي كنند.
اوايل دي ماه مردي دوان دوان به سمت ماموران گشت پليس درخيابان وحدت اسلامي رفت و در حاليكه بسيار نگران و وحشتزده بود مدعي شد3 جوان مسافر با طرح نقشه اي او را به يكي از قبرستانهاي اطراف تهران كشانده و با تهديد چاقو از وي زورگيري كرده اند، اما وقتي متوجه شده اند كه او قصد اطلاع دادن به پليس را دارد، به سمت كوچه اي در همان نزديكي فرار كرده اند.
با اظهارات اين مرد، كارآگاهان با انجام عمليات مهار به سرعت منطقه را تحت محاصره قرار دادند و بعد از ازچند دقيقه يكي ازسارقان راكه ازساكنان همان منطقه بود بازداشت كردند ولي همدستان وي موفق به فرار از دست پليس شدند. متهم بعد از انتقال به پايگاه هفتم آگاهي تهران، با اعتراف به زورگيري از راننده مسافركش به كارآگاهان گفت كه پس از  آنكه چند ماه قبل از زندان آزاد شده با همدستي 5 جوان سابقه دار باند زورگيري را تشكيل داده و در تيم هاي سه نفره پس از آنكه خودروهاي مسافركش را به صورت دربست كرايه مي كرده اند با كشاندن راننده به يك منطقه خلوت از وي زورگيري مي كرده اند. با اين اعترافات، دو همدست ديگر اين جوان نيز دستگير شدند. روز گذشته قاضي روشن بازپرس شعبه سوم دادسراي جنايي پايتخت با صدور دستور چاپ عكس سه متهم بدون پوشاندن چهره گفت: در حالي كه دو نفر ديگر از اعضاي باند از مدتي قبل به اتهام سرقت منزل دستگير شده اند، متهمان تاكنون به 130 فقره زورگيري از رانندگان مسافركش درسطح تهران اعتراف كرده اند.
بازپرس جنايي در ادامه با بيان اينكه پليس در جست وجوي يك عضو فراري باند كه جوان مخوفي است كه با چاقو چند راننده را مجروح كرده است از كساني كه مورد حمله سارقان قرار گرفته اند خواست با مراجعه به شعبه سوم دادسراي جنايي درخيابان 12فروردين شكايت خود را اعلام كنند.
</TEXT>
</DOC>
<DOC>
<DOCID>HAM2-851117-041</DOCID>
<DOCNO>HAM2-851117-041</DOCNO>
<ORIGINALFILE>/1385/851117/news/_havad.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
كشف10 كيلو ترياك در محموله  قاچاق ادكلن
</TITLE>
<TEXT>
گروه حوادث - سرپرست دادسراي مبارزه با قاچاق كالا و ارز گفت: با توقيف يك محموله قاچاق ادكلن بيش از 10 كيلوگرم ترياك در شيشه هاي ادكلن كشف شد.
به گزارش روابط عمومي و اطلاع رساني قوه قضاييه، ترحم اسديان افزود: در اين ارتباط يك نفر دستگير شده و با قرار قانوني در بازداشت به سر مي برد.
وي تصريح كرد: متهم دستگير شده كه راننده اتوبوس حامل محموله قاچاق بود، ادعا مي كند اين محموله متعلق به يكي از مسافران است.
سرپرست دادسراي مبارزه با قاچاق كالا و ارز افزود: پرونده در شعبه دوم بازپرسي جهت تحقيقات بيشتر در حال رسيدگي است.
</TEXT>
</DOC>
<DOC>
<DOCID>HAM2-851117-042</DOCID>
<DOCNO>HAM2-851117-042</DOCNO>
<ORIGINALFILE>/1385/851117/news/_havad.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
رئيس آگاهي فرديس خبر داد:
دستگيري باند سرقت مادر و 3 پسر
</TITLE>
<TEXT>
گروه حوادث- زن ميانسالي كه با همكاري 3 پسرش به سرقت از 10 خانه در فرديس كرج دست زده است در تحقيقات كارآگاهان پليس كرج به دام افتاد، اين زن به بهانه كار كردن وارد خانه هاي اشرافي مي شد و آن را شناسايي مي كرد.
اوايل آذرماه مرد مالباخته اي به آگاهي فرديس رفت و از سرقت ميليوني خانه اش وقتي كه در خانه نبوده اند خبر داد.
وقتي در بررسي هاي پليسي مشخص شد سرقت ها توسط افرادي صورت گرفته كه به موقعيت خانه آشنايي كامل داشته  و از غياب اعضاي خانواده خبر داشته اند، كارآگاهان پليس به زن ميانسالي كه به عنوان خدمتكار به خانه مرد مالباخته رفت و آمد داشت مظنون شده و وي را تحت مراقبت نامحسوس قرار دادند.
در جريان اين بررسي ها مشخص شد كه 3 پسر اين زن همگي از سارقان سابقه دار در زمينه سرقت منزل هستند و به اين ترتيب احتمال اينكه سرقت ها از سوي اين زن هدايت شده باشد قوت گرفت.
به اين ترتيب يكي از فرزندان وي به نام رضا بازداشت شده و تحت بازجويي قرار گرفت كه در جريان اين بازجوييها وي به سرقت از 10 خانه با همدستي مادر و 2 برادرش اعتراف كرد.
جوان سارق در خصوص روش سرقت باند خانوادگي شان به كارآگاهان گفت: مادرم به بهانه كار وارد منازل افرادي كه احتمال مي داديم ثروتمند هستند مي شد و زماني كه شرايط را براي سرقت مناسب مي ديد به ما اطلاع مي داد و دست به سرقت مي زديم.
سرهنگ محمدرضا اسفندياري- رئيس اداره آگاهي فرديس- روز گذشته با اعلام اين خبر گفت: با اعترافات رضا دو برادر و مادر وي در ملارد شناسايي و دستگير شدند.
رئيس اداره آگاهي فرديس ادامه داد: تاكنون 7 شاكي در اين خصوص شناسايي شده اند و متهمان براي ادامه تحقيقات در بازداشت به سر مي برند.
</TEXT>
</DOC>
<DOC>
<DOCID>HAM2-851117-043</DOCID>
<DOCNO>HAM2-851117-043</DOCNO>
<ORIGINALFILE>/1385/851117/news/_informatic.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
نمره انضباط از كارنامه  دانش آموزان حذف مي شود
</TITLE>
<TEXT>


گروه اجتماعي معاون آموزش و پرورش عمومي از تغيير ملاك نمره انضباط از صفر تا 20 خبر داد و گفت: گزينه هاي عالي، خوب، نياز به تلاش و راهنمايي بيشتر، جايگزين نمره شده و به اين ترتيب ديگر روحيه دانش آموزان با گرفتن نمره اي مثل -5- آسيب نمي بيند.
حسين احمدي، صبح ديروز در جمع خبرنگاران با اعلام اين مطلب گفت: از اين پس والدين در بعضي نمرات دانش آموزان تا يك نمره در ارزشيابي مستمر دخالت خواهند داشت. وي با اعلام شناسايي و جذب 25 هزار كودك 6 تا 10 ساله دختر داراي محروميت زياد تحصيلي افزود: اين دانش آموزان محروم به دلايل مختلف فرهنگي،  اقتصادي، نبود معلم زن و... از تحصيل محروم مانده بودند كه پس از شناسايي از خانواده ها جدا و در مدارس جذب شدند. به گفته وي يك تا دو درصد جمعيت در سن تحصيل، زير پوشش برنامه هاي آموزش و پرورش نيستند.
احمدي تصريح كرد: براي دور نبودن دانش آموزان از تحصيل تمام توان خود را به كار بسته ايم و از همين رو 900 مركز شبانه روزي به اضافه برنامه هاي روستا مركز - در كلاس هاي 8 نفره - نيز تشكيل شده اند. وي تاكيد كرد: خواهان توجه خاص به آموزش معلمان دوره ابتدايي هستيم.
معاون آموزش و پرورش عمومي وزارت آموزش و پرورش با اعلام اين كه مشكلات تحصيلي، سازشي، خانوادگي و يادگيري دانش آموزان بايد در دوره عمومي حل شده و به سنين بالاتر كشيده نشود تاكيد كرد: تاكنون براي اين دوره تحصيلي مشاور نداشته ايم و قصد داريم براي اين دوره مشاوران خاص جذب كنيم.
وي در اين باره به حضور 300 هزار معلم اول ابتدايي در سراسر كشور اشاره كرد و گفت: حدود 10 درصد اين افراد به طور جداگانه و خاص آموزش مشاوره اي مي بينند.
احمدي يادآور شد: برگزاري امتحانات دانش آموزان دوره عمومي(راهنمايي و دبستان)در دو نوبت بهمن و خرداد برگزار مي شود و اين آيين نامه ارزشيابي در دست اصلاح قرار دارد.
وي با اشاره به اين كه نرخ جذب دانش آموزان 6 ساله از 97 درصد سال -82-81 هم اكنون به 6/98 درصد رسيده است گفت: متأسفانه به علت پراكندگي، بزرگي و برخي مسايل فرهنگي كشور نتوانسته ايم نرخ پوشش خود را به 100 درصد برسانيم.
وي در پاسخ به ارائه آمار ترك تحصيل كرده هاي آموزش و پرورش با بيان اين كه رياست مركز آمار كشور قول داده است تا ارديبهشت سال آينده كليه نتايج آماري، افراد لازم التعليم، دانش آموزان تحت پوشش، سواد، درس خوانده هاي خارج از مدرسه و... را ارائه كند، تصريح كرد: در سال تحصيلي 84 ــ 85، 5/97 درصد دانش آموزان ابتدايي و 16/92 درصد راهنمايي ها قبول شده اند و اين در حالي است كه سال گذشته 3/97 درصد ابتدايي ها و 13/92 درصد راهنمايي ها قبول شده بودند. به گفته احمدي مكاتبات و كارهاي مقدماتي جذب مشاور در دوره ابتدايي آغاز شده و پيشنهاد راه اندازي رشته مشاوره ابتدايي و راهنمايي در مراكز تربيت معلم به كميته هماهنگي ارائه شده است.
</TEXT>
</DOC>
<DOC>
<DOCID>HAM2-851117-044</DOCID>
<DOCNO>HAM2-851117-044</DOCNO>
<ORIGINALFILE>/1385/851117/news/_informatic.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
نظارت بر دانشگاه هاي غير دولتيدر دستور وزارت علوم
</TITLE>
<TEXT>


مهر: اولويت وزارت علوم با ارزيابي و نظارت دانشگاه ها و مؤسسات آموزش عالي غيردولتي و غيرانتفاعي، پيام نور، علمي  كاربردي و دانشگاه آزاد اسلامي  است.
حسن خالقي، معاون آموزشي وزارت علوم با اعلام اين مطلب گفت: اگرچه ساختار اوليه نظارت و ارزيابي فعال شده اما آيين نامه اي نيز جهت امضاء وزير علوم آماده است و شوراي نظارت و ارزيابي از ابتداي سال آينده شكل مي گيرد و رسماً فعاليت خود را آغاز مي كند. وي افزود: ارزيابي و نظارت در سطح وسيعي انجام مي شود و براي اين امر كميته هايي شكل مي گيرند و كميته هاي مستقر در استان ها و دانشگاه هاي مادر نيز فعال مي شوند.
خالقي گفت: نظارت به صورت حضوري از تمامي  مراكز صورت مي گيرد و به طور قطع دانشگاه آزاد اسلامي  نيز در دستور كار قرار دارد. البته اين دانشگاه تاكنون توسط سيستم نظارتي دروني خود دانشگاه مورد ارزيابي و نظارت قرار مي گرفته است كه از اين پس سيستم نظارتي رسمي  وزارت علوم براي تعيين كيفيت به عنوان يك نهاد مسئول اقدام مي كند.
</TEXT>
</DOC>
<DOC>
<DOCID>HAM2-851117-045</DOCID>
<DOCNO>HAM2-851117-045</DOCNO>
<ORIGINALFILE>/1385/851117/news/_informatic.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
تدوين چشم انداز فرهنگي دانشگاه پيام نور
</TITLE>
<TEXT>
مهر: مديركل امور فرهنگي دانشگاه پيام نور از تدوين چشم انداز فرهنگي دانشگاه پيام نور در 5 سال آينده خبر داد و گفت: ساختار دانشگاه هاي پيام نور بايد اسلامي  شود كه در اين زمينه برنامه هايي در دست اقدام است.
حسين متفكر افزود: دانشگاه پيام نور طي مدت اخير اقدامات مناسبي را جهت شناخت شناسي و وضعيت سنجي دانشگاه و دانشجويان پيام نور انجام داده است.
وي افزود: در حال حاضر حدود 610 انجمن فرهنگي و سياسي، 326 كانون و 850 نشريه در دانشگاه هاي پيام نور فعال هستند. مديركل امور فرهنگي دانشگاه پيام نور با تأكيد بر لزوم ايجاد حس اعتماد دانشجويان به مسئولين دانشگاه، برخورد انضباطي با مسائل فرهنگي را مثمرثمر ندانست.
</TEXT>
</DOC>
<DOC>
<DOCID>HAM2-851117-046</DOCID>
<DOCNO>HAM2-851117-046</DOCNO>
<ORIGINALFILE>/1385/851117/news/_informatic.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
فرهنگ و آموزش
</TITLE>
<TEXT>
محل پرداخت حقوق حق التدريسي ها
در لايحه بودجه 86 مشخص نيست
ايسنا: مخبر كميسيون آموزش و تحقيقات مجلس شوراي اسلامي با ابراز تأسف از لحاظ شدن بودجه آموزش و پرورش در بودجه هاي استاني در لايحه بودجه سال 86 گفت: بودجه استان ها با 200 ميليارد تومان كاهش نسبت به سال گذشته از 9 هزار و 100 ميليارد تومان به 8 هزار و 900 ميليارد تومان تنزل يافته و بدين ترتيب آموزش  و پرورش با مشكل جدي روبه رو خواهد شد.
محمدعلي حياتي، نماينده لامرد در مجلس شوراي اسلامي، مشكل ديگر آموزش  و پرورش را با توجه به لايحه بودجه 86، ديده نشدن دستمزد 50 هزار پرسنل حق التدريس اين وزارتخانه در قسمتي از لايحه كه پرداخت حقوق و دستمزد معلمان و كاركنان آموزش  و پرورش را بر عهده وزارت امور اقتصادي و دارايي گذاشته است، دانست و تصريح كرد: وزارت اقتصاد و دارايي موظف به پرداخت حقوق پرسنل داراي احكام رسمي دولت است؛ در حالي كه در اين بخش، بيش از 50 هزار پرسنل حق التدريسي وجود دارد كه براي آنها هنوز احكام رسمي صادر نشده و در لايحه بودجه سال 86 محل پرداخت حقوق و دستمزد اين تعداد مشخص نيست.
برگزاري نمايشگاه
مشهورترين نام و نشان هاي ملي ايران
گروه اجتماعي- اولين نمايشگاه و جشنواره مشهورترين نام و نشان هاي ملي جمهوري اسلامي ايران 25 تا 28 بهمن در محل دائمي نمايشگاه هاي بين المللي تهران برگزار مي شود.
به گزارش روابط عمومي سازمان ميراث فرهنگي، صنايع دستي و گردشگري استان تهران اين نمايشگاه با هدف توسعه گردشگري، صادرات و ارتقاء جايگاه و نام و نشان هاي ملي كشور برگزار خواهد شد.
نحوه شركت دانشجويان سال آخر
در آزمون دستياري
معاونت آموزشي وزارت بهداشت، درمان و آموزش پزشكي در اطلاعيه اي نحوه شركت دانشجويان سال آخر را در آزمون دستياري اعلام كرد.
در اطلاعيه معاونت آموزشي وزارت بهداشت آمده است: با توجه به تبصره بند 2-4 آئين نامه، شركت دانشجويان در آزمون دستياري فقط يك بار مجاز است، حال چنانچه افرادي در آزمون سال گذشته به عنوان دانشجوي سال آخر شركت كرده اند بايد تا تاريخ 31 شهريور امسال فارغ التحصيل مي شدند و شركت اين افراد در امتحان فقط به شرط فارغ التحصيلي تا قبل از 18 بهمن امسال امكان پذير است و شرط شركت در جلسه امتحان شروع طرح حداكثر سه ماه پس از فارغ التحصيلي است كه ارائه گواهي شروع به طرح هنگام تحويل كارنامه ضروري است.
اعلام نتايج دوره هاي بدون آزمون دانشگاه آزاد
اسامي پذيرفته شدگان دوره كارداني پيوسته بدون آزمون نيم سال دوم سال تحصيلي 86-85 دانشگاه آزاد اسلامي امروز از طريق دو ويژه نامه فرهيختگان منتشر مي شود.
ثبت نام پذيرفته شدگان طي روزهاي 28 الي 30 بهمن در واحدهاي دانشگاهي انجام مي شود. جايزه به ثبت نام كنندگان اينترنتي آزمون سراسري سال 86
سازمان سنجش آموزش كشور به منظور ترغيب داوطلبان آزمون ها جهت ثبت نام اينترنتي از ميان داوطلباني كه از طريق اينترنت در آزمون سراسري سال 1386 ثبت نام كرده اند، به قيد قرعه جوايزي اعطا مي كند.
اسامي برندگان جوايز فوق امروز در پايگاه الكترونيكي سازمان سنجش آموزش كشور به نشاني www.sajesh.org اعلام مي شود.
</TEXT>
</DOC>
<DOC>
<DOCID>HAM2-851117-047</DOCID>
<DOCNO>HAM2-851117-047</DOCNO>
<ORIGINALFILE>/1385/851117/news/_informatic.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
آموزش عالي
</TITLE>
<TEXT>
دانشگاه ها مجاز به كاهش ظرفيت نيستند
ايسنا: معاون آموزشي وزارت علوم، تحقيقات و فناوري از افزايش ظرفيت پذيرش دوره هاي مختلف دانشگاه ها در سال آينده خبر داد.
حسن خالقي درباره ظرفيت پذيرش دانشجو در آزمون كارشناسي ارشد سال 86، اظهار كرد: در برنامه چهارم توسعه، رشد سالانه 15 درصد براي ظرفيت پذيرش دانشجو در مقطع كارشناسي ارشد در نظر گرفته شده است،  بنابراين با توجه به پذيرش بيش از 24 هزار نفر در آزمون كارشناسي ارشد سال گذشته و با افزايش 15 درصد، ظرفيت پذيرش دانشجو در آزمون 86 به حدود 28 هزار نفر مي رسد.
وي درباره نگراني برخي از نمايندگان مجلس نسبت به كاهش ظرفيت دوره هاي شبانه دانشگاه ها در سال 86 به دليل مشكلات مالي، اظهار كرد: كاهش ظرفيت راه حل مسئله نيست بلكه بايد در اين رابطه راهكارهاي مناسب انديشيده شود البته وزارت علوم در جهت كاهش ظرفيت حركت نخواهد كرد و ظرفيت ها همچنان بر اساس رشدهاي پيش بيني شده در دوره هاي مختلف افزايش خواهد يافت.
وي در عين حال تاكيد كرد: هيچ دانشگاهي به دليل مشكلات، مجاز به كاهش ظرفيت نيست بلكه اين مشكلات بايد برطرف شود.
عمليات بانكي دانشجويان دانشگاه جامع علميكاربردي الكترونيكي مي شود
گروه اجتماعي - با امضاي تفاهم نامه اي بين دانشگاه جامع علمي - كاربردي و يكي از بانك ها، اخذ شهريه و ساير عمليات بانكي دانشجويان اين دانشگاه به صورت الكترونيكي در شعب اين بانك صورت مي گيرد.
به موجب اين تفاهم نامه كه صبح ديروز به امضاي رييس دانشگاه جامع علمي -كاربردي و مديرعامل اين بانك رسيد، با نصب سامانه اي تي ام(خودپرداز)در سراسر كشور دانشجويان اين دانشگاه مي توانند با ورود به اين سامانه ضمن انجام عمليات مختلف بانكي از اطلاعات موجود در اين دستگاه نيز بهره مند شوند.
حسين بلندي، رييس دانشگاه علمي كاربردي پس از امضاي اين تفاهم نامه گفت: با توجه به غيرانتفاعي بودن اين دانشگاه، براي سهولت كار دانشجويان، سامانه الكترونيكي براي اخذ شهريه آنها راه اندازي مي شود.
وي توضيح داد: در سامانه  الكترونيكي، ثبت نام دانشجويان از طريق اينترنت صورت مي گيرد و دانشجو با ورود به اين سيستم، از ميزان شهريه واحدهاي خود نيز آگاه خواهد شد.
توزيع كارت آزمون هاي كارشناسي و كارشناسي ناپيوسته دانشگاه علمي  كاربردي
گروه اجتماعي- كارت ورود به جلسه آزمون هاي كارشناسي و كارشناسي ناپيوسته دانشگاه جامع علمي  كابردي طي روز هاي 18و 19بهمن توزيع مي شود.
اين آزمون ها صبح جمعه 20 بهمن برگزار مي شود. زمان و نحوه توزيع كارت ورود به جلسه آزمون هاي كارشناسي و كارشناسي ناپيوسته دانشگاه جامع علمي  كاربردي، در نشريه پيك سنجش منتشر شده است.
همچنين كارت ورود به جلسه هفتمين آزمون gre عمومي طي روزهاي 17 الي 19 بهمن توزيع مي شود.
داوطلبان شركت كننده در اين آزمون جهت دريافت كارت خود مي بايست از ساعت 8 با در دست داشتن كارت شناسايي معتبر و رسيد تحويل مدارك ثبت نامي به سازمان سنجش آموزش كشور مراجعه كنند.
همچنين فهرست اسامي پذيرفته شدگان نهايي سري دوم تكميل ظرفيت مؤسسات آموزش عالي غيرانتفاعي و غيردولتي و برخي از مؤسسات آموزش عالي روز پنج شنبه?? بهمن به صورت ويژه نامه در پيك سنجش منتشر مي شود.
مشكلي براي ثبت پرونده  كليساها در يونسكو وجود ندارد
ايسنا: رييس پژوهشگاه سازمان ميراث فرهنگي و گردشگري تأكيدكرد: هيچ خطري كليساي زورزور را تهديد نمي كند.
سيدطه هاشمي، درباره  بروز مشكلاتي درباره  كليساي زورزور، اظهار داشت: زماني كه قرار بود، سد بارون در محوطه  كليساي زورزور احداث شود، براي اين كه كليسا از ميان نرود، اين ساختمان را به بالاي تپه اي منتقل كردند؛ اما براثر رانش زمين، بخشي از درياچه  سد متصل به كوه، دچار مشكل شد كه همان زمان، اقدامات استحكام بخشي درباره  سد انجام شد.
وي تصريح كرد: با وجود آن كه احتمال رانش زمين را مي دادند، عمليات استحكام بخشي كليساي زورزور انجام شد. عرصه و حريم اين كليسا مشخص شده است كه با رفع نواقص موجود، مشكلي بر سر راه ثبت پرونده  كليساهاي ايران در يونسكو وجود ندارد و پرونده  آن به همراه ديگر كليساهاي موجود در منطقه، آماده و به كارشناسان يونسكو تحويل شده است كه اميدواريم، با تأييد مقامات اين سازمان به ثبت آثار جهاني برسد. هاشمي يادآور شد: پرونده  كليساهاي ايران شامل قره كليسا، زورزور، چوپان و مريم دره شام آماده و هفتم بهمن ماه به كارشناسان يونسكو تحويل داده شده است.
</TEXT>
</DOC>
<DOC>
<DOCID>HAM2-851117-048</DOCID>
<DOCNO>HAM2-851117-048</DOCNO>
<ORIGINALFILE>/1385/851117/news/_informatic.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
تشكيل گروه مطالعاتي مغزهاي پرسشگردر دانشگاه تربيت معلم
</TITLE>
<TEXT>
مهر: گروه فرهنگي مطالعاتي مغزهاي پرسشگر با هدف پاسخگويي به سؤالات دانشجويان و ارتقاي سطح فكري آنها در دانشگاه تربيت معلم تهران تشكيل شد.
انگيزش تفكر در دانشجويان براي موضوعات مختلف، پركردن اوقات فراغت در دانشجويان، ايجاد فضاي آزاد فكري در جلسات دانشجو محور از ديگر اهداف اين گروه فرهنگي و مطالعاتي است. گروه مغزهاي پرسشگر كار خود را با برپايي سمينار تخصصي دختر و پسر، تفاوت يا تبعيض، فلسفه آفرينش روح، فلسفه آفرينش انسان، انسان جبر و اختيار، فلسفه زندگي و مرگ انسان ها آغاز كرده است.
</TEXT>
</DOC>
<DOC>
<DOCID>HAM2-851117-049</DOCID>
<DOCNO>HAM2-851117-049</DOCNO>
<ORIGINALFILE>/1385/851117/news/_iran.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
با حضور رئيس جمهور در مراسم افتتاح مجتمع توليد داروهاي نوتركيب ايران اعلام شد؛
ايران، سرآمد كشورهاي غرب آسيا در بيوتكنولوژي دارويي
عكس:جواد گلزار
</TITLE>
<TEXT>


گروه دانش - بزرگترين مجتمع توليد داروهاي نوتركيب ايران، مجموعه اي كه گفته مي شود پس از تكميل شدن، در منطقه غرب آسيا منحصربه فرد بوده و ايران را در دانش فني بيوتكنولوژي دارويي صنعتي سرآمد مي كند، روز گذشته با حضور رئيس جمهوري به طور رسمي در انستيتو پاستور ايران افتتاح  شد.
محمود احمدي نژاد افتتاح اين مجتمع را هديه اي از جانب متخصصان و دانشمندان و خادمان به ملت ايران و همه  ملت هاي منطقه دانست و گفت: ابعاد اين دستاورد در نوع خودش اگر نگوييم بي نظير است، حتماً كم نظير است.
وي افزود: اين مجموعه به عنوان يك پايگاه و يك مركز براي بسط دانش و توسعه  تحقيقات در اختيار همه  دانشمندان و محققان كشور است و اين يك امكان بي بديل در كشور ما و منطقه براي كارهاي علمي و پژوهشي و براي پيشرفت در علوم و فناوري زيستي است.
مجتمع توليد داروهاي نوتركيب ايران كه در مجموعه اي به مساحت حدود 50 هزارمتر مربع با بودجه اي در حدود  65 ميليارد تومان ايجاد شده است، شامل بخش هاي متنوعي شامل بخش هاي توليد فرآورده هاي نوتركيب(توليد واكسن هپاتيتb، توليد استرپتوكيناز، توليد آلفا اينترفرون، توليد اريتروپويتين و بخش فرمولاسيون و بسته بندي)است. اين مجتمع با استقرار دو سيستم توليدي و آزمايشگاهي، فرآورده هاي نوتركيب را از سه طريق مخمر، باكتريايي و سلول هاي جانوري توليد مي كند.
به گفته دكتر عبدالحسين روح الاميني نجف آبادي، رئيس انستيتو پاستور ايران، اين مجتمع از سال آينده توانايي توليد 16 ميليون دوز واكسن هپاتيت b را در ويال هاي 10 دوزي، 300 هزار دوز اريتروپويتين، 5/1 ميليون دوز آلفا اينترفرون و120 هزار دوز استرپتوكيناز را در يك نوبت كاري دارد كه نياز كشور را برآورده مي كند و با فعاليت در نوبت هاي كاري اضافه، امكان برنامه ريزي توليد اين محصولات براي صادرات به خارج از كشور نيز وجود دارد.
رئيس انستيتو پاستور ايران ضمن بيان اين كه با استقرار سيستم gmp(روش هاي بهينه توليد)و glp(روش هاي بهينه آزمايشگاهي )واحدهاي توليدي اين مجتمع مطابق با بالاترين استانداردهاي كنترل و تضمين كيفي فعاليت مي كنند و به اين ترتيب، از سال آينده امكان دريافت مجوزهاي جهاني صادرات محصولات بيوتكنولو‍‍‍‍ژي به راحتي ميسر است، گفت: سيستم كنترل كيفيت فرآورده ها، قبل، بعد و حين توليد، يكي از مهمترين قسمت هايي است كه ما براي كنترل فرآورده هاي بيولوژيك در كشور داريم و همين بخش تضمين كيفيت(qa)در روند توليد داروهايي كه توان رقابت با انواع خارجي را داشته باشند و بتوانند گواهي نامه هاي بين المللي را دريافت كنند بسيارمهم است.
تلاش 11 ساله
برنامه ريزي براي توليد داروهاي نوتركيب در مقياس صنعتي در كشور ما از سال 74 شروع شد. در آن زمان فقط3 كشور آمريكا، بلژيك و كوبا اين نوع داروها را توليد مي كردند. به گفته مسئولان انستيتو پاستور، در آن   زمان، انتقال تكنولوژي از كشور آمريكا ميسر نبود، شركت بلژيكي نيز هزينه بالايي طلب مي كرد. بنابراين بهترين گزينه، انتقال تكنولوژي از كوبا بود. اما در حال حاضر و با راه اندازي مجتمع ملي توليد فرآورده هاي دارويي نوتركيب در مقياس صنعتي، كشور ما در كل منطقه آسياي جنوب غربي توليد كننده انحصاري اين محصولات محسوب مي شود.
دكتر مرتضي آذرنوش، مدير پروژه توليد داروهاي نوتركيب انستيتو پاستور ايران در رابطه با صرف هزينه هاي كاربردي كه تماماً دولتي بوده است، گفت: تاكنون حدود 60 ميليارد تومان به قيمت روز براي استقرار اين تكنولوژي در كشور هزينه شده است كه اين اعتبار علاوه بر ساخت و تجهيز مجتمع براي فعاليت هاي مختلفي از جمله انتقال دانش فني از كوبا، خريد تجهيزات و نصب اتاقهاي تميز(clea room)، تهيه بانك هاي سلولي مورد نياز، تدارك بخشي از مواد اوليه و آموزش 450 نفر ماه نيروي انساني متخصص در كوبا هزينه شده است.
به گفته وي، يكي از پيامدهاي مثبت اين طرح اين بوده است كه بلافاصله پس از عقد قرارداد با طرف كوبايي، شركت طرف قرارداد واكسن هپاتيت b را به نصف قيمت روز به ايران عرضه كرده( از 5/4 دلار براي بزرگسالان و 5/2 دلار براي اطفال به 5/1 دلار براي اطفال و 3/2 دلار براي بزرگسالان)كه همين امر طي 10 سال گذشته حدود 30 ميليون دلار براي كشور صرفه جويي ارزي در بر داشته است.
محصولات حياتي
به جز واكسن هپاتيتb، بخش ديگر اين مجتمع توليد استرپتوكيناز است. اين دارو جهت حل كردن لخته هايي كه در رگهاي خوني تشكيل شده است به كار مي رود و در بيماراني كه به طور ناگهاني دچار انسداد عروق مي شوند و در ساعات اوليه بروز سكته هاي قلبي مي شوند، بسيار كارآمد است. داروي اينترفرون نيز كه يكي ديگر از محصولات مجتمع توليد داروهاي نوتركيب را به خود اختصاص داده است، جهت درمان عفونت هاي ويروسي شامل عفونت هاي ناشي از هپاتيت b، هپاتيت c، هپاتيت d مزمن، و نيز براي بيماران سرطاني كاربرد دارد.
در بخش ديگري از مجتمع ملي توليد فرآورده هاي دارويي نوتركيب، داروي اريتروپويتين توليد مي شود. اين پروتئين در حالت عادي توسط سلول هاي كبد و كليه  ساخته  مي شود و از فرم صناعي آن، جهت پيشگيري يا درمان كم خوني ناشي از بيماري هايي همچون ايدز، سرطان يا جراحي هايي نظير پيوند كليه استفاده مي شود.
به گفته دكتر روح الاميني، مجتمع توليد فرآورده هاي نوتركيب در شرايط فعلي با توليد يك ميليون واكسن هپاتيت بي  قادر به رفع نيازهاي داخل است.
</TEXT>
</DOC>
<DOC>
<DOCID>HAM2-851117-050</DOCID>
<DOCNO>HAM2-851117-050</DOCNO>
<ORIGINALFILE>/1385/851117/news/_iran.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
زنگ هسته اي در مدارس كشور نواخته مي شود
</TITLE>
<TEXT>
مهر: وزارت آموزش و پرورش اعلام كرد زنگ هسته  اي، 21 بهمن ماه جاري در مدارس سراسر كشور نواخته مي شود.
برگزاري نمايشگاه دستاوردهاي انقلاب اسلامي به ويژه دستاوردهاي هسته  اي، برگزاري مسابقات نقاشي، مقاله  نويسي و انشاء، روزنامه ديواري و طراحي پوستر با موضوع انرژي هسته اي و تشكيل زنجيره انساني به شكل نمادين در شهرهاي برخوردار از تأسيسات هسته اي از جمله برنامه هايي است كه به مناسبت سالگرد پيروزي انقلاب اسلامي در مدارس كشور اجرا خواهد شد. همچنين به منظور آشنايي بيشتر دانش آموزان با فعاليت ها و دستاوردهاي هسته اي مراسم سخنراني و ميزگردهاي پرسش و پاسخ متناسب با شرايط سني دانش آموزان در طول ايام الله دهه فجر برگزار شده و آموزگاران فيزيك مدارس نيز به تبيين سير تحولات هسته اي و تأثير آن در پيشرفت كشور خواهند پرداخت.
بر اساس اين گزارش، از ابتداي دهه فجر، تهيه طوماري با امضاي دانش آموزان مدارس در دفاع از دستاوردهاي هسته اي كشور آغاز شده كه اين قطعنامه 21 بهمن ماه جاري به وزارت امور خارجه و سازمان انرژي اتمي ارايه مي  شود و معلمان و تشكل هاي دانش آموزي نيز با صدور بيانيه و ارايه آن به شوراي امنيت سازمان ملل، حمايت خود را از فعاليت هاي هسته  اي ايران اعلام خواهند كرد.
</TEXT>
</DOC>
<DOC>
<DOCID>HAM2-851117-051</DOCID>
<DOCNO>HAM2-851117-051</DOCNO>
<ORIGINALFILE>/1385/851117/news/_iran.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
ورزش در دقيقه 90
</TITLE>
<TEXT>
7 بازيكن از تيم فوتبال اميد كنار گذاشته شدند
مهر:در فاصله 48 ساعت مانده تا زمان برگزاري بازي دوستانه تيم هاي فوتبال اميد ايران - بلاروس، 7 بازيكن از جمع اميدهاي ايران كنار گذاشته شدند.با گذشت 3 روز از زمان آغاز تمرينات تيم اميد ايران و با نظر وينگو بگوويچ نام 7 بازيكن از فهرست اين تيم خارج شد. بر اين اساس عليرضا حقيقي، محمد غلامين، عليرضا اميني، امين منوچهر، مهرداد پولادي، ايمان گل عليزاده و مهدي محمدپور تيم اميد كشورمان را در بازي مقابل تيم اميد بلاروس همراهي نخواهند كرد.تيم اميد كشورمان ساعت 14:30 روز چهارشنبه در ورزشگاه آزادي تهران به مصاف تيم اميد بلاروس مي رود.
تقدير سازمان ورزش شهرداري
از قهرمانان كشتي ايران
همشهري ورزشي - سازمان ورزش شهرداري در حضور شهردار تهران، از پيشكسوتان و افتخارآفرينان عرصه هاي جهاني و المپيك كشتي تقدير مي كند. در اين مراسم كه روز جمعه 20 بهمن ماه و همزمان با همايش كشتي محلات تهران در سالن 12 هزار نفري مجموعه ورزشي آزادي برگزار مي شود، از 55 تن از قهرمانان المپيك و جهان(در 51 سال گذشته)تقدير به عمل خواهد آمد.در اين مراسم دكتر محمدباقر قاليباف شهردار تهران، محمد علي آبادي رئيس سازمان تربيت بدني، مصطفي آجورلو مسئول سازمان ورزش شهرداري، رضا قراخانلو(رئيس كميته ملي المپيك)، علي كفاشيان(دبيركل كميته ملي المپيك)، نمايندگان مجلس شوراي اسلامي، رؤساي فدراسيون ها، اعضاي شوراي شهر و شماري از معاونان و مشاوران شهرداري تهران حضور مي يابند.
بدمينتون بين المللي دهه فجر در اصفهان پايان يافت
طلاهاي دونفره براي ايران
و انفرادي براي خارجي ها
همشهري ورزشي- در پايان هفدهمين دوره رقابت هاي بين المللي بدمينتون دهه فجر كه به مدت چهار روز در اصفهان برگزار شد، عناوين قهرماني دونفره اين مسابقات به قهرمانان ايران تعلق گرفت و خارجي ها هم فاتح پيكارهاي انفرادي شدند.ديروز در آخرين روز اين بازي ها در فينال انفرادي بانوان آنا مورا از پرتغال در صدر ايستاد. رينو از سري لانكا دوم شد و عنوان مشترك سومي هم به تال لين از سري لانكا و اوا از اسلواكي رسيد.در فينال انفرادي مردان لاس ماري نوبيل از الجزاير قهرمان شد. نيلوكا از سري لانكا در جاي دوم ايستاد و علي شاه حسيني و كاوه محرابي از ايران مشتركاً سوم شدند.در فينال دونفره بانوان تيم نگين اميري و سحر زمانيان با شكست تيم سري لانكا در جاي نخست ايستادند. سري لانكا با رينو و تال لين دوم شد. عنوان مشترك سوم نيز نصيب تيم هاي ايران متشكل از(آلاله يقيني و نسرين منوچهري)و(نكيسا سلطاني و صابره كبيري)شد.در فينال دونفره مردان تيم بزرگسالان ايران با تركيب علي شاه حسيني و نيكزاد شيري قهرمان شد. تيم اميد متشكل از شهرام كرمي و محمدرضا خردمندي در جاي دوم ايستاد و عنوان مشترك سومي هم به تيم دونفره باقري اسكندري از ايران و تيم پاكستان تعلق گرفت.
شفق: دوپينگ بازيكنان ابومسلم را تكذيب مي كنم
مديرعامل باشگاه ابومسلم در واكنش به شايعه دوپينگ بازيكنان اين تيم گفت: اينها سوژه  مطبوعات زرد است و جوابي به آن نمي دهم.ناصر شفق درباره شايعه دوپينگ بازيكنان اين تيم در ليگ برتر،اظهار داشت: اين بحث را تكذيب مي كنم. معمولا هر وقت تيم ها خوب نتيجه مي گيرند، مطبوعات زرد به دنبال چنين سوژه هايي مي روند. بنابراين نمي خواهيم نسبت به اين مسائل بيش از اين واكنش نشان دهيم.شفق تاكيد كرد: از اين پيروزي ها مغرور نمي شويم. مي دانيم در هميشه روي يك پاشنه نمي چرخد، بنابراين خودمان را براي روزهاي سخت آماده كرده ايم.تيم ابومسلم بعد از حضور خداداد عزيزي به عنوان سرمربي، دو پيروزي پر گل مقابل پرسپوليس و ذوب آهن به دست آورد. اين پيروزي ها باعث شد در محافل ورزشي شايعه شود بازيكنان اين تيم دوپينگي هستند.
</TEXT>
</DOC>
<DOC>
<DOCID>HAM2-851117-052</DOCID>
<DOCNO>HAM2-851117-052</DOCNO>
<ORIGINALFILE>/1385/851117/news/_iran.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
حداد عادل در جشنواره پژوهشي ابن سينا:
مجلس كسري بودجه وزارت بهداشت را برطرف مي كند
</TITLE>
<TEXT>
گروه سلامت- جشنواره پژوهشي ابن سينا كه چند سالي است، 15 بهمن ماه، در سالروز تأسيس دانشگاه تهران، در تالار 70 ساله اين دانشگاه برگزار مي شود، امسال به دليل تقارن با مراسم تقدير از دانشمندان ابداع كننده روش ترميم ضايعات نخاعي، كه آنان نيز اعضاي هيأت علمي همين دانشگاه بودند، با يك روز تأخير برگزار شد.
پيش از تقدير از برگزيدگان عرصه پژوهش در اين دانشگاه، دكتر غلامعلي حدادعادل، رئيس مجلس شوراي اسلامي كه در مراسم حضور يافته بود، طي سخناني، با بيان اين كه در سال هاي اخير در كنار جشنواره هاي علمي و ورزشي، جشنواره هاي علمي نيز جايگاه ممتازي در فعاليت هاي دهه فجر پيدا كرده اند، گفت: امسال شاهد دستاوردهاي خوبي در كشور در ايام دهه فجر هستيم و متخصصان و مديران ارشد كشور از ملت دعوت كرده اند در شادي پژوهشگران و اساتيد شركت كنند.
رئيس مجلس با اشاره به خبرهاي پيشرفت هاي علمي چند روز گذشته از جمله ساخت دارويي براي درمان ايدز گفت: اتفاقاً من خيلي دقيق شدم تا ببينم اين خبر سياسي يا تبليغاتي است، ولي تأييد دانشمندان صاحب نام و معتبر كشور نشان از اعتبار علمي اين دارو دارد.
حدادعادل همچنين با اشاره به كسر بودجه وزارت بهداشت و درمان گفت: ما در اين زمينه از دولت گلايه منديم؛ چرا كه دولت بايد كسر بودجه  جاري اين وزارتخانه را در لايحه بودجه از اول پيش بيني مي كرد و حال كه چنين نكرد وقتي با كسري بودجه مواجه شد بايد لايحه اي در اين رابطه خود دولت به مجلس مي آورد؛ ولي مجلس وقتي مشاهده كرد وزارت بهداشت و درمان مشكل دارد، با رأي خوبي كمك به آن را تصويب كرد كه اميدواريم بخشي از مشكلات وزارتخانه به اين وسيله حل شده باشد.
گزارش تفصيلي اين مراسم و گفت و گو با برگزيدگان را فردا در صفحه 8 روزنامه بخوانيد.
</TEXT>
</DOC>
<DOC>
<DOCID>HAM2-851117-053</DOCID>
<DOCNO>HAM2-851117-053</DOCNO>
<ORIGINALFILE>/1385/851117/news/_iran.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بخشنامه رئيس قوه قضائيه در باره تأييد هويت و تابعيت افراد
</TITLE>
<TEXT>
ايرنا: آيت الله محمود هاشمي  شاهرودي رئيس قوه قضائيه در بخشنامه اي، واحدهاي قضايي سراسر كشور را مكلف كرد در رسيدگي به ادعاي افراد براي تأييد هويت يا تابعيت افراد، نظرات كارشناسي شوراي تامين شهرستان و هيات حل اختلاف ادارات ثبت احوال را در نظر بگيرند.
اين بخشنامه كه ديروز در روزنامه رسمي كشور منتشر شد، همچنين تاكيد دارد اين اقدام بايد با رعايت همه  جانبه اصول و مقررات قانوني صورت گيرد تا ضمن احقاق حق افراد، زمينه سوءاستفاده افراد فرصت طلب براي تحصيل اسناد هويت و تابعيت ايراني من غيرحق فراهم نشود. رئيس قوه قضائيه در بخشنامه خود نوشت: به موجب ماده 45 قانون ثبت احوال اصلاحي سال 1363، تأييد هويت يا تابعيت افراد در موارد ترديد، موجب اقدام طبق مقررات است، اما در صورت نفي هويت يا تابعيت افراد احتمال سلب حقوق اساسي موضوع اصل 41 قانون اساسي و حقوق مدني موضوع ماده 976 قانون مدني در مورد افراد يادشده وجود خواهد داشت.در اين بخشنامه آمده است: رسيدگي به اين امر، با محاكم ذي صلاح قضايي است.
</TEXT>
</DOC>
<DOC>
<DOCID>HAM2-851117-054</DOCID>
<DOCNO>HAM2-851117-054</DOCNO>
<ORIGINALFILE>/1385/851117/news/_iran.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
برنامه هاي روز جهاني داستان كوتاه اعلام شد
</TITLE>
<TEXT>
گروه ادب و هنر- مراسم دومين سال بزرگداشت روز جهاني داستان كوتاه با نام در ستايش داستان كوتاه ساعت 30/14 روز 25 بهمن ماه در موزه هنرهاي معاصر برگزار مي شود.
ويژه برنامه بزرگداشت جروم ديويد سلينجر با سخنراني دكتر اميرعلي نجوميان و مصطفي مستور و نمايش فيلم كوتاهي در باره اين نويسنده، بخش نخست اين مراسم خواهد بود. ميزگرد چشم انداز داستان كوتاه در ايران و جهان با حضور عبدالله  كوثري، محسن سليماني و محمدرضا گودرزي بخش ديگر مراسم بزرگداشت داستان كوتاه است.همچنين در اين روز برندگان مسابقه داستان كوتاه شهر كتاب كه امسال به مناسبت روزجهاني داستان كوتاه برگزار شد، اعلام مي شود.تجليل از يك مترجم و ناشر كه در سال هاي اخير در ترجمه و انتشار قالب ادبي داستان كوتاه تلاش بيشتري داشته است، از ديگر برنامه هاي روز داستان كوتاه است.
</TEXT>
</DOC>
<DOC>
<DOCID>HAM2-851117-055</DOCID>
<DOCNO>HAM2-851117-055</DOCNO>
<ORIGINALFILE>/1385/851117/news/_kharj.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
هزاران فلسطيني در اطراف مسجدالاقصي تجمع كردند
طرح صهيونيست ها براي تخريب دروازه غربي مسجدالاقصي
</TITLE>
<TEXT>


ايسنا: هزاران فلسطيني در اعتراض به طرح هاي رژيم صهيونيستي عليه مسجد الاقصي در اطراف اين مسجد تجمع كردند. اين طرح ها بخشي از تلاش هاي اين رژيم براي تخريب اين مسجد و بازسازي معبد صهيونيست ها در اين مكان است.
هزاران تن از مردم فلسطين به سوي مسجدالاقصي در بيت المقدس حركت كرده اند تا اعتراض خود را نسبت به تخريب دروازه  غربي مسجد الاقصي از سوي صهيونيست ها اعلام كنند.
به گزارش شبكه العربيه، بسياري از فلسطيني ها در حال حاضر به بيت المقدس رسيده اند و برخي از آنها با حمل پلاكاردهايي در محكوميت اقدام صهيونيست ها، متوقف شدن سريع حركت بولدوزرهاي رژيم صهيونيستي در اطراف دروازه  غربي مسجد الاقصي را خواستار شده اند.
هم چنين نيروهاي امنيتي رژيم صهيونيستي براي ممانعت از ورود مردم فلسطين به مسجد الاقصي به صورت گسترده اي در اين منطقه و اطراف آن حاضر شده اند و ورود به مسجدالاقصي را ممنوع كرده و براي متفرق كردن تظاهركنندگان اقدام به شليك تيرهاي هوايي كرده اند و احتمال وقوع درگيري ميان تظاهركنندگان و نيروهاي اسرائيلي وجود دارد.
اكمل الدين احسان اوغلو، دبيركل سازمان كنفرانس اسلامي نسبت به هرگونه هتك حرمت مسجدالاقصي هشدار داد.
وي اين اقدامات را خطرناك و مغاير با قوانين و عرف بين المللي دانسته است.
دبيركل سازمان كنفرانس اسلامي تأكيد كرده هتك حرمت مسجد الاقصي پيامدهاي ناگواري را به دنبال خواهد داشت و واكنش هاي رسمي و ملي كشورهاي اسلامي نسبت به اين امر غير قابل پيش بيني خواهد بود.
در همين حال خالد مشعل، رئيس دفتر سياسي حماس نيز نسبت به هر گونه هتك حرمت مسجد الاقصي از سوي رژيم صهيونيستي هشدار داده و افزود: ايهود المرت، نخست وزير اسرائيل بايد از سرنوشت آريل شارون، نخست وزير سابق اين رژيم كه جرأت هتك حرمت مسجد الاقصي را به خود داده بود، عبرت بگيرد.
مشعل تصريح كرد: مردم فلسطين با استفاده از قدرت ملي خود و جان نثاري هايشان جهت دفاع از مقدسات اسلامي توانايي غافلگير كردن دشمن را دارند. وي هتك حرمت اماكن مقدس به ويژه مساجد بيت المقدس را جنايتي بزرگ از سوي رژيم صهيونيستي دانست.
شبكه  خبري الجزيره نيز اعلام كرد: شيخ تيسير التميمي، رئيس دادگستري اسلامي فلسطين از جهان عرب و اسلام خواست تا به منظور متوقف كردن اقدامات اسرائيل در جهت يهودي كردن و تخريب مسجدالاقصي فوراً وارد عمل شوند.
التميمي تأكيد كرد: دولت اسرائيل بولدوزرهايش را فرستاده تا پل هاي ارتباطي حرم شريف با باب المغرب در بيت المقدس را تخريب كنند.
وي از سازمان ملل و سازمان فرهنگي، علمي، آموزشي سازمان ملل(يونسكو)خواست تا مسئوليت هايشان را در اين خصوص برعهده گرفته و از اين مكان مقدس در بيت المقدس حفاظت كنند. وي تاكيد كرد:  شهر بيت المقدس در آستانه ربودن از سوي يهوديان و پاكسازي قومي است.
</TEXT>
</DOC>
<DOC>
<DOCID>HAM2-851117-056</DOCID>
<DOCNO>HAM2-851117-056</DOCNO>
<ORIGINALFILE>/1385/851117/news/_kharj.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تشديد اختلاف ها در كنگره  آمريكا بر سر عراق
</TITLE>
<TEXT>
گروه بين الملل - سناتور جمهوري خواه جان مك كين در تلاش براي تضعيف حاميان قطعنامه مخالف طرح جديد بوش در عراق، گفت: طرفداران اين قطعنامه آگاهانه رياكار هستند.
به گزارش خبرگزاري آسوشيتدپرس، سناتور جمهوري خواه جان مك كين در آستانه جلسه نهايي كنگره بر سر استراتژي عراق، پيشنهاد دو حزبي اعضاي كنگره را به چالش كشيد و آن را در حد يك راي عدم اعتماد مايوس كننده به ارتش آمريكا دانست.
وي گفت: نمايندگان از طرح بوش مبني بر اعزام 21 هزار 500 سرباز به عراق انتقاد كرده اند ولي هيچ طرح جايگزين ملموسي ارائه نكرده اند.
به گزارش ايسنا، سناتور مك كين كه از اعضاي برجسته كميته  نيروهاي مسلح سنا و كانديداي جمهوري خواهان در انتخابات رياست جمهوري سال 2008 است افزود: فكر نمي كنم اين درست باشد كه بگوييد مخالف يك عمليات هستيد و نمي خواهيد براي آن سرمايه گذاري كنيد و نمي خواهيد كه اين جنگ پيش برود، ولي هيچ كاري براي جلوگيري از آن انجام ندهيد.
اما سناتور دموكرات ديان فين اشتاين تلاش هاي جمهوري خواهان براي جلوگيري از راي دادن به قطعنامه را كارشكني ناميد و گفت نه اكثريت سنا و نه راي دهندگان چنين تاكتيك  ايجاد تاخير را تحمل نمي كنند. وي افزود: اگر ما نتوانيم اين كار را انجام دهيم شما مي توانيد. مطمئن باشيد كه ظرف يك ماه آينده قطعنامه مقتدرانه تري ارائه خواهد شد.
سناي آمريكا كه دموكرات ها اكثريت 51 درصدي آن را در اختيار دارند قرار است يك راي گيري اوليه آزمايشي براي قطعنامه  الزام آور  سناتور جان وارنر برگزار كند. در همين حال رئيس جمهور امريكا بودجه هنگفت دفاعي امريكا را قرار است ارائه دهد.در اين بودجه رقم درخواستي براي جنگ در عراق از رقم درخواستي گذشته امريكا براي جنگ در ويتنام بيشتر است.
سناتور وارنر در تلاش براي جلب حمايت بيشتر جمهوري خواهان در قطعنامه پيشنهادي خود بندي را اضافه كرده كه تامين حمايت مالي از سربازان حاضر در عراق را متعهد مي شود.
سناتور مك كين از افزايش سربازان در عراق و تعيين اهداف معيار براي دولت عراق حمايت مي كند. وي سعي دارد از اختلاف برخي از دموكرات ها به نفع خود استفاده كند.
مك كين اظهار داشت: من واقعا معتقدم اگر شما عميقا اعتقاد داريد كه اين طرح شكست خواهد خورد و به قيمت جان سربازان آمريكايي تمام خواهد شد، بايد به جاي مخالفت با اين طرح آنچه را كه براي جلوگيري از وقوع اين مسايل لازم است انجام دهيد.
</TEXT>
</DOC>
<DOC>
<DOCID>HAM2-851117-057</DOCID>
<DOCNO>HAM2-851117-057</DOCNO>
<ORIGINALFILE>/1385/851117/news/_kharj.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تأكيد حماس بر تلاش براي موفقيت نشست مكه
</TITLE>
<TEXT>
گروه بين الملل - رئيس دفتر سياسي جنبش مقاومت اسلامي فلسطين(حماس)در دمشق بر تلاش اين جنبش براي موفقيت نشست امروز در مكه تأكيد كرد. خالد مشعل گفت حماس همه تلاش خود را به كار مي گيرد تا نشست روز سه شنبه كه به دعوت پادشاه عربستان در مكه برگزار مي شود به موفقيت منجر شود.
واحد مركزي خبر به نقل از مشعل گزارش داد كه تلاش ها و اقدامات كشورهاي عربي جهت پايان درگيري هاي فلسطين و ميزباني عربستان براي نشست هيأت هاي فتح و حماس در مكه اقدامي مناسب است كه بدون دخالت هاي خارجي جهت نزديك تر شدن ديدگاه هاي طرفين صورت مي گيرد.
خالد مشعل از حاميان جنبش هاي فتح و حماس خواست تا ضمن خويشتن داري نسبت به مسئوليت هاي خود در خصوص كنترل اوضاع داخلي مسئولانه تر برخورد كنند و در راستاي تحكيم مشاركت هاي واقعي گروه هاي فلسطيني گام بردارند.
</TEXT>
</DOC>
<DOC>
<DOCID>HAM2-851117-058</DOCID>
<DOCNO>HAM2-851117-058</DOCNO>
<ORIGINALFILE>/1385/851117/news/_kharj.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
كوتاه از جهان سياست
</TITLE>
<TEXT>
ديدار سران آفريقاي جنوبي و چين
واحد مركزي خبر: تابو امبكي و هو جينتائو رئيسان جمهوري آفريقاي جنوبي و چين امروز در پرتوريا درباره مهمترين مسائل بين المللي از جمله آخرين تحولات مربوط به برنامه هسته اي صلح آميز جمهوري اسلامي ايران بحث و تبادل نظر مي كنند.
وزارت امور خارجه آفريقاي جنوبي با انتشار بيانيه اي اعلام كرد، مسائل مرتبط با برنامه هاي هسته اي ايران و كره شمالي يكي از محورهاي مورد بحث در جريان سفر سه روزه رئيس جمهوري چين به اين كشور است.اين نخستين سفر رسمي رئيس جمهوري چين به آفريقاي جنوبي است كه در رأس هياتي بلندپايه و سفري دوره اي در پي اجلاس اخير سران كشورهاي آفريقايي و چين در پكن صورت مي گيرد.
رايزني اتحاديه  اروپا براي جلب حمايت روسيه
گروه بين الملل - فرانك والتر اشتاين ماير وزير امور خارجه  آلمان، خاوير سولانا رييس سياست خارجي اتحاديه  اروپا و بنيتا فررو والدنر كميسيونر روابط خارجي اين اتحاديه ديروز با سرگئي لاوروف وزير خارجه  روسيه در مسكو ديدار و گفت وگو كردند.
محور اصلي گفتگوها در مورد آينده كوزوو است كه مارتي اهيتساري نماينده دبير كل سازمان ملل پس از ديدار از صربستان طرح پيشنهادي خود را مبني بر استقلال نظارت شده براي كوزوو، ارايه داده است. اين طرح كه در اختيار دبيركل سازمان ملل قرار گرفت،مورد قبول صربستان نيست. در حالي كه امريكا، انگليس، آلمان، فرانسه و ايتاليا از اين طرح پشتيباني مي كنند، روسيه كه داراي روابط سنتي با صربستان است اعلام كرده است كه اين طرح فقط هنگامي مورد قبول روسيه است كه صربستان نيز آن را بپذيرد. صربستان مخالف استقلال كوزوو است.هرچند اكثر ساكنان كوزوو را آلبانيايي تبارها تشكيل مي دهند ولي صربستان ريشه هاي تاريخي خود را در كوزوو مي داند.
سناريوي آمريكا براي ايجاد شكاف بين شيعه وسني
ايرنا: روزنامه الحيات چاپ لندن نوشت: درگيري و كشتار بين شيعه و سني در عراق برنامه اي از سوي آمريكا، نومحافظه كاران و اسرائيل است كه به منظور ويراني روابط اهل تسنن و شيعيان صورت مي گيرد.
الحيات افزود: هدف از اين اقدام اين است كه در صورتي كه آمريكا و يا اسرائيل به تأسيسات هسته اي ايران حمله كنند، مسلمانان سني مذهب از اين جنگ حمايت كنند.
اين پايگاه اينترنتي نوشت: كشمكش ايدئولوژيك آمريكا و ايران در خاورميانه چه به جنگ ختم شود و يا توافق دو طرف را به دنبال داشته باشد، چند دهه آينده منطقه را رقم خواهد زد. به نوشته الحيات، برخي دلايل نشان مي دهد كه فعاليت هسته اي ايران نمي تواند موجب نگراني و هراس باشد. الحيات افزود: از سوي ديگر نگراني اهل تسنن از شيعيان بي مورد است زيرا شيعيان تنها ده درصد?/?ميليارد مسلمان جهان را تشكيل مي دهند و نسبت آنان در بين مسلمانان عرب نيز به همين ميزان است. الحيات با تاكيد براينكه به نظر مي رسد ترس از ايران چندان موجه نباشد نوشت: با اين حال به نظر مي رسد كه نفوذ آمريكا رو به كاهش، و در مقابل نفوذ ايران رو به افزايش است.
هند، خواستار فضاي عاري از تسليحات شد
مهر: وزير امور خارجه هند در پي آزمايش موشكي چين در فضا اعلام كرد كه برنامه فضايي دهلي نو به منظور تحقيقات صلح آميز است.
پاراناب موخرجي روز گذشته در يك همايش بين المللي درباره هوافضا در دهلي نو گفت: هند سرمايه گذاري سنگيني را در استفاده صلح آميز از فضا و يك برنامه فضايي غيرنظامي روبه رشد و متنوع دارد. وي افزود: امنيت وايمني داراييها در جو زمين از اهميت مهمي براي توسعه اجتماعي و اقتصادي در جهان برخوردار است؛ ما از همه كشورها مي خواهيم تلاشهاي خود را براي تقويت رژيم حقوق بين المللي براي استفاده صلح آميز از فضا دوبرابر كنند.اظهارات وزير امور خارجه هند در پي اظهارات ولاديمير پوتين رئيس جمهوري روسيه و مانموهان سينگ نخست وزير هند در دهلي نو صورت مي گيرد كه خواهان عاري شدن فضا از تسليحات شدند.
</TEXT>
</DOC>
<DOC>
<DOCID>HAM2-851117-059</DOCID>
<DOCNO>HAM2-851117-059</DOCNO>
<ORIGINALFILE>/1385/851117/news/_kharj.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
ديپلمات مراكشي:
واشنگتن عامل وخامت اوضاع عراق است
</TITLE>
<TEXT>
گروه بين الملل- مختار لماني ديپلمات مراكشي كه از طرف عمرو موسي دبيركل اتحاديه عرب براي برگزاري كنفرانس توافق ملي در عراق در اين كشور مأموريت داشت دوم بهمن ماه از سمت خود استعفاء داد. وي در مصاحبه با خبرگزاري آسوشيتدپرس نكاتي را فاش كرده است كه خواندني است:
1 - لماني پيش تر در سازمان ملل به عنوان مأمور اين سازمان در افغانستان و آفريقا فعاليت كرده است.
2 - لماني در مدت 8 ماه فعاليت در بغداد تصميم گرفت كه در منطقه حفاظت شده اين شهر زندگي نكند. منطقه حفاظت شده يا منطقه سبز در بغداد مكاني است كه سفارت خانه هاي انگليس و آمريكا و اكثر ديپلمات ها در آن حضور دارند.
3 - وي با اتومبيل غيرمسلح در بغداد تردد مي كرد و فقط از محافظان كرد كه از وزارت امور خارجه عراق كه در نزديكي محل سكونتش حفاظت مي كردند مي توانست كمك بگيرد.
4 - لماني در طي حضورش در عراق براي هدف اصلي مأموريت خود يعني ايجاد كنفرانس توافق ملي با حضور احزاب فرقه اي تلاش هاي بسياري را انجام داد.
5 - اين كنفرانس قرار بود در اواخر بهار برگزار شود، بعدها قرار شد اين كنفرانس در مرداد ماه برگزار شود و سرانجام هم هرگز برگزار نشد.
6 - لماني براي تشكيل كنفرانس توافق ملي با رهبران ارشد شيعه در عراق تبادل نظر كرد و براي ديدار و گفت وگو با آيت الله سيستاني به نجف اشرف سفر كرد.
7 - وي هم چنين براي ديدار با رهبران كرد عراق به شهر اربيل سفر كرد.
8 - وي هم چنين قصد داشت براي ديدار با رهبران سني عراق به استان الانبار سفر كند اما چون اوضاع در اين استان بسيار خطرناك بود به اين شهر سفر نكرد و در عوض رهبران مذهبي و سياسي سني براي ديدار با لماني به بغداد سفر كردند.
9 - لماني در توجيه ناكامي خود مي گويد: تشكيل يك كنفرانس با حضور اين گروه ها و جناح ها در عراق بيهوده بود چون عراق فاقد ضروريات لازم براي ايجاد توافق است و رهبران عراقي به يكديگر اعتماد ندارند.
10 - نماينده اتحاديه عرب در عراق در نامه استعفاي خود نوشته است: تنها مشكل من در عراق روابط ميان افراد بود. آنها اين حس را داشتند كه هركدام از اين گروه ها قرباني گروه ديگر است.
11 - دخالت ايران در وخامت اوضاع عراق به هيچ وجه صحت ندارد. آمريكايي ها بايد سياست شان را به سرعت تغيير دهند.
12 - در نهايت واشنگتن عامل وخامت اوضاع عراق است.
13 - لماني 22 كشور عرب از اعضاي اتحاديه عرب را مقصر مي داند و معتقد است اين كشورها اوضاع وخيم عراق را با جديت بررسي نمي كنند.
14 - لماني تأكيد دارد كه اگر عراق به ورطه جنگ داخلي سقوط كند، همه چيز را خواهد سوزاند؛ نه تنها در عراق بلكه در جاهاي ديگر. فقط خدا مي داند اين بحران تا كجا ادامه خواهد داشت.
</TEXT>
</DOC>
<DOC>
<DOCID>HAM2-851117-060</DOCID>
<DOCNO>HAM2-851117-060</DOCNO>
<ORIGINALFILE>/1385/851117/news/_kharj.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
انفجار در مناطقمختلف عراق
</TITLE>
<TEXT>
گروه بين الملل- منابع پليس عراق از افزايش تلفات انفجار 2 خودروي بمب گذاري شده در بخش جنوبي و مياني بغداد كه تاكنون بيش از 100 كشته و زخمي به جاي گذاشته است، خبر دادند.
در شهرهاي موصل،و كركوك نير دها تن در پي چند بمب گذاري كشته و زخمي شدند.
اين رويدادها در زماني اوج گرفته است كه امريكا در تلاش است با نيروهاي تازه اي كه به عراق مي فرستد امنيت بغداد را خود به دست بگيرد.
شبكه خبري سي.ان.ان گزارش داد: سرهنگ داگلاس هكمن از آمريكا و مشاور ارشد تيپ نهم ارتش عراق صبح روز دوشنبه ضمن اعلام آغاز بكار اين فرماندهي، تاريخ آغاز عمليات كمربند امنيتي عراق را كه بطور مشترك توسط نيروهاي آمريكايي و عراقي انجام مي گيرد، ذكر نكرد.
</TEXT>
</DOC>
<DOC>
<DOCID>HAM2-851117-061</DOCID>
<DOCNO>HAM2-851117-061</DOCNO>
<ORIGINALFILE>/1385/851117/news/_maref.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
روزگاري كه در آن ديگر سرطان يك كابوس مرگبار نيست، شايد چندان دور نباشد
با واكسن به جنگ خرچنگ مي رويم
آذين محبي نژاد
</TITLE>
<TEXT>


واكسن هاي ضد سرطان چطور عمل مي كنند؟
مؤسسه ملي سرطان آمريكا واكسن هاي ساخته شده براي سرطان را به دو نوع درماني و پيشگيرنده تقسيم مي كند. واكسن هاي درماني با تحريك سيستم ايمني بدن، به بيماران سرطاني در مبارزه با اين بيماري كمك مي كنند و واكسن هاي پيشگيرنده كه براي افراد سالم تجويز مي شوند، مانع از آلودگي فرد با ويروس هايي مي شوند كه مولد سرطان هستند. واكسن هايي كه براي درمان سرطان به كار مي روند از اين حقيقت استفاده مي كنند كه بر روي سطح سلول هاي سرطاني، مولكول هاي شيميايي خاصي وجود دارند كه در سلول هاي سالم يافت نمي شوند يا بسيار كم يافت مي شوند. ساخت واكسني كه بتواند سيستم ايمني بدن را به واكنش در برابر اين مولكول ها وادار كند، منجر به انهدام سلول هاي سرطاني در بدن مي شود، بدون آن كه به سلول هاي سالم آسيبي برسد. برخي از واكسن ها نيز بدن را قادر مي سازند تا ريزترين تجمعات سلول هاي سرطاني را پيدا كرده و با آنها مبارزه كند. به اين ترتيب خطر پخش سلول هاي سرطاني در ساير قسمت هاي بدن نيز مهار خواهد شد.
دانشمندان موفق به توليد واكسني عليه شايع ترين سرطان جهان، يعني سرطان ريه شده اند. آنها هم اكنون در حال آزمايش اين واكسن بر روي انسان ها هستند. اين واكسن، پيش از اين در آزمايش انجام شده بر روي 171 بيمار مبتلا به سرطان ريه موفق بوده و حالا قرار است در آزمايشي با مقياس بزرگ تر بر روي 1300 بيمار از سراسر جهان آزمايش شود.
اين درحالي است كه در چند سال گذشته، مقابله با سرطان بوسيله واكسن، مورد توجه روزافزون پژوهشگران قرار گرفته است. تا كنون واكسن هايي نيز براي انواع ديگري از سرطان ساخته شده كه كمابيش در درمان اين بيماري و حتي پيشگيري از آن موفق بوده اند. به اين ترتيب، شايد زماني كه واكسن سرطان بتواند به درمان قطعي اين بيماري كمك كند، چندان از امروز دور نباشد. تصور كنيد در اين صورت چه تحول بزرگي در زندگي ما اتفاق مي افتد و چند سال از عمر از دست رفته بشريت به خاطر اين بيماري، زنده مي شود.شايد اين موضوع در حال حاضر به نظر يك رويا برسد، اما قطعاً قبل از كشف واكسن فلج اطفال هم مردم نمي توانستند باور كنند كه روزي مي رسد كه تنها با دادن يك قطره به كودكشان مي توانند از فلج شدن او تا پايان عمر جلوگيري كنند.خبر آزمايش واكسن جديدي براي سرطان ريه، تازه ترين خبري است كه در اين باره منتشر شده است. سرطان ريه شايع ترين سرطان در دنياست. گرچه خود اين سرطان داراي انواع مختلفي است، اما واكسن توليد شده عليه آن، شايع ترين فرم اين بيماري را نشانه گرفته است. اين واكسن كه حاصل پژوهش هاي دانشمندان انگليسي است، سيستم ايمني بدن را تحريك مي كند تا با سلول هاي سرطاني مبارزه كند. ويژگي اين واكسن آن است كه به سلول هاي بدن كمك مي كند تنها عليه يك نوع ماده شيميايي كه در سلول هاي سرطاني يافت مي شود بجنگند. به اين ترتيب بدن قادر خواهد بود بدون آسيب زدن به سلول هاي سالم خودي، با سلول هاي مهاجم سرطاني مبارزه كند. در آزمايش هاي اوليه، پژوهشگران دريافته اند كه استفاده از اين واكسن به همراه درمان هاي فعلي سرطان ريه، مي تواند طول عمر بيماران را افزايش دهد. پژوهشگران مي گويند در صورتي كه نتايج آزمايش هاي وسيع تر نيز مطلوب باشد مي توان به ساخت واكسن هايي با عملكرد مشابه براي ديگر سرطان ها نيز اميدوار بود.
اولين واكسن سرطان
با وجودي كه پژوهشگران كشورهاي مختلف
واكسن هاي زيادي را عليه انواع سرطان ساخته و در دست آزمايش دارند، اما اولين واكسني كه رسماً مورد تأييد سازمان غذا و داروي آمريكا(fda)قرار گرفته و ثابت شده كه قادر است از سرطان پيشگيري كند، واكسن سرطان دهانه رحم است.
سرطان دهانه رحم، پس از سرطان سينه دومين سرطان شايع در بين خانم ها در دنياست. سالانه نيم ميليون مورد جديد از ابتلا به اين بيماري كشف شده و حدود 275 هزار زن به علت اين سرطان جان خود را از دست مي دهند. عامل ايجاد اين سرطان نوعي ويروس به نام ويروس پاپيلوماي انساني يا hpv است. واكسن اين سرطان، از آلوده شدن فرد با ويروس پاپيلوماي انساني و در نتيجه ابتلا به سرطان دهانه رحم جلوگيري مي كند. آزمايش هاي نهايي اين واكسن كه در سال 2005 ميلادي به پايان رسيد، موفقيت عملكرد آن را 100 درصد ارزيابي كرد و اين بدان معناست كه استفاده از اين واكسن مي تواند فرد واكسينه شده را در برابر درصد بالايي از سرطان هاي دهانه رحم حفاظت كند.
تنها فرم به ثبت رسيده اين واكسن، كه گاردازيل نام دارد، ساخت يكي از عظيم ترين شركت هاي دارويي جهان به نام مرك است و در 50 كشور مورد تأييد قرار گرفته. فقط سه هفته پس از تأييد اين واكسن در آمريكا، مقامات بهداشت و درمان اين كشور خواستار واكسيناسيون همه دختران 11 و 12 ساله آمريكايي با گاردازيل شده اند. جامعه آمريكايي سرطان به تازگي بر اين موضوع تأكيد كرده و گروهي از متخصصان كانادايي نيز اعلام كرده اند تمامي دختران 9 تا 13 ساله اين كشور بايد عليه سرطان دهانه رحم واكسينه شوند. در حال حاضر بسياري از بيمه هاي درماني آمريكا و اروپا گاردازيل را تحت پوشش خود قرار داده اند و احتمالاً اين واكسن به زودي جزو برنامه سراسري واكسيناسيون در آمريكا و كانادا قرار خواهد گرفت.
جالب است بدانيد كه يك پژوهشگر از دانشگاه كاليفرنيا به تازگي دريافته است كه استفاده از اين واكسن مي تواند خطر بروز سرطان مقعد را نيز كاهش دهد. وي با اين استدلال كه بافت موجود در مقعد از لحاظ زيست شناسي به بافت دهانه رحم شبيه است، به بررسي اثر گاردازيل در پيشگيري از بروز سرطان مقعد در مردان پرداخته و به نتايج مثبتي رسيده است. به اين ترتيب مردان نيز مي توانند از واكسن گاردازيل سود ببرند.
صعود براي اميد
در گوشه و كنار دنيا پژوهشگران بسياري در حال تلاش و تحقيقند تا به واكسن سرطان دست پيدا كنند. اين پژوهش ها به انگيزه هاي مختلفي انجام
مي شود. يكي از مصمم ترين اين پژوهشگران دكتر ليشا امنس، سرطان شناس آمريكايي است كه مرگ مادرش به دنبال سرطان سينه باعث شده تا او قاطعانه به دنبال كشف واكسني براي اين سرطان باشد. دكتر امنس موفق شده به فرمولي براي ساخت واكسن عليه سرطان سينه دست پيدا كند. اما او براي آزمايش اين واكسن و ادامه كارهاي پژوهشي خود براي به نتيجه رسيدن طرحش نياز به منابع مالي دارد. به همين دليل چند روز پيش وي به همراه 20 نفر ديگر در يك حركت نمادين از بلندترين آتشفشان جهان كه در اكوادور واقع است، صعود كرد تا هزينه مبارزه اش را با سرطان سينه گردآوري كند. اين حركت، صعود براي اميد نام گرفت.
دكتر امنس و گروهش موفق شدند 146 هزار دلار جمع آوري كنند كه به آنها براي ادامه تحقيقاتشان كمك مي كند. واكسني كه وي ساخته است با بكار گرفتن سلول هاي سرطاني كه از لحاظ ژنتيكي دست كاري شده اند، به سيستم ايمني بدن كمك مي كند تا تومور را نابود كند. دكتر امنس مي گويد ما مي خواهيم به سيستم ايمني بدن ياد دهيم كه به جاي تحمل سلول هاي سرطاني، به شكلي پايدار به جستجوي آنها پرداخته و آنها را نابود كند.
واكسن سازي عليه سرطان
لوزالمعده يا پانكراس هم عضو ديگري است كه دانشمندان تلاش مي كنند شر سرطان را براي هميشه از سرش كم كنند. چند روز پيش در چهارمين سمپوزيوم سرطان هاي گوارشي در آمريكا اعلام شد كه يك واكسن جديد مي تواند طول عمر بيماران مبتلا به سرطان لوزالمعده يا همان پانكراس را افزايش دهد.
سرطان پانكراس، قاتلي خاموش است و بيماران اندكي اين شانس را دارند كه سرطانشان زماني تشخيص داده شود كه بتوان با برداشتن پانكراس، بيماري را درمان كرد. حتي در اين موارد نيز طول عمر افراد پس از جراحي اندك است. پژوهشگران دانشگاه جانز هاپكينز موفق شده اند واكسني توليد كنند كه طول عمر بيماران را پس از جراحي، افزايش داده و از 19 ماه به حدود 27 ماه
مي رساند. اين پژوهشگران مي گويند همين زمان اندك نيز براي آنها بسيار ارزشمند بوده و مي تواند اميدبخش درمان بهتر اين سرطان در آينده باشد.
البته براي كامل كردن ليست سرطان هايي كه واكسن دار شده اند يا واكسن آنها در حال گذراندن مراحل تحقيقاتي است، سرطان كليه، پوست، پروستات و نوعي سرطان خون به نام لنفوم غير هوچكين را هم اضافه كنيم. شايد به همين زودي ها خبرهاي بهتري هم بشنويد. به هرحال دانشمندان سخت در تلاشند.
</TEXT>
</DOC>
<DOC>
<DOCID>HAM2-851117-062</DOCID>
<DOCNO>HAM2-851117-062</DOCNO>
<ORIGINALFILE>/1385/851117/news/_maref.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
تازه ها
تسخير مرز تازه نانومتري در عالم تراشه ها
</TITLE>
<TEXT>


ترجمه؛ مهدي صارمي فر: فناوري جديدي كه به طور جداگانه و هم زمان توسط آي بي ام و اينتل، ابداع شده است مي تواند انقلابي در چيپ ها(تراشه ها)ي كامپيوتري ايجاد كند. در اين فناوري به جاي سيليكون از فلز هافنيوم( hafium )براي تنظيم جريان برق ترانزيستورها استفاده مي شود.
ترانزيستورها سوييچ هاي ريزي درون تراشه ها هستند كه وظيفه قطع و وصل جريان برق را بر عهده دارند. گوردون مور، نانوتكنولوژيست بزرگ و يكي از مؤسسان اينتل در دهه?? ميلادي قانوني را به نام قانون مور بيان كرده كه طبق آن تعداد ترانزيستورهاي چيپ ها با قيمت ثابت، هر 18 ماه دو برابر مي شود. اين قانون از زمان مطرح  شدن در دهه60 تاكنون همواره صدق كرده و تعداد ترانزيستورهاي گنجانده شده درون تراشه هاي جديد دائماً افزايش يافته است. البته در سال هاي اخير به دليل رسيدن به مرز هاي اتمي، به نظر مي رسيد كه قانون مور با محدوديت هايي مواجه شده، اما كشف اخير آي بي ام و اينتل صحت قانون معروف مور را براي سال هاي آينده تضمين مي كند و اين يعني صنعت توليد تراشه هاي رايانه اي با فروش ميانگين??? ميليارد دلار در سال، همچنان پر رونق خواهد بود.
با توجه به كشف جديد، توليدكنندگان چيپ هاي كامپيوتري مي توانند نسل بعدي چيپ ها را با مدارهايي با ضخامت تنها?? نانومتر توليد كنند. پيشرفته ترين تراشه هاي فعلي مدارهايي به ضخامت?? نانومتر دارند. هر نانومتر يك ميلياردم متر است و يك مدار?? نانومتري دو هزار برابر از يك تار موي انسان نازك تر است.
به گزارش رويترز، استيو اسميث يكي از مديران ارشد شركت اينتل هم اعلام كرده است كه پردازنده هاي توليد شده با استفاده از فناوري جديد در مقايسه با قدرتمندترين پردازنده هاي فعلي كارايي بسيار بالاتري خواهند داشت. شركت آي بي ام هم كه هم زمان به فناوري مشابهي دست يافته  است اين فناوري را در آينده نزديك در اختيار شركاي تجاري خود از جمله اي ام دي(دومين سازنده پردازنده هاي رايانه اي پس از اينتل)و نيز شركت ژاپني توشيبا قرار خواهد داد.
به گفته برني ميرسون مدير فناوري شركت آي بي ام، پس از?? سال پيشرفت مداوم در زمينه ظريف تر شدن تراشه ها، در سال هاي اخير اين نگراني به وجود آمده بود كه مدارهاي تراشه ها در زمينه نازكتر شدن به حد پاياني خود نزديك مي شوند اما كشف اخير نشان مي دهد مدارهاي تراشه هاي رايانه اي را مي توان تا ابعاد بسيار ريز و باور نكردني كوچك كرد. اين فناوري علاوه بر امكان توليد نسل بعدي تراشه ها با مدارهاي?? نانومتري، حتي راه را براي توليد نسل بعد از آن يعني تراشه هاي?? نانومتري نيز هموار مي كند.
ابعاد تراشه ها
از حدود چهل سال قبل تاكنون شركتهاي سازنده تراشه هاي رايانه اي از سيليكون براي توليد تراشه هاي رايانه اي استفاده كرده اند. در آخرين نمونه هاي اين تراشه ها، مدارهاي سيليكوني به اندازه اي كوچك شده بودند كه ضخامت آنها به تنها? اتم رسيده بود و همين باعث مي شد برخي الكترون ها هنگام حركت در اين مدارهاي ظريف از مدار به بيرون نشت كنند كه اين امر سبب اتلاف انرژي به صورت گرما و مصرف بيشتر برق مي شود. هم اكنون با استفاده از عنصر هافنيوم، امكان كاهش هرچه بيشتر ابعاد اين مدارها بدون اتلاف انرژي درون آنها فراهم شده  است كه اين امر به افزايش تعداد ترانزيستورهاي قابل تعبيه درون تراشه ها، افزايش?? درصدي توان محاسباتي و كاهش?? درصدي اتلاف برق در آنها منجر خواهد شد.
اينتل اعلام كرده است كه در آينده نزديك توليد انبوه پردازنده هاي مجهز به ترانزيستورهايي به قطر تنها 45 نانومتر(45 ميلياردم متر)را آغاز خواهد كرد. پردازنده هاي تازه اينتل كه پنرين(pery)نامگذاري شده  است بيش از 400 ميليون ترانزيستور را روي تراشه اي كه مساحتش نصف يك تمبر باشد جاي مي دهد. پنرين مانند پردازنده هاي فعلي به صورت دوهسته اي(dual-core)يا چهارهسته اي(quad-core)عرضه خواهد شد كه بدان معني است كه روي هر تراشه دو يا چهار پردازنده جداگانه قرار خواهد داشت. اينتل سرعت پردازنده جديد را اعلام نكرده است.
آينده تراشه ها
توليد تكنولوژي 45- نانومتري از زمان ساخت ترانزيستور 65 نانومتري هدف تراشه سازان بوده است. ترانزيستور يك كليد ساده الكترونيكي است. هر تراشه نيازمند تعداد خاصي ترانزيستور است و هرچه تعداد آنها بيشتر باشد، تراشه مي تواند محاسبات بيشتري انجام دهد.
به گزارش ستاد ويژه توسعه فناوري نانو، گوردون مور توسعه و گنجاندن اين مواد به عنوان عناصر تراشه را بزرگترين تغيير در فناوري ترانزيستور از اواخر دهه 1960 توصيف كرده است. نخستين تراشه هاي حاوي وسايل 45 نانومتري را اينتل اواخر سال گذشته به نمايش گذاشت، اما آنها هنوز در محصولات تجاري جاي داده نشده بودند.
دكتر تزشيانگ چن، معاون علوم و تكنولوژي در مركز تحقيقات آي بي ام در گفت وگو با بي بي سي تأكيد كرده است كه صنعت تراشه سازي تاكنون با يك مانع عمده براي جلو بردن تكنولوژي امروزي روبه رو بود... اما بعد از حدوداً 10 سال تلاش، اكنون راهي به جلو يافته ايم.
شيوه دقيق ساخت فلزات high-k توسط اينتل و آي بي ام فاش نشده است اما نكته مهم آن كه هر دو شركت گفته اند كه مي توان آن را با كم ترين زحمت در فناوري محصولات فعلي جاي داد.
</TEXT>
</DOC>
<DOC>
<DOCID>HAM2-851117-063</DOCID>
<DOCNO>HAM2-851117-063</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
براساس طرح جامع حمل ونقل اجرا مي شود:
احداث 5 خط تراموا و يك خط مونوريل در تهران
</TITLE>
<TEXT>


گروه شهري- توسعه حمل ونقل عمومي درحالي همچنان از توجه بايسته و لازم محروم است كه سالانه 8/7 ميليارد دلار خسارت صرفا از ناحيه آلودگي هوا به كشور وارد مي شود. پيش بيني شده در صورت تداوم اين روند تا سال 2019 اين ميزان خسارت به 20 ميليارد دلار در سال افزايش خواهد يافت.آمار تكان دهنده مورد اشاره براساس گزارش مستندي از سوي بانك جهاني اعلام شده است. بر اساس اين گزارش كشور ايران درميان كشورهاي خاورميانه و شمال آفريقا به دليل مصرف سوخت بالا و آلودگي حاصل از آن در رده يكي از بدترين ها به شمار مي رود.
سيادت موسوي مشاور فني مديرعامل شركت مترو در اين باره مي گويد: ايران يكي از معدود كشورهايي است كه در عين توسعه نيافتگي از مصرف زياد سوخت برخوردار است درحالي كه اروپا به دليل برخورداري از آخرين استانداردها در تهيه و توليد سوخت و خودروهاي با كيفيت بالا از كمترين آسيب ها به لحاظ آلودگي هوا برخوردار است.
كارشناسان مسايل ترافيكي هرگونه سرمايه گذاري در مورد حمل و نقل عمومي  را بسيار ضروري ارزيابي كرده مي گويد: بايستي به حمل و نقل انبوه به عنوان شاخص اصلي رفع معضل ترافيك و آلودگي هوا تاكيد داشت.
سيادت موسوي اضافه مي كند از حدود دو سال پيش مطالعه اي مشترك توسط يك شركت فرانسوي با شركت مطالعات جامع حمل و نقل شهرداري تهران انجام شد كه دست آورد آن به عنوان طرح جامع حمل و نقل انبوه به تصويب شوراي اسلامي شهر تهران رسيده و مي بايست به منظور تصويب نهايي به شوراي عالي ترافيك ارسال شود در اين طرح بر ضرورت توجه به سيستمهاي بالادستي و انبوه تاكيد شده است.
وي ظرفيت جابجايي مترو را در مقايسه با خطوط سريع السير(اكسپرس)كمتر دانست و گفت: براساس اين طرح در تهران به سه سطح سيستم حمل و نقل عمومي نياز است نخست خطوط اكسپرس مترو است كه با چهار خط و179 كيلومتر طول از ظرفيت و سرعت بالاتر در جابجايي مسافر برخوردار است و علاوه براينكه در محدوده شهر فعال خواهد بود قابليت اتصال به حومه شهر تهران را نيز خواهد داشت، اين خطوط به دليل سرعت بالا از تعداد ايستگاههاي كمتري در مقايسه با مترو برخوردارهستند.
وي ادامه داد: در مرحله بعد خطوط 8 گانه مترو با 251 كيلومتر طول قرار دارد كه از اين ميان خطوط 1و2 علاوه براينكه در حال بهره برداري هستند به سمت مسيرهاي دورتر مراحل تكميل خود را طي مي كنند، خطوط 3و 4 دردست ساختند، خطوط 6، 7، 8 و 9 اخيرا به تصويب رسيدند و خط 5 نيز از تهران به سمت كرج دردست بهره برداري است.
وي افزود: سطح سوم، سيستمهايي است كه با ظرفيت پايين تر به عنوان مكمل، كار توزيع و تامين مسافر براي ساير شبكه ها ي حمل و نقلي را عهده دارد. اين سيستم شامل 5 خط تراموا جمعا به طول 60 كيلومتر و يك خط مونوريل است كه شمال تهران را در امتداد بزرگراه چمران پس از عبور از نمايشگاه بين المللي به خط يك در خيابان شريعتي وصل مي سازد.
وي هزينه پيش بيني شده براي احداث و تكميل سه سطح سيستم حمل و نقل ريلي را 16 ميليارد دلار اعلام كرد.
</TEXT>
</DOC>
<DOC>
<DOCID>HAM2-851117-064</DOCID>
<DOCNO>HAM2-851117-064</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
راه اندازي نخستين تله كابين منطقه مركزي و جنوب ايران در اصفهان
</TITLE>
<TEXT>
اصفهان -خبرنگار همشهري: مجري طرح تله كابين صفه اصفهان با بيان اينكه اولين تله كابين منطقه مركزي و جنوب ايران در اصفهان راه اندازي مي شود گفت: در صورت اخذ مجوزهاي ايمني لازم و موافقت شوراي شهر، فاز اول تله كابين صفه اصفهان در نوروز 86 به بهره برداري مي رسد.
به گزارش روابط عمومي شهرداري اصفهان، منصور خانباني از جمله خصوصيات تله كابين صفه اصفهان را ساخت تله كابين براي نخستين بار در كشور به دست متخصصان و كارشناسان داخلي ذكر كرد و گفت: كار طراحي تله كابين صفه اصفهان در سال 80 در دو فاز انجام شده و عمليات اجرايي فاز اول اين طرح با 80 درصد رشد فيزيكي در حال اتمام است و با دارا بودن دو ايستگاه و 50 كابين شش نفره قابليت جابجايي 300 مسافر را در لحظه دارد.
خانباني طول ايستگاه اول تله كابين اصفهان از دره صفه تا گردنه باد را يك هزارو 800 متر با ارتفاعي در حدود 320 متر عنوان كرد و گفت: عمليات اجرايي ايستگاه اول تله كابين اصفهان در دو طبقه و در مساحت دو هزار و 200 مترمربع اجرا شده و عمليات اجرايي ايستگاه دوم در فضاي دو هزار و 700 مترمربع از سال 84 آغاز شده كه داراي بخش هاي تجاري، اداري، تاسيسات جانبي و 17 دكل مياني است.
</TEXT>
</DOC>
<DOC>
<DOCID>HAM2-851117-065</DOCID>
<DOCNO>HAM2-851117-065</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
همايش تخصصي دفع پسماندهاي ويژه صنعتي
</TITLE>
<TEXT>
تبريز- خبرنگار همشهري: نخستين همايش تخصصي مديريت دفع پسماندهاي ويژه صنعتي شمالغرب كشور امروز(17 بهمن)در محل دانشكده شيمي دانشگاه تبريز برگزار مي شود. اين همايش با هدف بررسي ابعاد مختلف طرح پژوهشي، مكان يابي محل دفع پسماندهاي ويژه در استانهاي آذربايجان شرقي، غربي و اردبيل برگزار مي شود.
طرح مذكور به سفارش معاونت محيط زيست استاني، سازمان محيط زيست كشور و به همت پژوهشگران دانشكده شيمي دانشگاه تبريز از سال 83 اجرا مي شود.
</TEXT>
</DOC>
<DOC>
<DOCID>HAM2-851117-066</DOCID>
<DOCNO>HAM2-851117-066</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
نايب رئيس شوراي شهر تهران در پاسخ به اعتراض وزارت اقتصاد و دارايي اعلام كرد
وضع عوارض محلي بر معاملات بورس؛ اختيار قانوني شوراي شهر
</TITLE>
<TEXT>
گروه شهري- نايب رئيس شوراي اسلامي شهر تهران گفت: وضع عوارض محلي از جمله عوارض مربوط به معاملات بورس، حق قانوني و جزو اختيارات شوراي شهر است و دريافت اين گونه عوارض توسط شهرداري مشكل حقوقي ندارد.
حسن بيادي در واكنش به اعتراض وزارت اقتصاد و داريي گفت: مصوبه اخير شوراي شهر، وضع ماليات نيست بلكه تعيين نوعي عوارض محلي است و شوراي شهر مطابق قانون مي تواند در محدوده شهر بر يك سري فعاليت هاي اقتصادي و خدماتي عوارض وضع كند. وي با بيان اينكه وقتي در شهر فعاليتي صورت مي گيرد بايد سهم اداره شهر نيز پرداخت شود، در پاسخ به بخشي از اعتراضيه يادشده مبني بر اينكه " فعاليت بورس تهران جنبه ملي دارد" گفت: كاركرد بسياري از سازمان ها و نهادهايي كه خدمات ارايه مي دهند كاركردي ملي است ولي همين مراكز عوارض محلي نيز پرداخت مي كنند.
بيادي افزود: شوراي شهر هنگام تصويب لايحه مربوطه، به استناد سخنان صالح آبادي رئيس سازمان بورس و اوراق بهادار كه در جلسه روز شنبه حضور داشت و اعلام كرد كه بورس سال آينده با كاهش رونق مواجه است، كم ترين ميزان عوارض را تصويب كرد و ميزان اخذ عوارض را به جاي نيم درصد حق السهم دريافتي معاملات بورس، به يك دهم درصد كاهش داد. وي افزود: بالاخره فعاليت اين سازمان در تهران امتيازاتي براي استفاده كنندگان در پي دارد كه بايد عوارض آن پرداخت شود.
از سوي ديگر رئيس كميسيون برنامه و بودجه شوراي شهر تهران در اين باره به مهر گفته است اخذ عوارض از معاملات بورس مشكل قانوني ندارد و بخشي از ماليات شهر بايد به شهرداري تعلق بگيرد.
نادر شريعتمداري در اين باره مي افزايد: شهرداري تهران نمي تواند تمام هزينه هاي شهر را از طريق عوارض از مردم دريافت كند و طبق قانون بايد بخشي از ماليات شهر به شهرداري تعلق گيرد و نظر وزارت اقتصاد در تعلق نگرفتن عوارض از معاملات بورس، دقيق نيست. وي با انتقاد به نظر وزارت اقتصاد و دارايي كه اخذ عوارض شهرداري از معاملات بورس را منوط به ارائه خدمات دانسته است، گفت: تمام فعاليت ها و مبادلاتي كه در شهر تهران انجام مي گيرد به صورت خودكار تحت خدمات شهرداري تهران قرار دارد و مگر مي شود كاري در شهر فارغ از خدمات ارائه شده شهرداري انجام گيرد.گفتني است شوراي شهر روز شنبه به استناد تبصره يك ماده پنج قانون اصلاح موادي از قانون برنامه سوم توسعه اقتصادي اجتماعي و فرهنگي كشور و چگونگي برقرار و وصول عوارض از توليد كنندگان كالا و ارايه دهندگان خدمات موسوم به قانون تجميع عوارض مصوب مجلس شوراي اسلامي لايحه اي را تصويب كرد كه به موجب آن كارگزاران بورس از سال آينده بايد يك دهم كارمزد دريافتي ناشي از خريد و فروش سهام را به عنوان عوارض به شهرداري پرداخت كنند.در پي تصويب اين لايحه، ديروز وزارت اقتصاد و دارايي اعلام كرد: مصوبه اخير شوراي شهر تهران با عنوان لايحه اخذ عوارض از معاملات بورس منطبق با اختيارات قانوني اين شورا نيست.
بر اساس اطلاعيه روابط عمومي اين وزارتخانه، وضع عوارض در شهرداري ها در شرايطي امكان پذير است كه خدمت مشخص و تعريف شده اي توسط شهرداري به شهروندان ارايه گردد تا بهاي آن در قالب عوارض اخذ شود.
در بخش ديگري از اين اطلاعيه آمده است كه با توجه به اينكه شهرداري تهران براي خريد و فروش سهام بورس، خدمت مشخصي را به شهروندان ارايه نمي دهد و نيز فعاليت هاي بورس تهران جنبه ملي دارد و معاملات آن در سراسر كشور صورت مي گيرد مصوبه اخير شوراي شهر تهران در مورد فعاليت هاي بورس جنبه قانوني ندارد.
در اطلاعيه مذكور همچنين خاطرنشان شده است كه اين اقدام شوراي شهر به نوعي وضع قانون مالياتي است و طبق روال قانوني، تصويب قانون از اختيارات مجلس شوراي اسلامي است.
</TEXT>
</DOC>
<DOC>
<DOCID>HAM2-851117-067</DOCID>
<DOCNO>HAM2-851117-067</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
پرسه
</TITLE>
<TEXT>
حريم شهر را مي پايند
مسئولان ديگر چاره اي جز اين نديدند كه براي حريم شهر تهران هم نگهبان بگذارند. ساخت و ساز هاي غيرمجاز در حريم تهران كار را به جايي رسانده است كه به گفته حسن ابوتراب، مديركل حريم شهر تهران قرار شده است افرادي تحت عنوان حريم بان در مناطق مرزي شهر تهران با ساير شهرها مستقر شوند و بر ساخت و سازها در اين مناطق نظارت كنند.
6 پاركينگ ديگر
اگر چه تهران به صدها هزار جاي پارك ديگر نياز دارد، اما همين اضافه شدن تدريجي جاهاي پارك هم براي اين شهر غنيمت است. سال آينده قرار است 6 پاركينگ طبقاتي گلاب دره، شهاب، بلوار كشاورز، خيابان سميه، ميدان امام حسين و بلوار معلم احداث و به بهره برداري برسد.
</TEXT>
</DOC>
<DOC>
<DOCID>HAM2-851117-068</DOCID>
<DOCNO>HAM2-851117-068</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
مترو، كارآمدترين وسيله نقليه از نگاه شهروندان
</TITLE>
<TEXT>
گروه شهري- در مسابقه جايزه دار همشهري، 5/93 درصد از پاسخ دهندگان، مترو را مفيدترين و مؤثرترين وسيله نقليه در شهرهاي بزرگ و توسعه يافته اعلام كردند.
در اين مسابقه كه روز شنبه 14 بهمن انجام شد از شركت كنندگان پرسيده شده بود بين منوريل، اتوبوس برقي، تراموا و مترو كدام وسيله نقليه در شهرهاي بزرگ دنيا كارآمدتر است و بيشتر مورد استفاده قرار مي گيرد؟
از ميان پاسخ هاي رسيده، 5/94 درصد مترو، 5/2 درصد اتوبوس برقي، 2 درصد تراموا و 1 درصد منوريل را برگزيدند.
مسابقه جايزه دار همشهري، هر روز در صفحه آخر منتشر مي شود.
</TEXT>
</DOC>
<DOC>
<DOCID>HAM2-851117-069</DOCID>
<DOCNO>HAM2-851117-069</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
ديدار اعضاي شوراي شهر با شهروندان
</TITLE>
<TEXT>
اعضاي شوراي اسلامي شهر تهران در ادامه ديدارهاي دوره اي خود از مناطق مختلف شهرداري، چهارشنبه، هجدهم بهمن ماه در مناطق 5 و 6 حضور خواهند داشت. بر اين اساس حبيب كاشاني در منطقه 5 و نسرين سلطانخواه در منطقه 6 به بررسي مشكلات شهروندان اين مناطق خواهند پرداخت.شهروندان مي توانند براي ثبت نام ديدار با اعضاي شوراي شهر به روابط عمومي شهرداري مناطق ياد شده مراجعه كنند.
</TEXT>
</DOC>
<DOC>
<DOCID>HAM2-851117-070</DOCID>
<DOCNO>HAM2-851117-070</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
رسول خادم اعلام كرد:
تسهيلات شهرداري براي خيرين كتابخانه ساز
</TITLE>
<TEXT>


گروه شهري- رييس كميسيون فرهنگي اجتماعي شوراي شهر، تهران را فقيرترين شهر كشور به لحاظ سرانه كتابخانه هاي عمومي دانست و با اين حال از ايجاد تحولي جدي براي احداث كتابخانه هاي عمومي در سال 86 خبر داد.
رسول خادم ديروز در يك نشست خبري با بيان اينكه هر كتابخانه استاندارد، بايد دست  كم داراي 350 متر مربع فضا و 2 هزار و پانصد جلد كتاب باشد افزود: مجموعا در تهران 313 كتابخانه وجود دارد كه 186 كتابخانه واجد شرايط و از اين تعداد تنها 95 كتابخانه استاندارد است. وي با اعلام اين كه 71 كتابخانه عمومي متعلق به شهرداري تهران است، گفت: در تهران براي هر 40 هزار نفر يك كتابخانه عمومي موجود است؛ در حاليكه طبق استانداردها بايد براي هر 12 تا 15 هزار نفر يك كتابخانه داشته باشيم.
خادم با بيان اينكه شورا ياري هاي محلات تهران ضمن اعلام مشكلات موجود محلات، كمبود كتابخانه ژهاي عمومي را به عنوان چهارمين مشكل تهراني ژها عنوان كرده اند گفت: زمين براي احداث كتابخانه ژهاي عمومي توسط شهرداري ژهاي مناطق 22 گانه شناسايي مي شود و شهرداري ژهاي مناطق با رويكرد كلي در محلات، زمين ژهايي حداقل به مساحت 200 متر را شناسايي و به معاونت اجتماعي براي ساخت كتابخانه معرفي خواهند كرد.خادم همچنين گفت: سال گذشته، حدود 3 ميليارد تومان اعتبار به توسعه كتابخانه ژهاي عمومي اختصاص يافت و سال 86 نيز اعتبار قابل توجهي براي احداث كتابخانه ژهاي عمومي تخصيص و احداث كتابخانه ها در سال آينده با سرعت بيشتر دنبال خواهد شد و شاهد تحول جدي در اين زمينه خواهيم بود. وي همچنين با اشاره به مصوبه اخير شوراي شهر در خصوص كتابخانه هاي عمومي گفت: اين مصوبه با توجه به قانون مصوب مجلس شوراي اسلامي در خصوص تخصيص حداقل نيم درصد از درآمد شهرداري ها براي اداره كتابخانه هاي عمومي، تصويب و بر اساس آن، شهرداري تهران موظف شده است با توجه به تعداد قابل توجه كتابخانه هاي تحت مديريت خود فضاهاي مناسبي را در محلات و مناطق شهر براي احداث كتابخانه هاي عمومي اختصاص دهد. رييس كميسيون فرهنگي اجتماعي شوراي شهر، همچنين از ارائه تسهيلات تشويقي به خيرين كتابخانه ساز خبر داد و گفت: عوارض ساخت وساز از خيرين كتابخانه ساز تنها معادل نيم درصد ماخذ فعلي دريافت و كتابخانه به نام خيرين ثبت مي شود.
</TEXT>
</DOC>
<DOC>
<DOCID>HAM2-851117-071</DOCID>
<DOCNO>HAM2-851117-071</DOCNO>
<ORIGINALFILE>/1385/851117/news/_shari.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
تغيير كاربري غيرمجاززمين هاي قزوين
</TITLE>
<TEXT>
قزوين- خبرنگار همشهري: 12 هكتار از زمين هاي كشاورزي استان قزوين در قالب 29 پرونده به صورت غيرمجاز تغيير كاربري يافته است.
مدير امور اراضي استان قزوين ضمن اعلام خبر افزود: در اين مدت، 80 هكتار از زمين هاي كشاورزي استان نيز به صورت مجاز كاربري شده است. اين در حالي است كه در سال گذشته 231 هكتار از زمين هاي كشاورزي اين استان در قالب 216 پرونده به صورت مجاز تغيير كاربري دريافت كرده اند.
ابوالفضل فلاح تغيير كاربري زمين هاي كشاورزي را غيرقانوني دانست و خواستار برخورد قانوني با عواملي شد كه زمين هاي مرغوب كشاورزي را براي تغيير كاربري خريد و فروش مي كنند.
</TEXT>
</DOC>
<DOC>
<DOCID>HAM2-851117-072</DOCID>
<DOCNO>HAM2-851117-072</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رهبر معظم انقلاب:
ايران از دولت عراقحمايت مي كند
</TITLE>
<TEXT>


گروه سياسي - حضرت آيت الله خامنه اي رهبر معظم انقلاب اسلامي ديروز در ديدار سيد عبدالعزيز حكيم رئيس مجلس اعلاي انقلاب اسلامي عراق، روابط دو ملت ايران و عراق را بسيار مستحكم دانستند و تأكيد كردند: پشتوانه اين روابط، ارتباطات ديني، فرهنگي و تاريخي ديرينه ميان دو ملت و مرزهاي طولاني دو كشور است و جمهوري اسلامي ايران همواره خواهان حفظ تماميت ارضي، امنيت، پيشرفت، توسعه و آباداني عراق است.
ايشان با اشاره به تلاش آمريكا براي خدشه وارد كردن به اين روابط ريشه دار، افزودند: سياست جمهوري اسلامي ايران حمايت از دولت عراق است و مردم اين كشور اعم از شيعه و سني، و كرد، تركمان و عرب بايد هوشياري، وحدت، انسجام و يكپارچگي خود را بيش از پيش حفظ كنند.
حضرت آيت الله خامنه اي تأكيد كردند: اگر ملت و دولت عراق يكپارچگي و همكاريهاي خود را افزايش دهند ديگر بهانه اي براي حضور اشغالگران در عراق باقي نمي ماند و آنها بايد از اين كشور خارج شوند.
رهبر انقلاب اسلامي با ابراز تأسف از كشتار مردم بي گناه عراق اعم از شيعه و سني، لزوم حمايت همه گروهها و جريانهاي عراقي را از دولت آقاي مالكي براي مقابله با ناامني ها يادآور شدند و خاطرنشان كردند: حضور اشغالگران در عراق يكي از علت هاي اصلي ناامني در اين كشور است.
حضرت آيت الله خامنه اي همچنين با تجليل از نقش مرجعيت در عراق، به نزديك بودن سالگرد حادثه ناگوار هتك حرمت مرقد مطهر دو امام بزرگوار در سامرا اشاره كردند و افزودند: اين حادثه تلخ نبايد به فراموشي سپرده شود، ضمن آنكه مجرم اصلي در اين ماجرا آمريكا بود زيرا تروريست ها در مقابل چشم نظاميان آمريكايي اين اقدام توهين آميز را مرتكب شدند.
در اين ديدار سيد عبدالعزيز حكيم رئيس مجلس اعلاي انقلاب اسلامي عراق گزارشي از آخرين اوضاع و تحولات اين كشور ارائه و از كمكهاي جمهوري اسلامي ايران به دولت و ملت عراق و نقش سازنده ايران قدرداني كرد و گفت: حضور بسيار پرشكوه و گسترده مردم عراق در عزاداريهاي دهه اول محرم و به ويژه مراسم روزهاي تاسوعا و عاشورا نشان از هوشياري و حضور در صحنه مردم عراق دارد كه اين حضور مردم پشتوانه خوبي براي دولت اين كشور است.
وي در تشريح اقدامات دولت آقاي مالكي براي مقابله با ناامني ها گفت: دولت عراق با ارائه طرحي تلاش مي كند با در دست گرفتن وظايف امنيتي و ايجاد ثبات، خدمات و تسهيلات گوناگون به مردم عراق ارائه كند تا مشكلات معيشتي مردم نيز به تدريج برطرف شود.
</TEXT>
</DOC>
<DOC>
<DOCID>HAM2-851117-073</DOCID>
<DOCNO>HAM2-851117-073</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
مذاكرات مشرف در تهران
</TITLE>
<TEXT>
گروه سياسي - پرويز مشرف رئيس جمهوري اسلامي پاكستان ظهر ديروز پس از ورود به تهران مورد استقبال محمود احمدي نژاد، رئيس جمهوري در ساختمان رياست جمهوري واقع در خيابان پاستور قرار گرفت و هر دو بعد از برگزاري مراسم تشريفات، مذاكرات مقدماتي خود را آغاز كردند.
رئيس جمهوري اسلامي پاكستان كه روز گذشته تنها چند ساعت ميهمان مقامات جمهوري اسلامي ايران بود در مذاكرات با مقامات ايراني درباره مسائل خاورميانه اي و امنيت منطقه اي بحث و گفتگو كرد.
سفر مشرف به تهران پس از سفر اخير وي به اندونزي، مالزي و پنج كشور خاورميانه اي صورت گرفته است و وي بعد از ديداري كوتاه از ايران به تركيه رفت.
به گزارش ايسنا رئيس جمهوري پاكستان در سفر خود به ايران و تركيه در تلاش بود با مقامات تهران و آنكارا در مورد مسائل خاورميانه به ويژه معضل فلسطين، عراق و ديگر چالش هاي جهان اسلام مذاكره كند.
مشرف كه امروز به عنوان رئيس جمهور پاكستان شناخته مي شود فرمانده كل ارتش پاكستان نيز است. وي در 12 اكتبر 1999 پس از يك كودتاي نظامي نواز شريف، نخست وزير وقت پاكستان را سرنگون كرد و خود به قدرت رسيد و در ژوئن 2001 دوازدهمين رئيس جمهور پاكستان شد.
وي كه كشورش در هنگام روي كار آمدن طالبان از اين گروه شبه نظامي حمايت مي كرد پس از يازدهم سپتامبر 2001 و حمله آمريكا به افغانستان دست از حمايت از طالبان كشيد و متحد واشنگتن در سرنگوني طالبان شد.
</TEXT>
</DOC>
<DOC>
<DOCID>HAM2-851117-074</DOCID>
<DOCNO>HAM2-851117-074</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
حلقه وحدت هسته اي،  پاي برج آزادي
عكس:خبرگزاري فرانسه
</TITLE>
<TEXT>


گروه سياسي - دفاع از حقوق هسته اي ملت ايران اين روزها به شعاري پايدار در روزمره ترين گفتگوهاي ايرانيان تبديل شده است. دانش آموزان هم روز گذشته در نقاط مختلف كشور با تشكيل زنجيره هاي انساني به صورت نمادين از حقوق طبيعي ملت ايران در بهره گيري از انرژي هسته اي دفاع كردند. دانش آموزان تهراني صبح ديروز با تشكيل زنجيره انساني در سه نقطه از پايتخت يعني ميدان آزادي، شهيد محلاتي و مصلي امام خميني بر دفاع از حق  استفاده از انرژي هسته اي تاكيد كردند.
دانش آموزان در اين حركت نمادين، استفاده از انرژي هسته اي را حق مسلم ملت و جوانان ايراني دانسته و فعاليت هاي گسترده غرب براي جلوگيري از بهره مندي ملت ايران از دانش بومي خود را محكوم كردند.
</TEXT>
</DOC>
<DOC>
<DOCID>HAM2-851117-075</DOCID>
<DOCNO>HAM2-851117-075</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
با وجود هشدار آمريكا صورت مي گيرد
سفر وزير خارجه هند به تهران
</TITLE>
<TEXT>
گروه سياسي- خبر ديدار رسمي پراناب موكرجي، وزير خارجه هند از جمهوري اسلامي ايران، مقام هاي آمريكايي را به واكنش واداشته است.
ديويد ملفورد، سفير آمريكا درهند دراقدامي خارج ازعرف ديپلماتيك نسبت به سفر موكرجي به ايران و نيز موضوع هاي مورد بحث با مقام هاي ايران هشدار داده است.
سفير آمريكا چند روز پيش درگفت وگو با خبرنگاران و در سخناني ضمن اذعان به وجود روابط تاريخي هند با ايران افزود:آمريكا علاقه مند به مطلع شدن از نتايج اين سفر است.
به گزارش ايرنا ملفورد درباره اعمال تحريمهاي اقتصادي ازجانب آمريكا برشركت هاي طرف قرارداد باايران دربخش انرژي گفت: اين تحريم ها مقررات مخصوصي دارد كه تاكنون اجرا نشده است،اما من وزير خارجه هندرا درجريان اين موضوع قرارداده ام.
سفير آمريكا درپاسخ به سئوالي مبني براينكه آياوي در باره خط لوله گازي ايران به هند با دولت اين كشور تبادل نظر كرده است، اظهارداشت: نگراني هاي آمريكا از قبل به دولت هند ارائه شده است.
خشم وزير خارجه هند
درهمين حال وزيرخارجه هند از سئوال خبرنگار يك شبكه خبري تلويزيوني اين كشور هنگامي كه ازوي پرسيد آيا او حامل پيام آمريكا براي تهران است به شدت خشمگين شد.
موكرجي كه روزيكشنبه درحاشيه سمينار بين المللي مستشاران و نمايندگان نيروهاي هوايي كشورهاي مختلف دردهلي نو با خبرنگاران گفت وگو مي كرد به خبرنگار مذكور گفت: چگونه جرات مي كنيد كه چنين سئوالي را از من بپرسيد، من نماينده يك كشور مستقل هستم.
پرناب موكرجي، وزيرخارجه هنددراولين سفرخود به خارج ازمنطقه آسياي جنوبي پس از تصدي اين سمت، امروز براي انجام يك ديدار2روزه عازم تهران مي شود.
آمريكا،آماده جنگ
درهمين حال، معاون وزيردفاع آمريكا باتاكيد براينكه كشورش به دنبال رويارويي نظامي با ايران نيست،گفت: اگرايراني ها سعي درنگران ساختن كشورهاي منطقه داشته باشند بايد بدانند كه آمريكا نيز آماده  جنگ با آنهاست.
به گزارش ايسنا مارك كيميت دركنفرانس ساليانه  سازمان شوراهاي امور بين الملل آمريكا اظهارداشت: براي ايراني ها مشخص است كه آمريكا از قدرت ديپلماتيك و اقتصادي و نظامي فراواني براي اجراي آنچه كه بايد انجام دهد برخوردار وآماده  حمايت از هم پيمانان خود در منطقه است.
وي درعين حال تصريح كرد: آمريكا همچنان معتقد است راه حل ديپلماتيك بهترين راه براي حل مسئله هسته اي ايران است، البته آمريكا آماده  دفاع از هم پيمانانش در منطقه است و هم پيمانان خود را درمقابل هرتلاش سلطه جويانه  ايران تنها نمي گذارد.
</TEXT>
</DOC>
<DOC>
<DOCID>HAM2-851117-076</DOCID>
<DOCNO>HAM2-851117-076</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
سيدحسن خميني:
بايد پرچم هر گروهي مشخص باشد
</TITLE>
<TEXT>
ايسنا: نوه  حضرت امام خميني گفت: در هر نقطه فراز و فرود، بايد پرچم هر گروهي مشخص باشد تا كسي نتواند در شرايط خاصي خود را در آب گل آلود مخفي كند.
حجت الاسلام سيدحسن خميني طي سخناني در جمع اعضاي شوراي اسلامي شهر تهران در حرم مطهر امام خميني، اظهار داشت: چند روز پس از پيروزي انقلاب اسلامي ايران، چريك هاي فدايي كه يك جريان ماركسيستي بود در بيانيه اي اعلام كردند كه به سمت مدرسه  رفاه كه محل سكونت امام بود براي بيعت با حضرت آيت الله العظمي امام خميني راهپيمايي مي كنند. علي القاعده هر كسي از زاويه ديد خود اين حركت را مي پسندد اما همان روز دفتر حضرت امام طي اطلاعيه اي گفت كه آن ها را نمي پذيرد؛ چراكه خدا را قبول ندارند.
وي تصريح كرد: اين اقدام امامره از زواياي بسياري قابل بررسي است، اولين پيام اين كار گم نكردن اصول است و اين كه اگر قرار است حركتي براي خدا باشد، نمي تواند كساني را تاييد كند كه خدا را قبول ندارند و با خداناباوران پيمان ببندد. ممكن است عده اي بگويند كه نبايد وحدت را شكست اما امام(ره)اين گونه تقيد خود را به اصول اخلاقي نشان مي دهد.
سيدحسن خميني در اين ديدار با تبريك به منتخبين دوره جديد شوراي شهر، تلاش دلسوزانه و مديريت برنامه ريزي شده از سوي اعضاء را عامل اعتماد مردم به آن ها دانست و گفت: بي شك كوشش شما در جهت ارتقاء خدمات شهري سبب انتخاب مجدد شما از سوي مردم بوده است.
پيش از سخنان نوه  امام(ره)رئيس و اعضاي شوراي اسلامي شهر تهران با حضور در حرم مطهر امام(ره)و نثار گل به مقام شامخ بنيانگذار جمهوري اسلامي ايران اداي احترام كردند.
</TEXT>
</DOC>
<DOC>
<DOCID>HAM2-851117-077</DOCID>
<DOCNO>HAM2-851117-077</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
به منظور شركت در كنفرانس امنيتي
لاريجاني به مونيخ مي  رود
عكس: مهر
</TITLE>
<TEXT>


گروه سياسي- دبيرشوراي عالي امنيت ملي پس از گفت وگو با رئيس مجلس اعلاي انقلاب اسلامي عراق ضمن تصريح بر اينكه در كنفرانس امنيتي مونيخ شركت خواهد كرد با رد امكان هرگونه مذاكره با مقامات آمريكايي در اين كنفرانس، گفت: اميدواريم بتوانيم در حاشيه اين كنفرانس مذاكرات خوبي با مقامات و سران كشورها داشته باشيم.
كنفرانس سياست خارجي مونيخ نشستي است كه هر سال با هدف بحث و بررسي مشكلات و چالش هاي سياسي و امنيتي فراروي نظام بين الملل و بويژه روابط اروپا و ديگر مناطق جهان با حضور مقامات سياسي كشورهاي مختلف، دانشمندان علوم سياسي و نمايندگان رسانه هاي خبري درآلمان برگزار مي شود.
امسال نيز در اين كنفرانس كه باشعار بحران جهاني، مسئوليت جهاني از تاريخ 20 تا 22 بهمن برگزار خواهد شد نزديك به 250 نفر از مقامات عالي رتبه از 40 كشور جهان حضور دارند. آنگلا مركل صدراعظم آلمان و همچنين وزراي خارجه و دفاع اين كشور، ولاديمير پوتين، رئيس جمهور روسيه، خاوير سولانا مسئول سياست خارجي اتحاديه اروپا، ياپ دوهوپ شفر، دبيركل ناتو، رابرت گيتس، وزيردفاع و همچنين معاون وزيرخزانه داري آمريكا به  همراه 5 سناتور آمريكايي و فؤاد سينيوره، نخست وزير لبنان برخي
از شركت كنندگان در اين كنفرانس خواهند بود.
علي لاريجاني در ادامه نشست خبري مشترك با سيدعبدالعزيزحكيم درباره مواضع اخير ژاك شيراك، رئيس جمهور فرانسه كه اندكي پس از انتشار تصحيح شد، اظهارداشت: خود فرانسوي ها تحليل هاي بسيار گسترده اي در اين رابطه داشتند اما آنچه به ما مربوط مي شود اينست كه ما به دنبال بمب هسته اي نيستيم و پيش ازاين هم اين موضوع را اعلام كرده ايم كه ما همواره براي نظارت هاي آژانس تسهيلاتي را فراهم كرده ايم و طبيعي است كشوري كه در پي دستيابي به بمب باشد چنين  رفتاري ندارد.
به گزارش خبرگزاري مهر لاريجاني همچنين ديدار با سيدعبدالعزيز حكيم را بسيار مفيد و سودمند ارزيابي كرد و گفت: در اين مذاكرات درباره گسترش روابط دوجانبه در عرصه هاي مختلف با آقاي حكيم گفت وگو كرديم.رئيس مجلس اعلاي انقلاب اسلامي  عراق نيز در اين نشست خبري با تكذيب ارائه هرگونه پيشنهاد جديد مبني بر مذاكره ايران و آمريكا گفت: ما معتقديم گفت وگو و چانه زني ايران و آمريكا به نفع كل منطقه است.
</TEXT>
</DOC>
<DOC>
<DOCID>HAM2-851117-078</DOCID>
<DOCNO>HAM2-851117-078</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رئيس قوه قضائيه:
جرياني انحرافي شبيه القاعده،در حال شكل گيري است
</TITLE>
<TEXT>
گروه سياسي رئيس قوه قضائيه با تاكيد بر اين كه وحدت و همدلي مردم ايران و به ويژه وحدت شيعه و سني در ايران بعد از پيروزي انقلاب اسلامي افزايش چشمگيري داشته است، گفت: به نظر مي رسد يك فتنه  بزرگ كه از ايده هاي استكبار و جريانات انحرافي مانند القاعده است در حال شكل گيري است كه هدف عمده  آن ايجاد فتنه و اختلاف بين شيعه و سني در جهان اسلام است.
آيت الله سيد محمود هاشمي شاهرودي صبح ديروز در جلسه مسئولان عالي قضايي با تبريك فرا رسيدن ايام دهه  فجر انقلاب اسلامي بر حضور گسترده  مردم در راهپيمايي 22 بهمن تاكيد كرد و گفت: مردم شريف ايران امسال نيز با حضور يكپارچه خود در راهپيمايي 22 بهمن وحدت ملي و ايمان و اعتقاد راسخ خود به نظام اسلامي را نشان مي دهند.
</TEXT>
</DOC>
<DOC>
<DOCID>HAM2-851117-079</DOCID>
<DOCNO>HAM2-851117-079</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
اخبار كوتاه
</TITLE>
<TEXT>
رياست جمهوري: محمود احمدي نژاد قانون ديوان عدالت اداري را به وزارت دادگستري براي اجرا ابلاغ كرد. قانون ديوان عدالت اداري درجلسه علني 9 خرداد ماه سال جاري مجلس شوراي اسلامي تصويب وباجايگزيني ماده 13وبند يك ماده 19مصوبه، مجمع تشخيص مصلحت نظام در 25آذر ماه سال 1385آن را موافق با مصلحت نظام تشخيص داد.ديوان عدالت اداري براساس اين قانون به منظور اجرايي شدن اصل 173قانون اساسي جمهوري اسلامي ايران و با هدف رسيدگي به شكايات، تظلمات و اعتراضات مردم نسبت به مامورين و ادارات و آيين نامه هاي دولتي خلاف قانون يا شرع يا خارج از حدود اختيارات مقام تصويب كننده، تشكيل مي شود و زير نظر رئيس قوه قضائيه فعاليت مي كند.
ارتش: امير سرتيپ خلبان حميد ميقاني فرمانده نيروي هوايي،در مراسم صبحگاه عمومي اين نيرو در بخشي از سخنانش با اشاره به توطئه ها و جنگ افروزي هاي متعدد آمريكا در منطقه،آمادگي كامل نيروي هوايي و پدافند هوايي را جهت مقابله با هر گونه تهديد و تجاوز يادآور شد و افزود: هر گونه شيطنت از طرف متجاوزان با پاسخ سختي مواجه خواهد شد.
وزارت كشور: وزير كشور در پاسخ به سئوالي درباره تصويب كليات طرح تجميع انتخابات رياست جمهوري دهم و مجلس هشتم گفت:  ما تمام حرفهاي خود را قبل از اينكه مسئله اي به قانون تبديل شود اعلام مي كنيم و در صورتي كه مجلس تصويب كند و تبديل به قانون شود ما موظف به اجرا هستيم.
قوه قضائيه: سيد عليرضا جمشيدي، به عنوان سخنگوي قوه قضائيه معرفي شد. عصر ديروز آيت الله سيد محمود هاشمي شاهرودي، رئيس قوه قضائيه با حضور در حرم مطهر امام راحل ضمن اداي احترام و تجديد بيعت با آرمان هاي انقلاب، سيد عليرضا جمشيدي، معاون حقوقي و توسعه اين قوه را با حفظ سمت به عنوان سخنگوي قوه قضائيه معرفي كرد.
</TEXT>
</DOC>
<DOC>
<DOCID>HAM2-851117-080</DOCID>
<DOCNO>HAM2-851117-080</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
باشگاه احزاب
</TITLE>
<TEXT>
ايسنا: سخنگوي حزب كارگزاران سازندگي با اشاره به دغدغه  و نگراني هاي مطرح شده از سوي برخي بزرگان و دلسوزان نظام نسبت به وضعيت كشور، حوادث 5  سال اخير در منطقه و همچنين تجربيات 27 سال انقلاب اسلامي گفت: دغدغه  اصلي همه كساني كه اين  روزها اظهار نظركردند، در اين راستاست كه چگونه مسئولان مختلف كشور قصد دارند حقوق ملت ايران در بحث هسته اي را حفظ كنند، توأم با اين كه منافع اقتصادي ايران نيز ضربه نخورد و موقعيت ايران و نظام جمهوري اسلامي، دچار آفت و تزلزل نشود.
فارس: دبير كل حزب مشاركت در گفتگو با روزنامه الحيات در زمينه اشكالات عملكرد اصلاح طلبان اظهار كرد: يك اشكال كار آنها دور شدن از توده هاي مردم و تكيه به طبقه نخبگان، روشنفكر و دانشگاهي بود. در انتخابات رياست جمهوري اخير شعارها و سخنراني  هاي ما تكيه بر نخبگان بود و از توده مردم دور شديم.
ايسنا: دبير كل حزب موتلفه  اسلامي، مهمترين دلايل دوام انقلاب اسلامي را 3 عامل كلمه  توحيد و محتواي اسلامي انقلاب، وحدت كلمه و نبودن تفرق بين آحاد مردم و نظام مبتني بر ولايت فقيه دانست. محمدنبي حبيبي با بيان اينكه سه شعار محوري انقلاب و در طول تظاهرات استقلال، آزادي، جمهوري اسلامي بوده است، گفت: با توجه به سابقه  طولاني چند قرن حكومت طاغوت بر كشور ما طبعا يكسري ميراث هاي تلخ و ناميمون به انقلاب رسيده بود كه مسئولان بايد به رفع آنها مي پرداختند.
</TEXT>
</DOC>
<DOC>
<DOCID>HAM2-851117-081</DOCID>
<DOCNO>HAM2-851117-081</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
يادداشت
دهه چهارم پس از پيروزياسدالله بادامچيان
</TITLE>
<TEXT>
امسال بيست وهشتمين بهار آزادي را جشن مي گيريم. تقارن اين بهار با عاشوراي حسيني يادآور تقارن عاشورا با پيروزي انقلاب اسلامي بود كه انصافا نقش فرهنگ عاشورا در انقلاب اسلامي نقش بسيار بلندي است چه در آغاز انقلاب اسلامي كه در سال 1342 بود و چه در ادامه آن.
شيوه و جهاد و شهادت عاشورايي شيوه اي بود كه امام از آن به عنوان پيروزي خون بر شمشير ياد كرد و امروز نتيجه آن را در فلسطين، لبنان و ساير كشورهاي اسلامي مي بينيم و شدت ناراحتي استكبار جهاني را از عاشورا و خط شهادت حسيني و حركت زينبي همه ناظر هستند. اين نشان مي دهد راهي را كه انقلاب اسلامي پيموده راه درستي بوده است. نظام ايران جمهوري است اما اين نظام جمهوري در چارچوب اسلامي است و جمهوريت آن نيز از متن اسلام ناب محمدي(ص)و علوي(ع)است.
راس اين نظام كه رهبري آن را بر عهده دارد ولي فقيه و آگاه و عادل است. انساني كه هم حقوق و فقه را مي شناسد و هم رابطه او با مردم رابطه انقلابي است و مردم نيز نسبت به او تبعيت و ولايت پذيري دارند.
نظام جمهوري اسلامي توانسته است در اوج فتنه هايي نظير جنگ 8 ساله و تحريم 27 ساله طي سه دهه به خوبي استقلال،  آزادي و نظام جمهوري اسلامي را حفظ كند. انواع و اقسام تحريم ها توسط آمريكا و هواداران آن عليه اين نظام اعمال شده و فشارهاي سياسي نيز مزيد بر علت بوده است. در طول اين سه دهه استكبار هر كار مي توانسته عليه اين نظام الهي انجام داده و هر كاري كه نكرده نمي توانسته انجام دهد. اكنون كشور توانسته است به نقطه بلند دانش هسته اي، سلول هاي بنيادين، ترميم ضايعات نخاعي و اخيرا در زمينه ساخت داروهاي جديد دست يابد كه اينها همه حاصل اين سه دهه است. سه دهه اي كه ما توانسته ايم به خوبي آزادي بيان را حفظ كنيم و همه گروه ها حتي كساني كه در نوشته ها رعايت ظاهر را مي كنند اما نيش هاي گزنده اي نسبت به نظام و رهبري دارند با آزادي به فعاليت خود ادامه مي دهند.
البته در اين سه دهه مشكلات گوناگوني نظير گراني، تورم، آثار جنگ، اختلافات شديد گروه ها و سليقه ها نيز وجود داشته است. گاهي نيز مسووليت پذيري كساني كه در انتخابات مردم انتخاب شده اند اما نتوانستند آنچه ملت و انقلاب اسلامي مي خواهد انجام دهند.
وقتي به كارنامه سه دهه انقلاب اسلامي نگاه مي كنيم در مجموع بايد گفت كه نقطه   اي درخشان و اميدواركننده بوده است اما مهمتر از اين سه دهه دو دهه چهارم و پنجم است.
دهه چهارم انقلاب اسلامي دهه حساسي است. اگر دوره هاي بعد از انقلاب اسلامي را تثبيت حكومت، تثبيت دولت، تثبيت حاكميت و تثبيت نظام نامگذاري كنيم امروز به سمت تثبيت ارزش هاي انقلاب اسلامي پيش مي رويم. تثبيت ارزش ها به اين است كه انقلاب اسلامي كه توانسته استقلال را در مقابل قدرت هاي بزرگ حفظ كند و آزادي را تامين كند و عليرغم تمامي فشارها كشور را اداره كند و بايد به اين مساله بيانديشيم كه آيا بايد هميشه دچار كسري بودجه، تورم دائمي و مشكلات و واردات و صادرات و تبعيض ها باشيم.
كشور عظيمي مثل ايران با يك انقلاب اسلامي و رهبري كه الهي است و تقواي او براي ما راه هاي خروج از بن بست را باز مي كند نبايد با اين مشكلات به طور دائمي مواجه باشد. بنابراين دهه چهارم انقلاب اسلامي نيازمند يك تحول همه جانبه است. بايد در مسايل گوناگون تحولي كه منطبق با مقتضيات زمان و دهه چهارم و تثبيت ارزش هاي اسلامي است داشته باشيم.
</TEXT>
</DOC>
<DOC>
<DOCID>HAM2-851117-082</DOCID>
<DOCNO>HAM2-851117-082</DOCNO>
<ORIGINALFILE>/1385/851117/news/_siasi.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
سخنگوي دولت:
صنعت هسته اي ايران،ملي است
</TITLE>
<TEXT>
گروه سياسي- سخنگوي دولت و رئيس دفتر رئيس جمهوري تاكيد كرد: صنعت هسته اي ايران، صنعتي ملي است كه بايد اين منفعت ملي را پاس داشت.
غلامحسين الهام روز گذشته طي سخناني در همايش صنعت هسته اي و استفاده هاي صلح جويانه در تالار خوارزمي سازمان انرژي اتمي كه ايرنا خبر آن را منتشر كرد، گفت: راهي جز استقامت و پايداري و حركت در چارچوب مدبرانه براي عبور از فشارها بر سر برنامه  صلح آميز هسته اي خود نداريم.
وي افزود: با تن دادن به زورگويي ها نمي توان از اين فشار و بحران عبور كرد، چون دامنه تهديدها محدود نيست و اگر كشوري به عقب برگردد، تهديدها در ساير عرصه ها ادامه مي يابد.
</TEXT>
</DOC>
<DOC>
<DOCID>HAM2-851117-083</DOCID>
<DOCNO>HAM2-851117-083</DOCNO>
<ORIGINALFILE>/1385/851117/news/_theatre.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
در مراسم روز جهاني تالاب ها اعلام شد؛
آلودگي هاي نفتي و فاضلاب بزرگترين تهديد تالاب ها
</TITLE>
<TEXT>


گروه شهري- در سمينار روز جهاني تالاب ها و اجلاس سه روزه منطقه اي كنوانسيون رامسر كه صبح يكشنبه همزمان با روز جهاني تالاب ها و با حضور نمايندگاني از 18 كشور عضو اين كنوانسيون در بندرعباس آغاز به كار كرد اعلام شد كه شمار تالاب هاي ثبت شده كشور در كنوانسيون رامسر به زودي افزايش مي يابد.
به گزارش ايسنا، معاون محيط طبيعي و تنوع زيستي سازمان حفاظت محيط زيست در اين مراسم گفت: شمار تالاب هاي ثبت شده ايران در كنوانسيون رامسر افزايش مي يابد.
به گفته وي جنگل زدايي، تغييرات سيستم آب، آلودگي هاي صوتي و آبي و بهره برداري ناپايدار از سطح آبخيز و منابع تالابي، از جمله علل تهديدات و تغييرات شديد اكولوژيكي تالاب هاي كشور است.
دكتر دلاور نجفي با اشاره به پيشرفت هايي كه در راه شناخت ارزش هاي نهفته تالاب ها و رموز زيستي آنها حاصل شده و با وجود تفاوت نگرش بشر در قبال تالاب ها به عنوان مناطق بد و غير مفيد به بوم سازگان هاي مؤثر و ارزشمند، گفت: متأسفانه هنوز روند تخريب و دست درازي انسان به آنها ادامه دارد.
وي با اشاره به برخي از تهديدات تالاب ها در كشور افزود: طرح هاي توسعه منابع آبي(سدها و انحرافات)كه باعث بوجود آمدن تغيير در مقدار و زمان رسيدن آب به پايين دست تالاب ها مي شود، افزايش تقاضا براي آب(بخصوص به منظور آبياري)كه منجر به كاهش آب مورد نياز براي تالاب ها مي شود، راندمان پايين آب كه منجر به اتلاف آب زياد و كمبود آن مي شود و تغييرات اقليمي كه عمدتاً مقدار و زمان رسيدن آب به تالاب ها را تغيير مي دهد از عوامل اصلي تغييرات سيستم آب است.
معاون محيط طبيعي و تنوع زيستي سازمان حفاظت محيط زيست تصريح كرد: تكثير(ru off)كودهاي شيميايي كه منجر به خوراك وري شديد مي شود، آفت كش ها كه مستقيماً منجر به مرگ حيات وحش شده و اثرات غيرمستقيم نيز
مي گذارند، بهره وري بيش از حد صنعتي كه منجر به آلودگي مي شود، بهره وري بيش از حد دامي كه منجر به آلودگي و خوراك وري مي شود و قايق ها و ناوهاي هواپيمابر كه براي پرندگان(به ويژه در مناطق نيزاري)مزاحمت ايجاد مي كنند از علل اصلي آلودگي هاي صوتي و آبي به شمار مي آيند.
وي با اشاره به صيد بيش از حد كه باعث پايين آمدن جمعيت ماهيان مي شود، گفت: چراي بيش از حد دام كه باعث بوجود آمدن تغيير در نباتات موجود در تالاب ها مي شود، شكار بيش از حد كه باعث كم شدن تعداد پرندگان آبزي شده و در پراكندگي آنها تغيير بوجود مي آورد و استفاده بيش از حد از آب هاي زيرزميني كه باعث تحليل سفره آب زيرزميني مي شود از علل بهره برداري ناپايدار از سطح آبخيز و منابع تالابي است.
معاون محيط طبيعي و تنوع زيستي سازمان حفاظت محيط زيست، توسعه كشاورزي(و شهرسازي)كه به زيستگاه هاي تالابي تعدي كرده اند را علت تغيير زيستگاه هاي تالابي خواند و گفت: جنگل زدايي، چراي بيش از حد و كشاورزي نامناسب كه باعث افزايش سيلاب و فرسايش مي شود از عوامل تخريب سرزمين در حوزه آبخيز است. همچنين كارهاي روبنايي حمل ونقل شامل جاده ها، بزرگراه ها و خط هاي ر اه آهن به تالاب ها آسيب مي رساند و نيز ورود تصادفي گونه هاي مهاجم نباتي كه باعث تغييرات زيست محيطي مي شود از ديگر علل تخريب تالاب هاي كشور است.
وي با تاكيد بر اين كه اين عوامل به يك ميزان تالاب هاي ايران را تهديد نمي كنند، افزود: با اين وجود عوامل عمده اي كه مستقيماً يا به طور غيرمستقيم به فقدان و تخريب تالاب ها منجر مي شوند، منبع انساني دارند.
معاون محيط طبيعي و تنوع زيستي سازمان حفاظت محيط زيست با اشاره به
راه حل ها براي كاهش صدمات به تالاب هاي كشور گفت: افزايش آگاهي تصميم گيران و عموم مردم، ظرفيت سازي براي ذي نفعان مربوطه، بررسي و بهبود پايداري برنامه ها و طرح هاي موجود، بهبود مديريت جامع حوزه آبخيز به ويژه در برنامه ريزي، هماهنگي هاي توسعه يافته بين بخشي، دخيل كردن مردم محلي در تصميم گيري، مشخص كردن نيازهاي آبي تالاب ها و تضمين آب كافي، ارتقاي راندمان آب به ويژه براي آبياري، پايش منابع آلودگي، برنامه ريزي و اجراي طرح اجراي كنترل آلودگي ها، بررسي و ايجاد قوانين و چارچوب ها شامل اقداماتي براي ناحيه بندي فعاليت هاي انجام شده در اطراف تالاب ها، دخيل كردن مصرف كنندگان در مديريت، تهيه و اجراي طرح هاي مديريت، تهيه چارچوب براي مديريت، بهبود و اجراي قوانين، يافتن معاش جايگزين، يافتن راه حل هاي موقت(به عنوان مثال رانش زمين)، اجراي مديريت پيشرفته سطح آبخيز و اجراي ارزيابي اثرات زيست محيطي(eia)ضروري است.
وي با اشاره به نياز براي مديريت توسعه يافته آب(كميت هاي مورد استفاده،  تخصيص آن بين استفاده كنندگان متعدد، تقاضاي مديريت و...)، خاطرنشان كرد: نياز براي مديريت و برنامه ريزي پيشرفته كاربري زمين و توجه كردن به ملاحظات زيست محيطي در كنار ملاحظات اقتصادي و اجتماعي، از نيازهاي اساسي به حساب مي آيد. معاون محيط طبيعي و تنوع زيستي سازمان حفاظت محيط زيست در عين حال گفت: به زودي شمار تالاب هاي ثبت شده كشور در كنوانسيون رامسر افزايش مي يابد.
مهندس كتال محسني، مديركل محيط زيست استـان هرمزگان نيز با اشاره به برخورداري استان از بيش از 1400كيلومتر سواحل(با احتساب سواحل بيش از 14 جزيره بزرگ و كوچك)كه داراي پهنه جزر و مدي گسترده و خورهاي متعدد و آب هاي ساحلي كم عمق(با عمق كمتر از 6 متر)است، افزود: استان هرمزگان داراي وسيع ترين تالاب هاي ساحلي- دريايي كشور بوده كه از اين بين چهار تالاب از 22 تالاب ثبت شده كنوانسيون رامسر را به خود اختصاص داده است.
وي با اشاره به تالاب هاي بين المللي استان هرمزگان گفت: تالاب جزيره شيدور جزو تالاب هاي از نوع آبسنگ هاي مرجاني با سواحل غالبا صخره اي و تالاب دلتاي رود گز و رود حرا و تالاب دلتاي رود شور- شيرين و ميناب و تالاب خورخوران جزو تالاب هاي با پهنه گلي و ماسه اي و ماندابي بين جزر و مدي با جنگل هاي انبوه حرا و چندل(جنگل هاي مانگرو جزو سومين بوم غني زيستي محسوب مي شوند)از جمله اين تالاب هاست.
مديركل محيط زيست استـان هرمزگان با اشاره به مهمترين مخاطرات و عوامل تهديدكننده تالاب هاي استان هرمزگان گفت: قطع درختان جهت سوخت و تعليف دام، آلودگي هاي نفتي و فاضلاب، ايجاد مزارع پرورش ميگو، فعاليت هاي ماهيگيري، خشكسالي و كاهش ورود روان آب هاي سطحي و جمع آوري تخم پرندگان در فصل جوجه آوري از جمله اين عوامل است.
چانگ لي، نماينده دبيرخانه كنوانسيون رامسر نيز با اشاره به موفقيت هاي كنوانسيون رامسر طي سال هاي گذشته، پيوستن كشورهاي غرب و مركز آسيا را به اين كنوانسيون از جمله اين موفقيت ها خواند و گفت: كشورهاي يمن و عراق با تصويب اين كنوانسيون در مجامع قانونگذاري خود در حال پيوستن به كنوانسيون رامسر هستند. همچنين افغانستان و امارات متحده عربي نيز بزودي به اين كنوانسيون ملحق مي شوند. وي با اشاره به يكپارچگي تمام اجزاي زمين افزود: هر تغييري در بخشي از اين مجموعه موجب تأثيرپذيري كل آن مي شود.
نماينده دبيرخانه كنوانسيون رامسر شعار روز تالاب ها در سال 2007 را ماهي براي فردا خواند و گفت: افزايش تخريب مرجان ها و سواحل در كنار شدت گرفتن صيد ماهي موجب به خطر افتادن حيات ماهيان در جهان شده است.
چشم انداز
در حال حاضر 22 تالاب بين المللي ايران در كنوانسيون جهاني تالاب ها(رامسر)ثبت شده است كه بر اساس اعلام مسئولان سازمان حفاظت محيط زيست نام هفت تالاب از اين تعداد هم اكنون به دليل تغييرات شديد اكولوژيكي، در ليست مونترو(ليست قرمز)كنوانسيون رامسر قرار گرفته است. اين در حالي است كه تغييرات سيستم آب، آلودگي هاي صوتي و آبي، جنگل زدايي بهره برداري ناپايدار از سطح آبخيز و منابع تالابي، تغيير زيستگاه هاي تالابي، تخريب سرزمين در حوزه آبخيز، توسعه روبنايي و گونه هاي مهاجم غيربومي همچنان تالاب هاي كشور را تهديد مي كند.
</TEXT>
</DOC>
<DOC>
<DOCID>HAM2-851117-084</DOCID>
<DOCNO>HAM2-851117-084</DOCNO>
<ORIGINALFILE>/1385/851117/news/_theatre.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
كوتاهي وزارت بهداشتدر امحاي زباله هاي بيمارستاني
</TITLE>
<TEXT>


مهر: وزارت بهداشت به بهانه نداشتن بودجه هيچ اقدام عملي را در زمينه بي خطر سازي و امحاي زباله هاي بيمارستاني انجام نداده است و شهرداري به تنهايي مسئوليت جمع آوري و دفن زباله هاي بيمارستاني را بر عهده دارد. مديرعامل سازمان خدمات موتوري شهرداري تهران گفت: به دليل حفظ بهداشت و سلامت شهر شهرداري وظيفه خود مي داند كه به جمع آوري زباله هاي بيمارستاني بپردازد در حالي كه اين موضوع طبق قانون وظيفه شهرداري نيست.مهندس مصطفي سليمي با بيان اينكه وزارت بهداشت بايد مسئوليت اين زباله ها را بپذيرد، افزود: وزارت بهداشت از نبود بودجه براي انجام اين كار خبر مي دهد در حالي كه مسئولان اين وزارتخانه مي گويند با وجود درخواست بودجه از سازمان برنامه ريزي و مديريت هنوز اين بودجه اختصاص نيافته است.وي در ادامه از ابلاغ رئيس سازمان محيط زيست به وزارت بهداشت در زمينه پذيرش مسئوليت بي خطر سازي و امحاي زباله هاي بيمارستاني خبر داد و تاكيد كرد: سازمان محيط زيست، وزارت بهداشت را ملزم كرده است تا يك زباله سوز براي شهر تهران خريداري كند.
</TEXT>
</DOC>
<DOC>
<DOCID>HAM2-851117-085</DOCID>
<DOCNO>HAM2-851117-085</DOCNO>
<ORIGINALFILE>/1385/851117/news/_theatre.htm</ORIGINALFILE>
<ISSUE>سه شنبه 17 بهمن 1385 - سال چهاردهم - شماره4200 - Feb 6, 2007</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
پايش183 واحد صنعتي شهر تهران
</TITLE>
<TEXT>


فارس: رئيس حفاظت محيط زيست شهر تهران گفت: طي يك ماهه اخير 183 مورد واحدهاي صنعتي بزرگ و كوچك اعم از آلاينده و پاك از سوي گشت زيست محيطي اين اداره پايش شد.شينا انصاري افزود: طي يك ماه اخير 217 واحد نيز مورد بازديد مأموران گشت محيط زيست شهر تهران قرار گرفت. وي از ديگر وظايف گشت زيست محيطي را بررسي شكواييه هاي مردمي عنوان كرد و گفت: طي يك ماهه اخير 13 مورد شكواييه واصل شده كه از سوي كارشناسان اين اداره مورد بررسي و پيگيري قرار گرفته است. رئيس حفاظت محيط زيست شهر تهران همچنين نمونه برداري از واحدهاي آلاينده آب، بررسي آلودگي هاي هوا و صوت، تحويل اخطاريه هاي زيست محيطي به واحدهاي آلاينده و بررسي استعلام واحدهاي صنعتي را جزيي از عملكرد گشت زيست محيطي برشمرد.
</TEXT>
</DOC>
<DOC>
<DOCID>HAM2-851117-086</DOCID>
<DOCNO>HAM2-851117-086</DOCNO>
<ORIGINALFILE>/1385/851117/world/_artw.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
نگاهي دوباره به موسيقي مقطع انقلاب(1359-1357)
سايه اي محو از گذشته نزديك
</TITLE>
<TEXT>


سيدعليرضا ميرعلي نقي
* قولي معروف در حيطه هنر كلاسيك هست كه در باره تأثيرپذيري كند و بطئي هنر موسيقي از تحولات اجتماعي سخن مي گويد. بنابر اين قول، موسيقي، ديرتر از هر هنري، از تلاطم ها و حركت ها و جريان هاي نوبنياد تفكر و هنر در اجتماع تأثير مي گيرد و آن را بازتاب مي دهد. گويا براي اولين بار در ايران و به زبان فارسي، خانم سيمين دانشور بود كه اين قول معروف و متعلق به زيباشناسي اواخر قرن نوزدهم و اوايل قرن بيستم را مطرح كرد و از انقلاب فرانسه مثال زد و از گوته و شيلر و بتهوون نمونه آورد. نقش هنر موسيقي در ارتباط با تحولات اجتماعي، در سه مرحله تأثير پذيري، حل و بازتاب دهي(و يا: بازنمايي)هميشه مورد توجه كساني بوده كه به موسيقي و تاريخ و جامعه شناسي به موازات همديگر، علاقه مند بوده اند و به ويژه، آگاهانه نقش موسيقي در اين زير و بم ها را ارزيابي كرده اند. آنها نيز گاه از اين قول معروف سخن گفته اند ولي با كمي ترديد و تأمل، اعتراف كرده اند كه اين سخن درباره آنچه كه در انقلاب سال 1357 ايران و موسيقي هاي برآمده از آن گذشته، مصداقي ندارد و نبايد انقلاب ايران و حركت موسيقايي آن را با هيچ انقلاب ديگري در دنيا مقايسه كرد. مي توان پاي از اين حدود نيز فراتر گذاشت و با جرأت و اطمينان، گفت كه تأثيرپذيري و تأثيرگذاري موسيقي در ايران سال 1357، به طور همزمان و موازي بوده و دوشادوش انقلاب، و حتي گاهي جلوتر از هنرهايي مثل سينما و نقاشي عمل كرده است. سينما و نقاشي انقلابي، عملاً ديرتر از موسيقي انقلابي پاي در عرصه جامعه ايران پس از 1357 گذاشتند.
* از منظر بسياري از هنرمندان متعلق به تفكر و روش دولتي، موسيقي انقلاب، حركتي است كه محدود به زمان خاصي نيست. ولي از نظر تاريخ نگاري موسيقي، موسيقي (هاي)برآمده از انقلاب، در يك مقطع زماني بين تابستان 1357 و اول پاييز 1359 محدود مي شوند. يعني در فاصله اي كمي بيش از دو سال و بعد از آن با وقوع جنگ تحميلي، ماجراي دفاع مقدس هشت ساله در اولويت و اهميتي بيش از انقلاب قرار گرفت. گو اين كه امتداد منطقي سرودهاي انقلابي در بافت و روحيه سرودهاي جنگي حفظ شد و موسيقيدانهايي كه صميمانه با نظام تازه پاي جمهوري اسلامي آغاز به همكاري كرده بودند، از اين موسيقيدانان، عده اي دنيا را وداع گفتند، عده اي تغيير مسير دادند و در خارج از موسيقي، نظام و كشور زندگي مي كنند. عده ديگري نيز كفه ترازو را به نفع جهان بيني ها و ارزيابي هاي شتابزده سنگين كرده اند.
* به هنگام بررسي آنچه كه موسيقي انقلاب مي ناميم تأثيرپذيري اين موسيقي از مايملك پيش از خود، قابل توجه است. موسيقي انقلاب، نه تنها بعد از انقلاب بلكه همپاي آن متولد شد و نقش تاريخي خود را ايفا كرد و حتي به گفته بعضي از صاحب نظران، از زمينه سازهاي وقوع انقلاب نيز بود. اين نقش زمينه سازي به خصوص در بخش موسيقي هاي برآمده از سنت ها و فرهنگ سنتي ايرانيان در زمينه موسيقي، صادق بود. موسيقيدانان ايراني از انقلاب استقبال كردند بدون اين كه به تبعات آن در زمينه حيات اجتماعي هنر موسيقي بينديشند. براي آنها، حضور در صحنه با تجهيز به سلاح مؤثر صوت و نوا و كلام مهمتر از رعايت آداب معمول بود.
نكته مهمي كه آن نيز نبايد از خاطر برود، حضور تمام ژانرهاي فعال در موسيقي ايران در مقطع انقلاب است و هنگام بررسي و نگارش، نبايد اين نفوذ و گستردگي را از خاطر برد. درست است كه صداي الحان سنتي و سازهاي سنتي طنين آشكارتر و بارزتر داشت، ليكن صداي رساي موسيقي هاي ديگر را نيز نبايد از ياد برد. موسيقيدانان پاپ و موسيقيدانهاي معروف به كلاسيك نيز همكاري خود را با اين جريان عمومي داشتند و بين موسيقيدانها، وفاق و اتحاد بود و كسي به تقسيم بندي انواع موسيقي و زمينه سازي در مورد آنها نمي انديشيد. اينها، همه بحث هايي بود كه كمي پيش از انقلاب در سطح چند محفل و چند نشريه به وجود آمد و بعد از انقلاب نيز توسط پرورش يافتگان اين مكتب ادامه يافت و همچنين بيشتر توسط همان موسيقي نوازاني برآمده از حركت بازگشت به سنت ها و احياي ارزش هاي هنري قدمايي در موسيقي ايران كه نحوه برخوردشان با موسيقي ايراني و حتي هيئت و ظاهرشان، با آنچه كه در جريان انقلاب و بعد از آن گذشت، بسيار هماهنگ و متناسب بود.
* موسيقي هاي برآمده از انقلاب را با سرود مي شناسند. اين فرم استاندارد كه از موسيقي مارش و نظامي غربي  الهام گرفته شده، در موسيقي يكصد سال گذشته ايران، بيشتر به مناسبت هاي فرمايشي و رسمي به كار رفته است و سفارش دهنده آن، مراجع قدرت رسمي و مقامات دولتي بوده اند. در انقلاب ايران 1357، سرودها از بطن مردم برآمدند و خاستگاهي غيردولتي داشتند چرا كه در آن سال(1357)، دولت و ملت روياروي يكديگر بودند. اگر چه اين رويارويي ديري نپاييد و بعد از استقرار نظام جمهوري اسلامي بعد از رفراندوم فروردين 1358، سرودهاي بسيار معروفي تهيه و پخش شد كه معرف موسيقي هاي برآمده از انقلاب بود. همان طور كه گفته شد، پيدايي سرودهاي انقلابي را مي توان در چهار نوع موسيقايي ارزيابي و گمانه زني كرد: 1- موسيقي دستگاهي 2- موسيقي پاپ 3- موسيقي سمفونيك و 4- موسيقي هاي مردمي.
سه بخش اول، مرزهايي دارند گاه تفكيك شده از يكديگر و گاه در هم تنيده و با اشتراك هاي جالب توجه. موسيقيداناني بودند كه در هر دو يا سه بخش فعاليت داشتند كه از آنها مي توان به زنده ياد مجتبي ميرزاده(1384- 1325)اشاره كرد.
* در وقايع نگاري اي كه از موسيقي مقطع انقلاب تا به حال انجام گرفته، بنابه دلايلي مشخص و نه هنري، از نوع موسيقي پاپ و موسيقيدانانش اصلاً نامي برده نشده و از بخش موسيقي مردمي يا به عبارتي كوي و بازار نيز با بي اعتنايي گذشته اند. علت چشم پوشي موسيقي و موسيقي نوازان پاپ، شايد اين بود كه بخش قابل توجهي از آهنگسازان، تنظيم كنندگان، ترانه سرايان و خوانندگان اين نوع موسيقي كه در مقطع انقلاب، هنر خود را صادقانه و صميمانه در اختيار و در خدمت انقلاب و مردم قرار داده بودند، در سال هاي 1358- 1362 به خارج كشور مهاجرت كردند و حتي بعضي از آنها به جريان هاي ضد نظام پيوستند. به هر حال، اين بخشي است كه در آن، معيار نظام با معيارهاي عمومي تاريخ نگاري دچار اختلاف سليقه است. به هرحال، صرف نظر از اين موضوع، ارزش هاي هنري و زيبايي هاي خلاقانه بعضي از اين موسيقي ها انكارناپذير است و نهايتاً مي توان بدون نام بردن از عوامل آن، به بررسي موسيقي و كلام و اجراي آنها پرداخت. بخش موسيقي مردمي، پاپيولار و به عبارتي: موسيقي مردم كوچه و بازار نيز تاكنون به دلايلي مورد توجه محققان قرار نگرفته است. چرا كه بيشتر قطعات برآمده از اين فضا، در حوزه موسيقي، ارزش هنري ندارند و در ثاني، ترسيم حد فاصل اين تكه ها و قطعات، با فرم سرود از يك سو و با شعارهاي آهنگين از سوي ديگر، كاري دشوار است. بيشتر قطعات انقلابي در موسيقي مردم كوچه و بازار در مقطع 1357-1359 به طرز ابتدايي از روي قطعات مشهور موسيقي هاي پيش از انقلاب- تنها با تغيير در كلام- بازخواني شده اند و نمي توانند جدي گرفته شوند. مجريان آنها نيز گمنام هستند و جايگاه اجتماعي مستحكمي بين اهالي موسيقي ندارند و در سال هاي بعد از انقلاب نيز در لايه هاي مختلف اجتماع و جايگاه هاي غيرموسيقايي، حل شده اند.
* تمام اينها، وقتي قابل بررسي است كه آرشيوسازي شده باشند. آرشيوسازي با مدارك صوتي و مستندات قابل اعتماد در شناخت پديدآورندگان آثار، و احياناً مصاحبه با آنها جهت تهيه تاريخ شفاهي براي داستان موسيقي انقلاب، اما در حال حاضر، زمينه مساعد به نظر نمي آيد. براي اين وقايع نگاري، كمي دير شده است. بسياري از افراد از دنيا رفته اند، بدون اين كه ده دقيقه صدا و يا ده برگ سند از خود به جا گذاشته باشند. بسياري افراد، چه آنها كه مهاجرت كرده و چه آنها كه مهاجرت نكرده اند، تمايلي به گفت وگو در اين مورد ندارند. خوانندگاني كه هر كدام بيش از سيصد سرود(در يك مورد خاص، هشتصد و پنجاه و چند سرود توسط يك نفر)خوانده اند نيز با دلخوري و نارضايتي به آنچه كه برسرشان آمده، مي نگرند. بسياري از سرودهاي انقلاب و حتي جنگ، بخصوص ضبط هاي اوليه آنها، غيرقابل دسترسي و يا ديرياب است. هنوز دولت، خود را متولي موسيقي انقلاب مي داند در حالي كه براي حفظ و احيا و پژوهش در آن، كاري انجام نداده و توليت بلامنازع دولتي، اختيار را از پژوهشگران غيروابسته به ارگان هاي دولتي، سلب كرده است. بدين ترتيب، تا حدود سيزده سال ديگر كه انقلاب چهل ساله مي شود، جز ياد و نامي سايه وار از سازندگان جريان پرشور موسيقي انقلاب در مقطع 1357- 1359 باقي نخواهد ماند.
* همايش بزرگي كه به كوشش پژوهشگاه فرهنگ و هنر اسلامي وابسته به حوزه هنري سازمان تبليغات اسلامي در بهمن ماه جاري برگزار مي شود، نوعي چاره انديشي موقت ولي قاطعانه در مقابل اين جريان انهدام و فراموشي است. در اين همايش، به رياست و دبيري مرتضي گودرزي(ديباج)ابعاد مختلف هنر انقلاب بررسي مي شود يك روز در آن نيز مخصوص بررسي موسيقي انقلاب و سرگذشت آن است. در اين روز مخصوص موسيقي، آخرين بازماندگان از آهنگسازان و خوانندگان سازنده و مجري سرودهاي خاطره انگيز آن روزها گرد همديگر خواهند آمد تا در حد توان خود، راوي باشند از آنچه كه بود و آنچه كه گذاشت.
* پژوهشگر و مورخ در زمينه تاريخ موسيقي معاصر ايران
</TEXT>
</DOC>
<DOC>
<DOCID>HAM2-851117-087</DOCID>
<DOCNO>HAM2-851117-087</DOCNO>
<ORIGINALFILE>/1385/851117/world/_artw.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
ياد
سراييدن خويش در موسيقي
</TITLE>
<TEXT>
مصطفي كسروي(1385 مكه معظمه - 1302 تربت حيدريه)
* آخرين هنرمند بازمانده از اعضاي انجمن و اركستر موسيقي ملي(به تأسيس و رهبري زنده ياد روح الله خالقي از 1323 شمسي)، استاد مصطفي كسروي، نوازنده فلوت و فاگوت، معلم هنرستان عالي و آهنگساز ورزيده، در سفر حج درگذشت. گفتند كه او را همانجا به خاك سپرده اند و چنين شد كه سفر دور و دراز كسروي پايان پذيرفت.
از تربت  حيدريه به تهران، ايتاليا، تهران، آمريكا و بالاخره مكه، شهر پيامبر. نسل امروز موسيقيدان از كسروي خاطره اي ندارد، چرا كه سي سال آخر عمر او در ايالات متحده آمريكا گذشت و جز سفري كوتاه به سال 1372، ديگر تهران و ايران را نديد. تبعيد خود خواسته مصطفي كسروي را مي توان به اوضاع موسيقي در كشور(قبل و بعد از انقلاب)مربوط كرد. موسيقيدانان تحصيل كرده و ورزيده اي چون او هيچ گاه از بستر اجتماعي مناسبي بهره مند نشدند و با آثارشان، تنها ماندند. در غربت نيز هر كدام به چيزي پناه بردند تا از بار غريبي بين خودي ها و غريبه ها بكاهند. كسروي نيز مردي مذهبي با تربيت قدمايي بود و پرواز به سوي دوست، از آمريكا به مكه و از خانه خدا به آسمان، براي او سرنوشت غيرمنتظره اي نبود.
* مصطفي كسروي از سال 1317 وارد هنرستان عالي موسيقي در تهران شد. در سال 1324 ديپلم نوازندگي فاگوت را گرفت. از 1323 تا 1328، نوازنده فلوت در اركستر انجمن موسيقي ملي به رهبري روح الله خالقي بود و از 1325 تا 1333 در اركستر سمفونيك تهران فاگوت مي نواخت. در سال 1336 بورس تحصيلي چهار ساله گرفت و در كنسرواتور پارماي ايتاليا، آهنگسازي خواند ولي در سال آخر تحصيل به دليل مسائلي كه برخي دانشجويان ايراني به وجود آوردند، تحصيلاتش را ناتمام گذاشت و به ايران برگشت. كسروي در ايران مصدر خدمات مختلفي بود: رياست هنرستان موسيقي تبريز، عضو شوراي موسيقي راديو، رهبر اركستر شماره 1 راديو، تدريس در هنرستان موسيقي ملي و رهبر دسته هاي كر هنرستان عالي موسيقي.كسروي در سال 1353 بازنشسته شد و سه سال بعد به آمريكا مهاجرت كرد. از 1365 تا 1372 در اركستر سمفونيك شهر واتكام در واشنگتن مشغول نوازندگي فاگوت بود. در سال 1372 براي فعاليت هنري به ايران آمد ولي زود به آمريكا برگشت و امكان كار در ايران را براي خود نديد. روزنامه آمريكايي يلينگهام هرالد در شماره چهارم نوامبر 1993 گزارشي از برنامه موسيقي او را با اين عنوان چاپ كرد: ايران او را از دست داد و ما به دست آورديم. كسروي دو آلبوم از مجموعه آثارش را در آمريكا منتشر كرد.
* معروف ترين اثر او در ايران، قطعه اركسترال گل باغ آشنايي با صداي محمدرضا شجريان است كه در سالهاي قبل از انقلاب اجرا شده است. اين اثر در مايه شوشتري با شعر فخرالدين عراقي است. انتخاب ملودي، تنظيم اركستر و برخورد با شعر، طوري است كه انگار كسروي در محتواي موسيقي و شعر، سير و سفر طولاني خود را مشاهده كرده و بالاخره به حريم امن دوست راه يافته است:... كه در آ ! درآ ! عراقي، كه تو هم از آن مايي، كه تو هم از آن مايي
امير حسين ابراهيمي
</TEXT>
</DOC>
<DOC>
<DOCID>HAM2-851117-088</DOCID>
<DOCNO>HAM2-851117-088</DOCNO>
<ORIGINALFILE>/1385/851117/world/_asib.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
بررسي مرگ خاموش بر اثر گاز گرفتگي
قاتل نامريي
</TITLE>
<TEXT>


سميه صيادي فر
3 نفر از اعضاي خانواده اي بر اثر گاز گرفتگي در خانه شان جان باختند. ساعت 20 پنج شنبه ساكنان آپارتماني در خيابان شهيد طاهريان در شريعتي با مركز فوريت هاي پليسي 110 تهران تماس گرفته و اعلام كردند، از خانه يكي از ساكنان بوي گاز به مشام مي رسد و در حالي كه آنها در خانه حضور دارند كسي در را باز نمي كند. با اطلاع موضوع گروهي از ماموران كلانتري 106 نامجو براي بررسي ماجرا به محل اعزام و با شكستن در خانه مورد نظر در طبقه دوم آپارتمان شماره 24 وارد آنجا شدند. ماموران با ورود به داخل خانه با اجساد دو زن و پسر نوجواني روبه رو شدند. قربانيان زهره 36 ساله، زيبا 23 ساله و ميلاد 14 ساله نام داشتند كه به دليل گاز گرفتگي جان سپرده بودند. نشت مشكوك گاز از آشپزخانه باعث اين حادثه شده بود. با اطلاع موضوع به بازپرس كشيك قتل تهران، وي دستور انتقال اجساد به پزشكي قانوني را صادر كرد. همچنين به گروهي از كارشناسان و سازمان آتش نشاني ماموريت داد علت اصلي حادثه را شناسايي كند.
مرگ در فصول سرد آن هم در خواب، يكي از مرگ هاي دلخراش است كه روزانه اخبار زيادي از آن را مي شنويم. اين حادثه مي تواند علل بسياري داشته باشد كه يكي از آنها عدم استفاده ايمن از وسايل گرمايشي و ديگري استفاده از وسايل گرمازاي غيراستاندارد است.بي شك سرد شدن هوا بازار بخاري و وسايل گرمايشي را داغ كرده است. همين روزها است كه بايد بخاري، شوفاژ و... را سرويس كنيم، لوله هاي بخاري را كنترل كنيم تا اين وسايل به خوبي كار كنند. در اين ميان موضوع خفگي ناشي از بخاري هاي مختلف در چند سال اخير كار را به بحث بر سر استاندارد بودن يا نبودن بخاري ها نيز كشانده است. در همين رابطه موضوع بخاري هاي بدون دودكش هم به ماجرا افزوده شده است.
بازار گرم بخاري
با شروع فصل سرما، چيدمان كالاها در فروشگاه هاي لوازم خانگي تغيير كرده و انواع بخاري گازسوز، نفتي و هيتر جاي وسايل سرماساز را گرفته است. در اين ميان، با ايجاد موج سرما در سراسر كشور، افراد در تكاپوي تعمير يا حتي راه اندازي وسايل گرماساز برمي آيند. افرادي كه به قصد خريد روانه فروشگاه ها مي شوند با ديدن تنوع بالاي محصولات به اين فكر مي افتند كه گرماي امسال خانه شان را بايد چه محصولي تضمين كند. البته بايد به اين نكته توجه داشت كه هريك از وسايل گرماساز شامل هيترهاي حرارتي، بخاري نفتي، گازي، كارگاهي و شومينه داراي معايب و مزاياي گوناگوني هستند كه شايد بر سر درگمي افراد بيافزايند.
بخاري بدون دودكش
واقعيت اين است كه دستگاه هاي گرمايشي بدون دودكش هم وجود دارند، اما فعاليت و كار آنها نيازمند شرايطي است كه بدون آن دردسرساز خواهند بود. بخاري گازي بدون دودكش در حالي ساخته شده است كه شامل ويژگي هاي زير است:
توجه به مسايل زيست محيطي و كاهش آلاينده ها، مصرف كم، راندمان بالا، پايين بودن هزينه نصب، كاهش صورتحساب گاز مصرفي، قابليت نصب آسان، نياز كم به جا و... يكي از معتبر ترين استانداردها در اين زمينه استاندارد آمريكايي2-21-11 ansi-z-zاست كه مربوط به عملكرد، ايمني و الزامات ساخت است و وسيله را ملزم به عملكرد بسيار ايمن و مناسب مي كند. اين استاندارد دائماً در حال پيشرفت است و به منظور بالا بردن ضريب ايمني، استفاده از برخي قطعات در اين محصول از نظر استاندارد لازم و ضروري است. از جمله: شير اتوماتيك قطع كننده، برنري ياطراحي دقيق و اصولي، رگلاتور تثبيت فشار، جرقه زن و از همه مهم تر سيستم حساس به كاهش اكسيژن محيط(ods).
امنيت بخاري بدون دودكش
از آنجايي كه استفاده از هر وسيله گازسوز در محيط هاي سربسته باعث مصرف اكسيژن محيط مي شود، بنابر اين تامين هواي لازم و تهويه شده براي وسيله لازم و ضروري است. در صورتي كه ساختمان محل استفاده بخاري هاي بدون دودكش داراي در و پنجره هاي غيرقابل نفوذ هوا باشد، بايد منافذ كافي براي ورود هوا به داخل در نظر گرفته شود. به ازاي هر يك هزار كيلوكالري گاز مصرفي بايد به طور متوسط 6 تا 7 سانتي متر مربع از يك پنجره باز باشد، ولي اگر هواي تازه از طريق اتاق هاي مجاور تأمين شده و اطراف بخاري جريان يابد به ازاي هر يك هزار كيلوكالري گاز مصرفي بايد 25 تا 30 سانتي متر مربع دريچه باز وجود داشته باشد تا هواي كافي به وسيله گازسوز برسد. در مورد دامنه كاربرد بخاري هاي بدون دودكش استاندارد محدوديت هاي ايمني وجود دارد.
به نقل از روابط عمومي سازمان بهينه سازي مصرف سوخت، براساس استاندارد ملي با عنوان ويژگي ها و روش هاي آزمون بخاري گازي بدون دودكش صراحتاً نصب اين بخاري در اتاق خواب، حمام، اتاق شيرواني، فضاي زير پله، انباري، پاركينگ و فضاي محدود و كوچك بدون تهويه، مجاز دانسته نشده و اين ممنوعيت بايد با عنوان هشدار ايمني علاوه بر درجه روي دسته بندي، دفترچه راهنما و دستورالعمل مصرف بخاري، برروي بدنه بخاري به يكي ازروش هاي مجاز نشانه گذاري استاندارد درج شود. اين در حالي است كه هر روزه شاهد تبليغات بي شمار اين بخاري ها در رسانه ها هستيم بدون اين كه به اين موارد اشاره شود.
مرگ در كمين
اگرچند درصد از اكسيژن در محيط بسته كاهش يابد، ابتدا فرد دچار سرگيجه و تهوع مي شود و سپس بيهوش و به نوعي خواب يا مرگ آرام تن مي دهد. اين مطلب را فتح الله تيموري مدير ستاد بحران سازمان آتش نشاني گفت و افزود: بخاري هاي بدون دودكش داراي سيستم ods هستند. اين سيستم ها در صورت كاهش اكسيژن محيط خاموش مي شوند، وقتي كه سيستم خود به خود خاموش مي شود و فرد تا صبح در محيطي فاقد اكسيژن مي خوابد، دچار مشكل خواهد شد.
مدير ستاد بحران سازمان آتش نشاني با بيان اين كه سازمان آتش نشاني در گذشته بارها اعلام كرده كه جلوي تبليغات براي اين بخاري ها، هنگامي كه توصيه مي كنند كه در منزل مورد استفاده قرار گيرد، گرفته شود، گفت: سازمان آتش نشاني به دليل اين كه يك قوه اجرايي نيست فقط مي تواند به ساير نهادها در اين زمينه توصيه كند.
تيموري با اشاره به اين كه سوخت وسايل گرمازا عمدتاً فسيلي است، گفت: اگرچه اين وسايل گرمابخش محيط زندگي هستند، عدم رعايت اصول و موازين ايمني در كاربرد صحيح آنها باعث بروز تلفات جاني مي شود.
تيموري گفت: در وسايل گرمازاي دودكش دار در صورتي كه دودكش بدون نقص باشد، عمل تهويه به خوبي از طريق دودكش انجام مي شود، اما در وسايل گرمازا با شعله باز و بدون دودكش اين شرايط فراهم نيست بنابر اين، اين وسايل اكسيژن لازم براي سوختن را از همان محيط مي گيرند و گازهاي مضر حاصل از سوختن را نيز به همان محيط برمي گردانند.
شناخت نسبي و اوليه در مورد علايم گاز منواكسيد كربن و چگونگي ايجاد آن، بهترين راه براي پيشگيري است، چرا كه به اين ترتيب گاز گرفتگي و به دنبال آن مسموميت منجر به فوت به وقوع نمي پيوندد.
توجه به اين موضوع حائز اهميت بوده كه گاز منواكسيد كربن بسيار سمي، بي  رنگ، بي بو و بي طعم است و همين ويژگي ها به نامگذاري  آن به عنوان قاتل پنهان منجر شده است.
اين گاز اگر چه سبك تر ازهواست، اما قابليت انتشار آن در محيط بسيار زياد است و به همين دليل در تمامي نقاط يك فضا به سرعت متراكم شده و چون هموگلوبين خون ميل تركيبي فوق العاده اي با اين گاز دارد(300 برابر ميل تركيبي هموگلوبين با اكسيژن)، اكسيژن ديگر به بافت هاي بدن نرسيده و به سرعت موجب مسموميت شده و سلسله عصبي را فلج كرده و قدرت هر گونه اقدامي را از سوي شخص مسموم سلب مي كند.
سالانه 500 مرگ
يك فوق تخصص ريه مي گويد: هر چند آمار دقيقي از مسمويت با گاز منواكسيد كربن در كشور در دست نيست، اما متخصصان پيش بيني مي كنند سالانه حدود 500 نفر با اين نوع مسموميت در كشور، جان خود را از دست مي دهند. اين فوق تخصص ريه در خصوص اقدامات ضروري پس از ايجاد مسموميت با گاز منواكسيد كربن گفت: فرد مسموم بايد بلافاصله به نزديك ترين مركز درماني انتقال داده شود تا تحت درمان اكسيژن تراپي قرار بگيرد و از مرگ نجات يابد.
عدم نظارت
به رغم الزام قانوني براي نصب سيستم ods بر روي بخاري هاي دودكش دار، نظارتي توسط مؤسسه استاندارد بر توليد اين محصول در كشور وجود ندارد.
سيدمحمد سجادي فر، يك توليد كننده بخاري، در خصوص رعايت استاندارد در توليدات داخلي مي گويد: با توجه به اين كه لازمه توليد بخاري هاي گازي بدون دودكش نصب سيستم ods است، نظارت بر توليد اين گونه بخاري ها از سوي مؤسسه استاندارد به خوبي صورت مي گيرد، ولي نظارت دقيق بر توليد بخاري هاي دودكش دار وجود ندارد و به رغم تصويب الزام قانوني نصب سيستم ods بر روي اين گونه بخاري ها، نظارتي بر روي اجراي آن صورت نمي گيرد.
اين توليد كننده با بيان اين كه قيمت نصب سيستم ods بر روي بخاري هاي دودكش دار تنها نيم درصد قيمت بخاري را شامل مي شود، مي گويد: در حال حاضر هيچ بخاري دودكش داري با نصب سيستم ods در كشور توليد نمي شود و فقط 10 درصد توليدكنندگان به نصب سنسور درجه حرارت اقدام كرده اند.
توصيه ها و هشدارها
سازمان آتش نشاني و خدمات ايمني تهران توصيه مي كند:
- يك فرد متخصص، وسايل گرمازا را بازبيني و سرويس كند.
- شرايطي فراهم شود تا عمل تهويه هوا در محيط آسان شود، به عنوان مثال بازگذاشتن دريچه هاي كولر، يك پنجره كوچك يا در به طوري كه بسته نشود، راه مناسبي جهت تهويه هوا است.
- هرگز از بخاري هاي دستي براي گرم كردن هواي حمام استفاده نكنيد.
- در صورت استفاده از وسايل گرمازاي دودكش دار حتماً دودكش ها به طور كامل معاينه و بررسي شوند.
- دودكش هاي غيرثابت(غيرديواري)كه بايد از مواد غيرقابل اشتعال و گالوانيزه و از مقاومت فيزيكي مناسبي برخوردار باشند و تا جاي ممكن كوتاه، مستقيم و در محل اتصالات كاملاً محكم و غيرقابل نفوذ بوده، حتماً كنترل شوند.
- قدرت مكش دودكش ها هر چند وقت يك بار از سوي يك سرويس كار و متخصص فني بررسي شود.
- براي جلوگيري از برگشت دود و گازهاي مضر به داخل دودكش و در نهايت به داخل محيط كه معمولاً بر اثر گرفتگي و يا وزش باد به وجود مي آيد، بايد دودكش ها داراي هواكش مخصوص باشند و كلاهك آنها حداقل 60 سانتي متر از بلندترين نقطه ساختمان بالاتر باشد.
- توجه به اين نكته حائز اهميت است كه استفاده مشترك از يك دودكش بسيار خطرناك است.
- در فضاي پاركينگ كه بسته و بدون تهويه است، ازروشن كردن خودرو خودداري شود.
- در تبديل سوخت مايع به گاز شهري حتماً از سرويس كار ماهر و مجاز بهره گيري شود.
</TEXT>
</DOC>
<DOC>
<DOCID>HAM2-851117-089</DOCID>
<DOCNO>HAM2-851117-089</DOCNO>
<ORIGINALFILE>/1385/851117/world/_asib.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
پنجره
هميشه جوان بمانيد
</TITLE>
<TEXT>
شايد تعجب كنيد اما اين واقعيت دارد. در حال حاضر، در آمريكا، بيش از 6000 نفر، بيش از 100 سال دارند و تعداد كساني كه بالاي 110 سال دارند و عنوان ابر صد ساله را بر دوش مي كشند، نيز باعث شگفتي است. راز زندگي طولاني اين افراد چيست؟ مهم تر اين كه آيا آنها استثنايي هستند؟ شايد نه. حقيقت اين است كه اكنون ما در مقايسه با قبل زندگي طولاني تر داريم. بايد شكرگزار عوامل مختلف باشيم. بر اساس آمار موجود در آمريكا، تعداد افراد 85 ساله و بالاتر، در 25 سال آينده دو برابر مي شود.
به علاوه تخمين زده اند كه تا سال 2050 تعداد افراد 100 ساله و بالاي 100 سال به بيش از 800 هزار نفر خواهد رسيد. اكنون كه همه ما اين اميد را داريم كه 80 سال، 90 سال و يا حتي بيش از 90 سال عمر كنيم، بزرگترين نگراني ما و يا آنچه بيش از همه ذهن ما را مشغول مي كند، داشتن زندگي طولاني توأم با سلامتي است. حفظ سلامتي و يا حتي بهبود بخشيدن به آن، بيش از هر چيزي به انتخاب ها و عادت هاي فعلي و آينده شما بستگي خواهد داشت.
اخيراً بنياد مك آرتور پژوهشي درباره سالمندي انجام داد و مشخص شد كه براي داشتن سالمندي سالم، نوع زندگي بيش از عوامل ژنتيكي مؤثر است. اهميت داشتن عادت هاي سالم، تنها هنگام سالمندي افراد افزايش مي يابد. مراقبت از سلامت جسماني، تمرين ها و چالش هاي ذهني، در كنار ساير افراد به سر بردن و احساس مثبتي از زندگي و سالمندي داشتن، بيشتر به فعال و شاداب ماندن بستگي دارد.
سلامت جسماني
يكي از مهم ترين كارهايي كه شما و هر كس ديگر مي توانيد انجام دهيد، تغذيه سالم است. يك رژيم مناسب و سالم فوايد بسياري، از جمله احساس سلامتي و جلوه هاي ظاهري خوب دربردارد. اما منظور از رژيم مناسب و سالم چيست؟ پزشكان رژيم غذايي حاوي ميوه و سبزيجات فراوان، پروتئين، مجموعه كربوهيدرات ها(غذاهايي حاوي حبوبات و غلات)و چربي هاي سالم(مثل روغن زيتون)را پيشنهاد مي كنند.
اگر شما به سلامت آينده خود اهميت مي دهيد، اكنون، بهترين وقت براي كم كردن اضافه وزن است. كاهش وزن، همراه با خوردن غذاهاي مفيد، مي تواند به شما كمك كند تا بيشتر مشكلات دوران سالمندي، چون پوكي استخوان، فشار خون بالا، قند، و بيماري هاي قلبي را از بين ببريد. افزايش وزن در دوران ميانسالي، كه اغلب مربوط به قسمت مياني بدن انسان مي شود، خطرآفرين است زيرا سبب افزايش خطر ابتلا به بيماري هاي قلبي و عروقي مي گردد.
اما دليل ديگري هم براي تغذيه سالم وجود دارد. معمولاً ويتامين ها و املاح معدني در غذاهاي سالم به وفور يافت مي شود. اگر سيستم دروني خود را تقويت كنيم به جسممان كمك خواهيم كرد تا بهتر عمل كند.
بسياري از ميوه ها و سبزيجات از قبيل توت ها، گوجه فرنگي، كلم بروكلي حاوي فيتوكيكال ها هستند و اثبات شده كه اين مواد سبب بهبود قواي فكري و جلوگيري از بيماري ها مي شود. ويتامين c كه در مركبات به وفور يافت مي شود، علاوه بر جلوگيري از سرماخوردگي، كمك مي كند كه با تنش ها و استرس ها بهتر مبارزه كنيم.
بسياري از ما آن قدر در روز گرفتار و مشغول هستيم كه يا زمان كمي براي انجام نرمش يا حركات ورزشي داريم و يا اين كه فرصتي براي آن نداريم. از سن 40 سالگي به بعد، هر ساله عضلات بدن انسان كاهش پيدا مي كند و آهسته آهسته ضعيف تر مي شود. اما تمرينات تقويتي مي تواند عضلات از دست رفته را بازگرداند و استخوان ها را تقويت كند و اين مسئله براي زمان بعد از يائسگي زنان اهميت ويژه اي دارد. علاوه بر اين توازن دروني مي تواند به بهتر خوابيدن و داشتن قلب سالم كمك كند.
يكي از يافته هاي مهم پژوهش اخير بنياد سالمندي مك آرتور اين است كه هيچ وقت براي ترك عادت هاي مخربي چون كشيدن سيگار، خوردن  غذاهاي چرب و انجام ندادن حركات ورزشي دير نيست. يك سال پس از ترك سيگار، شانس ابتلاي بيشتر افراد به بيماري هاي قلبي كاهش چشمگيري پيدا مي كند.
هوشيار و فعال باشيد
شايد يكي از علامت هاي نگران كننده سالمندي، كاهش يا تخريب حافظه انسان است. اما مشخص شده است كه برخلاف تصور عموم، تعداد سلول هاي مغز ما در طول زندگي رشد يا افزايش پيدا مي كند و سالمندان در هر سني مي توانند ذهن خود را تقويت نمايند و ميزان يادگيري خود را افزايش دهند.
پژوهش ها بيانگر اين مطلب است كه ضعف قواي دفاعي يا حافظه اي كه بعضي از سالمندان با آن مواجه اند به اين دليل است كه اين افراد از مغز خود كم استفاده كرده اند. سلول هاي مغز اين افراد به دليل انجام كارهاي هميشگي تحليل رفته است.
اما در مورد جسم شما، هرچه بيشتر از مغزتان استفاده كنيد، جسم شما هم بهتر عمل خواهد كرد. شركت در كلاس هاي آموزشي و تفريحي و توجه به مطالب و فعاليت هاي مورد علاقه تان يكي از چندين روش مفيد براي تقويت حافظه و مبارزه با زوال ذهني است. كار ديگري كه مي توانيد انجام دهيد، يادگيري كارها و مهارت هاي جديد است. در عصر ارتباطات، تلفن هاي دوربين دار، كامپيوترهاي دقيق تر و سريع تر، همگام شدن با پيشرفت هاي صنعتي و يادگيري اين مهارت ها مي تواند دقت و تيزهوشي شما را افزايش دهد.
براي توجه و مراقبت از آينده خود، دنبال فعاليت هايي باشيد كه به زندگي شما معنا بخشيده و ارتباط شما را با جامعه و محيط زندگي خود تقويت كند و تداوم بخشد.
ارتباطات اجتماعي براي سلامت ذهني و به طور كل براي سلامتي انسان اهميت به سزايي دارد. به همكاري هاي داوطلبانه و افتخاري با سازمان هاي محلي توجه كنيد. علاوه بر اين با خانواده و دوستان ارتباط صميمانه برقرار كنيد و شبكه ارتباطي خود را تقويت كنيد و توسعه بخشيد.
نگرش مثبت
همه ما از ارتباط ذهن و جسم اطلاع داريم. به عنوان يك مراقب شايد هم شاهد اين مسئله بوديد كه چگونه نگرش يك فرد توانسته روي سلامت او اثر بگذارد. بنابراين يكي ديگر از عوامل مهم در حفظ سلامتي، نگرش مثبت به آينده و سالمندي است.
زندگي مداوماً  در حال تغيير است و آنهايي كه انعطاف پذيرند و قابليت پذيرش هر چيزي را دارند، هنگام سالمندي بهتر زندگي خواهند كرد. يكي از پژوهشگران درباره تشابه نگرش افراد بالاي 100 سال تحقيقي به عمل آورد و دريافت كه اين افراد زندگي فعالي داشته و دارند و قادرند با وقايع ناگوار زندگي كنار بيايند و نوعي حس شوخ طبعي و اميدواري در آنان وجود دارد.
منبع: www.health.com
برگردان: معصومه پيروزبخت
</TEXT>
</DOC>
<DOC>
<DOCID>HAM2-851117-090</DOCID>
<DOCNO>HAM2-851117-090</DOCNO>
<ORIGINALFILE>/1385/851117/world/_asib.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
جدول اعداد(سودوكو)281
</TITLE>
<TEXT>


اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.
</TEXT>
</DOC>
<DOC>
<DOCID>HAM2-851117-091</DOCID>
<DOCNO>HAM2-851117-091</DOCNO>
<ORIGINALFILE>/1385/851117/world/_econw.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
نگاهي به توانمندي هاي انرژي كشور در استان خوزستان
ضرورت تقويت زيرساخت ها
</TITLE>
<TEXT>


ياسر مرادي
در پس چهره خسته و جنگ زده استان خوزستان كه بيشتر در ذهن مردم ايران يادآور مقاومت مردم مجاهد آن در طول هشت سال جنگ مقابل عراق است، چهره ديگري وجود دارد كه شايد كمتر كسي از آن خبر داشته باشد.
اين استان علي رغم ضرباتي كه به زيرساخت هاي آن در طول جنگ وارد آمده است، در حال حاضر منبع اصلي تأمين انرژي كشور به حساب مي آيد. به نحوي كه 93 درصد انرژي برق آبي كشور را اين استان تأمين مي كند.وجود منابع گسترده آب هاي سطحي و زيرزميني موجب شده تا سدهاي عظيمي در اين استان احداث شود.
چگونگي بهره برداري از آب هاي منطقه، آخرين وضعيت رود كارون، توان برق آبي كشور و وضعيت بزرگترين سدهاي كشور در اين استان، صادرات آب به كويت و رفسنجان، توليد برق و صادرات آن به عراق، وضعيت نيروگاه هاي كشور و امنيت آنها در صورت شيطنت هاي سياسي سؤالاتي است كه در اين گزارش با سفر چند روزه خبرنگاران به استان خوزستان،پاسخ آنها را خواهيد يافت.
استان خوزستان داراي 33 ميليارد مترمكعب آب جاري و حدود 3 ميليارد متر مكعب آب زيرزميني پتانسيل يابي شده كه براي 36 ميليارد متر مكعب در سال برنامه ريزي مي شود كه اين مقدار آب از 5 حوزه رودخانه هاي كرخه، كارون، دز، مارون و حوزه جراحي به دشت آزادگان سرازير مي شود. در حال حاضر حدود 50 درصد دبي آب ظرفيت ذخيره دارد ولي ميزان حداكثري كه در حال حاضر در كشور مي توانيم مهار كنيم حدود 8 ميليارد مترمكعب است لذا اجرا و تكميل سدهاي كارون چهار، بختياري و كارون 2، به منظور استفاده از پتانسيل  فعال همه آب هاي جاري در پيش گرفته شده است.
استفاده از آب هاي منطقه
آب رودخانه هاي خوزستان در سه حوزه صنعت، شرب و كشاورزي مورد بهره برداري قرار مي گيرند اما نكته جالب اين كه حدود 90 درصد اين آب براي كشاورزي و كمتر از ده درصد آن براي صنعت و شرب مصرف مي شود.درآمد دولت از سدهاي استان خوزستان حدود 300 ميليارد تومان است كه البته اين رقم با توجه به نرخ دولتي محاسبه مي شود. از مبلغ فوق الذكر حدود 200 ميليارد تومان آن سالانه به توسعه سدسازي اختصاص مي يابد و بخش ديگري براي بهينه سازي و بازسازي نيروگاه ها و كارهاي اساسي آن هزينه مي شود.
استفاده بهينه از رودخانه ها
در حال حاضر در خوزستان 2500 كيلومتر رودخانه وجود دارد كه رودخانه كارون با طول 900 كيلومتر طولاني ترين رود كشور است و يكي از مهمترين برنامه هاي وزارت نيرو ساماندهي رودخانه هاي اين استان است چرا كه در ده سال گذشته حدود 632 ميليارد تومان خسارت به زيرساخت ها و اراضي كشاورزي و تأسيسات در اين استان وارد شده است.
بر اساس برآوردهاي انجام شده براي ساماندهي كليه رودخانه هاي استان حدود 310 ميليارد تومان هزينه لازم است كه 210 ميليارد آن به رودخانه كارون به ويژه لايروبي آن اختصاص مي يابد. استفاده بهينه از آب رودخانه ها، افزايش كيفيت آب و كشتيراني در رودخانه هاي كارون از جمله مزاياي ساماندهي آب رودخانه هاي خوزستان به شمار مي رود.
در همين راستا دولت امسال 710 ميليارد تومان اعتبار به خوزستان اختصاص داده است كه البته با توجه به پتانسيل  موجود و حجم كاري كه مي شود اين مبلغ چندان قابل توجه نيست و اگر مصوبات سفر هيأت دولت عملي شود حدود 200 ميليارد تومان در سال براي انتقال برق هاي توليد شده در اين استان لازم است.لازم به ذكر است در ده سال گذشته 300 ميليارد تومان به زير ساخت هاي استان به علت سيل خسارت وارد شده است.
توان برق آبي
كلاً كشورهاي جهان به ويژه ايران براي توليد برق وابسته به سوخت هاي فسيلي هستند اما نيروگاه هاي آبي با صرفه ترين مولدهاي برق هستند كه در واقع سوختشان آب است. استان خوزستان با وجود سدهاي ساخته شده معادل 93 درصد برق آبي كشور را تأمين مي كند و ساير استانهاي كشور تنها هفت درصد در اين صنعت مهم نقش دارند.امسال 710 ميليارد به گسترش و تجهيز اين بخش بودجه اختصاص داده شده است.
همچنين در سال 85 كه نيروگاه هاي حرارتي توان لازم براي پاسخگويي به مصرف برق كشور را نداشتند، مخازن موجود در اين استان به نحوي نگهداري شده بودند كه كسري برق كل كشور را تأمين كردند.رشد مصرف برق در كشور5‎/9 درصد است كه اين رشد مصرف در خود استان خوزستان حدود 14 درصد مي باشد و اگر در حال حاضر 45 هزار مگاوات نيروگاه نصب شده در كشور داشته باشيم سالي 4 هزار و 500 مگاوات برق وارد مدار مي شود كه دولت بين 1000 تا 1500 مگاوات آن را روي خوزستان حساب مي كند.
در سفر اخير هيأت دولت به اين استان نيز 60 تا 70 درصد مصوبات هيأت دولت مربوط به وزارت نيرو بوده است.البته وجود 230 هزار مشترك غير مجاز در شبكه برق اين استان منجر شده كه فشارهاي زيادي به اين شبكه وارد شود و بعضاً به علت پوسيدگي هاي اين شبكه در طول جنگ تحميلي مردم اين استان بعضاً با مشكل كمبود و قطع برق مواجه باشند.
صادرات آب
وجود منابع عظيم آب در خوزستان مسئولين كشور را به اين فكر انداخته تا بخشي از اين آب را در جهت درآمدزايي صادر كنند.البته اولويت آب رساني به شهرهاي استان از جمله دشت آزادگان است كه سال آينده خط انتقال آب دشت آزادگان از كرخه آغاز مي شود.تصميمي نيز براي انتقال آب كارون به نقاط مركزي ايران از جمله رفسنجان در دولت هاي گذشته گرفته شده بود كه وزير نيرو در سفر اخير به استان خوزستان به صراحت اعلام كرده اجراي انتقال آب كارون به رفسنجان كه به طرح بهشت آباد معروف است به علت عدم توجيه اقتصادي فعلاً در دستور كار دولت قرار ندارد.
از سوي ديگر در خصوص صادرات آب به كويت هم بايد گفت كه در كل اراضي مطالعه شده حوزه كرخه كه محل تأمين آب براي كويت منظور شده بود، در بيلان آب كرخه محاسبه شده تا مازاد آب مشخص شود. بخشي از آب هاي زيرزميني حوزه كرخه پتانسيل يابي شده كه به آب هاي سطحي اضافه مي شود لذا از آن محل براي صادرات آب به كويت محاسبه شده كه علاوه بر شبكه هاي حدود 350 هزار هكتار اراضي زير كرخه امكان تأمين آب شرب وجود دارد. چنانچه به لحاظ محاسبه بيلان آب، چيزي مازاد در آن حوزه باشد دولت براي صادرات آب به كويت تصميم مي گيرد ولي به گفته حجازي مدير عامل شركت آب و برق خوزستان تاكنون هيچ تصميمي در اين خصوص گرفته نشده است.
در خصوص صادرات برق به عراق نيز اين پتانسيل وجود دارد كه مازاد برق خود را به عراق منتقل كنيم و بخش خصوصي اميدوار است بتواند در اين خصوص نقش فعال  تري را ايفا كند. بخش خصوصي حاضر شده تا 5 نيروگاه در خوزستان احداث كند.
نيروگاه هايي در دل كوه
تأمين بيش از 90 درصد برق آبي كشور و حجم بالايي از آب مورد نياز محصولات كشاورزي در منطقه استراتژيك خوزستان در جنوب غرب كشور اين نگراني را به وجود آورده كه در صورتي كه دشمن قصد شيطنت و يا تهديد نظامي را داشته باشد، مي توان با آسيب رساندن به سدهاي اين منطقه، بحران هاي جدي را ايجاد كند لذا بايد ديد امنيت اين سدها چگونه تأمين مي شود.
مدير عامل سازمان آب و برق خوزستان به اين سؤال ما چنين پاسخ مي دهد كه در خصوص تأمين امنيت سدهاي استان نگراني نداريم چرا كه اين سدها به لحاظ بدنه و سازه محكم هستند و تنها مشكل تأمين امنيت براي نيروگاه هاست كه نيروگاه هاي جديد نيز در دل كوه ها ساخته شده اند.در مدت جنگ تحميلي هم عراق خيلي سعي كرد به سدهاي ما حمله كند اما موفق نشد. ضمن اين كه سدهاي ما مجهز به پدافند غير عامل هستند و در اين مورد برنامه ريزي ها و سازماندهي هايي را داشته اند. نيروگاه هاي ما نيز در صورت هر گونه تعرضي، امكان بازسازي سريع را دارند.
نگاهي به توان دو سد
سد دز بر روي رودخانه دز در 23 كيلومتري شمال شرقي شهرستان انديمشك احداث شده و اين سد نخستين سد از رشته سدهاي چند منظوره است كه در 23 اسفند ماه 1341 مورد بهره برداري قرار گرفت و آب رودخانه دز از ارتفاعات اشتران كوه، قالي كوه و بخشي از سلسله جبال زاگرس سرچشمه گرفته و سرشاخه هاي فرعي آن را رودخانه بختياري، تيره و ماربوره اليگودرز، مكن دان و سرخساب كشور تشكيل مي دهند و با احداث سد دز در پشت ديواره اين سد درياچه اي به طول 65 كيلومتر بوجود آمده كه با ظرفيت نهايي 3/3 ميليارد متر مكعب آب را در خود جاي مي دهد.هدف اصلي از احداث سدهايي نظير سد دز، كنترل سيلاب ها، تنظيم آب جهت مصارف آبياري و تامين نيروي لازم جهت توليد برق است و به منظور كنترل سيلابها دو تونل سرريز در ضلع شرقي درياچه و با فاصله كمي از بدنه سد ساخته شده است كه قطر تونل تخليه شماره يك 14 متر و قطر تونل شماره دو 6/12 متر است و هر يك از آنها قادر به تخليه 3 هزار متر مكعب آب در ثانيه است.
سد كرخه
مطالعات اوليه در حوزه آبريز كرخه در سال 1335 توسط مشاورين خارجي آغاز شد و در نهايت در سال 1358 پيشنهاد احداث سد مخزني در محلي به نام "كرخه صفر" ارائه گرديد.
با پيروزي انقلاب اسلامي مطالعات انجام شده مورد بازنگري قرار گرفت. در سال 1369 از سوي شركت ايراني مهندسي مشاور مهاب قدس، محور كنوني كه به مراتب از توجيه اقتصادي بيشتري برخوردار است در فاصله 21 كيلومتري شمال غربي انديمشك به عنوان محور نهايي سد تعيين گرديد.
عمليات اجرايي طرح از اسفندماه سال 1370 با حفاري سيستم انحراف آب آغاز شد و در مهرماه سال 1374 انحراف آب صورت پذيرفت و كار ساخت بدنه اصلي سد وارد مرحله جديدي شد و در پي خشكسالي بي سابقه در سال 1378 در اولين زمان ممكن يعني 24 بهمن ماه سال 1378 آبگيري سد آغاز شد و تكميل فعاليت هاي ساختماني طرح تا پايان سال 1380 و بهره برداري كامل از نيروگاه تا مرداد سال 1382 به طول انجاميد.طرح كرخه از بهمن ماه سال 78 تا پايان سال 82 ضمن مهار بيش از 20 سيلاب بزرگ بالغ بر 9 هزار ميليون متر مكعب آب درياچه سد را جهت اراضي كشاورزي پايين دست تنظيم و تخليه نموده و بيش از 850 هزار مگاوات ساعت برق توليد كرده است. سازنده سد كرخه پايگاه سازندگي خاتم الانبياء بوده است.
</TEXT>
</DOC>
<DOC>
<DOCID>HAM2-851117-092</DOCID>
<DOCNO>HAM2-851117-092</DOCNO>
<ORIGINALFILE>/1385/851117/world/_econw.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اقتصاد انرژي
راهكارهاي صرفه جويي و مصرف بهينه انرژي در لايحه بودجه
</TITLE>
<TEXT>
گروه اقتصادي- براساس بند الف تبصره 11 لايحه بودجه سال 1386 كل كشور و در صورت موافقت مجلس شوراي اسلامي، دولت اجازه خواهد داشت در سقف اعتبارات طرح هاي بهينه سازي مصرف انرژي، در چارچوب اهداف مشخص شده به صورت وجوه اداره شده يارانه سود و تسهيلات يا كمك بلاعوض پرداخت كند.
به گزارش روابط عمومي سازمان مديريت و برنامه ريزي كشور، اين تبصره به منظور توانمندسازي مردم براي صرفه جويي منطقي انرژي و مصرف بهينه آن در نظر گرفته شده است.
براساس اين گزارش، توسعه حمل و نقل عمومي، توسعه حمل و نقل ريلي، گازسوز كردن خودروها، كاهش تبخير بنزين از مخازن و تانكرهاي حمل بنزين، تشويق توليد و ترويج وسايل نفت و گازسوز كم مصرف و تشويق توليد و ترويج تجهيزات برقي كم مصرف، از جمله اهدافي است كه يارانه سود و كمك بلاعوض دريافت مي كنند.
همچنين ترويج صرفه جويي و يارانه گازرساني به خانوارهاي مستمند، كاهش شدت انرژي در كارخانه ها و ساختمان ها، افزايش بازده انرژي، كاهش مصرف سوخت خودروها براي حفظ محيط زيست، كاهش تلفات توليد و توزيع برق، توسعه فناوري انرژي هاي نو و جايگزيني سوخت فسيلي در مناطق روستايي و عشايري از ديگر اهداف ذكر شده در اين زمينه است.
اين گزارش حاكي است در بند و تبصره مذكور نيز به منظور اصلاح ساختار و رفع تنگناهاي اساسي صنعت برق و آماده سازي براي تسريع در اجراي سياست هاي اجرايي اصل 44 قانون اساسي مربوط به واگذاري امور تصدي گري به بخش غير دولتي و همچنين شكل گيري الگوي مصرف و افزايش بهره وري مصرف برق در كشور، وزارتخانه هاي نيرو، نفت و ارتباطات و فناوري اطلاعات، حسب مورد، تكاليفي را برعهده خواهند داشت.
برپايه اين گزارش، نصب كنتورهاي الكترونيكي و چند تعرفه اي براي همه مشتركان جديد برق، ترويج ساخت و كاربرد تجهيزات و لوازم كم مصرف الكتريكي، اعمال نرخ حامل هاي انرژي مصوب براي مشتركان صنعتي و صنايع انرژي بر، اعمال نرخ مخفف براي مشتركاني كه از روش هاي نوين آبياري(قطره و باراني)استفاده مي كنند و نيز تخفيف در پيش پرداخت دريافتي از مشتركان آب، برق، گاز و تلفن، از سازوكارهايي است كه وزارتخانه هاي مذكور با هدف اصلاح ساختار و افزايش بهره وري در اين زمينه ها اتخاذ خواهند كرد.
</TEXT>
</DOC>
<DOC>
<DOCID>HAM2-851117-093</DOCID>
<DOCNO>HAM2-851117-093</DOCNO>
<ORIGINALFILE>/1385/851117/world/_idea.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
بررسي جايگاه  نيرو ها و طبقات اجتماعي در انقلاب اسلامي
انقلاب سنتي مدرن
</TITLE>
<TEXT>


طرح:فرهاد فزوني
طرح: مريم هاشمي جنت آبادي
ايمان قزل اياق
با وجودي كه ماهيت اسلامي انقلاب ايران در سال 1357، راه را بر قدرت تبييني اكثر رهيافت ها و الگوهاي مادي و غيرديني وقوع انقلاب اسلامي بسته است، اما با اين وجود، نمي توان از برخي نقاط قوت همين الگوها غافل شد. يكي از الگوهاي تبيين انقلاب اسلامي رويكرد طبقاتي است كه با بهره گيري از برخي جنبه هاي جامعه شناختي آن مي توان به تحليلي صرفا توصيفي و غير هنجاري از اين رويداد دست يافت. مقاله اي كه در پي مي آيد با نگاهي صرفا جامعه شناسانه به اختصار، چنين نگاهي به تحليل طبقاتي را به تصوير مي كشد.
طبقات و نيروهاي اجتماعي شش گانه
فرآيند شكل گيري طبقات اجتماعي با استناد به معيارهايي چون درآمد، منزلت اجتماعي، تحصيلات، نوع مالكيت، امتيازات حقوقي و مزاياي فرهنگي از يكديگر متمايز مي شوند. بر اين اساس، مي توان ساختار طبقاتي و قشربندي اجتماعي در ايران معاصر را بر حسب سنتي يا مدرن بودن و همچنين بر اساس جايگاه اجتماعي آنها شش گونه تصور كرد:
1 - طبقات بالاي سنتي شامل اشراف زمين دار، شاهزادگان، سرمايه داران تجاري و مالكان بزرگ شهري؛ 2- طبقات بالاي مدرن شامل سران دولتي، كارخانه داران، سرمايه داران صنعتي؛ 3- طبقه متوسط سنتي شامل خرده بورژوازي شهري، تاجران بازاري و روحانيت؛ 4- طبقه متوسط جديد شامل تحصيل كردگان دانشگاهي، روشنفكران، هنرمندان، نويسندگان، دانشجويان، وكلا، پزشكان، اساتيد دانشگاه و مهندسان؛ 5- طبقه پايين سنتي شامل دهقانان، ايلات و عشاير؛ 6- طبقه پايين مدرن هم شامل كارگران شهري مي شوند. طبقات بالا براي ارضاي نيازهاي اقتصادي خود طرفدار آزادي تجارت و رشد اقتصادي، طبقات متوسط عمدتا خواستار تغيير و تحولات در ساختارهاي سياسي و طبقات پايين نيز معمولا گرايش به نيروهاي راديكال طبقه متوسط دارند و توسط آنها تغذيه فكري مي شوند و خواست آنها در مجموع عدالت اجتماعي و تقسيم عادلانه امكانات و منابع است.
جايگاه نيروهاي اجتماعي و طبقات بالا
تا پيش از آغاز اصلاحات ساختاري پهلوي اول و در عصر قاجار، طبقات بالا ارتباط نزديكي با دربار و خاندان سلطنتي داشتند و اساسا متكي به دولت و عمدتا شامل طبقات سنتي بودند. اما رضاشاه به منظور تمركز هر چه بيشتر قدرت دولتي تلاش كرد از نفوذ و قدرت طبقات بالاي آن زمان يعني خاندان هاي زمين دار قديمي و سران ايلات بكاهد. با وجود اين تلاش ها، به قدرت اقتصادي آنها آسيبي نرسيد و نفوذ آنها همچنان تا اواسط دوران پهلوي دوم و تا پيش از اصلاحات ارضي ادامه داشت. اما ازپس از 28مرداد 32 تا انقلاب اسلامي 1357 يعني دوران گذار از كشاورزي ماقبل سرمايه داري به صنعتي شدن سريع، درآمدهاي عظيم نفتي و به دليل سياست اصلاحات ارضي، زمين داران بزرگ كه يكي از متحدان اصلي حكومت به شمار مي رفتند به تدريج جاي خود را به طبقه سرمايه داري شهري دادند و گرايش جامعه به سوي صنعتي شدن موجب شد كه نقش صاحبان سرمايه و نخبگان مالي ـ صنعتي افزايش يابد. البته اين به معناي اضمحلال كامل طبقات اشراف زمين دار نبود بلكه همين طبقات به سرمايه گذاري در شهرها روي آوردند و مالكيت بخش زيادي از شهرك هاي خصوصي، بانكداري، كارخانه هاي توليدي، تجارت خارجي و ساختمان سازي شهري را در اختيار گرفتند. از اين روي در زمان پهلوي دوم پيوند ميان طبقات بالا با دربار به شكل نوين آن گسترش يافت. بنابراين طبقه سرمايه دار جديد كه جايگزين طبقه اشراف زمين دار شده بود، همواره شريك شاه و دربار محسوب مي شدند و در مجموع در دوران انقلاب نيز يا جانب شاه را گرفتند و يا همراه با سرمايه هاي خود به خارج از ايران مهاجرت كردند.
جايگاه نيروهاي اجتماعي و طبقات پايين
در دوران قاجار طبقات پايين عمدتا شامل كشاورزان، دهقانان، طبقات محروم شهري، پيشه وران و ايلات و عشاير بودند و نقش چنداني در عرصه سياسي و اجتماعي نداشتند و حتي در انقلاب مشروطه نيز نمي توان جايگاه تاثيرگذاري را براي اين طبقات در نظر گرفت. رضاشاه هم در زمان خود كوشيد ايلات را تابع قدرت مركزي كند و در اين راستا تلاش كرد از طريق برنامه اسكان اجباري، آنان را به اصطلاح به دنياي نوين و متمدن وارد سازد. به همين دليل در مجموع در اواخر سلطنت رضاشاه وضع دهقانان بدتر شد. اما اصلاحات دهه 1340 در ظاهر نخستين تحولات عمده را در ساختار جامعه دهقاني ايران به وجود آورد. بر اساس اين برنامه ها كه قرار بود زمين هاي كشاورزي در ميان دهقانان تقسيم شود، فقط نيمي از روستائيان صاحب زمين شدند. به همين دليل نوعي فقر بر روستاها حاكم شد و اين فقر باعث مهاجرت آنها به شهرها و حاشيه شهرها شد. اما همزمان با تضعيف جامعه دهقاني به دنبال اجراي برنامه هاي توسعه صنعتي و همچنين اصلاحات ارضي، تعداد كارگران به طرز چشمگيري افزايش يافت. اساسا تا پيش از اصلاحات دوران پهلوي و خصوصاً روند صنعتي شدن دوران پهلوي دوم، طبقه كارگر كه محصول دوران مدرن است در ايران وجود نداشت. با اين حال دولت از يك سو از فعاليت سازمان يافته كارگران جلوگيري مي كرد و از سوي ديگر براي به دست آوردن حداقل همكاري بخشي از كارگران، اتحاديه هاي كارگري قابل كنترلي ايجاد كرد. در مجموع نمي توان نقش چنداني براي روستائيان و دهقانان در انقلاب قائل شد و فقط بايد از تاثيرگذاري آن گروه از دهقانان و كشاورزاني كه به حاشيه شهرها مهاجرت كردند و اصطلاحا دهقانان جلاي وطن كرده ناميده مي شوند، اشاره كرد.



جايگاه نيروها ي اجتماعي و طبقات متوسط
در يك نگاه تاريخي به تطور طبقات متوسط در ايران، بايد در ابتدا به طبقه متوسط سنتي اشاره كرد. يكي از بخش هاي اصلي طبقه متوسط سنتي را روحانيت تشكيل مي دهد. اين طبقه از عصر صفويه به بعد يكي از نيروهاي اجتماعي مهم تاثيرگذار در عرصه سياسي به شمار مي رود. به گونه اي كه حكام ايراني در شرايطي كه بعضا در حقوق و امتيازات اشراف زمين دار و تجار بازار دخالت مي كردند، نمي توانستند در امور و امتيازات روحانيون و علماي ديني مداخله كنند. به طور كلي در دوره قاجاريه قدرت و نفوذ روحانيون گسترش چشمگيري يافت. تصدي موقوفات، مدارس ديني، محاكم شرعي و برخي امور ديواني و دفتري از جمله كار ويژه هاي روحانيت در اين زمان به شمار مي رفت. اين نقش و جايگاه كم و بيش تا پايان قاجاريه حفظ شد، اما پس از روي كار آمدن رضاشاه و در نتيجه برنامه هاي نوسازي به سبك غربي، اين طبقه بخش عمده مواضع خود را در زمينه هاي قضائي و آموزشي از دست داد. دولت طلبه هاي جوان را به سربازي فراخواند، تعليمات اجباري در مدارس را حذف كرد و كنترل شديدي بر اداره موقوفه ها اعمال كرد. همچنين مشاغلي چون ثبت اسناد را از علما گرفت و به وكلاي غير روحاني واگذار كرد. همچنين با اصلاحات آموزشي، حوزه هاي علميه نيز اهميت سابق خود را از دست دادند و در مجموع موسسه هاي آموزش ديني تضعيف شدند. به همين دليل غالب علما و روحانيون به مخالفين سياست هاي رضاشاه مبدل شدند. روند مخالفت با نفوذ روحانيون در سياست خصوصا از زمان انقلاب سفيد در دهه 1340 گسترش چشمگيري يافت. شاه به جاي تقويم هجري و شمسي، تقويم شاهنشاهي را در 2535 برقرار كرد. سپاه دين را به روستاها فرستاد تا به اصطلاح اسلام راستين را به دهقانان بياموزد. چاپخانه كتاب هاي ديني را بست. اداره املاك موقوفه را به دست گرفت و پس از مخالفت روحانيون با اين اقدامات آنها را در معرض حملات مستقيم قرار داد و به توقيف، تبعيد و شكنجه آنها اقدام كرد. در پي اين اقدامات بود كه رسما ايده اسلام انقلابي خصوصا از سوي امام خميني(ره)پيگيري شد. طبقه خرده بورژوازي شهري به عنوان يكي ديگر از طبقات متوسط سنتي، شامل تجار سنتي و بازاريان، در عصر قاجار قدرت روزافزوني به دست آوردند و خصوصا در اواخر اين دوره به دليل گسترش نفوذ اصناف مختلف و همچنين نقش مؤثر آنها در انقلاب مشروطه و با تشكيل اولين دوره پارلمان در ايران، قدرتشان دو چندان شد. اما در دوران رضاشاه، كنترل تجارت خارجي و وضع ماليات بر درآمد و كالاهاي مصرفي از سوي دولت، موجبات نارضايتي تجار خصوصي را فراهم آورد. همچنين تاسيس برخي كارخانجات مدرن موجب كاهش تجارت خارجي شد كه در مجموع اين اقدامات و همچنين برخي سياست هاي كنترلي عليه اصناف، موجب كاهش نفوذ سياسي طبقه بازار شد. همچنين اين طبقه به طور سنتي در پيوند با روحانيت قرار داشت كه همين مسئله گرايش شديد اين طبقه به روحانيت را خصوصا در انقلاب اسلامي در پي داشت و از همين روي گرايش اين طبقه به روحانيت، ائتلاف قدرتمندي را عليه شاه شكل داد.اما طبقه متوسط جديد در ايران در واقع محصول گسترش آموزش عالي و آشنايي ايرانيان با آموزه هاي فلسفي و سياسي غربي از طريق ترجمه متون اروپايي، افزايش مسافرت ها به اروپا، همچنين شكل گيري روزنامه  و روزنامه نگاري در اواخر عصر قاجاريه به همراه اصلاحات دولتي افرادي چون اميركبير، قائم مقام فراهاني و ميرزاحسين خان سپهسالار بود. اين طبقه در مجموع همراه با طبقات متوسط سنتي، نقش عمده اي را در پيروزي انقلاب مشروطه ايفا كردند.
شكل گيري ائتلاف ميان طبقات متوسط سنتي و جديد
در يك جمع بندي كلي از منظر تحليل طبقاتي، انقلاب اسلامي به قول جان فوران حاصل ائتلاف جديد چند طبقه اي بود. اين ائتلاف در واقع بر پايه تركيبي از خواسته هاي تاريخي طبقات متوسط سنتي شامل روحانيت، بازاريان و بورژوازي سنتي، با حمايت بخشي از طبقه متوسط مدرن از جمله دانشجويان و گروهي از تحصيل كردگان مذهبي كه در برخي از احزاب مخالف رژيم پهلوي حضور داشتند و همچنين با حضور گسترده طبقات محروم شهري و دهقانان جلاي وطن كرده و ساكن حاشيه شهرها با شعارهايي نظير عدالت خواهي، جمهوري خواهي، آزادي خواهي در قالب ايدئولوژي اسلامي ـ شيعي و رهبري و هدايت گري امام خميني(ره)پديد آمد.
متن كامل را در همشهري آن لاين بخوانيد.
www.hamsharionline.ir
</TEXT>
</DOC>
<DOC>
<DOCID>HAM2-851117-094</DOCID>
<DOCNO>HAM2-851117-094</DOCNO>
<ORIGINALFILE>/1385/851117/world/_idea.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نگاه امروز
رهبري كاريزماتيك
</TITLE>
<TEXT>
سيد باقر ميرعبداللهي
در دوازدهم بهمن 57 وقتي آيت الله خميني، فاتحانه و آرام، از پله هاي هواپيماي انقلاب پايين مي  آمد، شايد در اين گمان نبود كه سربازان در گاهواره او، كه اينك مردان و زناني بيست و هشت ساله اند، دوره هاي متنوعي از بحران را تجربه كنند. پير روحاني هفتاد و پنج ساله بر خاكي قدم مي گذاشت كه ويراني و آشوب سال هاي پيشين را در پس اشك ها و لبخندهاي هوادارانش خوب مي شد ديد. آيت الله در غربت پانزده ساله اش در نجف، تركيه و پاريس وقت كافي داشت تا به پيامدهاي انقلابش فكر كند و براي مقابله با بحران هاي پس از پيروزي طرحي در افكند: حكومت ديني بر پايه ولايت فقيه؛ شكلي از مملكت داري كه ايران و جهان آن را نيازموده بود.در ايران اگر چه چند صباحي حاكماني بر سفره قدرت مي نشستند كه گاه جانب اهل شريعت را هم نگاه مي داشتند، اما حكومت هيچ گاه حكومت ديني نبود. اين حكومت روحانيان با حضور بي ترديد مردم، كه مولفه نخستين هر خيزش دموكراتيك است، همراه بود و چنين بود كه انقلاب بهمن 57 زمينه ساز ظهور حركتي مدرن به دست سنتي ترين گروه هاي ديني شد. اتفاقا همين پارادوكس ظاهري، بيانگر ايده بنيادين انقلابيون در باب حكومت نوپا شد: جمهوري اسلامي.
اعتقاد ديرينه مردم به حكومت حق و عدل قرآن زمام امور را اين بار- چنان كه قانون اساسي مي گويد- به دست فقيهي عادل، باتقوا، آگاه به زمان، شجاع، مدير و مدبر سپرد. امروزه حتي مخالفان رسمي جمهوري اسلامي هم باور كرده اند كه رهبر حكومت آيت الله ها گره از كار فروبسته بسياري از بحران ها را نه با انگشتان صبور ديپلماسي، بلكه به قوه روح اللهي  اش مي گشود؛ يعني همان چيزي كه امروزه آن را، با تسامح درباره آيت الله خميني، رهبري كاريزماتيك مي نامند.
همين رهبري بود كه باعث مي شد بعضي خلأهاي علمي تئوري حكومت ديني،كه بعدها تكامل يافت، به چشم نيايد. حق اين است كه وجه مهم مقبوليت مردمي رهبر انقلاب، بيش از آن كه به سياستمداري او مربوط باشد، به شخصيت ديني او برمي گشت. مردم او را آقا مي دانستند؛ آقايي كه خود را نه آريامهر بلكه خدمتگزار مي ناميد.
درست در همان زماني كه ايرانيان در گرماگرم مبارزه و پيروزي به سر مي بردند، جهان درگير جنگ سرد بود؛ حالتي كه جهان سياست را به دو قطب معلوم تقسيم كرده بود. انقلاب هاي پيش از اين، كه براي تغيير حكومت يا رهايي از استعمار برپا مي شدند، يا به چپ كمونيست و سوسياليست مربوط مي شد يا به راست. حتي فرهيخته اي مثل گاندي، كه خود را نه شرقي مي دانست و نه غربي، اگرچه در درونمايه حركت خود به دين- يا بهتر بگوييم به معنويت- توجه داشت، اما فرم انقلاب و حكومتش را سكولار برگزيد.
به همين دلايل داخلي و خارجي، انقلابي كه در 22بهمن 57 به جلوداري آيت الله ها در ايران به بار نشست، شكل سومي از انقلاب هاي مردمي بود؛ انقلابي كه، علاوه بر برخورداري از نمادهاي صريح ديني، ويژگي هاي منحصر به فرد ديگري هم داشت: در مقايسه با انقلاب هاي معاصر خود، كم ترين خونريزي را داشت، با فاصله دو ماه پس از پيروزي، رفراندمي بي حرف و حديث برگزار كرد، و سرانجام اين كه، به اشاره همان رهبر كاريزماتيك، دولت موقت انقلاب را بنيان نهاد، آن هم درست در زماني كه هنوز بقاياي رژيم سابق به شكل رسمي و در قالب دولت، در ايران نفس مي كشيد.
* * *
اينك پس از گذشت بيست و هشت سال از آن تب و تاب ها انقلاب اسلامي در كجاي زمان ايستاده است؟ حتي اگر بسيار بدبينانه و با چشمان آن سوي مرز به اين ميراث نگاه كنيم، نمي توانيم انكار كنيم كه بحران هايي مثل جنگ هشت ساله، تحريم ها، منفعت طلبي ها و كارشكني هاي خارجي و داخلي، كه ربطي به رفتارهاي انقلابيون نداشت، دست دست اندركاران صف اول انقلاب را، ناخواسته، بست و زمان را به ضرر انقلاب به عقب برگرداند. اما اكنون كه سال هاست آن غبارها فرونشسته و انقلاب، خاك و خُل بحران هاي اوليه را از تن خود تكانده است، چه ارمغاني براي ايران آورده است؟
در اين باره هم خوب است به همان مفهوم حكومت ديني بپردازيم: حالا ديگر حتي برخي از متعصب ترين هواخواهان سابق انقلاب با لحن ايدئولوژيك درباره اين تجربه بيست و هشت ساله حرف نمي زنند؛ چرا كه مي بينند ديگر نزاع نه بر سر اصول گرايي و اصلاح طلبي كه بر سر حكومت ديني و سكولاريسم است. اين جا ديگر نه شرقي، نه غربي نه لزوما- چنان كه رهبر انقلاب مي گفت- به فقط جمهوري اسلامي؛ كه نزد برخي از تجديدنظر طلبان، به برخي از گفتمان ها و قرائت ها مي رسد؛ قرائت هايي كه حتي معتقدان به آن درباره تفسيرش با هم ناسازگارند. اين ناسازگاري نه به خود سكولاريسم، بلكه به سكولاريسم به عنوان تجربه ما باز مي گشت. دامن زدن به ايده كار دين را به كليسا و كار حكومت را به قيصر بسپار اگر چه مي توانست به ثمر بنشيند، اما نه در فضاي آشوبناك سياسي كه پزهاي حزبي ايجاب مي كرد، سكولاريست هاي وطني گاه در اين يا آن مجمع مشاركت كنند و گاه در هيات هاي نوين روزنامه و مجله همان مفاهيمي را فرو بكوبند كه ديروز آن را به عنوان قانون اساسي پاس مي داشتند. ايدئولوژي طناز سكولاريسم ديني، از آن رو كه تجربه تاريخي خود را از سر نگذرانده بود، نه توانست از پشتوانه رشك برانگيز مردمي طرفي ببندد، و نه، آن چنان كه مي پنداشت، مرد ميدان قدرت بود. دريغ و افسوس اين وضعيت فقط دامن دين باوران سكولاريست را نگرفت، بلكه پا برهنه هاي ديروز را نيز از پيشبرد آرمان ها با گفتماني نو نا اميد كرد. انقلاب، چنان كه در آغاز، اين بار نيز نشان داد آن قدر سعه صدر دارد كه به برخي فرزندان ديروز خود، كه اينك گاه ساز ناكوك مي زنند، پدرانه مجال دهد تا دوباره خود را بيازمايند. چنين فراز و فرودهايي به انقلابيون گذشته و اكنون آموخته است كه آراستن خانه تا آن جا مطلوب است كه خانه از پاي بست ويران نشود؛ اما دربند نقش ايوان نبودن و مخالف و دشمن را دست كم گرفتن نيز همان قدر ناگوار است. دم زدن از اصول يا آنچه امروزه آن را ارزش ها مي نامند، لزوما به معناي بازگشت به منزل نخستين يا آنچه امروزه آن را محافظه كاري مي گويند، نيست. هر انقلابي بي گمان در صيرورتي دائم است. انقلاب در اين رفتن ها و شدن ها آن گوهر نخستين را چون قلبي تپنده در كالبد نوشونده خويش عزيز مي دارد. درست همان گونه كه در 12 بهمن 57 معمار انقلاب، فاتحانه و آرام، از پله هاي هواپيماي انقلاب پايين مي آمد.
</TEXT>
</DOC>
<DOC>
<DOCID>HAM2-851117-095</DOCID>
<DOCNO>HAM2-851117-095</DOCNO>
<ORIGINALFILE>/1385/851117/world/_mycity.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
احداث اولين پل موزه شهر؛ گامي در جهت تغيير فرهنگ ترافيك شهروندان
عابران بر فراز رودخانه خودروها
</TITLE>
<TEXT>


عكس: مهدي بيات
رامتين فرزاد
اگر مردم بخواهند از عرض خيابان بگذرند، از كجا بايد عبور كنند؟ آيا ممكن است كه شهرداري در
جاي جاي شهر با ايجاد زيرگذرهاي مختلف امكان تردد آسان آنان را به وجود آورد در حالي كه انبوهي از مشكلات مانند معارضان ملكي در محدوده خيابانها راه را بر احداث اين زيرگذرها بسته است؟ استفاده از پل هاي عابر پياده در خيابان هاي شلوغ تهران ناگزير است. تنها كار ما اين است كه آنها را به صورتي اجرا كنيم كه هم تردد را در آنها تسهيل كرده و هم زيبايي را به شهر هديه دهيم. در اين صورت اين امكان وجود دارد تا در ترافيك شهر تسهيل ايجاد كنيم و از سويي باعث كاهش مصرف سوخت ناشي از توقف خودروها در اثر تردد عابران پياده شويم.
بر فراز رودخانه اي از انبوه خودروها جايي كه بوق ممتد آنها، گوش هر رهگذري را مي آزارد، انتظار ديدن محلي آرام بيهوده است. آن هم هنگامي كه در حوالي خيابان كريم خان زند قدم مي زني و شلوغي سرسام آور ميدان ولي عصر هنوز در ذهنت رژه مي رود. اتومبيل هاي هراسان كه در ازدحام خيابان نفس هر پياده اي را مي گيرند، مثل رودخانه اي كلافه ات مي كنند كه ناگهان از هجوم بي مهار اشياء و اشكال رها مي شوي، و در درون يك پل عابر پياده كه شكل و شمايلي متفاوت دارد صداي آرام موسيقي و نمايشگاهي از عكس هاي گوناگون توجه ات را به خود جلب مي كند. شايد همين تصاوير در نگاه اول هر بيننده اي را متحير كند؛ چرا كه از ازدحام صداها و خودروها ناگهان دل به آرامشي لذت بخش دادن بسيار خوشايند است. اينجا پل موزه پونه است.
اولين پل عابر پياده كه به همت شهرداري تهران محلي شده است براي درنگ رهگذران و ديگر از آن شتاب هميشگي در آنان خبري نيست. نمايشگاه عكس در اين پل موزه در كنار دستگاه خودپرداز بانك و دستگاه عرضه نوشيدني و يك آكواريوم كوچك در قسمتي از آن جلوه اي به اين پل عابر داده است.
ما در اين كار نه تنها از تجربه جايي استفاده نكرديم، بلكه براي اولين بار در كشور ما اين تجربه مورد توجه قرار گرفته است. بسياري از كارشناسان شركت هاي بزرگ شهرسازي جهان با ديدن اين پل موزه حيرت زده شدند و خواهان استفاده از اين تكنولوژي در كشورشان شدند. به عنوان مثال، همسر سفير كره جنوبي با ديدن اين پل موزه بسيار تعجب كرد. ايشان از طراحان اين پروژه به خاطر اين نوآوري تشكر كردند. تأكيد ايشان بر نو بودن اين حركت مي تواند مؤيد اين نكته باشد كه اين اقدام بكر و بسيار نو بوده و براي اولين بار در ايران انجام شده است. ما براي اين اقدام هيچ الگويي نداشتيم و ابتكاري ايراني- اسلامي بوده و اتفاقاً بديع.
ولي فرنام مدير پروژه پل موزه پونه با اين سخنان ما را به اين صرافت مي اندازد كه مي توان تهران را از دام بسياري از ناهنجاري هاي ترافيكي رهايي داد؛ ناهنجاري كه زاييده شتابزدگي ناشي از زندگي در اين شهر شلوغ است. اگرچه تجربه استفاده از پل هاي عابر پياده در تهران به سالهاي دوري برمي گردد اما همواره عدم استقبال شهروندان از اين پل ها و لزوم فرهنگ سازي به منظور استفاده هرچه بيشتر شهروندان از آن در سالهاي اخير مورد توجه مديريت شهري قرار گرفته است.
ما بايد براي عابرين روي پل هاي عابر جذابيت به وجود آوريم. در واقع عابرين نبايد احساس كنند كه وقتي براي عبور از عرض خيابان از پل استفاده مي كنند وقتشان از دست مي رود. بايد در بالاي پل انگيزه براي آنها به وجود آوريم تا استفاده آنان از پل ها به تدريج به عنوان يك فرهنگ درآيد.
مرتضي عبادي كارشناس جامعه شناسي شهري ضمن اشاره به اثرات ترافيكي احداث چنين پل هايي و اهميت بصري كه اين پل ها بر سيماي شهر مي گذارد مي گويد: اين پل ها علاوه بر زيباتر كردن چهره شهر باعث تسهيل تردد عابران پياده و خودروها مي شود. از سويي موجب كاهش بروز ترافيك سنگين مي شود و حتي به نظر من عملي انساني است؛ چرا كه در خيابان هاي شهر تهران و بسياري از شهرهاي بزرگ كشور سالانه تعداد زيادي از شهروندان به دليل حوادث ناشي از تصادفات خودروها با عابران پياده متأسفانه فوت مي كنند. شايد با استفاده از اين شيوه شهروندان بيشتري به استفاده از پل هاي عابر پياده مجاب شوند تا قرباني خطراتي كه در كمين شان هستند نشوند. با اين كار ما ضمن بالا بردن امكانات اجرايي و فراهم آوردن مبلمان شهري مناسب زمينه اي را براي استفاده شهروندان از امكانات شهري مناسب تري فراهم مي كنيم.
پل پونه به لحاظ بصري چشم نواز است و برعكس ساير پل هاي عابر پياده سيمايي جذاب دارد. داخل پل داراي دكوراسيوني ويژه است. در دو طرف پل مكان هايي براي نمايش تصاوير در نظر گرفته شده است. هر رهگذر به هنگام عبور از روي پل مي تواند همزمان به نمايشگاهي كه در كنارش قرار دارد توجه كند و به هنگام عبور از عرض خيابان تصاويري جذاب نيز ببيند. از سويي صداي آرام موسيقي كه فارغ از هياهوي خيابان شنيده مي شود مي تواند هر رهگذر عبوس و خسته را به آرامش برساند. عبادي در ادامه سخنانش مي گويد: آدم خسته كه در خيابان هاي شهر تهران مي گذرد هنگامي كه از پله هاي برقي اين پل بالا مي آيد با ديدن اين فضا به همان شكل پائين نمي رود. او با ديدن اين فضا تا حدود زيادي تحت تأثير آن قرار مي گيرد و تجديد قوا مي كند.
شايد حالا بشود باور كرد كه پل موزه پونه زمان حركت رهگذران را از چند ثانيه به هشت دقيقه افزايش داده است. به عبارتي ايستايي و توقف مردم بيشتر شده است و از سويي باعث رشد ديدگاه هنري و فرهنگي شهروندان نيز شده است.
هنگامي كه وارد پل مي شوي بلافاصله نوشته اي نظرت را جلب مي كند؛ امنيت، آسايش در لحظات عبور. شايد احداث اين پل آن هم در شهري مثل تهران چندان قابل تصور نباشد، اما نمي توان توجه شهرداري تهران را براي ايجاد امنيت و آسايش براي شهروندان ناديده گرفت. به عبارتي شهرداري تهران با طراحي اين پل مسيري تازه در به خدمت گرفتن امكانات شهري در پيش گرفته است. فرنام از ادامه اجراي اين طرح در مناطق مختلف شهر مي گويد: ما تصميم داريم هفت پل موزه در مجموعه شهري تهران راه اندازي كنيم. اولين پل موزه پونه در خيابان كريم خان زند به بهره برداري رسيد. شش پل موزه ديگر در دست طراحي و اجراست. علاوه بر پل موزه پونه كه فاز اول آن به اجرا درآمده است و قرار است در فاز دوم ادامه پل بر روي خيابان حافظ كشيده شود، در سه ميدان شهر نيز پل موزه احداث مي شود كه به صورت رينگ خواهد بود و كل ميدان را تحت پوشش قرار خواهد داد. همچنين سه پل موزه ديگر به صورت تخت بر روي سه خيابان احداث خواهد شد.
مدير پروژه پل موزه پونه در ادامه از طرح هاي تكميلي براي اجراي پل هاي عابر پياده مي گويد: ما براي پل هاي بعدي كه درصدد طراحي و اجراي آن هستيم براي هر پل عرض 5 متر را در نظر داريم. شايد امكانات موجود در پل موزه پونه جالب باشد اما اين تمام آنچه مورد نظر است، نيست. ما قصد داريم تا در پل هاي جديد امكانات ديگري را نيز به خدمت بگيريم، از جمله اين كه محلي را به استقرار كافي نت اختصاص دهيم و امكانات مطالعه و كتابخواني در اختيار شهروندان بگذاريم و همچنين فضاهايي را براي نمايش الكترونيكي و يا ديواري روزنامه هاي كثيرالانتشار اختصاص دهيم. در پل اول دستگاه خودپرداز گذاشته ايم. اما هدف ما كيوسك بانك است. يعني يك بانك الكترونيكي براي استفاده شهروندان فراهم آوريم. حتي ما قصد داريم تا در داخل اين پل ها مكان هايي براي استفاده ويژه شهروندان فراهم آوريم و با ايجاد يك كيوسك كه شهرداري مستقيماً مسئوليت آن را به عهده داشته باشد اطلاعات مربوط به شهر و ديگر اطلاعات مورد نظر شهروندان را در اختيار آنان قرار دهيم.
شايد تا پيش از اين توجه به نيازهاي شهروندان و لزوم برقراري نظامي كه ساكنان شهرهاي ايران بتوانند از آن استفاده كنند چندان مورد توجه نبود. اما شايد استقبال بسياري از رهگذران از پل موزه پونه مي تواند ما را بر آن دارد تا بيش از اين خلاقيت هايمان مبتني بر نيازهاي جامعه باشد.
كمبود مراكز فرهنگي در تهران و لزوم ايجاد و گسترش اين مراكز بسيار مهم و ضروري به نظر مي رسد. شايد توجه به شهروندان و ارائه خوراك فرهنگي به آنان موجب شود تا شهروندان عبوس و خسته تهراني كمي هنرمندانه تر زندگي كنند. اين امكان تنها با گسترش فضاهاي فرهنگي و تخصيص مراكز خدمات شهري به اين امر ممكن باشد؛ كاري كه در پل موزه پونه آغاز شده است.
</TEXT>
</DOC>
<DOC>
<DOCID>HAM2-851117-096</DOCID>
<DOCNO>HAM2-851117-096</DOCNO>
<ORIGINALFILE>/1385/851117/world/_mycity.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
از شهر
يك مشكل بزرگ
</TITLE>
<TEXT>
گروه شهري- وزارت بهداشت نقش زيادي در كنترل آلودگي هوا ندارد و فقط وظيفه اعلام وضعيت هشدار به عهده اين وزارتخانه است اما متاسفانه برخي افرادي كه خودشان متولي كنترل آلودگي هوا در كشور هستند در فصل بودجه به اعلام آمارهاي بيش از واقع و چند برابري از مرگهاي ناشي از آلودگي هوا مي پردازند كه به هيچوجه كارشناسي شده و قابل قبول نيست.
بر اساس قانون در مورد آلودگي هوا وزارت بهداشت فقط مسئوليت اعلام هشدار را دارد و متوليان كنترل آ لودگي هوا دستگاههاي ديگري هستند اما متاسفانه برخي از افراد اين دستگاهها آمارهاي غير واقعي از مرگ و مير ناشي از آلودگي هوا به مردم اعلام مي كنند.
اين نوع اعلام كردن آمار مشكل آلودگي هوا را حل نمي كند و فقط به افزايش استرس و تنش فكري مردم منجر مي شود در حالي كه در وزارت بهداشت آمار تلفات و خسارات ناشي از آلودگي هوا را به صورت كارشناسي در اختيار دارند كه اين آمار نيازمند مكاتبه اداري با روابط عمومي وزارت بهداشت است.
</TEXT>
</DOC>
<DOC>
<DOCID>HAM2-851117-097</DOCID>
<DOCNO>HAM2-851117-097</DOCNO>
<ORIGINALFILE>/1385/851117/world/_mycity.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
اعداد اساسي
</TITLE>
<TEXT>
90
گروه شهري- با وجود اينكه شغل آتش نشاني به عنوان يك شغل سخت و طاقت فرسا در وزارت كار كشور شناخته شده اما همچنان حدود 90درصد پرسنل آتش نشاني تهران، كارمند معمولي شناخته شده و از هيچگونه مزاياي سختي كار و يا بازنشستگي پيش از موعد بهره مند نيستند.
اگرچه اين روال در آتش نشاني ساير استان ها همانند تهران نيست اما پرسنل آتش نشاني تهران همچنان از اين مشكل رنج مي برند و ناچارند به دليل تعهد كاري نسبت به مردم و اين سازمان، به وظايف خود در اين زمينه همانند آتش نشانان ديگر استان هاي كشورعمل كنند.
اين مشكل همچنان در آتش نشاني تهران وجود داشته و به رغم پيگيري هاي مكرر از طريق وزارت كار، شهرداري و وزارت كشور، هيچگونه اقدام اساسي در اين زمينه صورت نگرفته و مشكل پرسنل آتش نشاني همچنان به قوت خود باقي است.
هرگز نمي توان سختي كار يك آتش نشان را با يك كارمند معمولي يكسان در نظر گرفت، كما اينكه وزارت كار نيز سختي كار را براي آتش نشانان در نظر گرفته است اما اينكه چرا اين مزايا تاكنون شامل حال پرسنل آتش نشاني تهران نشده است جاي سوال دارد و مستلزم پيگيري بازرسان وزارت كار و ساير نهادهاي مربوطه در رابطه با احقاق حقوق اين زحمت كشان است.
</TEXT>
</DOC>
<DOC>
<DOCID>HAM2-851117-098</DOCID>
<DOCNO>HAM2-851117-098</DOCNO>
<ORIGINALFILE>/1385/851117/world/_mycity.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
بازيافت
تبديل پسماند به كود
</TITLE>
<TEXT>
كاميار فيلسوفي: آيا تا به حال فكر كرده ايد كه اضافات سفره غذايي ما چه مي شود؟
در فرهنگ مملكت   ما نان از احترام خاصي برخوردار است. اضافات نان توسط افراد جمع آوري شده و مورد استفاده دامداري ها و مرغداري ها و حتي واحدهاي پرورش آبزيان قرار مي گيرد. البته متأسفانه اين امر تحت نظارت نيست و در فرآيند ي مردمي انجام مي پذيرد وليكن مي توانند به عنوان منبع تأمين خوراك حيوانات بعدها مورد استفاده قرار گيرند.اما ساير پسماندها از قبيل اقسام گوشت، لبنيات، سبزيجات و تفاله چاي و قهوه و امثالهم طي فرآيندي تبديل به كود يا خاك حاصلخيز خواهند شد.اين فرآيند بدين صورت است كه پس از تحويل كيسه زباله  تر به مأموران شهرداري، كيسه ها به كارخانه بازيافت منتقل مي شوند. در يك كارخانه بازيافت هر ماشين پس از تخليه بار خود كيسه ها را در يك خط نقاله قرار داده و پس از جداسازي كيسه نايلون مواد داخل آن بر روي خطوط بازرسي قرار مي گيرند. در اينجا بهتر است به اين نكته توجه كنيم كه در صورت عدم استفاده از كيسه هاي مخصوص زباله دستگاه جداساز دچار مشكل خواهد شد و عمليات جداسازي كيسه به سختي انجام مي شود. پس بهتر است حتماً  از كيسه هاي مخصوص استفاده شود. سپس در ايستگاه جداسازي اقلام به اصطلاح خشك يا اقلامي كه آنها را مي توان به چرخه تأمين مواد اوليه صنعت برگرداند تفكيك شده و حتي الامكان مواد عاري از هر نوع جنس ديگري خواهند شد. شيشه، فلزات، نايلون، پلاستيك و... از جمله موادي هستند كه از آنها نمي توان در فرآيند توليد خاك استفاده نمود زيرا وجود هركدام از اين اقلام علاوه بر آسيب هاي فيزيكي جهت مصرف كننده كود مي تواند كيفيت خاك به دست آمده را نيز تغيير دهد.
در مرحله بعد اقلام تفكيك شده توسط دستگاهي به ذرات كوچك تر تقسيم شده و سپس به وسيله الك هاي مخصوص رده بندي خواهند شد. مواد خرد شده جهت نگهداري به مخازني منتقل مي شوند كه در اين مخازن ميزان رطوبت و حرارت آنها كنترل شده و در زمانهاي معين توسط سيستم هاي هوادهي از انباشت آنها بر روي يكديگر جلوگيري مي نمايد.اين محصول حدود يك ماه در اين مخازن نگهداري مي شود و در طول اين مدت پوسيدگي آن انجام شده و تبديل به خاك حاصلخيز خواهند شد. البته لازم به ذكر است كه اين خاك بايد آزمايش شود و ميزان كربن و نيتروژن جهت كيفيت و همچنين آلاينده ها و اقلام اضافي موجود در آن مشخص شود پس از انجام اين مهم خاك جهت غني سازي به كارخانجات توليد كود داده مي شود.در اين مكانها بسته به نوع محصول درخواستي و آناليز خاك، مواد شيميايي اضافه شده و در نهايت كود كشاورزي به دست خواهد آمد.بعد از مرتبه چهلم نيز با اضافه كردن افزودني ها مي توان اين مواد را به حالت اوليه برگردانده و بهتر است بدانيد پلاستيك ها محصول به دست آمده از ثروت ملي ما يعني نفت هستند؛ به جاي دور ريختن يا از بين آن در حفظ آن بكوشيم و به دليل زمان طولاني تجزيه آن را در طبيعت رها نكنيم.
</TEXT>
</DOC>
<DOC>
<DOCID>HAM2-851117-099</DOCID>
<DOCNO>HAM2-851117-099</DOCNO>
<ORIGINALFILE>/1385/851117/world/_siasatw.htm</ORIGINALFILE>
<ISSUE>سه شنبه 17 بهمن 1385</ISSUE>
<DATE calender="Western">2007-02-06</DATE>
<DATE calender="Persian">1385/11/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
فعاليت هاو مبارزات فرهنگي پيش از انقلاب پرويز خرسند نويسنده و روزنامه نگار
خاطرات يك انقلابي سالخورده
</TITLE>
<TEXT>


عكس: محمد توكلي
محمدرضا اسدزاده
پرويز خرسند؛ كسي كه طنين صدايش با قلم زيباي او، نخستين صدايي بود كه از راديو- پس از اشغال راديو و تلويزيون- به دست انقلابيون پخش شد. نويسنده اي كه سردبيري اولين هفته نامه انقلاب اسلامي- سروش- را بر عهده داشت و سرمقاله  معروفش، انقلابي هاي زمان را به شوق مي آورد.
ما در خلال خيال پريشانش از زندگي روزمره، به سال هاي گذشته برگشتيم. به آنجا كه حق پيروز است، به برزيگران دشت خون، به مرثيه اي كه نا سروده ماند، به پيغام زخم، به هابيل و قابيل و به همه آثارش و خاطرات و مبارزاتي كه از اين همه هنوز در يادش مانده است.
خاطره مسجد فيل، سخنراني فرودگاه مشهد، تكثير حديث امام حسين(ع)در روزي كه شاه به مشهد آمده بود، خاطرات دانشگاه زندان، فرار، حسينيه ارشاد و سخنراني ظهر عاشورا، همه و همه چه بسيار گفتني هايي است كه او در سينه دارد.
* در فضاي مبارزاتي پيش از انقلاب به عنوان يك عنصر انقلابي، چه احساسي بيشتر در شما غلبه داشت و بيشتر سعي مي كرديد چه كارهايي انجام بدهيد؟
- كارم خواندن و نوشتن شده بود. البته فعاليت هاي عملي هم داشتيم. وقتي به مشهد برگشتم، امير و پرويز پويان  و آقاي احمدزاده كه بعد از انقلاب، اولين استاندار خراسان شد، گروهي با نام جبهه اسلامي   تشكيل داده بودند و من در اين جبهه فعال شدم. اولين كار ما در جلسات، خواندن كتاب تنبيه الامه و تنزيه المله مرحوم آيت الله نائيني بود كه طالقاني  بزرگ- اين مرد به راستي انقلابي و مسلمان- تصحيحش كرده بود وحاشيه و توضيح نوشته بود. كتاب را براي هم شرح مي داديم. فعاليت هاي انقلابي ما در جبهه اسلامي  شكل گرفتند و اتفاقاً يك پشتوانه مالي هم براي خودمان درست كرده بوديم. احمدزاده برنامه ريزي كرد كه هر كس دير سر جلسه حاضر شود، بايد پنج ريال بپردازد. اين بود كه اولاً جلسات منظم بود و از همين طريق پول هايي جمع مي شد. قرار بود بعداً تكليف چگونگي خرج كردن پول ها مشخص شود.
اين خودش داستاني دارد كه پاي مرا به ساواك و زندان كشاند.
* چه طور؟ لطفاً ماجرا را تعريف كنيد؟
- يادم مي آيد در جلسه اي حديث مي خوانديم و من ترجمه مي كردم. يك بار حديثي از امام علي(ع)و حديثي از امام حسين(ع)نقل شد. جمله اي از امام علي(ع)بود كه يك جامعه اصلاح نمي شود مگر با اصلاح زمامداران آن و زمامداران، اصلاح نمي شوند مگر با استقامت و حركت مستقيم مردم همچنين جمله اي ديگر از حضرت امام حسين(ع)بود كه اگر كسي سلطان ستمگري ببيند و سكوت كند، خودش ستمگر است. بعد كه تفسير احاديث تمام شد، به اين فكر رسيديم كه اين ترجمه ها را روي كاغذي بنويسيم و در تيراژ بالا چاپ كنيم تا بين مردم توزيع شود. همين جا تصميم گرفتيم پول هاي جمع شده در جلسات جبهه اسلامي را خرج انتشار اين برگه ها بكنيم. اتفاق جالبي افتاد. چون بدون هيچ گونه هماهنگي قبلي، برگه  هاي چاپ شده حديث اول، زماني توزيع شد كه حكومت، موضوع انقلاب سفيد و اصلاح جامعه را مطرح كرده بود و برگه دوم يعني حديث امام حسين(ع)، روزي پخش شد كه شاه به مشهد آمده بود. شايد باور نكنيد كه اين كار بدون هيچ گونه هماهنگي و برنامه ريزي و غير عمدي بود. اما ساواك رد من و بچه هاي فعال در جبهه اسلامي را گرفت و بازداشت شديم. به همين دليل، دو ماه زندان بودم. هر چه مي گفتيم غيرعمدي بوده، باور نمي كردند. اتفاقاً چون ترجمه ساده و رواني از احاديث كرده بودم، مأموران باور نمي كردند كار من باشد. هر روز مرا كتك مي زدند تا اقرار كنم اين ترجمه ها و طرح اين كار، از طرف مهندس بازرگان يا آيت الله طالقاني بوده است. هرچه مي گفتم اين كار خود من بوده، آنها مي گفتند نه اين كار از توي نيم وجبي برنمي آيد.
*بعد از اين دو ماه چه مي كرديد؟ باز هم ساواك به دنبال شما بود؟ ماجراي سخنراني شما در فرودگاه مشهد در حضور آيت الله مرعشي چه بود و كي اتفاق افتاد؟
- اين اتفاق بعد از ماجراهاي سال 42 بود. آيت الله مرعشي از قم به مشهد مي آمد. من سال پنجم دبيرستان بودم كه براي خيرمقدم گفتن به ايشان انتخاب شدم. جمعيت در فرودگاه موج مي زد. يك استقبال بي سابقه بود. وقتي پشت ميكروفون رفتم و بسم الله گفتم، ديدم مأموران ساواكي كه مرا در زندان مي زدند هم در جمعيت ايستاده    اند. ناگهان با همان ذهن پرشور نوجواني ام تصميم گرفتم به تلافي آن كتك هايي كه خورده بودم و فرصت مناسبي كه به دست آمده، چيزي بگويم. از روي كاغذ، خيرمقدم گفتم. بعد كاغذ را كنار گذاشتم و شروع به سخنراني كردم. ناگهان همه جمعيت فرودگاه متوجه من شد. رو به آيت الله مرعشي كردم و گفتم:   آقا شما تاكنون چند بار به مشهد آمده ايد. اما هيچ وقت اين گونه از شما استقبال نشده است. گفتم اين استقبال مردم به خاطر شخص شما نيست. مردم به استقبال كسي آمده اند كه منافع مردم و جامعه را دنبال مي كند. بعد فرياد زدم: آقا!  مردم درد دارند و مي خواهند دردهايشان برطرف شود و... همين شد كه ولوله ها از جمعيت بلند شد و مأموران به دنبالم افتادند. من هم لابه لاي جمعيت گم شدم و بچه ها مرا با موتور فراري دادند. بعد به منزل آيت الله ميلاني رفتم و آنجا پنهان شدم. از آن به بعد ساواك دائماً  به دنبال من بود تا اينكه وارد دانشگاه شدم و فعاليت هاي دانشجويي ام آغاز شد.
* در دانشگاه فردوسي مشهد چه نوع فعاليت هايي مي كرديد و چه نگاهي به مبارزات انقلابي عليه رژيم شاه داشتيد؟ فضاي دانشگاه چقدر امكان كار سياسي به شما مي داد؟
- اولين كاري كه در دانشگاه كرديم، راه اندازي انجمن كتاب بود. اين انجمن پاتوق ما شده بود. من هم كتابدار دانشگاه شده بودم و با ارتباطي كه با بچه هاي مرفه داشتم، از آنها مي خواستم كه وقتي به تهران مي روند، براي ما كتاب بياورند. آنها كتاب هاي اسلامي را با تخفيف مي خريدند و به دانشگاه مي آوردند. چون در دانشگاه عموماً كتاب هاي اسلامي خوب وجود نداشت. تمام كتاب هاي اسلامي خوب موجود، به تعداد انگشت هاي دست هم نمي رسيدند.
از جمله كارهاي ديگر ما، نوشتن اعلاميه و نصب روي بردها و برگزاري سخنراني ها در انجمن كتاب بود كه دكتر شريعتي را براي سخنراني دعوت مي كرديم. فضاي بسيار سختي بود. در كنار لامذهب ها و بهايي  ها و چپ ها و ماركسيست ها و از طرفي ديگر مرتجع هاي مذهبي، مي خواستيم حرف اسلام را بزنيم. شما نمي دانيد كه چه كتك ها مي خورديم و چه ناسزاهايي مي شنيديم. من افتخارم اين است كه سالها نويسنده مذهبي بوده ام و در فضاهايي كه اصلاً  همه ضد اسلام بودند، ما براي اسلام فرياد زديم اما... بگذريم.
* در دوران دانشگاه شما به مدت يك سال محكوم به زندان و در همان دوران بازداشت شديد، دليل اين بازداشت چه بود و چطور شد كه به زنداني طولاني محكوم شديد؟
- ماجرا از اين قرار بود كه يك روز من با چند نفر از دوستان دانشگاهي با يك فولكس براي تفريح به باغي رفته بوديم. من يكي از بچه ها را كه دوستش داشتم با اصرار با خودم بردم. او چون خانواده اش از عوامل حكومت بود، نمي خواست با ما بيايد. اما با اصرار من آمد. يكي از بچه ها شعر طنزي همراه داشت كه محتواي آن شاه و خاندان او را در قالب شعر به مضحكه مي گرفت. طبق معمول بچه ها خواستند تا شعر را بلند، بلند بخوانم و من هم خواندم. فرداي آن روز دوستي كه با اصرار من آمده بود را بازداشت كردند. او به خاطر شرايطي كه داشت همه ما را لو داد.من دانشگاه بودم كه ديدم نامه اي آمده و خواسته اند تا خودم را معرفي كنم. فهميدم محكوم به زندان شده ام. چند روزي از زمان مشخص شده، گذشته بود و هنوز، خودم را معرفي نكرده بودم. دكتر شريعتي مرا در حياط دانشكده ديد و گفت: چرا خودت را معرفي نمي كني؟ ممكن است بيشتر آزارت بدهند. گفتم: من منتظرم بيايند وسط حياط دانشگاه مرا بگيرند تا همه بفهمند كه وقتي از نظام پليسي صحبت مي كنيم، چگونه نظامي است. دكتر شريعتي خيلي از اين حرف خوشش آمد و تحسينم كرد. بعد از آن هم بازداشتم كردند و با توجه به فعاليت هاي سياسي گذشته، به يك سال زندان محكوم شدم.
* حتماً  از سالهاي زندان، خاطرات زيادي داريد. شما سالهاي 46 و 47 در حالي در زندان بوديد كه خيلي از چهره هاي معروف انقلابي در اين دوره، در زندان به سر مي بردند. دقيقاً  در همين زمان دكتر شريعتي نيز بازداشت شد و روانه زندان مي شود. آيا او را در زندان مي ديديد و اگر ارتباط خاص يا خاطراتي از آن دوره به ياد داريد، بفرماييد.
- از هر روز زندان، خاطراتي به ياد ماندني دارم. زندان ما را بيشتر مي ساخت و فكر مبارزه را در ما بيشتر زنده مي كرد. كتك خوردن داشت، سر تا پا خون شدن داشت، شكنجه داشت، اما مبارزه و بيداري بود. ماجراي من و دكتر علي شريعتي در زندان در تهران، يك قصه شنيدني است. من تا مدت هاي زيادي نمي دانستم شريعتي هم در همان زندان است. اول در بند چهار بودم. سلولي بود كنار مستراح كه عذاب آور و وحشتناك بود. مرا هم پيش كسي به نام رسولي بردند كه بازجوي زندان بود. داخل اتاق بازجويي ديدم كتاب هايي روي ميز ريخته بودند. كتاب هاي شريعتي، طالقاني و بازرگان و حتي كتاب من هم بود. رسولي رئيس بند براي ترساندن من گفت: اگر پيغمبر بند شش نبود، همه را تيرباران مي كرديم. دستور داد مرا هم به بند شش بردند. قبلاً از پيغمبر بند شش شنيده بودم و خيلي مشتاق بودم او را بشناسم.
رسولي چند تا سيگار به من داد و مرا با سرباز به بند فرستاد. وارد سلول كه شدم، يكي جلو آمد و سلام و احوال پرسي كرديم و به من پتو داد. همه خواب بودند. تا نشستم و گفتم از بند چهار آمده ام، به من گفت: تو خرسند هستي؟ دست و پاهايم را وارسي كرد و مي خواست ببيند آيا ناخن هاي دست و پايم را كشيده اند؟ پرسيدم پيغمبر بند شش كه مي گويند، كيست؟ گفت دكتر علي شريعتي است. او در سلول شش بود. ما در سلول هشت بوديم. خيلي از دوستان ديگر، همه اين سلولها در بند شش بود. فردا نقشه اي كشيديم تا من بتوانم دكتر شريعتي را نزديك سلولش ملاقات كنم. آزادباش كه دادند، ما بيرون سلول ها بوديم. كنار سلول شريعتي يك بخاري بود. من به بهانه ريختن چاي كنار بخاري رفتم و همين موقع بود كه يك نفر بلند صدا كرد، خرسند بيا و شريعتي  از داخل سلول صداي او را شنيد و متوجه من شد. پشت در آمد و با هم احوال پرسي كرديم. بعدها وقتي در سلولها باز مي شد و همه كنار هم بوديم، روزهاي به يادماندني اي مي شد. مثلاً شريعتي با هزار ترفند، سربازهاي نگهبان را كه اكثراً هم بيسواد بودند، راضي مي كرد تا بتوانيم گرد هم جمع شويم و حرف بزنيم.
مقاله هابيل و قابيل يكي از تأثيرگذارترين مقالاتي بود كه در آن دوره نوشته ام. صبح عاشورا بود. ظهر در حسينيه ارشاد برنامه داشتيم. از صبح نشستم و مقاله اي با نام شهيد همه اعصار نوشتم كه بعدها هم به صورت كتاب همه جا دست به دست مي شد. همين مقاله بعداً به هابيل و قابيل مشهور شد. ظهر عاشورا آن را در حسينيه ارشاد خواندم. آن روز فضاي حسينيه ديدني بود. از همان روز، اين نوشته در زبان ها افتاد. شريعتي خيلي مرا تحسين كرد. حتي بعدها خيلي ها به اشتباه فكر كردند كه اين مقاله را شريعتي نوشته است. در اوج مبارزات انقلاب بود كه با برادرم- كه كشته شد- تصميم گرفتيم مقاله را دوباره بخوانم و او، در استوديو آن را ضبط كند. برادرم براي اين مقاله موسيقي اي ساخت و من يك روز به صورت پنهاني وارد استوديوي راديو شدم و متن را خواندم و او ضبط كرد. خلاصه در راديوي سلطنتي رژيم شاه به صورت پنهاني يك نوار انقلابي ضبط كرديم. اين كار، چيزي شبيه به يك معجزه بود. اين نوار بعدها در شمارگان سه ميليون تكثير شد. دو ميليون در ايران و يك ميليون در بين دانشجويان خارج از كشور توزيع شد. وقتي نوار به دست ساواك افتاد، باز روز از نو و روزگار از نو بود. ساواك در تعقيب من افتاد و بعد هم من و هم برادرم بازداشت شديم.
اين نوار و اين نوشته يكي از معروف ترين كارهاي فرهنگي دوران مبارزه ما شد. هابيل و قابيل فريادي شد كه در هر كانون انقلابي به گوش مي رسيد.شايد ندانيد كه حتي وقتي راديو دست انقلابيون افتاد، اولين صدايي كه بعد از اعلام صداي راديو انقلاب اسلامي پخش شد، همين نوار بود. خيلي ها اشتباهاً فكر كردند كه نوشته و صداي شريعتي پخش شد ولي اين طور نبود.
...و اما روز دوازدهم بهمن در راديو بودم. ثانيه شماري مي كردم و يادم هست دائماً مشغول نوشتن متن ادبي براي ورود امام بودم. شب قبلش تا صبح دوازدهم بهمن بيدار بودم. روز بيست و دوم بهمن هم وقتي راديو و تلويزيون به طور كامل دست انقلابيون افتاد و امام، قطب زاده را براي مسئوليت آن انتخاب كردند، اولين متن هايي كه براي امام در راديو و تلويزيون خوانده شد، متن هايي بود كه من نوشته بودم. بعد آقاي خامنه اي مرا خواستند و گفتند: تو برو پيش قطب زاده؛ چون او تجربه كافي ندارد و در راه اندازي راديو و تلويزيون كمك ما باش. خامنه اي تأكيد كرد كه مبادا فكر كني كه او رئيس توست و همچنين طوري هم برخورد نكن كه تو رئيس او هستي. كمك كن تا يك تلويزيون انقلابي شكل بگيرد. من هم رفتم تا اين كه مدير توليد شبكه 2 شدم و بعد مديرعامل انتشارات سروش شدم و اولين مجله انقلابي ايران را به نام سروش منتشر كردم كه تأثيرگذارترين و پرتيراژترين مجله انقلابي شد. آن روزها شبانه روز براي انقلاب كار مي كرديم. از آن روزها چه خاطرات گفتني و نگفتني دارم. اينها همه خاطرات فراموش شده روزگار گذشته انقلابي هاي سالخورده اي مثل من است.
</TEXT>
</DOC>
</HAMSHAHRI2>
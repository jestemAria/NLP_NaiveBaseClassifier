<?xml version="1.0" encoding="utf-8"?>
<!DOCTYPE HAMSHAHRI2 SYSTEM "hamshahri.dtd">
<HAMSHAHRI2>
<COPYRIGHT>
Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!
</COPYRIGHT>
<DOC>
<DOCID>HAM2-860213-001</DOCID>
<DOCNO>HAM2-860213-001</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
خانه - موزه شهيد مطهري افتتاح شد
</TITLE>
<TEXT>


محمد باقر قاليباف: بعد از افتتاح اين خانه- موزه، احداث خانه موزه هاي ديگر شخصيت هاي برجسته كشور در دستور كار قرار دارد
سما: شهردار تهران گفت: استاد شهيد مرتضي مطهري، مرزبان عقيده و ايمان و يكي از مهم ترين حافظان عقيده است.
دكتر محمدباقر قاليباف در مراسم گشايش خانه - موزه استاد شهيد مرتضي مطهري با تبريك هفته معلم به تمامي معلمان كشور گفت: مطهري يك معلم و دانشجوي نمونه و مرد تفكر و انديشه، مبارزه و مجاهدت و تاليف و تحقيق بود. قاليباف افزود: بعد از افتتاح اين خانه موزه، احداث خانه موزه هاي ديگر شخصيت هاي برجسته كشور در دستور كار قرار دارد. در ادامه اين مراسم، علي مطهري - فرزند شهيد مطهري - نيز در سخناني با تشكر از زحمت هاي همه افرادي كه در تهيه و ساخت اين موزه فعاليت كرده اند، گفت: حتي اگر افتتاح اين موزه امروز و به روز بزرگداشت مطهري نمي رسيد، باز هم از ارزش كار آنها چيزي كم نمي كرد. وي با اشاره به مدت اقامت شهيد مطهري در اين خانه كه اكنون به موزه تبديل شده است، اظهار داشت: استاد در سال 1346 به دليل تاسيس حسينيه ارشاد و با اصرار دوستان خود براي نزديكي به حسينيه به اين خانه نقل مكان كرد. او افزود: شايد بتوان ادعا كرد كه استاد در مدت 9 سال اقامت خود در اين خانه يعني از سال 1346 تا سال 1355 كه بيشترين زمان را نسبت به بقيه سال هاي سكونت خود در تهران داشت، بيشترين آثار خود را در اين خانه تاليف كرده باشد.مطهري همچنين با اشاره به اتفاق هاي مهمي كه در زمان حيات شهيد مطهري در اين خانه افتاده اند، بيان كرد: اين خانه محل رفت و آمد اشخاص بزرگي مانند آيت الله طالقاني، آيت الله هاشمي رفسنجاني، رهبر معظم انقلاب، دكتر شريعتي و بسياري از روحانيان و شخصيت هاي ديگر بوده است. حميد سبزواري - شاعر - نيز گفت: امت اسلام شخصيت بزرگي را از دست داد؛ مطهري سرمايه ما بود. وي همچنين در مدح شهيد مطهري اشعاري را قرائت كرد. خانه شهيد مرتضي مطهري كه اكنون به عنوان خانه- موزه لقب گرفته است، دربردارنده آثار، وسايل و دست نوشته هاي آن شهيد بزرگوار است. اين خانه در 2 طبقه بنا شده است كه در طبقه نخست، دست نوشته ها و وسايل شخصي شهيد مطهري و در طبقه دوم، كتاب هاي آن شهيد به نمايش درآمده اند. اين خانه - موزه در خيابان شريعتي، خيابان دولت، نبش كوچه صدرا قرار دارد.
</TEXT>
</DOC>
<DOC>
<DOCID>HAM2-860213-002</DOCID>
<DOCNO>HAM2-860213-002</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
جشن هفته تئاتر، فردا به كار خود پايان مي دهد
</TITLE>
<TEXT>


گروه ادب و هنر ديروز جشن انجمن تئاتر كودك و نوجوان برگزار شد، امروز منتقدان و نويسندگان و طراحان صحنه و لباس جشن مي گيرند و فردا نمايشگران عروسكي دور هم جمع مي شوند تا آخرين روز از هفته تئاتر را جشن بگيرند.اين جشن ها كه از شنبه در سالن اصلي تئاتر شهر با جشن انجمن بازيگران آغاز شد، طي هفته جاري ادامه يافت و ديروز به جشن اهالي تئاتر كودك و نوجوان رسيد. علاوه بر جشن هاي خانه تئاتر، ديروز جشني نيز در كانون پرورش فكري برگزار شد؛ در اين جشن، جوايز مسابقه نمايش نامه نويسي كانون، ويژه سال پيامبر(ص)نيز اهدا شد. علي اكبر حليمي و فروغ افشاريان زاده با نمايشنامه ميهمان غار جايزه دوم كودك اين مسابقه را از آن خود كردند. مرتضي سخاوت نيز با بچه هاي غار جايزه سوم نوجوان را گرفت. داود كيانيان هم براي نمايش نامه بازي جايزه دوم نوجوان را دريافت كرد. ظاهراً نفرات اول براي مسابقه مذكور تعيين نشده بود.علاوه بر اهداي جوايز مسابقه كانون، قرائت پيام سيدمهدي شجاعي رئيس مركز استيچ ايران به اين مراسم نيز يكي ديگر از برنامه هاي جشن نمايشگران كودك و نوجوان بود.همچنين از مديران سابق و كاركنان كانون پرورش فكري تقدير شد. داوود كيانيان، حسن دادشكر، كامبيز صميمي مفخم، بيژن نعمتي شريف، منوچهري، نامدار فراهاني، عليرضا حسين پور و محمدرضا شاملو از جمله تقديرشدگان بودند.مراسم افتتاحيه جشن هاي هفته تئاتر، فردا در فرهنگسراي نياوران به ميزباني مركز هنرهاي نمايشي برگزار مي شود.
</TEXT>
</DOC>
<DOC>
<DOCID>HAM2-860213-003</DOCID>
<DOCNO>HAM2-860213-003</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
جايزه ادگار آلن پو، برگزيدگانش را شناخت
</TITLE>
<TEXT>
ايسنا: برندگان جايزه ادگار آلن پو ويژه نويسندگان برتر ژانر پليسي - جنايي در آمريكا معرفي شدند. انجمن نويسندگان پليسي - جنايي آمريكا از سال  1946 هرساله جوايز ادگار آلن پو را به بهترين آثاري كه در اين ژانر نوشته شده اند، اهدا مي كند، كه برندگان جايزه امسال نيز روز گذشته معرفي شدند.
در بخش بهترين اثر شرح حال / انتقادي، كتاب علم شرلوك هولمز؛ از تالار باسكرويل تا دره ترس نوشته اي.جي واگنر جايزه اول را دريافت كرد. در بخش بهترين نمايشنامه، شرلوك هولمز، آخرين ماجراجويي نوشته استيون ديتز انتخاب اول هيأت داوران شد.
به گزارش آسوشيتدپرس، جايزه بهترين رمان پليسي - جنايي به درخت جانيساري نوشته جيسون گودوين تعلق گرفت و در بخش بهترين رمان اول يك نويسنده آمريكايي نيز جاسوس وفادار نوشته آلكس برنسون بهترين اثر شناخته شد.
همچنين در بخش بهترين اثر پليسي - جنايي واقعي، كتاب تعقيب؛ جست وجوي  12روزه  قاتل لينكون نوشته جيمز سوانسون و در بخش بهترين داستان كوتاه، خانه روبه رو؛ در مرگ شريك ما باش نوشته چارلز آرداي جوايز برتر را به دست آوردند.
</TEXT>
</DOC>
<DOC>
<DOCID>HAM2-860213-004</DOCID>
<DOCNO>HAM2-860213-004</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
مبارزه با مفسدان اقتصادي در ماروپله
</TITLE>
<TEXT>
گروه ادب و هنر- ظاهراً سازمان امور مالياتي كشور پس از مشاركت در ساخت سريال روزگار خوش حبيب آقا دست به تجربه جديد ديگري زده و اين بار هم مي خواهد در قالب سريال ماروپله بار ديگر به سراغ مفسدان اقتصادي و مبارزه با آنها برود.اين بار زيبابروفه برعكس حبيب آقا، يك كارشناس موفق و خبره امور مالياتي به نام شيواست كه متوجه فساد مالي شاهرخ با بازي عبدالرضا اكبري مي شود. شاهرخ خان هم براي شيوا خانم و خانواده اش پاپوش مي دوزد، تا جايي كه شيوا مي فهمد همسرش هم يكي از متخلفان اقتصادي است!
در اين سريال بازيگران ديگري چون دانيال حكيمي و شهره سلطاني هم حضور دارند. كارگردان سريال هم محسن يوسفي است.
</TEXT>
</DOC>
<DOC>
<DOCID>HAM2-860213-005</DOCID>
<DOCNO>HAM2-860213-005</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
كنسرت نمي دهم
</TITLE>
<TEXT>


عليرضا افتخاري در گفت وگو با فارس در خصوص كنسرتش با شهبازيان گفت: هنوز صحبتي در خصوص مكان كنسرت، تعداد شبها و حتي اينكه در چه شهرهايي باشد صورت نگرفته و با وجود گرفتاريهاي حاشيه اي از جمله مجوز،پيداكردن اسپانسر و....احتمال برگزار نشدن آن وجود دارد. افتخاري اضافه كرد: امروزه گرفتاري هاي مردم از هر نظر زياد شده و اگر من برنامه اي را برگزار كنم كه بواسطه آن پولي در جيب من و نوازنده ها برود، كارمان بازاري مي شود.
</TEXT>
</DOC>
<DOC>
<DOCID>HAM2-860213-006</DOCID>
<DOCNO>HAM2-860213-006</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
گروه ليو در جشنواره بانوان
</TITLE>
<TEXT>


حسن معجوني كارگردان تئاتر در ششمين جشنواره تئاتر بانوان شركت مي كند.پاي ديوار بزرگ شهر نام نمايشي است كه وي كارگرداني آن را بر عهده دارد. معجوني اين نمايش را چند سال پيش روي صحنه برده بود. دراين نمايش، سعيد چنگيزيان، شبنم فرشادجو، رضا بهبودي، داريوش موفق و سينا رازاني بازي مي كنند. همچنين گروه ليو با نمايش مده سن مدار به كارگرداني رضا بهبودي خود را براي اين جشنواره آماده مي سازد.
</TEXT>
</DOC>
<DOC>
<DOCID>HAM2-860213-007</DOCID>
<DOCNO>HAM2-860213-007</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
اردشيرستان
</TITLE>
<TEXT>


اردشير محصص به دنبال برگزاري موفقيت آميز آثارش در نمايشگاه سال گذشته، اين بار نيز نگارخانه هما آثار ديگري از اين كاريكاتوريست را به نمايش مي گذارد. نگارخانه هما اين نمايشگاه را با عنوان اردشيرستان برگزار مي كندو از روز جمعه 14ارديبهشت ماه از ساعت 16 تا 21 گشايش خواهد يافت و تا 31 ارديبهشت  نيز ادامه خواهد داشت. اردشير محصص در سال 1417 در رشت متولد شد او از طراحان وكاريكاتوريست هاي بنام ايراني است.
</TEXT>
</DOC>
<DOC>
<DOCID>HAM2-860213-008</DOCID>
<DOCNO>HAM2-860213-008</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
فرهنگ هاي جديد
</TITLE>
<TEXT>


حسن انوري كه مدت ها مشغول تاليف فرهنگ مشاهير ايران و جهان است، از انتشار اين كتاب تا پايان امسال خبر داد.با اين كتاب مي توان به زندگينامه، تاريخ تولد و درگذشت شخصيت هاي جهان پي برد.تاكنون نيمي از تاليف فرهنگ مشاهير ايران و جهان انجام شده و احتمالا نسخه تكميلي آن تا پايان امسال در اختيار علاقه مندان قرارمي گيرد.فرهنگ نوجوان اثر ديگري از اين محقق ادبي است كه به همراه منيژه گازراني تحقيقات آن را انجام مي دهد. اين كتاب نيز امسال منتشر مي شود.
</TEXT>
</DOC>
<DOC>
<DOCID>HAM2-860213-009</DOCID>
<DOCNO>HAM2-860213-009</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
حكم جديد
</TITLE>
<TEXT>


سيف الله داد رئيس دوسالانه فيلم جهان اسلام شد. مهندس مير حسين موسوي؛رئيس فرهنگستان هنر با صدور احكامي سيف الله داد و محمدعلي حسين نژاد را به  ترتيب به عنوان رئيس و دبير نخستين دوسالانه فيلم جهان اسلام منصوب كرد.سيف الله داد علاوه بر كارگرداني فيلم هاي بازمانده و كاني مانگا، در دوره رياست جمهوري سيدمحمد خاتمي و مديريت عطاء الله مهاجراني و احمد مسجدجامعي در وزارت فرهنگ و ارشاد اسلامي، معاون امور سينمايي بود.
</TEXT>
</DOC>
<DOC>
<DOCID>HAM2-860213-010</DOCID>
<DOCNO>HAM2-860213-010</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
نمايشگاه بيستم
</TITLE>
<TEXT>
آخرين خبرها از نخستين روز برگزاري بيستيمن نمايشگاه بين المللي كتاب تهران در مصلاي امام خميني ره حاكي است ترافيك معابر محدوده اين نمايشگاه نسبت به روز گذشته فرق چنداني نكرده است.
حميد قبادي، معاون اجرايي نمايشگاه گفت: اشكالات نمايشگاه شناسايي شده و تا آخر وقت روز نخست همه آنها مرتفع خواهند شد.
نخستين سرويس اطلاع رساني تلفني رايگان كتاب، حاوي تمامي اطلاعات كتابهاي منتشر شده در ايران از سال 1357 تاكنون توسط خانه كتاب راه اندازي شده و در روزهاي برپايي نمايشگاه كتاب قابل استفاده است. شماره 9009000 براي اين منظور در نظر گرفته شده است.
انتشارات تيمورزاده، پركارترين ناشر كتاب هاي چاپ اول در يك دهه اخير، در نمايشگاه امسال حاضر نخواهد بود. ظاهراً علت اين امر نحوه چيدمان غرفه هاي ناشران پزشكي در زيرزمين و نحوه تقسيم متراژ بوده است.
فرهنگستان هنر امسال با 150 كتاب چاپ اول در نمايشگاه كتاب حضور دارد.
داريوش مهرجويي كارگران سينما، كتاب جهان هولوگرافيك را ترجمه كرده است. اين كتاب شرح تبيين نظريه اي براي توضيح توانايي هاي فراطبيعي ذهن و اسرار ناشناخته موجود است كه توسط انتشارات هرمس در نمايشگاه عرضه مي شود. علاوه بر اين 2 نمايشنامه درس و آواز خوان خيس از اوژن يونسكو و نمايشنامه هاي كودك مرفون و غرب وحشي از سام شپرد نيز به قلم او ترجمه شده كه در قالب 2 كتاب منتشر مي شود.
صفار هرندي وزير فرهنگ و ارشاد اسلامي در مراسم افتتاحيه نمايشگاه امسال گفت: سپاس قلبي خود را بيان مي داريم كه صرف نظر از همه چيزهايي كه باعث كوچ به اين مكان شد و چه بسا در اين جابجايي ناشران متحمل سختي هايي شدند، اما اين جابه جايي نويد داد كه تهران صاحب نمايشگاه بزرگ و در خور شأن شريف تهران و ايران خواهد شد.
</TEXT>
</DOC>
<DOC>
<DOCID>HAM2-860213-011</DOCID>
<DOCNO>HAM2-860213-011</DOCNO>
<ORIGINALFILE>/1386/860213/news/_adabh.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
برگزيدگان جشنواره فيلم كودك و نوجوان فردا معرفي مي شوند
</TITLE>
<TEXT>
گروه ادب و هنر پس از 5 روز پر شور و شوق در همدان، فردا بيست ويكمين جشنواره بين المللي فيلم كودك و نوجوان به كار خود پايان مي دهد.
مراسم اختتاميه اين جشنواره پرطرفدار، فردا صبح در سينما فجر همدان برگزار خواهد شد و پروانه زرين بخش هاي مختلف، بر شانه هاي برگزيدگان امسال آرام مي  گيرد. از نگاه تماشاگران همداني، تاكنون دو فيلم بچه هاي ابدي و سينه سرخ از ايران و ساقه موز در بخش فيلم هاي خارجي، بيشترين آرا را به خود اختصاص داده اند. بچه هاي ابدي ساخته پوران درخشنده و سينه سرخ ساخته پرويز شيخ طادي هركدام 94/7 درصد آرا را به خود اختصاص داده اند و اين نشان مي دهد كه آثار ايراني حاضر در جشنواره امسال، از ديدگاه تماشاگران فاصله چنداني از يكديگر ندارند، چرا كه رده هاي بعدي جدول نيز به گوشواره ساخته وحيد موسائيان با 9/7 و قفل ساز ساخته غلامرضا رمضاني اختصاص دارد.
از سوي ديگر، از همدان خبر مي رسد كه استقبال مردم اين شهر از جشنواره بسيار خوب بوده است و سينماروهاي همداني از اين كه با 6 سالن تقريباً جديد روبه رو مي شوند، خوشحالند. علاوه بر اين، بازار ديدار و گفت وگو با هنرمندان و ميهمانان جشنواره كه در هتل هاي مختلف شهر اقامت دارند نيز گرم است. در جشنواره امسال بيش از 400 ميهمان خارجي و داخلي حضور داشته اند و 220 فيلم به نمايش درآمده است.
اما علاوه بر نمايش فيلم، در جشنواره امسال، مراسم نكوداشت يكي از نويسندگان پيشكسوت كودك و نوجوان كشور نيز برگزار شد. اين مراسم ديروز عصر در تالار ابن سيناي همدان به بزرگداشت محمد ميركياني اختصاص داشت. در اين مراسم، محمدرضا يوسفي، وحيد نيكخواه آزاد و مصطفي رحماندوست درباره آثار و ويژگي هاي ميركياني صحبت كردند. همچنين سه لوح تقدير از طرف سازمان صدا و سيما، دبير جشنواره بيست ويكم و مديركل فرهنگ و ارشاد اسلامي همدان به اين نويسنده كهنه كار اهدا شد.
نمايش 3 فيلم كوتاه از ديگر بخش هاي برنامه ديروز بود. يكي از اين فيلم ها درباره زندگي ميركياني و دو فيلم ديگر براساس آثار وي توليد شده بودند.نشست پرسش و پاسخ داوران بخش بين الملل از ديگر برنامه هاي روز گذشته جشنواره بود. اين برنامه ها همراه با نمايش آثار حاضر در جشنواره، امروز نيز ادامه خواهد داشت و فردا، مراسم اختتاميه برگزار مي شود.
</TEXT>
</DOC>
<DOC>
<DOCID>HAM2-860213-012</DOCID>
<DOCNO>HAM2-860213-012</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
سهام مس، پرطرفدار شد
شركت هاي سيمان قائن، مواد اوليه داروپخش و گل گهر در حال حاضر گران ترين سهام بورس تهران محسوب مي شوند
</TITLE>
<TEXT>


ارزان ترين سهام
آخرين اطلاعات دريافتي از روند قيمت هاي بورس نشان مي دهد كه شركت توسعه صنعتي ايران در حال حاضر ارزان ترين سهامي است كه بر روي تابلو معامله مي شود پس از اين شركت شركت هاي سرمايه گذاري ملي و سرمايه گذاري بوعلي به ترتيب با 758 و 769 ريال از جمله سهام ارزان بازار بورس تهران محسوب مي شوند.
گروه بورس- تازه ترين آمار دريافتي نشان مي دهد كه شركت ملي صنايع مس ايران از ابتداي سال جاري تاكنون پرطرفدارترين سهام بورس تهران بوده است.
بر اساس اين گزارش، شركت ملي صنايع مس ايران كه معاملات خود را از دي ماه سال گذشته و به دنبال اجراي برنامه خصوصي سازي در كشور آغاز كرده است از ابتداي سال جاري تاكنون پرطرفدارترين سهم بورس تهران بوده است، در اين مدت بيش از 9 هزار نفر تعداد 5/87 ميليون سهم شركت مس را به ارزش 391 هزار ميليون ريال خريداري كرده اند، كارشناسان معتقدند عمده ترين دليل تشكيل صف هاي خريد سهام براي اين شركت از ابتداي سال جاري تاكنون افزايش بهاي جهاني مس است، اين شركت هم اكنون با 580 ميليارد تومان سرمايه پس از شركت فولاد مباركه اصفهان بزرگترين شركت بورسي تهران محسوب مي شود.
پس از شركت مس، سايپا با 6 هزار و 812 خريدار رتبه دوم جدول معاملات بورس را به لحاظ تعداد خريدار از آن خود كرده است، اين تعداد سهامدار در اين مدت 46 ميليون سهم شركت سايپا را خريداري كرده اند. قيمت هر سهم شركت سايپا هم اكنون در محدوده 2 هزار و 979 ريال است.
پس از سايپا بانك پارسيان عنوان سوم پرطرفدارترين سهام بورس تهران در سال جديد را از آن خود كرده است. از ابتداي امسال تاكنون 6 هزار نفر سهام پارسيان خريده اند اين تعداد سهامدار بيش از80 ميليون سهم بانك پارسيان را خريداري كرده اند.
اين در حالي است كه بانك پارسيان در طول چند ماه گذشته همواره با صف هاي خريد سهامداران مواجه بوده است. به نظر مي رسد روزهاي آتي با توجه به تصميم گيري دولت در خصوص كاهش نرخ سود تسهيلات بانكي و از طرف ديگر تعيين شدن اعضاي هيأ ت مديره اين بانك روزهاي سرنوشت سازي براي بزرگترين بانك خصوصي كشور باشد.
اين گزارش حاكي است پس از اين 3 شركت شركت هاي فولاد مباركه اصفهان، چادرملو و سرمايه گذاري توسعه معادن و فلزات از ديگر سهام پرطرفدار بازار بودند.
اين سه شركت هر كدام به ترتيب با 4، 5/2 و 2 هزار خريدار رتبه هاي بعدي جدول معاملات را از آن خود كردند. سهامداران بورس تهران در اين مدت 3/60 ميليون سهم فولاد مباركه را خريداري كرده اند، فولاد مباركه اصفهان نيز از جمله شركت هاي تازه وارد به بورس است كه سهامش در راستاي سياست هاي اصل 44 در انتهاي سال گذشته در بورس عرضه شد، اين شركت هم اكنون با يك هزار و 580 ميليارد تومان بزرگترين شركت بورس تهران محسوب مي شود.
بانك ها
بررسي آمار معاملات بورس تهران همچنين نشان مي دهد كه سهام بانك ها از ابتداي سال جاري تاكنون با معاملات قابل توجهي روبه رو بوده است. به غير از بانك پارسيان كه رتبه سوم جدول معاملات را به لحاظ حجم معاملات سهام به خود اختصاص داده است، 2 بانك بورسي ديگر يعني بانك هاي كارآفرين و اقتصاد نوين نيز با معاملات قابل توجهي سال جاري را آغاز كرده اند. بر اساس اين گزارش، سهامداران بورس تهران از ابتداي امسال تاكنون 2/41 ميليون سهم بانك كارآفرين و 26 ميليون سهم بانك اقتصاد نوين را خريداري كرده اند، تعداد خريداران بانك كارآفرين در اين مدت به 2 هزار و 721 نفر رسيده است.
گران ترين سهام بازار
شركت هاي سيمان قائن، مواد اوليه داروپخش و گل گهر در حال حاضر گران ترين سهام بورس تهران محسوب مي شوند.
قيمت هر سهم سيمان قاين در حال حاضر 57 هزار و 359 ريال و شركت هاي مواد اوليه داروپخش و گل گهر به ترتيب 27 هزار و 569 و 25 هزار و 549 ريال است. پس از اين 3 شركت شركت هاي سيمان اردبيل، لوله و تجهيزات سديد و سيمان اصفهان از ديگر سهام گران قيمت بازار هستند، قيمت سهام اين شركت ها در حال حاضر به ترتيب 22 هزار و 800، 19 هزار و 726 و 18 هزار و 635 ريال است.
</TEXT>
</DOC>
<DOC>
<DOCID>HAM2-860213-013</DOCID>
<DOCNO>HAM2-860213-013</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
آغاز بازارگرداني سهام بهمن
</TITLE>
<TEXT>


گروه بورس معاملات روز گذشته بورس تهران در حالي پيگيري شد كه سهام شركت ملي صنايع مس ايران دوباره در صدر تقاضاي بازار قرار گرفت.
با عرضه 115 ميليون سهم اين شركت به صورت تدريجي از طرف سازمان خصوصي سازي از حجم تقاضا براي سهام اين شركت در روز سه شنبه كاسته شده بود اما روز گذشته بار ديگر سهامداران براي خريد سهام شركت مس صف بستند به طوري كه حجم تقاضا براي خريد سهام اين شركت بار ديگر به 16 ميليون سهم رسيد.
ديروز در نهايت 75 هزار ميليون ريال از نقدينگي سهامداران روانه خريد سهام شركت مس شد. در داد و ستدهاي ديروز شركت هاي دارويي امين و كيميدارو همچنان با صف هاي خريد سهامداران مواجه بودند در طول روزهاي گذشته سهام شركت هاي دارويي مورد توجه گروهي از فعالان بازار قرار گرفته است.
ديروز همچنين حجم تقاضا براي خريد سهام گروه صنعتي قطعات اتومبيل ايران به يك ميليون و 300 هزار سهم رسيد همچنين صف هاي خريد سهام كابل البرز نيز با 200 تقاضا به مرز يك ميليون و 700 هزار سهم رسيد. گلوكوزان و پتروشيمي شيراز نيز از جمله سهامي بودند كه ديروز در جدول تقاضاي بازار قرار گرفتند. ديروز همچنين عمليات بازارگرداني بر روي سهام سرمايه گذاري بهمن انجام شد.
</TEXT>
</DOC>
<DOC>
<DOCID>HAM2-860213-014</DOCID>
<DOCNO>HAM2-860213-014</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
رشد شاخص در پايان هفته
</TITLE>
<TEXT>
گروه بورس- شاخص كل بورس تهران در آخرين روز كاري هفته افزايش يافت.
براساس اين گزارش، ديروز شاخص كل بورس تهران با 8/4 واحد افزايش به 9 هزار و 758 واحد رسيد. شاخص هاي بازده بازار و صنعت نيز هر كدام به ترتيب با 15 و 7/5 واحد افزايش به كار خود پايان دادند. اما شاخص واسطه گري هاي مالي 44 واحد كاهش يافت.
ديروز همچنين شاخص تابلوي فرعي 2/29 واحد رشد كرد اما شاخص تابلوي اصلي 11 واحد نزول كرد. در دادوستدهاي ديروز بار ديگر شركت ملي صنايع مس ايران بيشترين نقش را در افزايش شاخص داشت به طوري كه عملكرد اين شركت منجر به صعود شاخص تا سقف 3/12 واحد شد. پس از شركت مس، بانك كارآفرين بيشترين نقش را در صعود شاخص داشت و در نهايت2‎/1 واحد شاخص را بالا كشيد.
سرمايه گذاري ملي ايران و شركت خدمات دريايي تايدواتر خاورميانه نيز از جمله سهام تأثير گذار در صعود شاخص بودند. اين گزارش حاكيست، ديروز معاملات بانك پارسيان، منجر به كاهش شاخص به ميزان 3 واحد شد. ب
ه اين ترتيب اين شركت بيشترين تأثير منفي را بر شاخص داشت پس از پارسيان، شركت سايپا با 5/1 واحد تأثير منفي بر شاخص در جايگاه بعدي قرار گرفت. شركت هاي فولاد مباركه اصفهان، زامياد و بانك اقتصاد نوين نيز از جمله سهامي بودند كه منجر به كاهش شاخص شدند.
</TEXT>
</DOC>
<DOC>
<DOCID>HAM2-860213-015</DOCID>
<DOCNO>HAM2-860213-015</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
تقسيم 70 درصد سود فولاد مباركه
</TITLE>
<TEXT>
گروه بورس - مدير عامل شركت فولاد مباركه اصفهان پيشنهاد تقسيم 70 درصد سود نقدي اين شركت را به هيأت مديره ارائه كرد.
اين پيشنهاد پس از تصويب در هيأت مديره بايد در مجمع عمومي سالانه طرح و تصويب شود كه بر اساس آن تا دو هفته پس از تاريخ مجمع اين تقسيم سود انجام خواهد شد. هم چنين به زودي درصد سهام قابل عرضه شركت فولاد مباركه اصفهان در سال 1386 اعلام خواهد شد.
شركت فولاد مباركه اصفهان كه با نماد فولاد در تالار فرعي فعاليت مي كند، درآمد خالص هر سهم خود را براي سال مالي 1386 با سرمايه پانزده هزار و هشتصد ميليارد ريال، مبلغ 336 ريال پيش بيني كرده است. درآمد هر سهم اين شركت در سال 1385 نيز 324 ريال پيش بيني شده بود.
</TEXT>
</DOC>
<DOC>
<DOCID>HAM2-860213-016</DOCID>
<DOCNO>HAM2-860213-016</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
تدوين بانك اطلاعاتي شركت هاي بورس
</TITLE>
<TEXT>
گروه بورس اداره پژوهش، توسعه و مطالعات اسلامي سازمان بورس و اوراق بهادار كامل ترين بانك اطلاعاتي اينترنتي شركت هاي بورسي را براي استفاده عموم، منتشر كرد
اين بانك اطلاعاتي شامل صورت هاي مالي و گزارش هاي هيات مديره و گزارش توجيهي افزايش سرمايه شركت هاي پذيرفته شده براي دوره شش ساله از سال هاي 1380 تا 1385 است. مدير مركز پژوهش، توسعه و مطالعات اسلامي در اين باره گفت: تهيه و تنظيم اين اطلاعات بر اساس سال و نام شركت اجرا شده و ممكن است كاستي هايي در محتويات فايل ها وجود داشته باشد.
</TEXT>
</DOC>
<DOC>
<DOCID>HAM2-860213-017</DOCID>
<DOCNO>HAM2-860213-017</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
تغيير قوانين نظارت بر عملكرد كارگزاران
</TITLE>
<TEXT>
گروه بورس- رئيس سازمان بورس و اوراق بهادار از لغو برخي مفاد آيين نامه هاي ناظر بر فعاليت كارگزاران خبر داد.
به گزارش روابط عمومي سازمان بورس علي  صالح آبادي گفت: آيين نامه اعطاي مجوز فعاليت كارگزار(در قالب شخصيت حقوقي)شانزدهم آذرماه 1383 در شوراي بورس تصويب شد كه به موجب آن اگر هيچ كدام از اعضاي هيأت مديره كارگزاري گواهي نامه مديريت ارشد بازار نداشته باشند، مديرعامل بايد خارج از هيأت مديره و از ميان دارندگان گواهي نامه مذكور انتخاب شود. وي افزود: براساس تبصره اين ماده هيأت مديره سازمان مي توانست تا فراهم شدن شرايط اجراي اين مصوبه و حداكثر تا پايان سال 1384 با شروع فعاليت كارگزاراني كه مديرعامل معرفي شده آنها داراي گواهي نامه نيست، موافقت كند.
</TEXT>
</DOC>
<DOC>
<DOCID>HAM2-860213-018</DOCID>
<DOCNO>HAM2-860213-018</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
دادوستد 30 ميليون سهم در چهارشنبه بازار
</TITLE>
<TEXT>
گروه بورس- سهامداران بورس تهران ديروز 30ميليون سهم خريداري كردند.
بر اساس اين گزارش، سهامداران بورس تهران در دادوستدهاي روز گذشته جمعاً 29 ميليون و 410 هزار سهم به ارزش 8/93 هزار ميليون ريال خريداري كردند. ديروز بار ديگر شركت مس بيشترين حجم معاملات را به خود اختصاص داد و در صدر جدول معاملات يكه تازي كرد.
ديروز در مجموع 9 ميليون سهم شركت مس توسط 271نفر خريداري شد. قيمت هر سهم اين شركت با 92ريال افزايش به 4 هزار و 706 ريال رسيد.
ديروز پس از شركت مس، بانك پارسيان با 119 خريدار عنوان دوم جدول معاملات بورس را از آن خود كرد. اين تعداد سهامدار ديروز 4ميليون و 674 هزار سهم پارسيان را خريداري كردند، اما در نهايت ارزش هر سهم بانك پارسيان با 8 ريال كاهش به يك هزار و 745 ريال رسيد. پس از مس و بانك  پارسيان، شركت هاي چادرملو، سايپا و گروه دارويي سبحان از جمله سهام پرطرفدار ديروز بودند.
شركت فولاد مباركه اصفهان نيز ديروز همچنان با حجم معاملات قابل توجهي روبه رو بود و در پايان معاملات 5/1ميليون از سهام شركت توسط سهامداران داد و ستد شد، ارزش هر سهم فولاد مباركه اصفهان اكنون به يك هزار و 850 ريال رسيده است.
</TEXT>
</DOC>
<DOC>
<DOCID>HAM2-860213-019</DOCID>
<DOCNO>HAM2-860213-019</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
سود 80 توماني ايران خودرو براي سهامداران
هيأت مديره اين شركت قصد دارد امسال 90درصد سود را بين سهامداران تقسيم كند
</TITLE>
<TEXT>


گروه بورس- ايران خودرو پس از مدتها تلاش مسئولان سازمان بورس براي دريافت جزييات اطلاعات مالي اين شركت، روز گذشته بالاخره پيش بيني سود سالهاي مالي 85 و 86 خود را اعلام كرد.
براساس اين گزارش، مسئولان سازمان بورس و اوراق بهادار در روزهاي گذشته به شدت از روند اطلاع رساني ايران خودرو گلايه كرده بودند همين موضوع منجر شد تا نماد شركت ايران خودرو در يك اقدام تنبيهي به همراه 45 شركت ديگر از تابلوي اصلي به تابلوي فرعي بورس منتقل شود.
پيش از اين امير حمزه مالمير رئيس اداره نظارت بر ناشران بورس درباره دلايل انتقال نماد ايران خودرو به تالار فرعي گفته بود: از زمان برگزاري مجمع عمومي فوق العاده اين شركت در اسفند ماه تاكنون نتوانسته بوديم اطلاعاتي از ايران خودرو دريافت كنيم و به بازار انعكاس دهيم.
وي همچنين گزارش معاملاتي دومين شركت بورس را از نظر سهامداران مردمي، نسبت به سرمايه اش مناسب ندانست. كارشناسان معتقدند، مسئله انتقال ايران خودرو به تابلوي فرعي تأثير چنداني براي اين شركت ندارد و تنها منجر به متضرر شدن سهامداران مي شود. مالمير مي گويد: از نظر پرستيژ تغيير تابلو براي شركت هايي مانند ايران خودرو بسيار مهم است.
اين در حالي است كه متوقف بودن نماد شركت ايران خودرو در طول چند ماه گذشته منجر به بلوكه شدن دارايي هاي سهامداران اين شركت شده است. در حال حاضر تعداد سهامداران ايران خودرو بالغ بر 180 هزار نفر برآورده مي شود و به لحاظ تعداد سهامدار دومين شركت بورس محسوب مي شود. اما با انتشار جزييات اطلاعات مالي اين شركت بزرگ خودرويي به نظر مي رسد كه زمينه هاي بازگشت ايران خودرو به تابلوي اصلي فراهم خواهد شد.
اخبار غيررسمي حاكي از آن است كه به دنبال بازگشت سيمان تهران به تابلوي اصلي ممكن است سهام شركت ايران خودرو نيز پس از انتشار اين گزارش به تابلوي اصلي بورس بازگردد.
اطلاعات مالي
براساس آخرين اطلاعات دريافتي شركت ايران خودرو سود هر سهم خود را براي سال 85 مبلغ 553 ريال و براي سال 86، 800 ريال اعلام كرد. سرمايه ايران خودرو در اسفند ماه سال گذشته از 4 هزار و 500 ميليارد ريال به 5 هزار ميليارد ريال معادل 45 درصد از محل سود انباشته و مطالبات و آورده نقدي سهامداران افزايش يافت. شركت ايران خودرو پيش از اين سود هر سهم خود را با سرمايه قبلي يك هزار و 204 ريال اعلام كرده بود وقرار است تا هيأت مديره ايران خودرو 90 درصد سود سال 85 را بين سهامداران تقسيم كند. ايران خودرو همچنين در گزارش جداگانه اي سود هر سهم خود را براي سال 86 با سرمايه جديد 800 ريال اعلام كرد. براساس آخرين اطلاعات دريافتي هيأت مديره ايران خودرو قصد دارد 80 درصد سود سال 86 را نيز بين سهامداران تقسيم كند.
</TEXT>
</DOC>
<DOC>
<DOCID>HAM2-860213-020</DOCID>
<DOCNO>HAM2-860213-020</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
صدور مجوز تاسيس3 بانك سرمايه گذاري
</TITLE>
<TEXT>
مهر: 3 بانك خصوصي با همكاري شركت هاي سرمايه گذاري بزرگ بورس، براي تزريق منابع مالي به بازار سرمايه، بانك هاي سرمايه گذاري تاسيس مي كنند.
اسماعيل غلامي معاون سازمان خصوصي سازي گفت: براساس لايحه اجراي سياست هاي اصل 44 قانون اساسي و طبق قانون بازار اوراق بهادار مي توان نهادهاي مالي براي تزريق منابع مالي به بازار سرمايه را تاسيس كرد. او يكي از روش هاي تامين منابع مالي بازار سرمايه را تاسيس شركت هاي سرمايه ازجمله بانك هاي سرمايه گذاري و نهادهاي مالي فعال در بازار اوراق بهادار دانست و تصريح كرد: اين بانك ها و نهادها مي توانند به تامين منابع مالي لازم به بازار سرمايه كمك كنند.
به گفته وي طبق ماده 21 قانون بازار اوراق بهادار، نهادهايي همچون بازار گردان ها، مشاوران سرمايه گذاري، موسسات رتبه بندي، صندوق هاي سرمايه گذاري و شركت هاي تامين سرمايه مي توانند به عنوان نهادهاي مالي ايجاد شوند. وي اضافه كرد: براساس اين اصل و طبق بحث هاي انجام شده سه بانك خصوصي به دنبال اخذ مجوز از سازمان بورس اوراق بهادار هستند تا بتوانند بانك هاي سرمايه گذاري تاسيس كنند.
عضو هيئت عامل سازمان خصوصي سازي تصريح كرد: 3 بانك خصوصي و شركت هاي سرمايه گذاري بزرگ بورس به دنبال ايجاد بانك هاي سرمايه گذاري براي تامين منابع مالي بازار سرمايه هستند. وي يكي از وظايف بانك هاي سرمايه گذاري را خريد سهام هاي عرضه شده در بورس يا تعهد خريد توسط آنها عنوان كرد و افزود: در حال حاضر منابع مالي بازار كم است، بنابراين براي جبران آن تاسيس بانك هاي سرمايه گذاري مد نظر قرار گرفته است. سه بانك پاسارگاد، پارسيان و اقتصاد نوين موفق به اخذ مجوز براي تاسيس بانك هاي سرمايه گذاري از سازمان بورس اوراق بهادار شده اند و شركت سرمايه گذاري بانك ملي و شركت سرمايه گذاري غدير نيز از جمله شركت هايي هستند كه براي تاسيس بانك هاي سرمايه گذاري همكاري خواهند داشت.
</TEXT>
</DOC>
<DOC>
<DOCID>HAM2-860213-021</DOCID>
<DOCNO>HAM2-860213-021</DOCNO>
<ORIGINALFILE>/1386/860213/news/_bourse.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
توافق سازمان بورس با وزارتخانه هاي بازرگاني و صنايع
عرضه همه توليدات صنعتي در بورس كالا
</TITLE>
<TEXT>
گروه بورس - دبيركل سازمان كارگزاران بورس فلزات گفت: تمامي كارخانه ها موظف به عرضه توليدات خود از طريق بورس خواهند بود.
بر اساس توافق اخير سازمان بورس و اوراق بهادار تهران با دو وزارتخانه بازرگاني و صنايع، توليدات تمام كارخانه ها از طريق بورس فلزات در بازار عرضه خواهد شد تا بتوان نوسانات بازار را كنترل كرد.
به گزارش اطلاع رساني بورس، سيد علي اكبر هاشميان افزود: واحدهايي كه توليدات خود را در بورس عرضه نكنند، مشمول ماده 15 حمايتي شده و بايد مابه التفاوت آن را پرداخت كنند.
وي با بيان اينكه سازمان كارگزاران بورس فلزات در انتظار ابلاغيه وزارت بازرگاني براي آغاز فعاليت كارخانه ها در بورس است، گفت: شرايط براي حضور تمام كارخانه ها در بورس فراهم شده است. هاشميان حضور كارخانه ها در بورس فلزات را مثبت ارزيابي كرد و اظهار داشت: كارخانه هاي خصوصي از اين اقدام استقبال و حمايت خوبي كرده اند.
دبيركل سازمان كارگزاران بورس فلزات تصريح كرد: به طور قطع حجم فعاليت بورس با حضور كارخانه ها افزايش چشمگيري خواهد يافت.
</TEXT>
</DOC>
<DOC>
<DOCID>HAM2-860213-022</DOCID>
<DOCNO>HAM2-860213-022</DOCNO>
<ORIGINALFILE>/1386/860213/news/_diet.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
به دنبال مرگ سه جوان ديگر، كارشناسان مطرح كردند
ضرورت جمع آوري قرص برنج از عطاري ها
</TITLE>
<TEXT>


سميه شرافتي
قرص برنج در چند سال اخير مثل مرگ موش براي خود شهرتي به هم زده است. خبر مرگ كساني كه در اثر استفاده از اين قرص جان خود را از دست مي دهند هر چند وقت يك بار تيتر صفحه حوادث روزنامه ها مي شود. آخرين خبرها، خبر مرگ پوياي 18 ساله، زينب 17 ساله و پسر مجهول الهويه 18 ساله  اي است كه ظرف چند روز گذشته فوت شده اند.
مسموميت با قرص برنج در ساليان اخير به عنوان يك عامل مهم مسموميت هاي شديد و منجر به فوت بخصوص در كشور ما محسوب مي گردد. آمارهاي منتشر شده حكايت از مشاهده 124 مورد مسموميت با قرص برنج در سال 84 و 2 ماهه نخست سال 85 در شهر تهران دارد كه غالبا افراد 16 تا 30 را تشكيل مي دهند.
ماهيت قرص برنج
قرص برنج تركيب خطرناكي از فسفيدهاست كه براي جلوگيري از آفت زدگي برنج انبار شده مصرف مي شود اما از ابزار اصلي خودكشي در بزرگسالان هم به شمار مي آيد. براي مثال اين ماده شايعترين عامل خودكشي در هند است و خوردن يا استنشاق اتفاقي اين ماده نيز مي تواند عوارض شديد و حتي كشنده اي در برداشته باشد.
به عقيده متخصصان دوز كشنده اين قرص در انسان نامشخص است ولي مواردي از مرگ در اثر خوردن تنها نصف قرص( 5‎/1گرم)نيز گزارش شده است. دكتر شاهين شادنيا، سرپرست بخش مراقبت هاي ويژه مسموميت بيمارستان لقمان در توضيح عملكرد اين سم مي گويد: فسفيد يك سم داخل سلولي است، يعني از فعاليت آنزيم هايي كه در تنفس سلول نقش دارند، ممانعت مي كند. همچنين با ساخت پروتئين تداخل دارد و مانع سنتز پروتئين مي شود. ايجاد اين گونه اختلال در عملكرد سلول ها نهايتا باعث مرگ سلولي مي شود.
وي در ادامه مي گويد: اما اين سم كشنده، سلول هاي شريان هاي كوچك انتهاي بافت قلب و همچنين بافت ريه را بيش از هر نقطه ديگر تحت تاثير قرار مي دهد. تخريب اين سلول ها باعث نشت مايع به فضاي خارج عروق مي شود و ضربان نامنظم قلب(آريتمي قلبي)و اِدم ريوي را در پي دارد.
دكتر شادنيا در ادامه با اشاره به اينكه احتمال مرگ در اثر استفاده از اين سم بسيار بالا و مانند سيانور است و متاسفانه اين سم، هيچ پادزهري ندارد مي گويد: نصف يك قرص 3 گرمي براي يك فرد بالغ دوز كشنده محسوب مي شود اما به هر حال هر چقدر فرد مسموم زودتر به مراكز درماني برسد احتمال زنده  ماندنش بيشتر است، هر چند كه به هر حال درمان قطعي وجود ندارد و حتي پس از اقدامات درماني باز هم ممكن است فرد نتواند مرحله حاد را پشت    سر بگذارد و ظرف 24 تا 48 ساعت جانش را از دست بدهد.
در خيلي از مسموميت ها در همان مراحل ابتدايي سطح هوشياري پائين مي آيد و بيمار درد و اقدامات درماني را حس نمي كند، اما در مورد قرص برنج، كما در مراحل نهايي رخ مي دهد. دكتر شادنيا در اين مورد مي گويد: مسموميت با اين سم علائم تخصصي ندارد. تهوع، درد شكم، عطش شديد و در نهايت افت فشار خون علايمي هستند كه يك ساعت پس از مصرف سم بروز مي كنند و در اكثر موارد در طي چند ساعت به دنبال بروز عارضه ريوي منجر به مرگ مي شوند.
البته اگر بخت يار كسي باشد و اين مرحله را پشت سر بگذارد آنگاه نوبت به عوارض كبدي و كليوي مي رسد كه به گفته دكتر شادنيا اين عوارض كوتاه مدت هستند و به تدريج بهبود مي يابند.
حلقه مفقوده
سال گذشته به دنبال چند مورد مرگ ناشي از قرص برنج در يك مدرسه دخترانه، عنوان شد كه قرص برنج شباهت ظاهري به قرص هاي توهم  زا دارد و افراد سودجو از اين موضوع سوء استفاده كرده و آنها را در اختيار دانش آموزان قرار مي دهند. با همه اين اوصاف اين سوال مطرح است كه سمي كه اصولا بايد فقط در دسترس كشاورزان و تاجران برنج باشد چرا به راحتي در دسترس جوانان و بچه هاي مدرسه اي قرار دارد و چرا در داروخانه ها و عطاري ها عرضه مي شود
دكتر حسين حسنيان مقدم، فلوشيپ سم شناسي باليني و مسموميت هاي بيمارستان لقمان در اين رابطه مي گويد: داروخانه ها در حال حاضر حداقل در سطح تهران اين دارو را نمي فروشند و عمده افراد اين قرص را از عطاري ها و سم فروشي ها تهيه مي كنند.
به گفته دكتر حسنيان در يكي از طرح هاي تحقيقاتي بخش مسمومين بيمارستان لقمان كه از 48 نقطه تهران شامل عطاري ها، داروخانه ها و سم فروشي ها به عمل آمده بود مشخص شد كه داروخانه ها هيچ كدام اين دارو را نفروخته اند ولي عطاري ها و سم فروشي ها هر كدام اين دارو را به قيمت 50 تا 250 تومان در دسترس افراد عادي قرار داده اند.
دكتر حسنيان با اشاره به اينكه براي قرص برنج هنوز جايگزين مناسب و بي خطري ساخته نشده ادامه مي دهد: اين قرص در واقع ضد آفت براي برنج است و علت اينكه وزارت بهداشت هنوز اقدامي براي جلوگيري از توليد قرص برنج نكرده اين است كه با اين كار قيمت برنج دو برابر خواهد شد. ولي در هر حال اقدامي هم براي اينكه يك فرد عادي نتواند به راحتي از هر مكاني اين دارو را تهيه كند صورت نگرفته است.
وي با انتقاد از عرضه بي حساب و كتاب اين قرص ها در عطاري ها در مورد نحوه عرضه و استفاده از اين قرص ها مي گويد: اين قرص ها بايد با بسته بندي ضخيم عرضه شود تا كسي نتواند به راحتي آن را ببلعد، به عنوان مثال بايد آن را در يك پوشش پلاستيكي غيرشكننده، مشبك و منفذدار قرار داد تا گاز فسفين به راحتي از آن خارج شود ولي قابل مصرف خوراكي هم نباشد.
</TEXT>
</DOC>
<DOC>
<DOCID>HAM2-860213-023</DOCID>
<DOCNO>HAM2-860213-023</DOCNO>
<ORIGINALFILE>/1386/860213/news/_diet.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
هشدار نسبت به مصرف كلسيم اضافه در سالمندان
صدف كوه كن
</TITLE>
<TEXT>
در سالهاي اخير تلويزيون، روزنامه ها و همه رسانه هاي عمومي سعي در جاانداختن مصرف كلسيم و ويتامين d در برنامه غذايي سالمندان داشته اند، تا جايي كه هر جا كه مي خواهند خانم يا آقاي سالمندي كه زندگي سالمي دارد را نشان بدهند، يك ليوان شير در دستش مي گذارند.
اما تحقيقي جديد نشان مي دهد كه سالمنداني كه مقدار زيادي كلسيم و ويتامين d مصرف مي كنند، در معرض آسيب هاي مغزي وسيع تري قرار دارند. كلسيم و ويتامين d اضافه قادر به ايجاد اختلالات رفتاري افسردگي و حتي سكته در سالمندان خواهند بود.
مارتا اي پاين سرپرست تحقيق و يكي از استادان دانشگاه روانپزشكي و رفتارشناسي دانشگاه دوك در كاروليناي شمالي مي گويد: وجود آسيب هاي مغزي در سالمندان چندان غيرمعمول نيست، اما چيزي كه حائز اهميت است گستردگي اين آسيب هاست كه ما در تحقيقات همه جانبه خود بر روي مغز دريافته ايم كه مصرف زياد كلسيم و ويتامين d باعث افزايش آسيب هاي مغزي در سالمندان خواهد شد.
وي با اشاره به اينكه آزمايش هاي اخير اولين مطالعاتي است كه به بررسي رابطه بين مغز با تغذيه مي پردازد، مي گويد: در ابتداي تحقيقات بر روي تاثير تغذيه بر مغز ما به درستي نمي دانستيم كه كداميك از فاكتورهاي غذايي، قادر به اين تاثيرگذاري خواهد بود، اما نهايتا به اين نتيجه رسيديم كه ازدياد مصرف ويتامين d و كلسيم هر دو درصد ايجاد اختلال را بالا مي برد.
با اين وجود متخصصان تغذيه معتقدند هنوز براي هشدار دادن به مردم و نهي كردن آنها از مصرف كلسيم و ويتامين d بسيار زود است چرا كه مصرف اين دو ماده مغذي براي حفظ سلامت استخوانها به خصوص در سالمندان بسيار حياتي است.
تحقيقات گسترده در سال هاي اخير همگي نشانگر آن است كه بيماري پوكي استخوان به شكلي جهاني است و تا جايي كه تمام سازمان ها و متوليان بهداشتي در سرتاسر جهان مصرف 1200ميلي گرم كلسيم در روز و 800 تا 1000 واحد بين المللي ويتامين d را براي بزرگسالان بالاي 50 سال توصيه مي كنند، گرچه تمام اين توصيه ها توجه افراد را به اينكه مكمل درماني ويژه در سنين بالا بايد طبق توصيه پزشك انجام شود را جلب مي كند.
در همين راستا بيشتر كارشناسان مصرف منابع طبيعي كلسيم مثل شير، پنير و سبزيجات نظير بروكلي، خوراكي هاي غني شده مثل آب پرتقال يا غلات صبحانه اي حاوي كلسيم را به جاي مصرف مكمل پيشنهاد مي كنند.
البته ويتامين d كه فاكتوري مناسب براي جذب بيشتر كلسيم به شمار مي آيد، به واسطه تابش آفتاب به سطح پوست ساخته مي شود كه با افزايش سن اين ساخت و ساز كاهش مي يابد. متخصصان،مصرف منابع طبيعي آن كه عبارتند از: جگر، ماهي هاي آب شور و محصولات لبني را توصيه مي كنند.
دانشمندان دانشگاه كارولينا در اكتشافات اخير خود به اين نتيجه رسيده اند كه بين ضايعات مغزي وسيع و دريافت بالاي محصولات لبني پرچرب هم رابطه اي وجود دارد و اين آنها را در نتيجه گيري تاثير كلسيم و ويتامين ها مصمم تر كرده است.
اين گروه تحقيق با بررسي mriمغزي 232 مرد و زن در سنين 60 تا 86 سال به اين نتيجه رسيدند كه همه آنها داراي آسيب هاي مغزي با گستردگي هاي متفاوتي بودند و با بررسي ساير فاكتورهاي پزشكي و فشارخون اين افراد به اين نتيجه رسيدند كه افزايش جذب كلسيم از طريق ديواره رگها و ته نشين شدن آن به حالتي مشابه آنچه در استخوان ها اتفاق مي افتد باعث تنگ شدن ديواره عروق شده و قدرت ارتجاعي آنها را كم مي كند و افزودن ويتامين d به اين آزمايش اين پروسه را بدتر مي كند. در واقع ضايعات عروقي، چنانچه در مغز اتفاق بيفتد قادر به توسعه آسيب هاي مغزي خواهد بود.
قرار گرفتن اين تحقيقات در كنار بررسي هايي كه همگي مصرف كلسيم و ويتامين d را براي سالمندان مفيد معرفي مي كند باعث كشمكش بين محققان دانشگاه كارولينا و متخصصان دانشگاه بولتون شده است، تا جايي كه پاين سعي در توقف مصرف مكمل از سوي سالمندان دارد، در حالي كه هريس عدم دريافت كلسيم و ويتامين d براساس تحقيقات اخير را بي پايه مي داند و معتقد است در اين مرحله از تحقيق رأي صادر كردن براي ويتامين d و كلسيم كه نقش بارزي در حفظ سلامت استخوان ها در سالمندان دارند كار درستي نخواهد بود.
</TEXT>
</DOC>
<DOC>
<DOCID>HAM2-860213-024</DOCID>
<DOCNO>HAM2-860213-024</DOCNO>
<ORIGINALFILE>/1386/860213/news/_diet.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
سلامت در ايران
</TITLE>
<TEXT>
تعرفه هاي پزشكي غيرواقعي و افت كيفيت خدمات درماني
مطابق نبودن تعرفه ويزيت پزشكان با تورم سالانه، پزشكان را با مشكلات هزينه اي بسياري مواجه مي كند كه اين امر به كيفيت خدمات درماني لطمه وارد خواهد كرد. دكتر ايرج خسرونيا، رييس متخصصان داخلي ايران به ايسنا گفت: تعرفه ويزيت پزشكان عمومي و متخصصان هر سال با توجه به سرانه بهداشت و درمان افزايش مي يابد، اما اين افزايش هيچگاه مطابق با تورم سالانه نيست و پزشكان مجبورند تعداد بيشتري از بيماران را ويزيت كرده به اين ترتيب وقت كمتري براي هر بيمار صرف كنند.
افتتاح مراكز درمان اعتياد به روش mmt در بخش هاي دولتي
معاون درمان دانشگاه علوم پزشكي شهيد بهشتي با بيان اين كه يكي از معضلات موجود در درمان بيماران وابسته به مواد مخدر، هزينه سنگين آن مي باشد و مطابق تحقيقات متعدد، فقر اقتصادي عامل مهم گرايش به سوء مصرف مواد است، اعلام كرد: به همين منظور دانشگاه علوم پزشكي شهيد بهشتي اقدام به افتتاح چهار مركز درمان اعتياد به روش mmt در بخش هاي دولتي كرد.
نظارت محاكم قضايي بر مراكز درماني صحت ندارد
رئيس سازمان نظام پزشكي گفت: نظارت محاكم قضايي بر مراكز درماني صحت ندارد و اخباري كه در اين باره منتشر شده است سوء تفاهم بوده است.
شهاب الدين صدر در گفت و گو با فارس  افزود: نظارت بر مراكز تشخيصي و درماني  اعم از بيمارستان ها، مراكز تشخيصي، پاراكلينيكي و مطب ها به صورت روتين از سوي معاونت سلامت وزارت بهداشت و دانشگاه هاي علوم پزشكي انجام مي شود و سازمان نظام پزشكي نيز با تخلفات مربوط به تبليغات پزشكي، تعرفه ها و مسائل حرفه اي با جديت برخورد مي كند.
وي اضافه كرد: در صورتي كه گزارشي دال بر تخلف اين مراكز باشد به محاكم قضايي منعكس مي شود و رسيدگي مي كنند، اما اخباري در اين باره منتشر شده كه گويي قضات مي خواهند خودشان كار نظارت و بازرسي را انجام دهند كه اين قاعدتاً سوءتفاهم ناشي از متن خبر منتشره است.
انتقاد نسبت به فقدان مركز تخصصي صرع در كشور
رييس انجمن صرع ايران با بيان اين كه 30 درصد بيماران در حال حاضر نسبت به داروهاي قديمي مقاوم هستند، گفت: اما با اين حال داروهاي جديد تحت پوشش بيمه قرار ندارند.
دكتر كوروش قره گوزلي با بيان اين كه يك عدد قرص بدون پوشش بيمه براي بيماران حتي تا يك هزار تومان نيز هزينه در بردارد، خاطرنشان كرد: حتي برخي از داروهاي توليد داخل كشور مانند اسكارتين نيز تحت پوشش بيمه قرار نگرفته كه اين موضوع بسيار تعجب برانگيز است.
</TEXT>
</DOC>
<DOC>
<DOCID>HAM2-860213-025</DOCID>
<DOCNO>HAM2-860213-025</DOCNO>
<ORIGINALFILE>/1386/860213/news/_diet.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
پسته به كاهش كلسترول خون كمك مي كند
</TITLE>
<TEXT>
همشهري آنلاين: يك پژوهش جديد نشان مي دهد كه وجود پسته در رژيم غذايي باعث كاهش كلسترول خون و جلوگيري از تنگ شدن شريان ها مي شود.
به گزارش ارث تايمز دانشمندان مي گويند يك يا دو مشت پسته مي تواند تفاوتي قابل توجه در خطر ابتلا به بيماري قلبي ايجاد كند.
در يك تحقيق جديد گروهي از پژوهشگران در دانشگاه ايالتي پنسيلوانيا از گروهي از داوطلبان خواستند يك رژيم غذايي كم چربي را با خوردن پسته همراه كنند و آنها را با گروه ديگري كه پسته نمي خوردند مورد مقايسه قرار دادند.پس از تنها يك ماه ميزان كل كلسترول و نيز ميزان كلسترول بد يا ldl به طور قابل توجهي در افرادي كه پسته مي خوردند كاهش يافت. به گفته پژوهشگران افرادي كه بيشترين ميزان پسته را خورده بودند، بيشترين كاهش در ميزان كلسترول را پيدا كردند.
پسته غني از گروهي مواد آنتي اكسيدان است كه لوتئين نام دارد و معمولاً در سبزي هاي برگ  دار سبز و ميوه هاي با رنگ روشن ديده مي شود.ماده لوتئين كه در پسته بيش از ساير مغزهاي خوراكي ديده مي شود، مي تواند به جلوگيري از رسوب كلسترول در شريان ها كمك كند.گرچه هم پسته نمكي و پسته بدون نمك ميزان كلسترول را كاهش مي دهند،كارشناسان تغذيه توصيه مي كنند كه پسته بدون نمك مصرف شود، زيرا نمك بيش از حد مي تواند فشار خون را بالا ببرد.
</TEXT>
</DOC>
<DOC>
<DOCID>HAM2-860213-026</DOCID>
<DOCNO>HAM2-860213-026</DOCNO>
<ORIGINALFILE>/1386/860213/news/_diet.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
جهان سلامت
</TITLE>
<TEXT>
شكست براي جوانان سخت تر است
دانشمندان با انجام اسكن هاي مغزي جديد نشان دادند شادي ناشي از پيروزي در دو گروه پير و جوان به يك اندازه است اما جوانان از شكست بسيار بيشتر از افراد مسن وحشت دارند.
به گزارش پايگاه اينترنتي نيوساينتيست، محققان دانشگاه استانفورد در كاليفرنيا، با استفاده از fmri واكنش به پيروزي و شكست را در افراد بالاي سال و جوانان تا ساله مقايسه كردند و به نتايج فوق رسيدند.
كارشناسان معتقدند كم بودن احساس هاي منفي افراد مسن در هنگام شكست، كه احتمالاً به دليل تجربه هاي بيشتر آنها در زندگي است، باعث مي شود از لحاظ رواني كمتر آسيب ببينند. از يافته هاي اين مطالعه احتمالاً در كم كردن آسيب پذيري جوانان در برابر شكست هاي زندگي مي توان استفاده كرد.
آسپيرين بر مردان، موثرتر است
به گفته محققان آمريكايي، تأثير مصرف آسپيرين براي پيشگيري از بيماري هاي قلبي عروقي در مردان چهار برابر اين تأثير در زنان است.
به گزارش خبرگزاري يونايتدپرس، محققان دانشكده داروسازي دانشگاه ميشيگان دريافتند كه جنسيت نقش مهم تري را به نسبت سابقه پزشكي در ميزان مقاومت افراد در برابر آسپيرين تأثير مي گذارد.
طبق نتايج اين مطالعه محققان هشدار دادند، افرادي كه به توصيه پزشكان خود آسپيرين مصرف مي كنند نبايد درمان را متوقف كنند.
اين تحقيق در شماره روز جمعه نشريه اينترنتي گزارش درمان دارويي منتشر شده است.
دود سوخت هاي خانگي مرگ ومير مي دهد
سازمان بهداشت جهاني اعلام كرد، تقريباً پنج درصد مرگ و مير و بيماري ها در كشور فقير ناشي از آلودگي هواي خانه ها است. در بيانيه اين سازمان آمده است با تغيير سوخت هاي خانگي به راحتي مي توان از اين موارد پيشگيري كرد. به گزارش خبرگزاري فرانسه، سازمان بهداشت جهاني اعلام كرده است، در صورتي كه مردم فقيرترين كشورهاي جهان بتوانند سوخت هاي جامد را كنار بگذارند، مي توان جان حدود / ميليون نفر را نجات داد.
استفاده از سوخت هاي جامد و آلودگي هواي داخل خانه يكي از ده تهديد مهم  سلامت عمومي است كه موجب بروز ذات الريه و بيماري فلج كننده سيستم تنفسي مي شود.
آمارها نشان مي دهد حدود سه ميليون نفر در سراسر دنيا براي آشپزي و گرمايش به سوخت هايي مانند هيزم، كود حيواني، پس مانده محصولات و زغال سنگ وابسته هستند.
پيشنهاد سازمان بهداشت جهاني به منظور كاهش آلودگي هواي داخل خانه ها استفاده از سوخت هاي پاكيزه تر مانند گازهاي زيستي و نفت سفيد و همچنين بهبود گازهاي آشپزي و هودهاي مكش دود است.
اين اطلاعات در جريان نشست وزيران در كميسيون توسعه پايدار در نيويورك براي تصميم گيري در زمينه مبارزه عليه آلودگي هواي داخل خانه ها منتشر شد.
كشور قسمت جنوبي صحراي آفريقا و نيز پاكستان مجموعه كشورهايي هستند كه سال گذشته در آنها هزار كودك و هزار زن در نتيجه آلودگي ناشي از سوخت براي آشپزي يا قاتل آشپزخانه جان خود را از دست داده اند.
قهوه شايد مفيد باشد
محققان مي گويند قهوه مي تواند از بروز ديابت نوع دو و نيز ابتلا به برخي سرطان ها پيشگيري كند. اين از گفته هاي دانشمنداني است كه در يك نشست تخصصي درباره فايده ها و زيان هاي احتمالي نوشيدن قهوه در واشنگتن بحث كرده اند.
البته همين محققان اعتراف دارند كه نمي توان قهوه را به عنوان يك نمونه صرفاً مفيد براي سلامت معرفي كرد يا به كساني كه ميانه خوبي با آن ندارند، توصيه كرد كه به خاطر فايده هاي آن، خود را مجبور به خوردن آن كنند.
با اين حال اين فايده هايي است كه محققان كالج پزشكي لوس آنجلس براي قهوه مي شمارند: قهوه از سرطان كولون، كبد و ركتوم جلوگيري مي كند و احتمالاً اين كار را با پايين آوردن سطح خوني كلسترول و ترشح اسيد صفراوي و نيز سرعت دادن به عبور محتويات روده بزرگ انجام مي دهد. از طرف ديگر، اين يافته محققان هم غيرقابل چشم پوشي است كه نوشيدن قهوه مي تواند احتمال ابتلا به سرطان خون و نيز معده را، در كساني كه سابقه فاميلي آن را دارند بالا ببرد. به همين دليل اين افراد و نيز زنان باردار و كودكان بايد مصرف خود را محدود كنند تا از اين زيان ها هم در امان بمانند.
سويا، غذاي بدنسازي
اگر به تمرين هاي تقويت عضله مشغوليد و دوست داريد قطر ماهيچه هاي بازوتان روي همه را كم كند، به اين خبر توجه كنيد كه پايگاه اينترنتي رويترز به تازگي آن را گزارش كرده است. سويا مي تواند باعث تحريك رشد عضله ها شود.
محققان دانشگاه آريزونا روي تعدادي موش آزمايش كرده اند و ديده اند كه تغذيه موش ها با سويا، بعد از آن كه مدتي وادارشان كرده بودند روي ترد ميل فعاليت كنند، باعث مي شود كه ساخته شدن پروتئين در آنها تشديد شود و به اين ترتيب عضله هاي پرحجم تري داشته باشند. خوب، شما هم كه از چند تا موش كمتر نيستيد، مي توانيد امتحان كنيد!
اين يافته ها نشان مي دهد كه گنجاندن سويا در رژيم غذايي ورزشكاران، به خصوص وزنه برداران و آنها كه تمرين هاي قدرتي انجام مي دهند و مي خواهند عضله هاي قوي تري داشته باشند، انتخاب درستي است. البته برخي ورزشكاران فكر مي كنند چون سويا يك پروتئين گياهي است، ارزش چنداني ندارد، يا فكر مي كنند فيتواستروژن هاي موجود در آنها، براي مردان ورزشكار مناسب نيست كه اين باورها از ديد اين محققان رد شده است.
اين مطالعه در آخرين شماره نشريه تغذيه چاپ شده است.
به ورزش ملايم بسنده نكنيد
كمي به خودتان زحمت بدهيد، اگر مي خواهيد بدن سالمي داشته باشيد، فقط به سراغ ورزش هاي ملايم نرويد. اين حاصل مطالعه اي است كه محققان آلماني انجام داده اند و آن را در نشريه بين المللي طب ورزش چاپ كرده اند.
محققان دانشگاه سارلند مي گويند ورزش هاي ملايم را فقط به بيماران قلبي و افرادي كه ناتواني خاصي دارند، مي توان توصيه كرد و افراد سالم براي اين كه بتوانند از فايده هاي ورزش سود ببرند، حداقل بايد ورزش هاي متوسط را انجام دهند. در اين مطالعه ضربان قلب 3گروه از افراد سالم، در طي 12 هفته ارزيابي شد.
اين گروه ها به ترتيب هيچ ورزشي نمي كردند، ورزش هاي ملايم مي كردند و ورزش متوسط انجام مي دادند.
خبرگزاري رويترز گزارش داده است بررسي هاي اين محققان نشان داد تغييراتي كه در تعداد ضربان قلب گروه سوم اتفاق افتاده، بهتر و مناسب تر از گروه دوم بوده و گروه اول هم كه هيچ كاري براي سلامتشان نكرده بودند.
توصيه اين محققان اين است كه فعاليت هاي ورزشي تان را كمي، فقط كمي، از حد ملايم بالاتر ببريد تا خيالتان راحت باشد كه براي قلب و عروقتان فايده كافي داشته است.
</TEXT>
</DOC>
<DOC>
<DOCID>HAM2-860213-027</DOCID>
<DOCNO>HAM2-860213-027</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
خبر
سخنگوي قوه قضائيه در جمع خبرنگاران عنوان كرد: اغلب موارد بدحجابي ناهنجاري است نه جرم
</TITLE>
<TEXT>
سخنگوي قوه قضائيه، با تاكيد بر اينكه نيروي انتظامي و قوه قضائيه در مبارزه با بدحجابي در يك راستا عمل مي كنند گفت: پيش از اجراي اين طرح هماهنگي لازم صورت گرفته است و بايد گفت، معرفي 100 نفر به مراجع قضائي نشان مي دهد نيروي انتظامي در اين خصوص ارشادي عمل مي كند.
به گزارش مهر، دكتر عليرضا جمشيدي ديروز در نشست هفتگي در جمع خبرنگاران گفت: 5 باند جعل اسناد و وثيقه هاي قضائي كه در 9 استان فعاليت گسترده اي داشته اند، به وسيله حفاظت اطلاعات قوه قضائيه شناسايي و دستگير شده اند. وي تصريح كرد: اين باند 36 ميليارد تومان وثيقه را جعل و از آن سوء استفاده كرده و از اين طريق مبادرت به آزادي متهمان از زندان مي كردند. جمشيدي، به دستگيري 93 نفر از اعضاي اين باند در سراسر كشور اشاره كرد و افزود: 32 متهم در مرحله دادگاه بدوي به 1 تا 22 سال حبس محكوم شدند. سخنگوي قوه قضائيه، فعاليت اين باندها را در استانهاي خراسان، همدان، فارس، خوزستان، قم، زنجان و تهران عنوان كرد.
جمشيدي، به جلسه سران سه قوه، در راستاي مبارزه با مفاسد اقتصادي اشاره كرد و گفت: جلسه سران سه قوه برگزار شد و با توجه به اينكه دبير كل ستاد مبارزه با مفاسد اقتصادي در رياست جمهوري مستقر است، و بر اساس تصميمي كه گرفته شده، بنا شده اطلاع رساني در حيطه كلان بر عهده معاون اول رئيس جمهور، دكتر داوودي باشد، كه به زودي اطلاع رساني لازم صورت خواهد گرفت. وي تصريح كرد: در سطح سه قوه نيز هريك از قوا با توجه به عملكرد خود بنا دارند، اطلاع رساني لازم را در زمينه مبارزه با مفاسد اقتصادي داشته باشند.
سخنگوي قوه قضائيه، بر بحث پيشگيري از جرائم اقتصادي تاكيد كرد و افزود: اين موضوع بايد به طور جامع و به دور از شعار و سياست زدگي دنبال شود تا بتوانيم شاهد تاثيرات مثبت در زمينه امنيت سرمايه گذاري باشيم.
وي همچنين از تشكيل ستادهاي مشترك در راستاي مبارزه با مفاسد اقتصادي در ميان دولت و قوه قضائيه خبر داد.
جمشيدي در ارتباط با پرونده اركيده، كه در ارتباط با فروش 2 هزار واحد مسكوني در شهرري به بيش از 4 هزار نفر است گفت: پرونده اركيده دو قسمت شده، كه بخشي از آن در دادسراي شهرري رسيدگي شده اما بخش ديگر، به دليل اهميت بالا در دادسراي تهران در حال بررسي است. وي تصريح كرد: در صورتي كه قوانين منطبق با ساخت و ساز را رعايت مي كرديم امروز شاهد تشكيل چنين پرونده هايي نبوديم.
سخنگوي قوه قضائيه، در ارتباط با اجراي طرح برخورد با بد حجابي گفت: بر اساس تبصره 638 قانون مجازات هاي اسلامي بي حجابي، اداره كردن و تشويق به فحشاء جرم محسوب مي شود، اما برخي موارد مشاهده شده در خصوص بي حجابي، يك ناهنجاري محسوب مي شود بنابراين اين گونه جرائم بايد تفكيك شود.
جمشيدي گفت: اغلب مواردي كه در خصوص بد حجابي در جامعه مشاهده مي شود جرم نيست و يك ناهنجاري به شمار مي آيد، برخي ديگر نيز جرم محسوب مي شود اما جزء جرائم سبك هستند. سخنگوي قوه قضائيه گفت: بر اساس آمار تا كنون 100 نفر به دليل بد حجابي به مراجع قضائي تحويل داده شده است كه بايد گفت تمامي اين افراد جرم باندي مرتكب نشده اند. وي گفت: مرز بد حجابي و بي حجابي را قانون تعيين نكرده و در قانون كلمه بي حجابي قيد شده است بنابراين تشخيص بي حجاب و بد حجاب بر عهده قاضي است.
جمشيدي، در خصوص تحقيق و تفحص از قوه قضائيه گفت: تحقيق و تفحص حق مجلس شوراي اسلامي است اما در مورد محدوده تحقيق، اختلافاتي وجود دارد. وي گفت: پرونده هاي قضائي قابل تحقيق و تفحص نيستند اما در ساير موارد همچون اداري و مالي مجلس مي تواند وارد عمل شود. خبرنگاري، در خصوص رسيدگي به 8 پرونده اقتصادي مهم در دستگاه قضائي سوال كرد و جمشيدي گفت: در خصوص عملكرد قوه قضائيه در امر مبارزه با جرائم اقتصادي به زودي به صورت تفصيلي توضيحاتي براي خبرنگاران ارائه خواهد شد.
سخنگوي قوه قضائيه، همچنين از دستگيري 5 نفر در مقابل دانشگاه اميركبير در خصوص وقايع اخير اين دانشگاه خبر داد و گفت: توهين به مقدسات در قانون مجازات هاي اسلامي قيد شده و جرم محسوب مي شود لذا در اين ارتباط 5 نفر با دستور قاضي دستگير و بازداشت شدند. وي خاطر نشان كرد: افراد دستگير شده از دانشجويان نبوده اند. جمشيدي همچنين، در خصوص برگزاري دادگاه دانشگاه هاوايي گفت: به دليل بيماري قاضي، سير رسيدگي به پرونده به تاخير افتاد اما بنا شده رسيدگي به اين پرونده در خرداد ماه ادامه يابد.
شوراي فرهنگ عمومي كشور خواستار شد
سازمان ملي جوانان ميزگرد فلسفه حجاب برگزار كند
گروه اجتماعي- به موجب تصويب طرح راهكارهاي اجرايي گسترش فرهنگ عفاف و حجاب توسط شوراي فرهنگ عمومي كشور سازمان ملي جوانان موظف به برگزاري ميزگرد و انجام مناظره در خصوص فلسفه عفاف و حجاب براي جوانان است.
با تصويب اين طرح سازمان ملي جوانان نيز مانند ساير دستگاه ها موظف شد تا با طراحي شيوه هاي كارآمد براي گسترش فرهنگ عفاف و حجاب در حوزه هاي مرتبط با جوانان اقدام كرده و در كنار آن به ايجاد ضوابط مشخص به منظور رعايت عفاف توسط تشكل هاي غير دولتي جوانان و نظارت بر آنان در اين زمينه بپردازد. اين سازمان همچنين حمايت از سازمان ها و انجمن هاي غيردولتي كه در گسترش فرهنگ عفاف و حجاب فعاليت مي كنند را نيز بايد در برنامه خود داشته و به تبيين و معرفي شيوه ها و راهكارهاي مناسب براي ارتباط سالم و پاك جوانان و اهميت زدايي از نماد لباس و آرايش مبتذل به عنوان شيوه اي براي ارتباط بپردازد.
همچنين در كنار اين وظايف تحقيق و مطالعه پيرامون اثرات منفي تأثير فرهنگ فاسد و غير اخلاقي غرب در زندگي اجتماعي و فردي جوانان با همكاري دستگاه هاي ذيربط، مطالعه براي تعيين هنجارهاي روشن در زمينه توسعه فرهنگ عفاف متناسب با علايق جوانان و ارزش هاي جامعه و برنامه ريزي درباره بهينه سازي فرهنگ عفاف در اوقات فراغت با اولويت  اجراي برنامه ها به تفكيك دختران و پسران سه هدف ديگر ترسيم شده براي اين سازمان است.
 اين سازمان موظف است معيار عفاف در انجام پيمايش هاي ملي جوانان را در نظر داشته و گزارش هاي اين پيمايش ها را به دستگاه هاي مرتبط ارائه داده و به آسيب شناسي وضعيت ازدواج جوانان در برنامه هاي مصوب مربوط و ارائه راهكارهاي مناسب براي دستيابي به اهداف مشخص بپردازد.
سازمان ملي جوانان همچنين وظيفه انجام پژوهش هاي كاربردي در خصوص توسعه فرهنگ عفاف و تعيين سهم و نقش هر دستگاه براساس پژوهش هاي انجام شده را نيز در كنار انجام تحقيقات كاربردي در خصوص علل اجتماعي بالا رفتن سن ازدواج و ارائه پيشنهادات مناسب به دستگاه هاي ذيربط براساس وظايف هر دستگاه بر عهده دارد.
يكي ديگر از وظايف اين سازمان ايجاد مراكز مشاوره محلي با كادر مجرب براي اطلاع رساني به خانواده ها و جوانان به صورت حضوري، تلفني و مكاتبه اي و تشويق و تجليل از دختران و پسران نخبه و ممتاز و معرفي افراد نمونه با توجه به الگو بودن آنها در زمينه پوشش و حجاب اسلامي است.
</TEXT>
</DOC>
<DOC>
<DOCID>HAM2-860213-028</DOCID>
<DOCNO>HAM2-860213-028</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
مدير عامل سازمان تامين اجتماعي كشور:
ايران ساده ترينشرايط بازنشستگي را دارد
</TITLE>
<TEXT>


ايسنا: در هيچ كجاي دنيا شرايط بازنشستگي ساده تر از ايران نيست.
داوود مددي،مديرعامل سازمان تأمين اجتماعي، با بيان اين جمله نسبت به شرايط بازنشستگي در كشور هشدار داد.
مددي گفت: در هيچ جاي دنيا شرايط بازنشستگي ساده تر از ايران نبوده و اين در حاليست كه در سال 84 سن اميد به زندگي 72 سال، سن بازنشستگي 50 سال و سنوات كار 28 سال بوده است.
وي با اشاره به قدرت بخش خصوصي ساير كشورها و بيان اين كه بخش اقتصاد دولتي ديگر شكست خورده است، گفت: بايد تمام تلاش خود را براي تقويت بخش خصوصي صرف كنيم؛ چرا كه اكنون عرصه رقابت است.
داوود مددي در مراسم تجليل از كارگران و واحدهاي نمونه سال 85 سازمان تأمين اجتماعي با بيان اين كه سعي مي كنيم خصوصي عمل كرده و در عرصه هاي داراي سودآوري بالا، بهتر وارد شويم، خاطرنشان كرد: از جمله سياستهاي سازمان خروج از صنايع كوچك و ورود به عرصه كلان اقتصادي است.
از جمله ويژگي هاي واحدهاي توليدي نمونه انتخاب شده، ايجاد مشاغل، كسب و كار جديد و مرتبط، توسعه اشتغال و جذب نيروهاي كار بويژه نيروهاي تحصيلكرده، سرمايه گذاري مطلوب در تحقيق، توسعه و نوآوري، رعايت دقيق مقررات و قوانين كار، ارتقاي صادرات و درآمد ارزي حاصل از صادرات، كاهش ضايعات، آموزش منابع انساني، مشاركت كارگران در افزايش بهره وري توليد، استقرار در مناطق كمتر توسعه يافته و بهره گيري از كارگران بومي منطقه بوده است.
گفتني است، ميزان صرفه جويي ناشي از ابتكارات، اختراعات و نوآوري هاي كارگران نمونه كشوري در سال 85 كه در اثر جلوگيري از واردات دستگاهها و خروج ارز، بومي كردن تكنولوژي، جلوگيري از تعطيلي خط توليد، افزايش توليد و جلوگيري از كاهش ضايعات توليد حاصل شده، در آخرين برآورد 4/66 ميليون دلار بوده كه نسبت به سال گذشته(8/44 ميليون دلار)افزايش داشته است.
</TEXT>
</DOC>
<DOC>
<DOCID>HAM2-860213-029</DOCID>
<DOCNO>HAM2-860213-029</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
نماد جديد سازمان بهزيستي رونمايي شد
</TITLE>
<TEXT>
گروه اجتماعي- نماد(آرم)جديد سازمان بهزيستي كشور در پنجمين همايش سراسري مديران كل بهزيستي رونمايي شد.
در طراحي نماد جديد سازمان بهزيستي به نقش و ماهيت اين سازمان در كشور توجه شده است.
به گزارش ايسنا آرم جديد سازمان بهزيستي كشور كه به منظور ارائه تصوير واحد و معرفي هر چه بيشتر خدمات و مأموريت هاي اين سازمان در قالب آرم متحد و يك شكل طراحي شده است، در پنجمين همايش سراسري مديران كل بهزيستي، در استان گلستان رونمايي شد.
سازمان بهزيستي كشور از سال گذشته فراخواني براي طراحي آرم جديد اين سازمان منتشر كرد و در اين فراخوان از طراحان درخواست شد، اين آرم علي رغم رعايت اصول تخصصي مانند سادگي و قابليت استفاده در موقعيتهاي مختلف، نشأت گرفته از ماهيت سازمان بهزيستي طراحي شده و بهتر زيستن را هدف غايي خود قرار دهد.
بر اين اساس آرم نشان دهنده آسيبهاي اجتماعي، حذف و مقرر شد اين آرم نمادي از زندگي و سلامتي باشد و همچنين رعايت مفاهيم ناب فرهنگ اسلامي  و ايراني و همچنين نمايش انسجام در طراحي و در عين حال تنوع فعاليتها و مأموريت هاي سازمان بهزيستي به طراحان آن سفارش شد.
در نهايت با بهره گيري از اساتيد برجسته گرافيكي، آرمي مشتمل بر گرافيك دوازده كلمه به كه معرف كلمه اول و دوم بهزيستي است، طراحي شد.
در آرم كنوني كه امروز آيين رونمايي آن برگزار شد، چرخش كلمات به به صورت دايره و بيانگر انسجام، وحدت و جامعيت خدمات بهزيستي است و تصوير فضايي دروني آرم از چرخش كلمه به فرم گرافيكي، خورشيد را تداعي مي كند كه سمبل زندگي و بيانگر اميد است.
</TEXT>
</DOC>
<DOC>
<DOCID>HAM2-860213-030</DOCID>
<DOCNO>HAM2-860213-030</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
برگزاري همايش جانبازان شيميايي با ضايعات چشمي
</TITLE>
<TEXT>
گروه اجتماعي نخستين همايش فرهنگي پزشكي جانبازان شيميايي با ضايعات چشمي 24 تا 28 ارديبهشت برگزار مي شود.
به گزارش اداره كل روابط عمومي و امور بين الملل بنياد شهيد و امور ايثارگران، محمد سروش، رئيس پژوهشكده فني مهندسي و علوم پزشكي جانبازان گفت: در اين همايش بيش از 200 نفر از جانبازان شيميايي با ضايعات شديد چشمي و اغلب داراي ضايعات شديد پوستي و ريوي به همراه خانواده هايشان حضور دارند.
وي افزود: هم اكنون ضايعات چشمي جانبازان شيميايي به 3 دسته خفيف، متوسط و شديد تقسيم مي شود و هر جانبازي كه احساس مشكل و ناراحتي داشته باشد، مي تواند بدون محدوديت به پزشك سلامت خود مراجعه و تحت درمان قرار گيرد.
سروش ادامه داد: جانبازان شيميايي با ضايعات چشمي، هر شش ماه يكبار ويزيت مي شوند كه در اين زمينه هيچ محدوديتي وجود ندارد.
</TEXT>
</DOC>
<DOC>
<DOCID>HAM2-860213-031</DOCID>
<DOCNO>HAM2-860213-031</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
برگزاري جشنواره ادبي پيامبر اعظم ص، خورشيد آفرينش
</TITLE>
<TEXT>
گروه اجتماعي- جشنواره ادبي دانش آموز و دبيران شاعر با عنوان پيامبر اعظم(ص)، خورشيد آفرينش، از 17 تا 20ارديبهشت برگزار مي شود.
منوچهر عليپور، دبير بيست و يكمين جشنواره ادبي دانش آموزان و دبيران شاعر گفت: رويكرد اصلي اين جشنواره، شناسايي معلمان و دبيران شاعر است.
كارشناس مسئول پژوهش و فعاليت هاي ادبي وزارت آموزش و پرورش ويژگي اين همايش را معرفي بيشتر شعر آييني عنوان كرد و افزود: اغلب آثار نيز در مدح و منقبت پيامبر اعظم(ص)و ائمه اطهار(ع)است. وي اظهار كرد: در اين دوره 400 نفر از دبيران و دانش آموزان شاعر در كنار شاعران برجسته كشور، آثار خود را قرائت مي كنند.
به گفته عليپور حدود 1500 اثر توسط بيش از 500 معلم و دانش آموز به دبيرخانه همايش رسيده كه از اين ميان 191نفر دبير مرد، 124نفر دبير زن، 134نفر دانش آموز دختر و 54 نفر دانش آموز پسر بودند. وي افزود: طي روزهاي 18 و 19 ارديبهشت نيز برنامه شعرخواني دانش آموزان و دبيران شاعر در سالن اجتماعات حرم مطهر حضرت فاطمه معصومه(ص)و مسجد جمكران برگزار خواهد شد.
عليپور در پايان گفت: ازآثار برگزيده پس از بررسي صاحب نظران و كارشناسان در روز پاياني اين جشنواره، تقدير مي شود.
</TEXT>
</DOC>
<DOC>
<DOCID>HAM2-860213-032</DOCID>
<DOCNO>HAM2-860213-032</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
مديركل دفتر آموزش و پرورش عشاير:
91 درصد مدارس عشايري مختلط هستند
</TITLE>
<TEXT>


ايسنا: 91درصد مدارس عشايري به صورت مختلط اداره شوند.
مديركل دفتر آموزش و پرورش عشاير كشور گفت: 11درصد نيروهاي آموزشي عشاير، سرباز معلم و 18درصد حق التدريس پاره وقت هستند و اين امر سبب شده است 91درصد مدارس عشايري به صورت مختلط اداره شوند.
لطف الله عباسي با اشاره به اين كه هم اكنون در كشور 176هزار و 332 دانش آموز عشاير در 5 هزار و 963 واحد آموزشي و 140واحد شبانه روزي مشغول به تحصيل هستند، افزود: از اين تعداد 125هزار و 726 نفر در مقطع ابتدايي، 37 هزار و 86 نفر در راهنمايي و 13هزار و 521 نفر در مقطع متوسطه تحصيل مي كنند.
به گفته وي دانش آموزان دوره هاي مختلف تحصيلي عشاير كشور در 6 هزار و 103 آموزشگاه، 2 هزار چادر، شماري در كانكس و 53درصد در 3هزار و 200 مدرسه سيار و نيمه سيار تحصيل مي كنند.
عباسي يادآور شد: از تيرماه سال 78 با ايجاد تشكيلات جديد، آمار 119هزار نفري دانش آموزان عشاير كشور با رشد 48درصدي به 176هزار و 332 نفر رسيد.
وي افزود: بيش از 100 برنامه و طرح در سه حوزه پوشش تحصيلي، كيفيت بخشي، مسايل فرهنگي و هنري در حوزه آموزش و پرورش عشاير اجرا شده است.
</TEXT>
</DOC>
<DOC>
<DOCID>HAM2-860213-033</DOCID>
<DOCNO>HAM2-860213-033</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
مديركل امور اتباع خارجي وزارت كشور اعلام كرد:
حمايت از مهاجرين، برخورد با اتباع غيرمجاز
</TITLE>
<TEXT>


گروه اجتماعي - شماري از افغانها در اعتراض به آنچه اخراج اجباري پناهجويان افغان از ايران عنوان كردند، در برابر وزارت خارجه افغانستان و سفارت ايران در كابل، تجمع كردند.
در همين زمينه، احمد حسيني، مديركل امور اتباع و مهاجرين خارجي وزارت كشور در گفت و گو با ايسنا اذعان كرد: متأسفانه افغانها طرح اخراج اتباع غيرمجاز را با خروج داوطلبانه اتباع مجاز، اشتباه گرفته اند و اين درحالي است كه اخراج از ايران به هيچ وجه شامل اتباع مجاز نمي شود.
وي ضمن اشاره به اعتراضات صورت گرفته در افغانستان در واكنش به طرح خروج اتباع غيرمجاز تصريح كرد: طرح خروج اتباع غيرمجاز افغان هيچ ارتباطي با خروج داوطلبانه اتباع مجاز افغان كه از سالهاي گذشته ادامه داشته، ندارد و 925هزار افغان مجاز در ايران، نبايد نگران باشند.
حسيني با بيان اين كه وزارت كشور طرح خروج اتباع غيرمجاز را پس از چندين ماه برنامه ريزي و كار كارشناسي و هماهنگي با سفارت افغانستان در ايران آغاز كرده است، افزود: اين طرح جديد نيست و دستگيري و اخراج اتباع غيرمجاز(افغان و غيرافغان )در سالهاي گذشته نيز متداول بوده است.
حسيني ادامه داد: طي سالهاي گذشته جمعيت افغانهاي غيرمجاز در ايران به صورت قابل توجهي افزايش يافته و تا مرز 5/1ميليون نفر هم رسيده و اختلالات ناشي از حضور اين تعداد افغان بخصوص در بازار كار، ديگر براي كشور ايران قابل تحمل نبود، از همين رو دولت تصميم گرفت اين بار با برنامه اي سازماندهي شده طرح را اجرا كند.
مديركل امور اتباع وزارت كشور با بيان اين كه از 15بهمن ماه سال گذشته به افغانها براي خروج خود انگيخته تا مهلت مقرر هشدار داده بوديم، اذعان كرد: متأسفانه برداشت افغانها در اين كشور از طرح اخير ايران درست نيست و ايران همچنان به تعهداتي كه در مورد اتباع مجاز به دولت افغانستان و كميسارياي عالي پناهندگان سازمان ملل براي بازگشت داوطلبانه آنها دارد، وفادار است و در چارچوب قرارداد سه جانبه به كار خود ادامه مي دهد.
وي خاطرنشان كرد: حق قانوني هر كشوري است تا با افرادي كه به صورت غيرقانوني وارد آن كشور مي شوند، طبق قانون برخورد كند.
مديركل امور اتباع و مهاجرين خارجي وزارت كشور تصريح كرد: دولت ايران به هيچ وجه قصد برخورد با اتباع قانونمند را ندارد.
حسيني با يادآوري اين كه افغانهاي غيرمجاز هنوز هم مي توانند با مراجعه به مركز اعلام شده به صورت داوطلبانه از ايران خارج شوند، گفت: در ابتدا قرار بود تنها 45روز براي بازگشت داوطلبانه فرصت اختصاص دهيم اما مهلت همچنان ادامه دارد.
وي ادامه داد: افغانهاي غيرمجاز در صورت عدم مراجعه خودانگيخته توسط نيروي انتظامي دستگير و اخراج مي شوند.
مديركل امور اتباع و مهاجرين خارجي وزارت كشور همچنين با اعلام اين كه از ابتداي طرح تا كنون50هزار مهاجر غيرقانوني به صورت خودانگيخته از كشور خارج شده اند، افزود: همچنين از ابتداي طرح تا كنون 45هزار تبعه افغان ديگر توسط نيروي انتظامي دستگير و به افغانستان عودت داده شده اند و به عبارتي حدود 100 هزار نفر از اتباع افغان حاضر در ايران كم شده است.
گفتني است اين اعتراض پس از آن صورت گرفت كه رئيس پليس مهاجرت و اتباع خارجه ايران از دستگيري 20هزار تبعه غيرمجاز افغان در سه روز نخست اجراي طرح ساماندهي اتباع غيرقانوني افغان در كشورمان خبر داده بود و البته همانجا نيز تأكيد شده بود كه اتباع داراي گذرنامه رسمي صادره از سوي دولت افغانستان كه با ويزاي قانوني از مبادي رسمي كشور وارد ايران شده اند، تبعه قانوني محسوب شده و اين افراد تا پايان مدت اقامت تعيين شده، امكان حضور در ايران را دارند.
همچنين روابط عمومي وزارت كشور شب گذشته به دنبال اظهارات سخنگوي وزارت كشور افغانستان مبني بر نگراني از طرح اخراج اجباري مهاجران افغان در اطلاعيه اي اعلام كرد: طرح اخراج اجباري اتباع افغان كه از ارديبهشت ماه سال جاري آغاز شده، مربوط به اتباع غيرمجاز افغاني و نه مهاجران افغان داراي مدارك معتبر، است.
در اين اطلاعيه آمده است: اتباع غيرمجاز افغان بدون در دست داشتن اسناد و از طريق غيرقانوني وارد كشور شده اند و بديهي است هر كشوري در مورد حضور اتباع غيرمجاز در سرزمين خود كه داراي تبعات گوناگون سياسي، اجتماعي، اقتصادي، امنيتي و... است، حساسيت دارد.
روابط عمومي وزارت كشور همچنين در اين اطلاعيه تأكيد كرده است: پيش از برنامه ريزي و اجراي اين طرح، هماهنگي هاي لازم با دولت افغانستان از جمله وزراي كشور و خارجه اين كشور به عمل آمده و ايران همواره به گرمي از مهاجران افغان كه در كشورمان زندگي كرده اند، استقبال و در حيطه هاي گوناگون اجتماعي و اقتصادي از آنها حمايت كرده است. همچنين علاوه بر سرشماري اين مهاجران به آنها فرصت كافي داده شده است تا با مراجعه به مراكز اعلام شده و ارائه مدارك مورد نياز، نسبت به تكميل اطلاعات و دريافت مدارك شناسايي معتبر اقدام كنند.
بديهي است با اين تدابير ساير افغانها به عنوان اتباع غيرمجاز شناخته شده و مشمول طرح اخراج هستند و ايران همانند گذشته نسبت به حمايت از حقوق برادران مهاجر افغان اهتمام كامل خواهد داشت.
</TEXT>
</DOC>
<DOC>
<DOCID>HAM2-860213-034</DOCID>
<DOCNO>HAM2-860213-034</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
سازمان بهزيستي راه اندازي مي كند
خانه هاي نيمه راه براي معتادان در حال ترك
</TITLE>
<TEXT>
گروه اجتماعي- يكي از مشكلات معتادان در حال بهبود اسكان در محل مناسب است.
اين گزارش حاكي است با توجه به اينكه نگهداري اين گروه از معتادان در خانه و كنار ساير اعضاي خانواده سختي هاي زيادي را همراه دارد، اغلب خانواده ها از نگهداري اين گروه ناتوانند، از سوي ديگر در دسترس نبودن معتادان براي نظارت و پيگيري درمان نيز كار گروه درماني را با مشكلات زيادي روبه رو مي كند.
سازمان بهزيستي كشور براي حل اين معضل سعي در ايجاد مكان هاي مناسبي براي اقامت معتادان دارد.
در همين رابطه فريد براتي سده، مديركل دفتر پيشگيري و درمان اعتياد سازمان بهزيستي، به خبرگزاري ايلنا گفت: معتاداني كه قصد ترك اعتياد خود را دارند، اما خانواده   ژاي ندارند، در خانه ژهاي نيمه ژراه ساماندهي مي ژشوند.
براتي در توضيح بيشتر اين خانه ها گفت: اين خانه ژها به مراكز دولتي وصل هستند و معتادان مي ژتوانند شب در اين مراكز سر كنند.
وي افزود: يكي از برنامه ژهاي سازمان بهزيستي در آينده، ارائه خدمات مالي به معتاداني است كه توان پرداخت هزينه ژهاي دريافت متادون را ندارند.
به گفته مدير كل دفتر پيشگيري و درمان اعتياد سازمان بهزيستي طرح جامع پيشگيري از اعتياد و ارائه خدمات در جهت كاهش آسيب هاي اجتماعي اعتياد همزمان با طرح جمع آوري معتادان خياباني بوسيله نيروي انتظامي از اول خرداد ماه اجرا مي شود.
اجراي اين طرح در تهران اول خرداد و در 10 استان ديگر اول تير ماه آغاز مي ژشود.
براتي با اشاره به اينكه اجراي اين طرح نيازمند برخي تمهيدات است، خاطرنشان كرد: اختصاص اعتبار و اختيارات و همچنين ارائه متادون به تمام مراكز ترك اعتياد سازمان بهزيستي از جمله اين تمهيدات است.
به گفته براتي، معتادان به دو دسته تفريحي و تزريقي تقسيم مي ژشوند كه بر اساس تحقيقات صورت گرفته، جمعيت معتادان تزريقي كمتر اما مشكلات آنها عميق ژتر است.
بر اساس آمارهاي به دست آمده 5/12 درصد جمعيت معتادان را معتادان تزريقي پرخطر تشكيل مي ژدهند. اگر دو ميليون معتاد در كشور وجود داشته باشد 250 تا 300 هزار نفر از آنان را معتادان پرخطر تشكيل مي ژدهند.
مديركل دفتر پيشگيري و امور اعتياد سازمان بهزيستي خاطرنشان كرد: براساس آمارهاي اعلام شده، حداكثر 20 درصد معتادان براي درمان مراجعه مي ژكنند كه بر اين اساس در ايران 300 هزار معتاد به درمان خود اهميت مي ژدهند.
وي با اشاره به برنامه سازمان بهزيستي براي كاهش اعتياد گفت: استفاده از شبكه و ظرفيت ژهاي موجود و همچنين افزايش ظرفيت ژها براي پوشش معتادان از جمله طرح ژهاي سازمان بهزيستي است.
براتي، با انتقاد از عدم حمايت وزارت بهداشت از مراكز ترك اعتياد سازمان بهزيستي خاطرنشان كرد: سازمان بهزيستي 71 مركز ترك اعتياد با متادون دارد كه وزارت بهداشت تنها به 27 مركز متادون توزيع مي ژكند.
مديركل دفتر پيشگيري و امور اعتياد سازمان بهزيستي افزود: سازمان بهزيستي با داشتن 600 مركز ترك اعتياد كه از حمايت دولتي برخوردار باشند، مي ژتواند معتادان زيادي را تحت پوشش قراردهد.
وي با اشاره به اينكه برخي خدمات ترك اعتياد كافي نيست، گفت: تنها سم ژزدايي براي درمان اعتياد كافي نيست، بلكه بايد حمايت ژهاي اجتماعي، خانوادگي و روانشناسي نيز به معتادان ارائه شود، اما اين مباحث جزء حلقه ژهاي مفقوده در كار درمان هستند.
براتي تصريح كرد: در اين طرح، تيم ژهاي اجتماعي براي آموزش خانواده ژهاي معتادان و توانمندسازي و مراقبت ژهاي اجتماعي نيز درنظر گرفته شده است.
چهار مركز درمان اعتياد با روش mmt
ازسوي ديگرمعاون درمان دانشگاه علوم پزشكي شهيد بهشتي با بيان اين كه يكي از معضلات موجود در درمان بيماران وابسته به مواد مخدر، هزينه سنگين آن است و مطابق تحقيقات متعدد، فقر اقتصادي عامل مهم گرايش به سوء مصرف مواد است، اعلام كرد: به همين منظور دانشگاه علوم پزشكي شهيد بهشتي اقدام به افتتاح چهار مركز درمان اعتياد به روش mmt در بخش هاي دولتي كرد.
دكتر محمدعلي امام هادي معاون درمان دانشگاه علوم پزشكي شهيد بهشتي با بيان اين مطلب گفت: احداث مراكز درمان اعتياد در بخش هاي دولتي مي تواند كمك بسيار مهمي در اين راستا باشد. دانشگاه علوم پزشكي شهيد بهشتي افتخار دارد تا به عنوان پيشگام در ارائه خدمات دولتي براي قشر محروم و مستضعف، افتتاح چهار مركز درمان اعتياد به روش mmt را در مراكز دانشگاهي خود اعلام كند.
وي درباره درمان اعتياد به روش mmt اظهار داشت: ترك اعتياد به روش مذكور از جمله روش هاي بسيار مؤثر در ترك وابستگي به مواد مخدر بوده كه در حال حاضر در غالب كشورهاي دنيا كاربرد دارد.
دكتر امام هادي ادامه داد: اين روش با استفاده از تجويز قرص و يا شربت متادون به تدريج فرد را از وابستگي به مواد مخدر رهايي مي دهد. با توجه به قيمت بالاي متادون در بازار سياه، اين روش ترك در مراكز غيردولتي عليرغم مؤثر بودن آن چندان رايج نيست.
وي افزود: روش ترك اعتياد mmt به ويژه در افرادي كه سوابق متعدد شكست درماني دارند و نيز در معتادان تزريقي مؤثرتر است. اين روش در مراكز دولتي با هزينه اي بسيار ناچيز انجام مي شود.
معاون درمان دانشگاه علوم پزشكي شهيد بهشتي خاطرنشان كرد:  در حال حاضر چهار مركز درماني حوزه دانشگاه مذكور به ترتيب در بيمارستان شهيد اشرفي اصفهاني(تهران، چهار راه مولوي)، بيمارستان شهيد مفتح(ورامين، ميدان رازي، بلوار امام رضا(ع))، بيمارستان زعيم(پاكدشت، اول شريف آباد)و بيمارستان امام خميني(ره)(فيروزكوه، ميدان راه آهن)آمادگي كامل براي ارائه كليه خدمات درماني و مشاوره اي به منظور ترك اعتياد را دارا مي باشند.
به زودي با تمهيدات انديشيده شده چهار مركز ديگر نيز در حوزه اين دانشگاه به ارائه خدمات ترك اعتياد خواهند پرداخت.
</TEXT>
</DOC>
<DOC>
<DOCID>HAM2-860213-035</DOCID>
<DOCNO>HAM2-860213-035</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
همزمان با روز معلم برگزار شد
تجمع صنفي معلمان در تهران
</TITLE>
<TEXT>


گروه اجتماعي- همزمان با روز معلم، جمعي از معلمان در اعتراض به اجرا نشدن لايحه نظام هماهنگ پرداخت، و مشكلات صنفي خود، صبح ديروز در مقابل سازمان آموزش و پرورش شهر تهران تجمع كردند.
براساس اين گزارش، حدود3 هزار معلم حاضر در اين تجمع خواستار رسيدگي به حل مشكلات خود شدند.
معلمان در اين تجمع با در دست داشتن پارچه نوشته ها و سر دادن شعارهايي در باره مسائل صنفي، خواهان اجراي نظام هماهنگ پرداخت و رسيدگي به مشكلات خود بودند.
يك معلم در گفت وگو با همشهري با تاكيد بر صنفي بودن تجمع معلمان اظهار كرد: معلمان خواهان اجراي نظام هماهنگ پرداخت حقوق هستند.
وي افزود: ما مي خواهيم بدانيم كه نظام پرداخت پلكاني حقوق معلمان برمبناي چه قانوني انجام مي شود.
يكي ديگر از معلمان نيز گفت: ما فقط به دنبال حل مسايل و مشكلات صنفي هستيم و وزير آموزش و پرورش بايد اين موضوع را به جد پيگيري كند و دادن وعده دردي از معلمان دوا نمي كند.
در همين حال وزير آموزش و پرورش معتقد است با افزايش منزلت معلمان، مشكلات معيشتي آنان حل مي شود.
محمود فرشيدي در آيين تجليل از معلمان نمونه شهر تهران در اردوگاه شهيد باهنر گفت:  دليل بسياري از نابساماني ها ناآگاهي افراد نسبت به مقام علم و معلم است.
وي افزود: اگر به معلمان ثروت دنيا را دهند ولي منزلت نداشته باشند هيچ معلمي راضي نخواهد بود.
فرشيدي با اشاره به اين موضوع كه در نظرسنجي ها محبوب ترين قشر جامعه معلمان هستند، گفت: بايد شأن، مرتبه و جايگاه معلم را ارتقا دهيم.
وي افزود: در سال گذشته 10 درصد فوق العاده جذب معلمان بيشتر از ساير كاركنان دولت بود كه امسال نيز تمهيدات خوبي براي معلمان انديشيده شده است.
آزادي معلمان بازداشت شده
از سوي ديگر سخنگوي قوه قضاييه از آزادي معلمان بازداشت ژشده خبر داد.
عليرضا جمشيدي در جمع خبرنگاران در مورد معلمان بازداشت ژشده، گفت: اميدواريم در روزهاي آينده و به ميمنت روز معلم، شاهد آزادي اين معلمان باشيم. البته قرارهاي بازداشت اين معلمان در شرف تبديل به قرارهاي ديگري است تا مقدمات آزادي آنها فراهم شود.
سخنگوي قوه قضاييه در مورد اتهامات معلمان بازداشت ژشده،  ژگفت: عمده اتهامات آنها، جرايم عليه امنيت است.
صدور احكام افزايش حقوق
همچنين رئيس آموزش و پرورش شهر تهران از صدور احكام افزايش حقوق معلمان تهراني خبر داد.
علي اصغر يزداني گفت: افزايش حقوق معلمان از اين ماه اعمال مي شود.
</TEXT>
</DOC>
<DOC>
<DOCID>HAM2-860213-036</DOCID>
<DOCNO>HAM2-860213-036</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
تحصيل اجباري براي زندانيان بي سواد
</TITLE>
<TEXT>
گروه اجتماعي - به منظور كمك به هزينه تحصيل زندانيان در دوره آموزش عالي و آموزش از راه دور زندانيان و تهيه كتاب براي آنان، سازمان زندان ژها نسبت به جمع ژآوري كمك ژهاي مردمي براي ادامه تحصيل اين افراد اقدام مي ژكند.
منصور مقاره ژعابد، مديركل امور فرهنگي سازمان زندان ژها و اقدامات تأميني كشور، ژ گفت: شماره حساب 2990 بانك ملي به نام انجمن حمايت از زندانيان، ويژه كمك به تحصيل زندانيان براي جمع ژآوري اين كمك ژها افتتاح شده است.
وي افزود: افراد خير و نيكوكار مي ژتوانند با مراجعه به شعب مختلف بانك ملي نسبت به كمك به ادامه تحصيل زندانيان اقدام كرده و منابع مورد نظر خود را به اين حساب واريز كنند.
مقاره ژعابد با اشاره به اينكه كمك به تحصيل زندانيان موجب اصلاح و تربيت آنان خواهد شد، خاطرنشان كرد: بخش قابل توجهي از زندانيان كم ژسواد يا بي ژسواد هستند و اين امر نشان مي ژدهد كه كم ژسوادي يكي از شاخص ژهاي بروز بزهكاري محسوب مي ژشود.
مديركل امور فرهنگي سازمان زندان ژها و اقدامات تأميني كشور ژ گفت: سازمان زندان ژها شرايطي را فراهم كرده كه امكان تحصيل از دوره نهضت سوادآموزي تا آموزش عالي براي زندانيان فراهم شود. وي يادآور شد: در بحث آموزش و پرورش سازمان زندان ژها با تشكيل مجتمع ژژهاي آموزشي و شبانه ژروزي و با برگزاري امتحانات متفرقه و يا سيستم آموزش از راه دور اين امر مهم را انجام دهد.
مقاره ژعابد تصريح كرد: سازمان زندان ژها از تمام ظرفيت ژهاي آموزش عالي براي ادامه تحصيل زندانيان استفاده كرده است تا زندانيان به عالي ژترين سطح آموزش دست يابند.
مديركل امور فرهنگي سازمان زندان ژها و اقدامات تأميني كشور ژ، با تاكيد بر اينكه آموزش كلاسيك و رسمي موجب آگاهي و اتخاذ تصميم درست از سوي زندانيان مي ژشود، افزود: تحصيل زندانيان و آموزش آنان موجب تغيير نگرش و ايجاد رفتار صحيح در اين افراد خواهد شد.
وي گفت: زندانيان معمولاً توانايي پرداخت هزينه تحصيل خود را ندارند و مردم مي ژتوانند با كمك ژهاي خود به حل اين معضل، كمك كنند.
مقاره ژعابد با اشاره به اينكه تحصيل و آموزش براي تمام زندانيان بي ژسواد اجباري است، افزود: در كانون ژهاي اصلاح و تربيت با راه ژاندازي مجتمع ژهاي آموزشي امر آموزش و تحصيل زندانيان مورد توجه قرار گرفته و در زندان ژهاي بزرگسال نيز زمينه سوادآموزي زندانيان فراهم شده است.
مديركل امور فرهنگي سازمان زندان ژها و اقدامات تاميني كشور ژ از تدريس كتاب جديد ويژه زندانيان و متناسب با شرايط آنان در زندان ژها خبر داد و خاطرنشان كرد: با همكاري سازمان نهضت سوادآموزي، كتاب ويژه ژاي براي آموزش سوادآموزان در زندان ژها تدوين شده كه به طور كامل متناسب با شرايط اين افراد است.
وي يادآور شد: از آنجا كه در كتاب جديد مسائل مبتلا به زندانيان مطرح شده، قطعاً در آنان تاثير قابل توجهي خواهد گذاشت و موجب اصلاح رفتار آنان مي ژشود.
</TEXT>
</DOC>
<DOC>
<DOCID>HAM2-860213-037</DOCID>
<DOCNO>HAM2-860213-037</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
معدل ديپلمه هاي سال 84 به بعد در كنكور لحاظ مي شود
</TITLE>
<TEXT>
گروه اجتماعي- تنها معدل ديپلمه هاي سال 84 به بعد تا 15درصد در نمره پذيرش داوطلبان كنكور تاثير دارد.
معاون سازمان سنجش در اين باره گفت: تاثير معدل در پذيرش دانشجو فقط مختص ديپلمه هاي سال هاي 84، 85 و 86 است و معدل داوطلباني كه سال هاي قبل ديپلم گرفته اند در نمره كنكور آنها لحاظ نمي شود.
ابراهيم خدايي افزود: نتيجه كنكور 85درصد در پذيرش داوطلبان كنكور و معدل ديپلم تا 15درصد در نمره پذيرش داوطلبان كنكور تأثير دارد.
وي به فارس گفت: امسال نيز همانند سال گذشته پس از آزمون سوالات و كليد آن ها روي سايت سازمان سنجش قرار مي گيرد، اظهار كرد: لحاظ معدل در پذيرش دانشجو شامل 50درصد از داوطلبان امسال كنكور مي شود چرا كه 50درصد از داوطلبان پشت كنكوري هستند.
به گفته وي معدل داوطلبان كنكور 86 از وزارت آموزش و پرورش استعلام شده است.
اساسنامه جديد المپياد علمي
همچنين معاون تحقيقات آزمون و ارزشيابي آموزشي سازمان سنجش در اين باره گفت: اين اساسنامه كه توسط سازمان سنجش تنظيم شده در صورت تصويب در شوراي عالي انقلاب فرهنگي اجرا مي شود.
محمد محمدي اقدم افزود: امكان استفاده از بورس هاي تحصيلي، امكان قبولي دانشجويان سال سوم در كارشناسي ارشد، امكان ادامه تحصيل در مقاطع كارشناسي ارشد يا دكتراي پيوسته مشروط بر اخذ پذيرش از دانشگاه و معافيت دائم از خدمت نظام وظيفه به 15 نفر اول هر رشته در مرحله نهايي برخي از تسهيلات اين اساسنامه است.
دبير اجرايي دوازدهمين المپياد علمي دانشجويي كشور با اشاره به تسهيلات برگزيدگان المپيادهاي دانشجويي به ايسنا گفت:  نخبگان خواهان فرصتهاي شغلي متناسب با توانمندي هاي خود هستند نه تسهيلات مالي، بنابراين بايد با ارائه راهكارهاي مناسب بستر لازم را براي فعاليتهاي علمي آنان ايجاد كرد. البته مواردي مانند معافيت نظام وظيفه و اعطاي بورس تحصيلي در مقاطع بالاتر نيز از ديگر موارد مي تواند باشد.
</TEXT>
</DOC>
<DOC>
<DOCID>HAM2-860213-038</DOCID>
<DOCNO>HAM2-860213-038</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
رئيس پليس مهاجرت خبر داد
نصب سيستم جديد مكانيزه كنترل گذرنامه
</TITLE>
<TEXT>


گروه اجتماعي - به منظور تطبيق مشخصات فرد با اطلاعات مندرج و پيشگيري از جعل احتمالي گذرنامه، نخستين سيستم جديد مكانيزه كنترل گذرنامه در مرز زميني شلمچه نصب شد.
سردار سرتيپ دوم پاسدار محمدتقي رهنما رئيس پليس مهاجرت اتباع بيگانه نيروي انتظامي با بيان اينكه، سيستم مكانيزه كنترل گذرنامه، داراي قابليت بررسي 30 ثانيه اي توسط سيستم است افزود: همزمان با نصب نخستين سيستم جديد مكانيزه كنترل گذرنامه در مرز زميني شلمچه در هفته گذشته، مرز هوايي اهواز نيز به ديگر مرزهاي هوايي مجهز به اين سيستم پيوست.
رئيس پليس مهاجرت و اتباع بيگانه نيروي انتظامي جمهوري اسلامي ايران همچنين پيرامون طرح طرد اتباع بيگانه غيرمجاز كه از ابتداي ارديبهشت ماه جاري آغاز شده، اظهار داشت: طرح براساس برنامه از پيش تعيين شده پيش مي رود و تا به حال اتباع بيگانه غيرمجاز شناسايي، دستگير و به اردوگاه هاي زير نظر وزارت كشور انتقال داده شده اند.
وي تصريح كرد: در صورتي كه هريك از نهادهاي عضو شوراي هماهنگي اتباع بيگانه، وظيفه خويش را به درستي انجام دهند، مشكلي در خصوص انتقال مهاجران غيرقانوني وجود نخواهد داشت.
بنابر آمار اعلام شده، با اجراي طرح طرد اتباع بيگانه غير مجاز كه با همكاري وزارت كشور و امور خارجه انجام مي شود، تاكنون نزديك به 300 هزار نفر از آنها از كشور طرد شده اند.
</TEXT>
</DOC>
<DOC>
<DOCID>HAM2-860213-039</DOCID>
<DOCNO>HAM2-860213-039</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
با مردم
9 تا 12 به استثناءروزهاي تعطيل
</TITLE>
<TEXT>
چوب و پياز 1500 توماني!
@ لابد ضرب المثل معروف چوب و پياز را شنيده ايد، حالا شده حكايت مشتركين تلفن همراه كه وقتي براي جبران اشتباه محاسبه شركت مخابرات به دفاتر تلفن همراه مراجعه مي كنند، هم آن 200تومان هزينه صدور قبض جديد را مي گيرند و هم 1500 تومان مي كشند روي صورتحساب هزينه مكالمات! استدعا دارم روابط عمومي شركت مخابرات حداقل درباره اين 1500 تومان، توضيح قانع كننده اي مرقوم دارد.
امين. پ- تهران
نوعي دلواپسي!
وفور برنج پاكستاني در بازارهاي گيلان، اين دلواپسي را هم پيش آورده كه مبادا روي گويش قشنگ گيلكي تأثير بگذارد و همشهريان ما، گيلكي را با چاشني پاكستاني ادا كنند!
سليماني- رشت
15 سال گذشت...!
روزي كه با يك وانت قشنگ و رنگارنگ به محله ما آمدند و بسته هاي كاغذ باطله را از ما مي گرفتند، اميد تازه اي پيدا كرديم و به خودمان گفتيم درخت كمتري قطع مي شود. اما آنها ديگر نيامدند. اين خاطره مربوط به 10 سال پيش است و ما هنوز منتظريم شهرداري تهران، دوباره اين رسم نيكو را از سر بگيرد تا كاغذ كه به بهاي نابودي درختان تهيه مي شود، از زباله  جدا و به چرخه توليد بازگردد.
كريمي- تهران
پيرمردي را ديدم...
پيرمردي را ديدم كه آجرهاي باستاني را بار الاغش كرده و به منزل مي برد. گفتم مي داني، اينها ميراث فرهنگي اند، پاسخ داد: اولاًبه امان خدا رها شده اند، ثانياً، قيمت آجر سر به فلك زده، به جاي اين حرف ها برو، مصالح فروشان را نصيحت كن!
نعيم خواه- انديمشك
اختلاط پيكان و پژو در خط توليد!
در خط توليد خودرو ممكن است هزار جور اتفاق بيفتد و از جمله، روي رادياتور پژو، در رادياتور پيكاني ببندند! اما وقتي اين اشتباه كوچولو تبديل به مسئله مي شود كه نمايندگي فروش، به شما بگويد هزينه اش را بده تا روي رادياتور ماشينت، در پژويي بگذارم! قبول كنيم كه هدف ما تأمين رضايت شماست !
زارعي- تهران
ما را هم خبر كن!
@ مي گفت، چرا گزهاي اصفهان آن استقامت سابق را ندارند و پيش از آنكه به زير دندان آيند با بخار دهان آب مي شوند گفت: آن گزهاي مقاوم با گز انگبين عمل مي آمدند اگر شما سراغ داشتي، ما را هم خبر كن!
فدايي- اصفهان
وفور ماست در شهرك اكباتان! 
به تازگي توزيع كنندگان شير در شهرك اكباتان زحمت خريد ماست را از روي دوش خانواده ها برداشته اند. چون تا شير را در خودروهاي بدون يخچال به مغازه ها برسانند و از آنجا به دست مشتري برسد، خود به خود ترش شده است! اما براي جلوگيري از توليد ماست اضافي و ركود بازار اين محصول، بهتر است روي خودروها يخچال نصب كنند.
محمدي- تهران، شهرك اكباتان
در فهرست آثار باستاني!
محض اطلاع سازمان محترم تربيت بدني، عرض مي كنم كه اگر قرار است استاديوم ورزشي شهر انديشه، در فهرست ميراث هاي تاريخي ثبت شود ما را نيز خبر كنند، تا همچنان چشم انتظار افتتاح اين استاديوم نباشيم.
فن- شهر انديشه
به گرد قيمت ها هم نمي رسيم!
در مغازه، تاكسي، آرايشگاه، بنگاه معاملات ملكي و... هر جا قدم مي گذاريم، قيمت ها يك سر و گردن بالاتر از پارسال، جلوي ما قد مي كشد. هر چقدر هم كه حساب و كتاب مي كنيم، مي بينيم با 10درصد اضافه حقوق، به گرد قيمت ها هم نمي رسيم! لطفاً دستگاه هاي ذيربط كلاه خودشان را قاضي كنند تا از حال و روز حقوق بگيران كم درآمد باخبر شوند.
تقوايي- تهران
اندر معاني حريم رودخانه!
@ رفته بوديم كنار رودخانه جاجرود هواخوري، اما هر چه گشتيم، روزنه اي براي راه يافتن به ساحل رود پيدا نكرديم. تازه فهميديم حريم رودخانه آن است كه فقط در فرهنگ لغت، معني پيدا مي كند ولاغير...!
موسوي- ورامين
شوخي راديويي!
به راديو جوان گوش مي دادم كه ناگهان گوينده خبر پخش مستقيم مسابقه تيم فوتبال سپاهان و... را بشارت داد و لحظاتي بعد، متوجه شدم كه اين كار جنبه شوخي دارد! دوستان عزيز! طنز و طنزپردازي آداب و اصولي دارد و نام اين قبيل شوخي هاي سطحي را نمي توان طنز راديويي گذاشت.
مصطفي صادقي- تهران
آن كه خود را به خواب زده... ! 
@ سالهاست، در تركيه مليت مولانا را از آن خود كرده اند و به تازگي يكي از مسئولان فرهنگي اين كشور بشارت داده كه مي خواهد آثار مولانا را به صد زبان از جمله فارسي منتشر كند! يك ضرب المثل مي گويد: كسي را كه خوابيده باشد مي توان بيدار كرد، اما كسي كه خودش را به خواب زده باشد بيدار شدني نيست!
فاطمه- الف- همدان
ورزش گران
سالن ورزشي فوتسال در چهاردانگه بابت 12 جلسه تمرين و سه ماه ورزش، يكصد و بيست هزار تومان شهريه دريافت مي كند، بسياري از جوانان اين منطقه كه از خانواده هاي كم درآمد هستند، توان پرداخت چنين شهريه اي را ندارند. وقتي قرار است جوانان را به انجام ورزش ترغيب كنيم و آنها را از عادات زيان آور دور نگهداريم بايد امكانات ورزشي را با هزينه كمتري براي اين نسل مهيا سازيم.
ميلاد چهاردانگه
دردسر ميهمان نوازي
ما ايرانيان به ميهمان نوازي شهره ايم. شايد به همين دليل عده زيادي از اتباع خارجي بخصوص اتباع افغاني در كشور ما زندگي مي كنند، اما در منطقه كرشت در حوالي بومهن سكونت غيرقانوني اتباع افغاني با مشكلات عديده اي همراه است كه نياز به رسيدگي جدي دارد.
موسوي نژاد بومهن
آرزو داريم...
در پي بروز برخي مشكلات ميان شركت راه آهن رجاء با بانك صادرات كاركنان رجا موفق به دريافت فيش هاي حقوقي خود نمي شوند. آرزو داريم اين اختلاف هر چه زودتر برطرف شود.
ع تكريم شهرك وحدت كرج
يك خبر خوش و...
اين خبر خوش هم شنيدني و خواندني است كه سرانجام داروي مورد نياز بيماران مبتلا به ام.اس تأمين شده است. البته بعد از ماهها گلايه و سپس اعتراض وسيع بيماران، اين مشكل برطرف گرديد. با توجه به چنين تجربه اي، بهتر است وزارت بهداشت و درمان با همكاري سازمان تأمين اجتماعي و سازمان خدمات درماني، موارد مشابه و كمبودهاي دارويي ديگر را مورد بررسي قرار دهند و براي تأمين آنها اقدام كنند.
علي مهتدي پور تهران
از تبليغ فروش تا عمل
تبليغات فروش خودرو هم اين روزها آمد و نيامد دارد. ازجمله تبليغات گسترده شركت ايران خودرو مبني بر تحويل 3 روزه خودرو كم مصرف در ازاي پرداخت 7 ميليون و ششصد هزار تومان هم تحقق نيافته است و من كه 10 روز پيش اين مبلغ را پرداخته ام، هنوز موفق به دريافت خودرو نشده ام. تبليغ بهتر است عمل را هم در پي داشته باشد.
يك شهروند از كرج
</TEXT>
</DOC>
<DOC>
<DOCID>HAM2-860213-040</DOCID>
<DOCNO>HAM2-860213-040</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
ابلاغ معيارهاي رتبه بندي دانشگاه هاي جهان اسلام
</TITLE>
<TEXT>
گروه اجتماعي- معيارهاي رتبه بندي دانشگاه هاي جهان اسلام در تهران تعيين شد.
جعفر مهراد، عضو ايراني رتبه بندي دانشگاه هاي جهان اسلام گفت: اين معيارها از طريق گروه اصلي رتبه بندي و هسته هاي اصلي 57 كشور شركت كننده در اين رقابت به دانشگاه ها ابلاغ خواهدشد.
وي با اشاره به اينكه دبيرخانه رتبه بندي دانشگاه هاي جهان اسلام به ايران واگذار شد افزود: 20 دانشگاه برتر اسلامي اواخر سال 2008 معرفي خواهند شد.
مهراد اظهار كرد: بر اين اساس كتابخانه منطقه اي علوم و تكنولوژي شيراز و موسسه پژوهش و برنامه ريزي آموزش عالي به طور مشترك مسئوليت دبيرخانه را به عهده گرفتند
</TEXT>
</DOC>
<DOC>
<DOCID>HAM2-860213-041</DOCID>
<DOCNO>HAM2-860213-041</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
كنفرانس بين المللي مهندسي صنايع برگزار مي شود
</TITLE>
<TEXT>
گروه اجتماعي پنجمين كنفرانس بين المللي مهندسي صنايع با شعار مهندسي صنايع، مديريت دانايي و توسعه انساني در سالن اجلاس سران اسلامي برگزار مي شود.
به گزارش روابط عمومي دانشگاه علم و صنعت ايران؛ مديريت توليد تحقيق در عمليات مديريت كيفيت فناوري اطلاعات و سيستم هاي اطلاعاتي مديريت پروژه سيستم ها و روشهاي هوشمند مديريت سازمان و منابع انساني مديريت زنجيره تأمين سيستم هاي توليدي و فناوري پيشرفته از موضوعاتي هستند كه قرار است به صورت مقاله در اين كنفرانس مورد بحث و بررسي قرار گيرند.
همچنين علاقه مندان جهت كسب اطلاعات بيشتر در زمينه كنفرانس مي توانند به نشاني اينترنتي www.iriiec.com مراجعه كنند.
</TEXT>
</DOC>
<DOC>
<DOCID>HAM2-860213-042</DOCID>
<DOCNO>HAM2-860213-042</DOCNO>
<ORIGINALFILE>/1386/860213/news/_ejtem.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
سمينار توسعه سفرهاي ارزان كشور در رامسر
</TITLE>
<TEXT>
ميراث خبر: نخستين سمينار توسعه سفرهاي ارزان كشور با حضور مسئولان ميراث فرهنگي و گردشگري استان هاي سراسر كشور، 30 ارديبهشت ماه امسال در رامسر برگزار مي شود.
سازمان ميراث فرهنگي، صنايع دستي و گردشگري استان مازندران با همكاري ستاد سفرهاي دائمي كشور براي اجرايي كردن شعار همگاني كردن سفر قصد دارد نخستين سمينار توسعه سفرهاي ارزان كشور را با حضور استان هاي سراسر كشور، 30 ارديبهشت ماه برگزار كند.
محمدرضا رشيدفر معاون گردشگري با اعلام اين خبر گفت: برنامه هاي اين سمينار شامل همايش علمي  است با تاكيد بر ترويج فرهنگ سفر كه به عنوان يك نياز روحي و همچنين عاملي براي استحكام روابط و پيوندهاي عاطفي اقوام مختلف به شمار مي آيد. در اين بخش صاحب نظران و پژوهشگران ايراني سخنراني مي كنند.
اين همايش در شهرستان رامسر، يكي از مهمترين مقاصد گردشگري كشور به اجرا در مي آيد.
در بخش جنبي همايش نيز سعي مي شود با اجراي تورهاي محلي علاوه بر جاذبه هاي تاريخي، طبيعي و فرهنگي، جاذبه هاي اجتماعي مردم مازندران نيز به عنوان يكي از شاخص هاي توريسم استان معرفي شود.
</TEXT>
</DOC>
<DOC>
<DOCID>HAM2-860213-043</DOCID>
<DOCNO>HAM2-860213-043</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
تأثيرخصوصي سازي بر اشتغال
</TITLE>
<TEXT>



سرعت خصوصي سازي
سيد حسين امامي
يكي از اصول راهنماي خصوصي سازي در جمهوري چك، خصوصي كردن بنگاه ها در سريعترين زمان ممكن و تحويل آنها به مالكان جديد بوده است. اما نتايج نشان مي دهد كه اين عامل باعث شده كه به اهداف مورد نظر نرسد. مزيت پيشرفت كند خصوصي سازي، اين است كه در مرحله اوليه اصلاح، مانع تقليلهاي گسترده نيروي كار و نتايج بي ثبات كننده آنها مي شود. علاوه براين، تأخير زماني بلندمدتي كه معمولاً بين تصميم به خصوصي كردن بنگاه ها و اجراي واقعي تدابير تجديد ساختار وجود دارد، به مديران و كاركنان فرصت جستجوي راه حل مناسب را مي دهد. ميزان ابتكار عمل غيرقابل انتظار و روحيه تخيل و كارفرمايانه اي كه كارگران نشان دادند، عامل ديگري در پايين ماندن سطح بيكاري بوده است.
يكي از مهمترين چالش هاي پيش روي خصوصي سازي، تأثيرات آن بر روي اشتغال است، مسلماً اين چالش در سالهاي ابتدايي خصوصي سازي با مديريت خوب، در سالهاي آتي به عنوان فرصت خود را نشان خواهد داد.
اشتغال
در اولين دوره چهارساله خصوصي- سازي يعني از سال1993-1989، اشتغال بخش دولتي به ميزان 1/58 درصد كاهش يافت، يعني به طور متوسط20درصد در سال. در همين مدت، اشتغال بخش خصوصي شامل بخش مختلط 37 برابر شد. در طي اين مدت سهم اشتغال بخش خصوصي از حدود 1 درصد به60 درصد افزايش يافت و به بيش از 80 درصد در پايان سال 1995 رسيد.
طي اين دوره، تعداد شاغلان بخش خصوصي در مجموع به اندازه 2484 هزار نفر افزايش يافت. در نتيجه، سهم بخش خصوصي از اشتغال، بيشتر از بخش عمومي شد و اين وضعيت با كاهش اشتغال در بخش تعاوني و شوراهاي عمومي تشديد شد. به هرحال، اشتغال به ميزان 656 هزار نفر(12درصد)كاهش يافت، تقريباً يك سوم اين كاهش متأثر از رشد بيكاري بود كه در پايان سال 1993، طبق تعريف سازمان بين المللي كار، بالغ بر 206 هزار نفر، يعني معادل 9/ 3 درصد بوده است. البته مهمترين عامل مؤثر در اين كاهش، سقوط مشاركت نيروي كار مي باشد كه مقدار آن تقريباً دوبرابر بزرگتر از افزايش بيكاري بوده است.بنابراين رشد اشتغال در بخش خصوصي، با اينكه بسيار سريع بوده و از يك پايه پايين آغاز شده بود، اما براي جذب نيروي كار بيكار شده در بخش عمومي كافي نبوده است. اين موضوع با وجود اينكه تحليلگران پيش بيني مي كردند به رشد قابل ملاحظه بيكاري منجر نشد، بلكه در عوض كاهش قابل ملاحظه نيروي كار بالغ برحدود هشت درصد را به دنبال داشت.
در طي اين چهارسال در حدود نصف كارگران مرد و بيش از40 درصد كارگران زن دست كم يك بار شغل خود را از دست دادند. مردان بسيار سريعتر از زنان به بخش خصوصي منتقل شدند تا آخر سال 1993، 46 درصد زنان و 59 درصد مردان در بخش خصوصي استخدام شدند. در دوره 1993-1989، كل اشتغال با توجه به داده هاي متوسط ساليانه10درصد كاهش داشت. روند اشتغال برحسب بخشها، تفاوتهاي زيادي را نشان مي دهد. اين تفاوتها نشان دهنده رابطه حجم بازسازي انجام شده در چهار سال اصلاحات است. كل كاهش در اشتغال صنعتي 19درصد بود، اما به دليل بزرگ بودن بخش صنعت، تعداد مشاغل از دست رفته در اين بخش بسيار بزرگتر از شمار مشاغل از دست رفته در بخش كشاورزي بود. ميزان متوسط سالانه كاهش اشتغال صنعتي 2/5 درصد مي باشد. در بنگاه هاي صنعتي با بيش از 25شاغل، ميزان كاهش بسيار سريعترو تقريباً30درصد بود، در حالي كه در تمام بنگاه هاي صنعتي، در دوره مذكور، 19 درصد برآورد شده است. بنابراين، اشتغال در بنگاه هاي با كمتر از 25شاغل افزايش داشته است، ازجمله در كارگاه ها و تأسيسات صنعتي كه اغلب متعلق به بخش خصوصي است.
اشتغال در بخش ساختمان، در كل دوره گذار، در حال افزايش بوده است. بنابراين بخش ساختمان تنها بخش اقتصادي بود كه درآن ميزان اشتغال، براثر اصلاحات كاهش نيافت. اشتغال در بخش خدمات به تدريج در دوره گذار هر سال افزايش يافت. به جز سال 1991 كه به هر حال افزايش كلي آن در دوره چهار ساله فقط 4 درصد بوده بود كه براي جبران كاهش شديد و بحران زاي اشتغال در بخشهاي صنعت و كشاورزي و يا كاهش كلي اشتغال بسيار كم بود.
كاهش مشاغل خدماتي درسال1991 بيشتر ناشي از افتهاي قابل ملاحظه شغلي در دستگاه هاي عمومي بوده است كه عبارتنداز: فعاليتهاي خدماتي با تأمين مالي دولتي از قبيل واحدهاي تحقيق و توسعه 24درصد كاهش، نهادهاي عمومي فرهنگي 31درصد كاهش، واحدهاي خدماتي شهرداري 35درصد كاهش و مؤسسه هاي تجاري مبتني بر برنامه ريزي اقتصادي در زمينه عرصه منابع فني و مواد و منابع تأميني كشاورزي و بنگاه هاي انحصار دولتي فعال در تجارت خارجي23 درصد كاهش. درسال،1991 اشتغال در واحدهاي آموزش و بهداشت در حدود 4درصد كاهش يافت، اما روند مذكور در سال1992برعكس شد. البته رشد اشتغال در شاخه  هاي خدماتي جديد در حال توسعه از قبيل بانكداري، عمده فروشي و خرده فروشي، خدمات بازرگاني، جهانگردي و... چه به علت بسيار كند بودن ميزان رشد، مانند كندي رشد بخش بزرگ تجارت داخلي(افزايش 4درصدي)و چه به علت اينكه شاخه فعاليتهاي مربوط دربرگيرنده نسبت بسيار كمي از سطح كل اشتغال بوده است، براي جبران كاهشهاي مربوط در سال 1991 ناكافي بوده است.
عوامل پايين ماندن نرخ بيكاري
انتقال هاي داوطلبانه كارگران به بخش خصوصي، اعم از اينكه در بنگاه هاي جديد شاغل شوند يا اينكه كسب و كار آزاد را آغاز كنند، عامل مهم پايين نگه داشتن ميزان بيكاري بوده، از اين روبه ندرت از 4 درصد بيشتر شده است. عوامل ديگري كه در پايين نگه داشتن ميزان بيكاري مؤثر بوده اند، عبارتنداز: استفاده از فنون كاربر در بنگاه هاي كوچك و حفظ دايمي نيروي كار در بنگاه هاي بزرگ(اعم از بنگاه هاي تحت مالكيت دولتي و بنگاه هاي خصوصي شده)، به علت كاهش دستمزدهاي واقعي و هزينه هاي پايين هر واحد نيروي كار.
علت مهم ديگر پايين ماندن ميزان بيكاري، كاهش عرضه نيروي كار است. اين موضوع بيشتر ناشي از كنار كشيدن كارگران سالمندتر، به ويژه افرادي كه سنشان بيش از سن بازنشستگي مي باشد، از بازار كار است؛ اعطاي آزادانه حقوق بازنشستگي به آن دسته از شهروندان ناتوان يا سالمندتر كه مايل به بازنشستگي پيش از موعدند، نيز مؤثر است. كاهش پنج درصدي نيروي كار نتيجه اين سياست بوده است. نزديك بودن مرزهاي غربي و همچنين امكان مهاجرت يا تردد جوانان جهت كار غيررسمي به آلمان و اتريش كارگران جوانتر را به بازنشستگي رسمي زودرس واداشته است. كنار كشيدن كارگران زير سن بازنشستگي، نيروي كار رسمي را به ميزان سه درصد كاهش داد. اين درحالي است كه كل كاهش آن هشت درصد بوده است. درصد معيني از كنار كشيدن نيروي كار رسمي، متأثر از دلسردي كارگران و بيكاري پنهان بود.
علت نهايي مؤثر در پايين ماندن ميزان بيكاري، بالا بودن استاندارد خدمات اشتغال است. از زمان آغاز اصلاحات، تقريباً نيمي از نيروي كار دست كم يك بار شغل خود را عوض كرده و بدين لحاظ تعداد نسبتاً زيادي از نيروي كار نوعي از بيكاري را تجربه كرده است. البته ويژگي اين بيكاري يا دوره زماني به نسبت كوتاه آن است و يا اصطكاكي بودن آن. درحدود يك پنجم نيروي كار در دفاتركارثبت نام كرده اند كه براي دوسوم آنان از اين طريق كار پيدا شده است. بالا بودن ميزان جريان خروجي از وضع بيكاري، علت اصلي پايين ماندن سطح بيكاري بوده است.
ابتكار عمل
تعداد زيادي از كارگران امكان خروج داوطلبانه از بخش عمومي را مدنظر قرار دادند و بسياري، جستجوي شغل در بخش خصوصي را آغاز كردند. تعدادي داوطلبانه پيشگام انفصال خدمت در بخش عمومي شدند. اغلب كارگران، بنگاه هاي مورد نظر براي خصوصي سازي را، مدتها پيش از شروع برنامه تعليقها ترك كردند.
تعداد قابل توجهي از كارگران، مجبور به تغيير حرفه خود و پرداخت هزينه دوره هاي آموزشي مربوط شدند.
بسياري از كارگران، با هدف آغاز فعاليتهاي كوچك اقتصادي، شغل خود را در بخش عمومي رها كردند. مطالعات سازمان بين المللي كار نشان مي دهد كه انفصال داوطلبانه از شغل بخش دولتي، براي مالكان احتمالي بنگاه هاي اقتصادي بسيار بيشتر معمول بوده است، چرا كه آنان در مقايسه با كاركنان بيكار شده، براي آغاز فعاليتهاي اقتصادي خصوصي كوچك و گريز از بيكاري طرح و برنامه اقتصادي داشته اند.
بهره وري
بين سالهاي1992-1989،كل بهره وري نيروي كار به ميزان 13درصد كاهش يافت. كاهش كلي بهره وري نيروي كار نشان مي دهد كه بنگاه ها به حفظ نيروي كار ادامه دادند.
البته با توجه به سقوط دستمزدهاي واقعي در ابتداي دوره گذار، افزايش موقت كاربري در فرآيند توليد را نمي توان به عنوان نشانه رفتار غيرمنطقي بنگاه ها تفسير كرد، به رغم اثر احتمالي كاهنده اي كه برروند بازسازي عمومي داشته باشد. پس از آغاز اصلاحات، نيروي كار نسبت به سرمايه و ديگر نهاده ها ارزانتر شد.
در سال،1991 دستمزدهاي واقعي مصرف كننده به ميزان تقريباً 25 درصد كاهش يافت. با وجود افزايشهاي اين شاخص در سالهاي 1992و،1993 در پايان سال1993 همچنان 19درصد پايين تر از سطح سال1989بود. دستمزدهاي واقعي توليدكننده 18درصد پايين تر از رفتار بنگاه هاي دولتي مبني برحفظ نيروي كاررا، صرف نظر از اينكه نتايج سطح كلان آنها هرچه باشد، مي توان به عنوان رفتار معمول بيشينه سازي سود محسوب كرد.
</TEXT>
</DOC>
<DOC>
<DOCID>HAM2-860213-044</DOCID>
<DOCNO>HAM2-860213-044</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
سايه روشن اقتصادمحمد حسين جداري فروغي
عزم دولت در كاهش قيمت مسكن
</TITLE>
<TEXT>
باتصويب آيين نامه اجرايي بخش مسكن در قانون بودجه سال 1386، سياست هاي جديد دولت در بخش مسكن به زودي اجرايي شده و عملاً شماره معكوس كاهش قيمت مسكن آغاز شد.
آيين نامه مذكور نشانگر عزم راسخ دولت در كاهش قيمت مسكن است. مسئولين امر نيز هر يك به نوبه خود در حيطه مسئوليت در تلاش شكستن اين سد عظيم قيمت كاذب مسكن هستند زيرا مقابله مجلس و دولت با اين پديده ناهنجار اقتصادي و اجتماعي و جلوگيري از حركت پرشتاب آن حفظ اعتبار سياست هاي دولت در تحقق وعده ها و اظهارات مقامات مسئول را نيز به دنبال خواهد داشت كه اين امر به لحاظ حساسيت موضوع در بين اقشار مختلف مردم جامعه، آثار اميدبخشي را در پي داشته و بدون ترديد نتيجه اقدامات دولت در آينده نزديك به ثمر خواهد نشست ولي آنچه در اين رهگذر قابل توجه است، ناباوري و شوك وارده به بعضي از دست اندركاران غيرمتخصص ساخت و ساز است كه صرفاً براي سودآوري كلان وارد اين عرصه شده و اين شغل را تجارت پرسود قلمداد مي كنند و آناني كه تعيين قيمت مسكن را در انحصار خود داشته و يك شبه از طريق سرمايه گذاري در ساخت و ساز، درآمدهاي سرشاري را كسب كرده و اينك آن درآمدهاي غيرواقعي را در خطر مي بينند با اين سياست هاي دولت مواجهند.
با اشاعه جو رواني بين جامعه و القاي اينكه تاكنون چه چيزي در ايران ارزان شده كه دومي آن مسكن باشد، سعي در ايجاد شبهه و ترديد در افكار عمومي به ويژه خريداران مسكن نموده و آنان را در تعجيل خريد با قيمت هاي كاذب فعلي تشويق مي كنند كه نتيجه آن ايجاد بلاتكليفي و سردرگمي خريداران مسكن شده و نوع ديگري از نارضايتي ناشي از تشويش و وسواس بين متقاضيان مسكن نسبت به عجله در خريد مسكن به علت نگراني از افزايش احتمالي پلكاني قيمت مسكن يا صبر و تحمل در اين مقطع زماني براي رسيدن به تثبيت قيمت مسكن و مشخص شدن قيمت واقعي آن ايجاد شده است.
ضروري است عزم جدي دولت در كاهش قيمت مسكن همچنان با توجيه افكار عمومي از طريق دست اندركاران و رسانه هاي عمومي و راهنمايي اصولي خريداران از جانب مشاورين املاك به طور مستمر تا حصول نتيجه ادامه يابد تا انشاءالله شاخ اين غول گراني مسكن با همت همگان براي هميشه شكسته شود و مردم صبور ايران اسلامي نفس راحتي از تورم مسكن بكشند.
ناگفته نماند تلاش و همراهي و پيگيري مستمر رسانه هاي گروهي به ويژه مطبوعات بالاخص روزنامه همشهري در اين چند ماه گذشته در مقابله با گراني مسكن و درج مطالب و مقالات متعدد در اين رابطه، در روشن شدن اذهان قابل ستايش است زيرا اگر نبود همت و بسيج همگاني مطبوعات در مقابله با اين پديده ناهنجار اقتصادي و اجتماعي شايد گره اين كلاف سردرگم به اين زودي ها باز نمي شد.
</TEXT>
</DOC>
<DOC>
<DOCID>HAM2-860213-045</DOCID>
<DOCNO>HAM2-860213-045</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اوراق مشاركت مسكن؛ 10 هزار ميليارد ريال
</TITLE>
<TEXT>
بر اساس تصميم نمايندگان مجلس، مسئولان بانك مسكن مجاز به فروش 10 هزار ميليارد ريال اوراق مشاركت جهت اعطاي تسهيلات براي ساخت مسكن شدند.
همچنين به وزارت مسكن سازمان ملي زمين و مسكن اجازه داده شده است، به منظور تأمين منابع لازم جهت خريد اراضي مورد نياز اجراي طرح هاي مسكن گروه هاي كم درآمد، آن قسمت از اراضي ملكي كه توسط اشخاص حقيقي به صورت غير مجاز تا پايان سال 83 تصرف و احداث بنا شده است، در صورت مغايرت نداشتن با طرح هاي مصوب شهري برابر بهاي كارشناسي روز سال 86 به متصرفين واگذار نمايد.
همچنين تبديل تسهيلات مشاركت مدني به فروش اقساطي يا انتقال تسهيلات ساخت مسكن از گيرنده تسهيلات به ذي نفع ديگر بدون هر نوع هزينه اضافي مازاد بر قرارداد اوليه خواهد بود.
قرار است آيين نامه اجرايي اين بند، به پيشنهاد مسئولان وزارت مسكن و شهرسازي و سازمان مديريت و برنامه ريزي و بانك مركزي تهيه و به تصويب هيأت وزيران برسد.
اعطاي تسهيلات به احياكنندگان بافت هاي فرسوده
گزارش همشهري حاكي است: بر اساس تصميمات گرفته شده از سوي نمايندگان مجلس، به دولت اجازه داده شده است تا 50 درصد و در بافت هاي فرسوده تا 60درصد از سود تسهيلات اعطايي به سازندگان غيردولتي خصوصي، تعاوني و موسسات و نهادهاي عمومي غيردولتي واحدهاي مسكوني اجاره اي را متناسب با معكوس سطح زيربنا تامين نمايد.
اين در حالي است كه در صورتي كه اين گونه واحدها طبق قرارداد از حالت اجاره اي خارج شوند، ارزش حال يارانه هاي پرداختي و باقيمانده اقساط تسهيلات به صورت يكجا از مالك دريافت خواهد شد.
همچنين براي توسعه اجاره داري و انجام وظايف شهرداري ها در اين راستا، شهرداري ها با همكاري  شوراي اسلامي شهرها مكلفند، تمام مازاد تراكم پايه تا سقف تراكم مجاز مصوب شوراي عالي شهرسازي و معماري ايران يا كميسيون ماده 5 را تا پايان مدت اجاره داري دريافت نكرده و در صورت خروج از حالت اجاره داري و يا فروش، عوارض مربوط را به قيمت روز دريافت نمايند.
آيين نامه اجرايي اين بند نيز بنا بر پيشنهاد مشترك مسئولان وزارت مسكن و شهرسازي، بانك مركزي و سازمان مديريت و برنامه ريزي كشور به تصويب هيات وزيران خواهد رسيد. همچنين بر اين اساس، شوراي عالي شهرسازي و معماري ايران موظف شده است در اين بافت ها تراكم پايه را حداقل 60درصد افزايش دهد.
حق الامتياز خدمات زيربنايي موجود در بافت هاي فرسوده پس از نوسازي بدون دريافت حق الامتياز جديد محفوظ خواهد بود.
همچنين وزارت مسكن و شهرسازي موظف شده است تا 35 درصد از منابع درآمدي خود را به ميزان 200 ميليارد ريال به صورت كمك يارانه سود بانكي يا وجوه اداره شده از طريق بانك هاي عامل به منظور تشويق سازندگان واحدهاي استيجاري و ساير سازندگان و كمك به ساخت مسكن گروه هاي كم درآمد مشروط به رعايت الگوي مصرف در بافت هاي فرسوده به مصرف برساند.
در عين حال دولت اجازه دارد از محل اعتبارات كمك سود تسهيلات بانكي براي سازندگان غيردولتي خصوصي، تعاوني و عمومي در دوره مشاركت مدني در بافت هاي فرسوده و سكونتگاه هاي غير رسمي در دوره فروش اقساطي سهم الشركه بانك تا سقف 50درصد سود تسهيلات بانكي واحدهاي مسكوني با زيربناهاي مفيد، تا الگوي مصرف مسكن و تناسب با معكوس سطح زيربنا، را تأمين نمايد.
تسهيلات دوره مشاركت مدني قابل تبديل به فروش اقساطي با بازپرداخت پلكاني است و سازندگان اين واحدها، از پرداخت اولين ماليات نقل و انتقال معاف هستند. شرايط اعطاي بازپرداخت اين تسهيلات بايد از سوي اعضاي شوراي پول و اعتبار تعيين شود. همچنين به دولت اجازه داده شده است به ميزان مابه التفاوت نرخ سود 5 درصد تا نرخ سود مصوب شوراي پول و اعتبار از سود تسهيلات مسكن روستاييان و عشاير داوطلب اسكان در روستاها كه از طرف بنياد مسكن معرفي شده اند و با گواهي آن بنياد، الگوي مسكن مصوب را رعايت كرده اند، پرداخت كند.
</TEXT>
</DOC>
<DOC>
<DOCID>HAM2-860213-046</DOCID>
<DOCNO>HAM2-860213-046</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
خبر
وزير مسكن و شهرسازي خبر دادافزايش 50 درصدي دخالت دولت در ساخت و ساز
</TITLE>
<TEXT>


فارس: وزير مسكن و شهرسازي گفت: دخالت دولت در امر ساخت و ساز مسكن از 5 درصد فعلي به 50 درصد افزايش مي يابد.
محمد سعيدي كيا، افزود: با راهكارهايي كه از سوي دولت در سال جاري ارائه شده است ميزان دخالت دولت در امر ساخت و ساز افزايش  يافته است.
وي تاكيد كرد: دولت از سال گذشته اقدامات خود را براي اعطاي وام به منظور احداث 200 هزار واحد مسكوني روستايي آغاز كرده است كه به دنبال آن تاكنون ساخت 60 هزار واحد مسكوني به اتمام رسيده است.
وي با اشاره به اين كه دولت در سال جاري 200 هزار واحد مسكوني ديگر با اعطاي وام 7/5 ميليون توماني مي سازد، ادامه داد: دولت اقدام خود براي ساخت 50 هزار واحد مسكوني اجاره اي را نيز در سال جاري در دستور كار دارد.
وي اظهار كرد: از اين پس دولت سالانه 450 هزار واحد مسكوني از يك ميليون واحد مسكوني مورد نياز كشور را توليد خواهد كرد.
به گفته وي، دولت براي رسيدن به توليد يك ميليون واحد مسكوني در سال، هم اكنون يك برنامه منسجم با اعطاي يارانه به وام و تشويق سرمايه گذاران براي احداث واحدهاي مسكوني را آغاز خواهد كرد.
راهكارهاي جديد حمايت از صادرات
ايسنا: راهكارهاي جديدتري براي جبران كمبود اعتبارات مورد نياز براي صادرات پيش بيني شده است.
رئيس سازمان توسعه تجارت با بيان اين مطلب، گفت: سازمان توسعه تجارت در اولين نشست شوراي عالي صادرات در سال جديد براي جبران كمبود اعتبارات مربوط به جوايز صادراتي و حمايت از صادرات پيشنهادات جديدي مطرح مي كند.
مهدي غضنفري، با تاكيد بر لزوم ارائه راهكارهايي براي جبران كسري بودجه مشوق هاي صادراتي گفت: پيشنهادهاي جديد شامل معافيت هاي مالياتي، گمركي و نياز پرداخت تسهيلات صادراتي با شرايط بهتر است كه در شوراي عالي صادرات مطرح مي شود. علاوه بر ارائه اين پيشنهادات در تلاشيم منابع ديگري از مشوق ها را براي حمايت از صادرات بيابيم تا مقداري از كمبودها جبران شود.
وي هدف اصلي سازمان توسعه تجارت در زمينه توسعه صادرات غير نفتي را شكل دهي كنسرسيوم هاي شركت هاي بزرگ تجاري دانست و افزود: سازمان توسعه تجارت در سال 86 با اعمال مشوق هايي واحدهاي كوچك صادراتي را به سوي ثبت شركت هاي بزرگ صادراتي سوق خواهد داد چرا كه با تشكيل اين شركت ها حضور موثرتري در امر بازاريابي، برندسازي و فعاليت هاي تجاري خواهيم داشت.
بر اساس آخرين مصوبه  هيات دولت ميزان 141ميليارد تومان جايزه و مشوق هاي صادراتي در سال جاري اختصاص يافته و براي اجرا به سازمان توسعه تجارت ابلاغ شده است. اين در حالي است كه شوراي عالي صادرات چندي پيش براي حمايت از صادركنندگان 730ميليارد تومان به عنوان مشوق ها و جوايز صادراتي پيشنهاد كرده بود كه از اين مبلغ پيشنهادي تنها 141ميليارد تومان آن به تصويب رسيده است. با تصويب اين مبلغ بدهي 430ميليارد توماني دولت به صادركنندگان تحت عنوان جوايز صادراتي سال 83 و 84 و 85 همچنان باقي خواهد ماند.
پرداخت 80 درصد هزينه
احداث واحدهاي مسكوني توسط نظام بانكي
گروه اقتصاديبر اساس مفاد بندهاي 39 و 41 سياست هاي كلي نظام و ماده 30 قانون برنامه چهارم توسعه و تاكيد رئيس جمهوري در سال جاري، نظام بانكي 80 درصد هزينه ساخت واحدهاي مسكوني را پرداخت مي كند.
در لايحه جديد ساماندهي توليد و عرضه مسكن شهري و روستايي آمده است: به دولت اجازه داده مي شود در جهت ساماندهي، توليد و عرضه مسكن مناسب براي مردم به ويژه اقشار كم درآمد از طريق تقويت نقش حاكميتي خود نسبت به واگذاري زمين با اعمال تخفيف و تقسيط يا واگذاري حق بهره برداري به صورت اجاره بلند مدت اقدام كند.
طبق ماده 2 اين لايحه، دولت در اين راستا از توليد و عرضه مسكن گروه هاي كم درآمد عضو تعاوني هاي مسكن يا نهادهاي تحت پوشش متوليان گروه ها يا خيرين مسكن ساز يا ساير تشكل هاي غيردولتي مرتبط حمايت خواهد كرد.
همچنين از توليد و عرضه واحدهاي مسكوني به صورت هاي اجاره اي و اجاره به شرط تمليك نيز از طريق نهادهاي غيردولتي و دستگاه هاي متولي گروه هاي كم درآمد از سوي دولت حمايت به عمل خواهد آمد.
بر اساس تبصره يك ماده 4 اين لايحه، واگذاري زمين براي توليد و ساخت واحدهاي مسكوني پس از آماده سازي اجراء جوي، جدول، آسفالت، تاسيسات زيربنايي مجاز اعلام شده است و طبق تبصره 2 اين ماده نيز مسئولان وزارت مسكن مي توانند براي اجراي مفاد اين قانون در صورت نياز به اراضي غيردولتي نسبت به معاوضه يا تهاتر با ساير اراضي يا خريد آنها به قيمت كارشناسي اقدام كنند و به منظور تأمين بخشي از اعتبارات مورد نياز اجراي اين بند، براي فروش زمين هاي در تملك خويش به قيمت كارشناسي روز اقدام نمايند.
در اين گزارش درباره تبصره 3 اين ماده از لايحه تاكيد شده است: مسئولان وزارت مسكن موظفند نسبت به مطالعه و مكان يابي تأمين اراضي در قالب انواع طرح هاي توسعه شهري به صورت متصل با اولويت توسعه دروني منفصل ايجاد مجتمع ها، شهرك ها و شهرهاي جديد توسعه سكونت گاه هاي موجود در پهنه سرزمين با رعايت ضوابط و مقررات شهرسازي اقدام كنند.
اين گزارش تصريح مي كند: تمامي دستگاه هاي موضوع ماده 160 قانون برنامه چهارم توسعه اقتصادي، اجتماعي و فرهنگي مكلفند نسبت به واگذاري رايگان اراضي در اختيار خود كه در چارچوب مكان يابي هاي موضوع اين قانون واقع مي شوند حسب درخواست وزارت مسكن، با فوريت اقدام كنند.
همچنين كاركنان واجد شرايط هر يك از دستگاه هاي واگذارنده در اولويت واگذاري اين اراضي جهت احداث واحدهاي مسكوني قرار خواهند گرفت.
همچنين طبق تبصره 6 ماده 4، مسئولان بانك مركزي مجازند از طريق بانك هاي عامل نسبت به تأمين و پرداخت تسهيلات بلند مدت حداكثر تا 80 درصد هزينه هاي احداث براي اجرا مفاد اين قانون اقدام نمايند. شرايط اعطاي تسهيلات و باز پرداخت ها توسط شوراي پول و اعتبار تعيين خواهد شد.
</TEXT>
</DOC>
<DOC>
<DOCID>HAM2-860213-047</DOCID>
<DOCNO>HAM2-860213-047</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اعلام آمادگي بانك جهانيبراي تأمين مالي خط لوله گاز ايران به هند
</TITLE>
<TEXT>



حق سهم پاكستان
معاون بانك جهاني با بيان اين كه در صورت درخواست تأمين مالي پروژه خط لوله گاز ايران، بانك جهاني آن را با جديت بررسي خواهد كرد، تاكيد كرد: در صورت عملي شدن اين پروژه، پاكستان همچنين سالانه تعرفه ترانزيت از هند دريافت مي كند كه مي تواند نقشي اساسي در اقتصاد اين كشور ايفا كند.
انعقاد قرارداد خط لوله صلح در خردادماه قوت گرفت
**
گروه اقتصادي- معاون بانك جهاني گفت: پروژه خط لوله صلح پروژه اي بردبرد است و ما آماده ايم اين پروژه را تأمين مالي كنيم.
به گزارش خبرگزاري پي.تي.آي هند، پرافول پاتل با ابراز علاقه به تأمين مالي اين پروژه به خبرنگاران گفت: پاكستان هنوز به طور رسمي يا غيررسمي در اين باره در خواستي از ما نداشته است، ولي در صورت ارائه چنين درخواستي آمادگي داريم اين پروژه را كه به 7 ميليارد دلار سرمايه گذاري نياز دارد، تأمين مالي كنيم.
وي افزود: خط لوله صلح براي هر دو طرف هندي و پاكستاني برد به همراه دارد و براي برآوردن نيازهاي انرژي دو كشور خوب و البته شدني است.
پاتل گفت: بانك جهاني از پروژه انتقال گاز تركمنستان به پاكستان از طريق مرزهاي افغانستان نيز حمايت خواهد كرد.
كاهش اختلاف نظرهاي هند و پاكستان
مقامات پاكستاني اعلام كردند دهلي نو و اسلام آباد، اختلافات خود را در مورد تعرفه ترانزيت گاز ايران از پاكستان به هند از طريق خط لوله، كاهش داده اند و احتمالا در خردادماه قرارداد سه جانبه خط لوله امضا مي شود. اختلاف در قيمت هاي پيشنهادي هند و پاكستان براي عبور خط لوله گاز ايران به طول 1035 كيلومتر از داخل خاك پاكستان و مبلغ قابل پرداخت به پاكستان براي موافقت با عبور اين خط لوله از خاك خود، مي رفت كه مانع از اجراي اين طرح بيش از 7 ميليارد دلاري شود.
يك مقام بلندپايه وزارت نفت و گاز طبيعي هند در اين زمينه به خبرگزاري پي.تي.آي هند گفت: ما به پيشرفت چشمگيري در مورد كاهش اختلافات دست يافته ايم و امضاي يك پيمان سه جانبه تا پايان ماه ژوئن سال جاري، اكنون محتمل به نظر مي رسد. پاكستان، تعرفه گمركي مورد درخواست خود را براي حمل گاز از طريق خاك اين كشور از 57/1 دلار در ازاي هر يك ميليون واحد گرمايي btu به 7/0 دلار كاهش داده، اما هند آماده پرداخت حداكثر 55/0 دلار براي اين منظور است. اسلام آباد همچنين خواستار دريافت 493/0 دلار به عنوان هزينه عبور هر يك ميليون واحد انگليسي حرارت گاز از طريق خاك اين كشور شده، اما هند خواهان كاهش اين مبلغ به 2/0 دلار است.
اين مقام وزارت نفت و گاز طبيعي هند، گفت: ما مطمئن هستيم كه قادر به كاهش اين مبلغ خواهيم شد.
</TEXT>
</DOC>
<DOC>
<DOCID>HAM2-860213-048</DOCID>
<DOCNO>HAM2-860213-048</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
به منظور بررسي گراني مسكن صورت مي گيرد
فراخوان 3 وزير به كميته مسكن مجلس
</TITLE>
<TEXT>




فارس: كميته مسكن مجلس هفته آينده پذيراي سه وزير و نمايندگان بانك هاي دولتي و خصوصي براي بررسي گراني مسكن و راهكارهاي متناسب با بخش مسكن خواهد بود.
اين در حالي است كه اعضاي كميته مسكن مجلس از سال گذشته بارها سعي كرده اند تا راهكاري براي مقابله با گراني مسكن ارائه كنند، اما هر بار قرار شد جلساتي تشكيل و راهكارهايي ارائه شوند، مشكلات مختلف مانع از رسيدن به جمع بندي نهايي شد.
بنابراين گزارش، كميته مسكن مجلس با دعوت از وزيران مسكن و شهرسازي، صنايع و معادن و بازرگاني سعي دارد تا در هفته آينده به طور جدي بحث توليد مسكن، حمايت از انبوه سازي و ساماندهي بازار سيمان و آهن را كه مستقيماً با بازار مسكن مرتبط هستند با وزيران مربوطه در ميان بگذارد.
كميته مسكن مطمئناً با فراخواندن نمايندگان بانك هاي دولتي بانك مسكن و خصوصي نيز خواستار نظم دادن به اعطاي وام هاي مسكن و تسهيل در پرداخت ها خواهد بود.
</TEXT>
</DOC>
<DOC>
<DOCID>HAM2-860213-049</DOCID>
<DOCNO>HAM2-860213-049</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
اسفند ماه 85افزايش 16.4درصدي شاخص بهاي عمده فروشي
</TITLE>
<TEXT>
گروه اقتصادي- بانك مركزي جمهوري اسلامي اعلام كرد: شاخص بهاي عمده فروشي كالاها در ايران در اسفند 85 به 8/318 واحد رسيد كه نسبت به ماه قبل از آن 2/0 درصد كاهش و نسبت به ماه مشابه در سال 84 برابر با 4/16 درصد افزايش نشان داد.
به گزارش اداره آمارهاي اقتصادي بانك مركزي، در ميان گروه هاي اصلي، مواد خوراكي با 5/20 درصد و در گروه هاي اختصاصي، مصالح ساختماني با 7/24 درصد بيشترين افزايش را در مقايسه با اسفند ماه سال 84 داشتند.
محصولات كشاورزي، دامپروري و ماهيگيري با 1/23 درصد افزايش، مصنوعات بر حسب مواد اوليه با 4/19 درصد رشد، مواد صنعتي غير از مواد سوختني معدني با 1/15 درصد افزايش، مواد شيميايي و پتروشيمي با 4/8 درصد رشد و نوشابه ها و مواد دخاني با 9/7 درصد افزايش در رتبه هاي بعدي قرار داشتند.
</TEXT>
</DOC>
<DOC>
<DOCID>HAM2-860213-050</DOCID>
<DOCNO>HAM2-860213-050</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
گفت وگوي روزمنوچهر منطقي
كاهش نرخ سود بانكي براي افزايشتوان رقابتي بنگاه هاي اقتصادي
</TITLE>
<TEXT>


گروه اقتصادي- كاهش و تك رقمي كردن نرخ سود تسهيلات بانكي كه الزام برنامه چهارم توسعه است هم اكنون در فرايند تصميم گيري است و با توجه به سياست اعلامي دولت احتمال كاهش آن در سال جاري زياد به نظر مي رسد. در اين ميان دريافت كنند ه  هاي تسهيلات كه عمدتا بنگاه هاي اقتصادي هستند به طور جدي به دنبال كاهش سود هستند و آن را در جهت ارتقاي توان رقابتي خود ارزيابي مي كنند. با مدير عامل شركت ايران خودرو گفت وگو كرده ايم.
تأثير تصميم  اخير شوراي پول و اعتبار مبني بر تثبيت نرخ سود تسهيلات بانكي در سال جاري بر صنعت خودرو كشور چگونه خواهد بود؟
يكي از عواملي كه موجب شده خودروسازان داخلي نسبت به رقباي خارجي خود از مزيت رقابتي برخوردار نباشند، وجود نرخ بهره بالا در استفاده از تسهيلات بانكي است. در سال گذشته همه تلاش خود را صرف كرديم تا نرخ بهره تسهيلات دريافتي بانكي را به 14 درصد كاهش دهيم و در سال جاري نيز در صورت كاهش نرخ بهره تلاش مي كنيم تا به اين نرخ دست يابيم چراكه نرخ بهره بالا خودرو سازان را از نظر توان رقابتي با مشكل مواجه كرده است.
بايد توجه كرد كه خودروسازان ايراني بايد در بازار با شركت هاي خودروسازي بزرگ و كوچكي رقابت كنند كه با نرخ بهره صفر تا 4 درصد وارد عرصه رقابت شده اند.
با توجه به اين كه ايران خودرو سهامدار يكي از بانك هاي خصوصي است، موافقت شما با كاهش نرخ سود تسهيلات بانكي تا چه حد توجيه پذير است؟
گرچه ايران خودرو خود از جمله سهامداران بانك پارسيان است اما نمي توانيم به استناد اين موضوع با كاهش نرخ سود تسهيلات بانكي مخالف باشيم. قرار نيست تا بانك پارسيان صرفاً با اتكاء به نرخ سود بهره بانكي فعاليت كند. معتقدم منبع عظيم سرمايه در سيستم بانكي كشور وجود دارد كه مي تواند در بسياري از فعاليت هاي اقتصادي سرمايه گذاري شود كه به راحتي چند ده برابر اين سود 2 درصدي را جبران نمايد. بنابراين ضمن اين كه ما به هر پديده اي به عنوان يك فرصت مي نگريم، بانك پارسيان نيز بايد به كاهش نرخ سود تسهيلات بانكي به عنوان يك فرصت نگاه كند و به دنبال راهكارهايي باشد كه جديد، متنوع و در راستاي اقتصاد كشور بوده و حاشيه سود خود را نيز افزايش دهد.
با توجه به نرخ بالاي تسهيلات بانكي داخلي، براي استفاده از تسهيلات بانكي خارجي چه اقداماتي انجام داده ايد؟
بهره هاي بانكي كه در دو سال گذشته پرداخت كرده ايم حدود 500 تا 600 ميليارد تومان بوده است اين ميزان بهره بانكي فوق العاده سنگين بوده و هيچ خودروسازي در دنيا اين ميزان بهره نمي دهد. براي استفاده از منابع بانكي خارجي نيز الزاماتي وجود دارد بدان معنا كه ابتدا بايد ارزيابي شود كه از نظر ريسك سرمايه گذاري در چه مرحله اي قرار داريم تا متناسب با ريسك وام پرداخت شود كه اين همان مبحث ريتينگ است. در اين زمينه اقداماتي انجام داديم اما با توجه مباحث بين المللي مطرح تا حدودي اين روند كند شد. همچنين از منابع بانكي بين المللي مانند بانك توسعه اسلامي يا يكي از بانك هاي اروپايي نيز استفاده كرده و تلاش مي كنيم تا باز هم از اين منابع استفاده كنيم گرچه اين امر نيز نيازمند برخي الزامات است كه يكي از مباحث محاسبه ريسك شركت و كشور است. قبلاً از منابع بانكي خارجي با نرخ 3 تا 4 درصد استفاده كرديم اما اخيرا با توجه به افزايش نرخ ريسك ايران، نرخ اين منابع به 7 درصد افزايش پيدا كرده است اما باز هم نسبت به منابع بانكي داخلي مناسب تر است.
</TEXT>
</DOC>
<DOC>
<DOCID>HAM2-860213-051</DOCID>
<DOCNO>HAM2-860213-051</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
ابلاغ ضوابط اجرايي بودجه 86
خريد خودروي خارجي توسط دستگاه هاي دولتي ممنوع شد
جزئيات ابلاغيه
</TITLE>
<TEXT>
ضوابط اجرايي بودجه 86 بر مجاز بودن استخدام رسمي و پيماني، كمك غيرنقدي 80 هزار توماني به كاركنان دولت، كاهش 3 درصدي تصدي گري دولت، عيدي 200هزار توماني آخر سال، كاهش 10 درصدي عملكرد ريالي حق التدريس معلمان، ممنوعيت خريد خودروي خارجي توسط دستگاه هاي دولتي و استفاده عمومي ويلا هاي دولتي كنار درياي خزر تاكيد كرد.
فارس: ضوابط اجرايي بودجه 86 كل كشور از سوي معاون اول رئيس جمهوري و به منظور ايجاد انضباط مالي و مديريت كارآمد در بودجه دستگاه  هاي اجرايي، صرفه جويي، كاهش تصدي  هاي دولت و واگذاري امور به بخش هاي غيردولتي ابلاغ شد.
بر اساس اين ضوابط، خريد هرگونه خودروي سواري خارجي ممنوع است و صرفاً خريد خودرو سواري دوگانه سوز توسط دستگاه هاي موضوع اين تصويب نامه از محل درآمد حاصل از فروش خودرو و يا مازاد آن مجاز است. همچنين، استفاده از ساير اعتبارات اعم از منابع عمومي و اختصاصي و منابع داخلي شركت ها براي خريد خودرو سواري به استثناء دستگاه هايي كه به دليل تغيير سطح تقسيمات كشوري مكلف به ايجاد واحد اداري جديدي مي باشند ممنوع است.
بنابراين ابلاغيه، استخدام رسمي و پيماني در وزارتخانه  ها و موسسات دولتي به هر شكل در چارچوب جدول شماره(9)قانون برنامه چهارم توسعه اقتصادي، اجتماعي و فرهنگي جمهوري اسلامي ايران و آيين نامه مربوط و بند الف ماده(146)قانون ياد شده در سقف اعتبارات مصوب مجاز است. هر نوع استخدام خارج از جدول فوق الذكر ممنوع مي باشد.
هزينه پروژه هاي مصوب سفر هاي استاني
بر اساس ضوابط اجرايي بودجه، تأمين و هزينه نمودن اعتبارات براي پروژه  هاي مصوب سفر هاي استاني هيأت وزيران از محل اعتبارات تملك دارايي هاي سرمايه اي استاني از شمول آيين نامه اجرايي ماده 79 قانون برنامه چهارم توسعه مستثني است.
دستگاه هاي اجرايي موضوع ماده(160)قانون برنامه چهارم توسعه موظفند حساب عملكرد اعتبارات هزينه اي و تملك دارايي هاي سرمايه اي خود را بر اساس شرح فصول هزينه، نگهداري و در صورتحساب نهايي عملكرد بودجه مصوب سال 1386 دستگاه اجرايي منعكس نمايند.
</TEXT>
</DOC>
<DOC>
<DOCID>HAM2-860213-052</DOCID>
<DOCNO>HAM2-860213-052</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
وزير نيرو:
ذخاير آب كشور، 2 ميليارد مترمكعب افزايش مي يابد
آغاز ساخت 10 سد با سرمايه گذاري خارجي در ايران آغاز شد
</TITLE>
<TEXT>


گروه اقتصادي- وزير نيرو از برنامه ريزي بخش آب كشور براي افتتاح سد هاي جديد و افزايش ذخاير آبي كشور به ميزان حداقل 2 ميليارد مترمكعب در سال جاري، خبر داد.
مهندس سيد پرويز فتاح روز چهارشنبه در حاشيه دهمين سمينار بين المللي مديريت مشاركتي آبياري در تهران، در جمع خبرنگاران گفت: براي اولين بار با مجوز رئيس جمهور قرار است سالانه يك ميليارد دلار از محل حساب ذخيره ارزي براي توسعه ظرفيت آب كشور اختصاصي يابد. وي افزود: انتظار مي رود امسال حداقل 500 ميليون دلار از اين اعتبار قطعي شده و طي چند ماهه اول سال در اختيار بخش آب وزارت نيرو قرار گيرد. وي تاكيد كرد، به موجب اين مجوز براي مدت چند سال وزارت نيرو مي تواند از اين ظرفيت مالي داخلي و خارجي و نيز صندوق ذخيره ارزي استفاده كند تا بدين ترتيب خواست عمومي كشور مبني بر تحقق اهداف توسعه اي محقق شود.
فتاح با اشاره به اينكه ظرفيت اسمي سدهاي كشور بيش از 30 ميليارد مترمكعب است، افزود: هم اكنون بالغ بر 22 ميليارد مترمكعب آب در مخازن سدهاي كشور ذخيره شده است. وي تاكيد كرد، اينكه ظرفيت سدهاي كشور كامل نمي شود، به سبب رعايت ملاحظات ايمني سد ها، ميزان برف باقيمانده روي كوه ها و احتمال جاري شدن سيلاب ها و جلوگيري از سرريز شدن سد ها است. وزير نيرو در ادامه ميزان آب مصرفي در بخش هاي مختلف كشور اعم از شرب، كشاورزي و صنعتي را بيش از 100 ميليارد مترمكعب در سال اعلام كرد و گفت: از اين ميزان 93 درصد در بخش كشاورزي و 6 درصد در بخش شرب، صنعتي و ساير بخش ها به مصرف مي رسد. وي تاكيد كرد: طبق برنامه ريزي انجام شده، قرار است با مهار آب ها ميزان استحصال آب در كشور به 130 ميليارد مترمكعب برسد.
فتاح اظهار داشت: شايد بهتر باشد كه به جاي تاكيد به صرفه جويي در مصرف آب شرب، به اجراي طرح هاي صرفه جويي در بخش كشاورزي توجه شود. معاون امور آب و آبفاي وزير نيرو نيز گفت امسال عمليات اجرايي 10 سد با سرمايه گذاري خارجي و فاينانس آغاز مي شود كه در مرحله اول 5 سد به مناقصه گذاشته مي شود.
رسول زرگر درخصوص برنامه هاي آينده وزارت نيرو گفت: ظرف دو هفته آينده قرارداد 2 ميليارد دلاري با طرف چيني براي احداث تعدادي سد امضا مي شود.
به گفته زرگر، سدهاي خدافريد با آذربايجان، سد برق آبي با ارمنستان و سه سد برق آبي بر روي رودخانه ارس از جمله سدهاي مشاركتي در دست ساخت با كشورهاي همسايه است كه سد خدافريد ظرف 2 ماه آينده آبگيري مي شود.
</TEXT>
</DOC>
<DOC>
<DOCID>HAM2-860213-053</DOCID>
<DOCNO>HAM2-860213-053</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
ساماندهي اشتغالدر بخش كشاورزي
</TITLE>
<TEXT>
گروه اقتصادي - در راستاي برگزاري گردهمايي اعضاي شوراي مركزي و روساي سازمان نظام مهندسي كشاورزي و منابع طبيعي استانها،  دو طرح محوري سازمان نظام مهندسي كشاورزي و منابع طبيعي به منظور ساماندهي اشتغال دانش آموختگان بخش كشاورزي بررسي و نهايي مي شود.
به گزارش روابط عمومي سازمان نظام مهندسي كشاورزي،  رئيس سازمان نظام مهندسي و منابع طبيعي كشور با اعلام ساماندهي اشتغال دانش آموختگان بخش كشاورزي افزود: طرح جامع شبكه خدمات مشاورين فني مزرعه و طرح شركتهاي مشاوره و توسعه كار آفريني به منظور ساماندهي اشتغال 42 هزار دانش آموخته بخش توسط سازمان نظام مهندسي طراحي و با همكاري وزارت كار و امور اجتماعي و وزارت جهاد كشاورزي اجرا مي شود.
</TEXT>
</DOC>
<DOC>
<DOCID>HAM2-860213-054</DOCID>
<DOCNO>HAM2-860213-054</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
هشدار در موردتأخير پروازها
</TITLE>
<TEXT>
گروه اقتصادي- سازمان هواپيمايي كشوري به شركت هاي هواپيمايي هشدار داد هرگونه تعلل در بخش  هاي مديريتي، فني و عملياتي و برنامه ريزي پرواز شركت هاي هواپيمايي با واكنش اين سازمان رو به رو خواهد شد.
به گزارش روابط عمومي سازمان هواپيمايي كشوري، رضا جعفرزاده مدير روابط عمومي ا ين سازمان با بيان اين مطلب افزود: ملاك عملكرد شركت هاي هواپيمايي رضايت مندي هموطنان است و اين سازمان به عنوان ابزار حاكميت دولت در بخش حمل ونقل هوايي، بدون ترديد در دفاع از حقوق مسافران پرواز ها كوتاهي نخواهد كرد.
وي افزود: اين سازمان از پرواز هايي كه از ايمني كامل برخوردار نيستند، جلوگيري مي كند و به شركت هاي هواپيمايي براي بكارگيري مكانيزم  ها جهت كاهش تاخير در پرواز ها، توصيه  هاي لازم را ارايه كرده است.
جعفرزاده اظهار داشت: سازمان هواپيمايي كشوري در برخورد با شركت هايي كه سهل انگاري آنها به اعتراض و نارضايتي مردم در ترمينال ها منجر شود، از ابزار هاي قانوني خود استفاده خواهد كرد.
وي در پايان گفت: در صورت بي توجهي شركت هاي هواپيمايي به اخطار هاي قانوني، به منظور جلب رضايت مسافران، اين سازمان از واگذاري مسير هاي پروازي به اينگونه شركت ها خوداري مي كند.
</TEXT>
</DOC>
<DOC>
<DOCID>HAM2-860213-055</DOCID>
<DOCNO>HAM2-860213-055</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
تصميم  سهميه بندي بنزين در زمان مناسباعلام مي شود
</TITLE>
<TEXT>
ايسنا: معاون اجرايي رييس جمهور گفت: طرح سهميه بندي بنزين در دولت در حال بررسي است و نتيجه آن در زمان مقرر اعلام مي شود.
علي سعيد لو در حاشيه نشست ستاد راهبردي و هماهنگي توسعه استان خوزستان توضيح داد: بر روي اين طرح كار مي شود. اين طرح مصوبه مجلس است و ما بايد به آن احترام بگذاريم. در زمان مناسب تصميم نهايي درباره سهميه بندي بنزين اعلام خواهد شد.
سخنان معاون اجرايي رئيس جمهور در حاليست كه همچنان سكوت خبري دولت پيرامون چگونگي سهميه بندي، ميزان سهميه هر وسيله نقليه در روز و قيمت آزاد بنزين ادامه دارد و اين مسئله به ابهام طرح سهميه  بندي در شرايطي كه كمتر از سه هفته به آغاز اجراي آن مانده براي مردم و دستگاه هاي اجرايي افزوده است. تنها مسئله اي كه قطعي به نظر مي رسد سهميه بندي و دونرخي بودن بنزين است. به گفته برخي نمايندگان مجلس دولت موظف بوده تا اول ارديبهشت  ماه بر اساس مصوبه مجلس در قانون بودجه سهميه هر وسيله  نقليه و قيمت آزاد بنزين را تعيين كند.
</TEXT>
</DOC>
<DOC>
<DOCID>HAM2-860213-056</DOCID>
<DOCNO>HAM2-860213-056</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
وزير جهاد كشاورزي اعلام كرد
خريد 12 ميليون تن گندم از كشاورزان
</TITLE>
<TEXT>


ايرنا: وزير جهاد كشاورزي گفت: باتوجه به شرايط اقليمي، پيش بيني مي شود در سال جاري بيش از 12 ميليون تن گندم مازاد نياز كشاورزان از سوي دولت خريداري شود.
محمدرضا اسكندري در حاشيه جلسه ستاد راهبردي توسعه خوزستان در اهواز افزود: سال گذشته 11 ميليون و 40 هزار تن گندم مازاد بر مصرف كشاورزان از سوي دولت خريداري شد، در حالي كه نياز كشور به گندم 11 ميليون تن بود.
وي ادامه داد: خوشبختانه توليد گندم در كشور در 4-3 سال گذشته تثبيت شده و نياز كشور در خصوص توليد اين محصول به طور كامل در حال برطرف شدن است. اسكندري اضافه كرد: بنابر شرايط اقليمي حاكم بر كشور برداشت گندم امسال با 10 تا 15 روز تاخير آغاز شده و تاكنون 100 هزار تن گندم از كشاورزان خريداري شده است.
وزير جهاد كشاورزي درباره برنامه هاي اين وزارتخانه درسال جاري گفت: خريد محصولات به صورت مستقيم از سوي دولت از كشاورزان به طور توافقي يكي از برنامه هاي وزارت جهاد كشاورزي در سال جاري است. اسكندري افزود: سال گذشته 9 محصول به صورت مستقيم و توافقي از كشاورزان خريداري شد كه امسال اين رقم به 40 محصول افزايش خواهد يافت. وي در خصوص وضع توليد گندم در خوزستان بيان داشت: سال گذشته يك ميليون و 150 هزار تن گندم از سوي دولت از كشاورزان خوزستاني خريداري شد كه براساس پيش بيني ها امسال اين رقم با 200 تا 300 هزار تن افزايش همراه خواهد بود. اسكندري افزود: عمده ترين مشكلات جذب نشدن برخي از طرح هاي بنگاه هاي زود بازده در بخش كشاورزي وثيقه  هايي است كه از طرف بانك ها درخواست مي شود كه البته خوشبختانه در قانون بودجه امسال تصويب شده است تا ماشين آلات طرح و محل طرح به عنوان وثيقه طرح هاي بنگاه هاي زود بازده از سوي مسئولان بانك ها پذيرفته شوند.
**
بخشودگي جريمه ديركرد
وزير جهاد كشاورزي: به دنبال تصميم جديد دولت، كشاورزان خسارت ديده از حوادث غير مترقبه مي توانند با مراجعه به بانك ها در مورد وضعيت بازپرداخت اصل وام دريافتي خود كسب تكليف كنند. به گفته وي، جريمه ديركرد وام  اين كشاورزان تا سقف 3 ميليون تومان، بخشوده شده است.
</TEXT>
</DOC>
<DOC>
<DOCID>HAM2-860213-057</DOCID>
<DOCNO>HAM2-860213-057</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
جذب منابع خارجيبراي صنعت گاز، دشوار است
</TITLE>
<TEXT>
ايسنا: سرمايه گذاري در صنعت گاز به دليل كمبود منابع داخلي و دشواري جذب منابع خار جي بسيار كمتر از برنامه ريزي اعلام شده  است.
مدير برنامه ريزي تلفيقي شركت ملي نفت ايران با بيان اين مطلب گفت: در زمينه توليد گاز در شركت ملي نفت بايد در خلال برنامه ريزي 20 ساله، سالانه هفت ميليارد دلار سرمايه گذاري شود كه در حال حاضر سرمايه گذاري انجام شده بسيار كمتر است؛ زيرا منابع مالي داخلي به اندازه كافي نداريم و جذب منابع خارجي نيز با دشواري انجام مي شود.
عبدالمحمد دلپريش افزود: در حال حاضر براساس مطالعات و برنامه ريزي هاي انجام شده متوسط ضريب بازيافت نفت در مخازن ايران به بيش از 27 درصد رسيده است و مطابق برنامه پنج ساله چهارم سازمان مديريت و برنامه ريزي، ميزان توليد نفت خام در پايان سال 88 بايد به2‎/5 ميليون بشكه در روز برسد.
وي افزود: زماني كه صحبت از افزايش ضريب بازيافت از مخازن مي شود با وجود اين كه تزريق گاز عامل اصلي آن است ولي تنها عامل آن نيست زيرا مطالعات مخزن، بكارگيري تكنولوژي هاي جديد و نحوه مديريت مخزن نيز تأثير بسزايي در افزايش ضريب بازيافت دارند.
او با تاكيد بر اين كه در حال حاضر در مخازن عمده توليد نفت خام، تزريق گاز صورت مي گيرد، خاطرنشان كرد: به مخازني مانند گچساران، بي بي حكيمه، رامشير، كرنج، پارسي و مارون گاز تزريق مي شود، ولي متأسفانه به دليل كمبود تأسيسات گازرساني به برنامه تدوين شده نرسيده ايم؛ به اين منظور پيش بيني مي شود در خلال برنامه پنج ساله پنجم بتوانيم نياز مخازن به گاز را به طور كامل تأمين كنيم.
</TEXT>
</DOC>
<DOC>
<DOCID>HAM2-860213-058</DOCID>
<DOCNO>HAM2-860213-058</DOCNO>
<ORIGINALFILE>/1386/860213/news/_eqtes.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
وزير نفت در اجلاس همكاري هاي نفتي كشورهاي آسيايي اعلام كرد
تنوع منابع انرژي، حق طبيعي ايران
</TITLE>
<TEXT>
گروه اقتصادي- وزير نفت كشورمان روز چهارشنبه در دومين اجلاس همكاري هاي نفتي كشورهاي آسيايي در رياض گفت: ايجاد تنوع در استفاده از منابع تجديدپذير را حق خود مي دانيم و مصمم به تحقق آن هستيم.
سيد كاظم وزيري هامانه به عنوان اولين سخنران اين اجلاس تصريح كرد: دسترسي به انرژي هسته اي از اين منظر براي كشور داراي جمعيت جوان و در حال توسعه اي همچون ايران در چارچوبpt و تدابير حفاظتي آن امري اجتناب ناپذير است و اين سياست بايد مورد حمايت جهاني قرار گيرد كه خود كمك به تامين امنيت عرضه در بخش سوخت هاي فسيلي است.
وزيري هامانه با اشاره به موضوع امنيت  انرژي گفت دستيابي به امنيت انرژي نيازمند توجه همزمان به همه ابعاد آن و نيز تداوم همكاري و گفت گو ميان مصرف كنندگان و توليدكنندگان است. وي در همين راستا تاكيد كرد: آيا با تشديد ناامني و تشنج در منطقه اي كه قلب انرژي جهان شناخته شده مي توان موجبات تحقق امنيت عرضه انرژي را فراهم آورد.
وزير نفت ايران دربخش ديگري از سخنان خود خاطرنشان كرد: اكنون كشورهاي مصرف كننده با استفاده از سياست هاي پولي و مالي، اعمال ماليات سنگين بر فرآورده هاي نفتي، پرداخت يارانه به ذغال سنگ و سوخت هاي جايگزين نفت و گاز، به رغم نگراني در مورد گرم شدن هوا و تغييرات آب و هوايي، امنيت تقاضاي انرژي را به مخاطره انداخته اند. به گفته وي همان طوري كه كشورهاي مصرف كننده نگران دسترسي مداوم و مطمئن به منابع نفت و گاز هستند، كشورهاي صادركننده هم نگران امنيت تقاضا به مفهوم دسترسي به  بازارهاي مصرف واقعي و پايدار براي توليدات حاصل از سرمايه گذاري هاي خود هستند.
</TEXT>
</DOC>
<DOC>
<DOCID>HAM2-860213-059</DOCID>
<DOCNO>HAM2-860213-059</DOCNO>
<ORIGINALFILE>/1386/860213/news/_havad.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
جنايت خونين، پايان آرزوهاي بزرگ
جوان دبيرستاني با ديدن خودروهاي مدل بالاي دوستانش، تصميم گرفت دست به سرقت از مطب پزشكان بزند،اما اين سرقت ها با جنايتي خونين پايان يافتدر جست و جوي 2 همكلاسي
</TITLE>
<TEXT>




سرهنگ مصطفي رجبي رياست اداره آگاهي پايتخت روز گذشته در توضيح نحوه دستگيري سارقان جوان گفت: با شليك به جوان بسيجي، كارآگاهان پليس جستجوي  گسترده اي را براي يافتن ردي از سارقان آغاز كردند تا اينكه دهم ارديبهشت ردي از سارقان مسلح، پليس را به مخفيگاه طراح سرقتها در شمال غرب تهران كشاند و اين جوان 19 ساله به نام اميد در محاصره پليس آگاهي در آمده وبازداشت شد.با دستگيري اين جوان وي در بازجويي ها به 7 فقره سرقت مسلحانه در مدت يكماه با همكاري دوست 18 ساله خود به نام كامران اعتراف كرد و به اين ترتيب دوست وي نيز در يكي از بوستان هاي تهران بازداشت شد.
گروه حوادث- جوان دبيرستاني و همدستش وقتي براي پولدار شدن نقشه سرقت هاي مسلحانه از مطب پزشكان را كشيدند، آنقدر براي ثروتمند شدن عجله داشتند كه در فاصله يك ماه دست به 7 سرقت و يك قتل زدند.
شامگاه 27 اسفندگذشته، وقتي خبر سرقت مسلحانه  2 مرد نقابدار از دارو خانه اي در ميدان تجريش به كارآگاهان اداره يكم آگاهي(ويژه سرقت مسلحانه )گزارش شد پليس تصور نمي كرد اين سرقت سرآغاز سرقتهاي مسلحانه زنجيره اي 2 جوان 18 و 19 ساله باشد كه پاياني بسيار تلخ داشته باشد.اين 2 سارق مسلح كه در اين سرقت شبانه موفق به ربودن 200 هزارتومان شده بودند، شامگاه روز بعد،دومين سرقت را رقم زدند، اين بار هدف سارقان داروخانه اي در خيابان وليعصر بود كه 200 هزار تومان از آن به سرقت رفت، 2 روز بعد از دومين سرقت، مردان نقابدار با تهديد اسلحه از سوپر ماركتي در سعادت آباد، 200 هزار تومان به سرقت بردند اما با فرا رسيدن نوروز سارقان جوان به تعطيلات رفتند و براي مدتي نوار سرقت هاي زنجيره اي پاره شد.
در حالي كه كارآگاهان اداره يكم آگاهي زير نظر قاضي روشن بازپرس شعبه سوم دادسراي جنايي تحقيقات خود را به صورت نامحسوس براي يافتن سرنخي از سارقان ادامه مي دادند، 18 فروردين 2 جوان نقابدار با سرقت از يك مطب دندانپزشكي در خيابان آفريقا 600 هزارتومان سرقت كردند و به اين ترتيب سرقت ها بار ديگر آغاز شد.
اين 2 سارق كه بازجويي از پزشكان مالباخته بيانگر آن بودكه بسيار جوان و مضطرب هستند در روزهاي 19 و 20فروردين 2سرقت ديگر از مطب دندانپزشكان تهراني در شمال پايتخت را رقم زدند كه يكي از آنها سرقتي نافرجام بود.
سرانجام ساعت?? پنجشنبه بيست و سوم فروردين ماه2، سارق مسلح وقتي براي سرقت وارد داروخانه اي در بلوار درياي سعادت آباد شدند، با فريادهاي كمك خواهي يكي از كاركنان پا به فرار گذاشتند اما در همين هنگام چند جوان بسيجي مسجد قدس سعادت آباد كه شاهد ماجرا بودند به تعقيب سارقان مسلح پرداختند اما وقتي جوان بسيجي 27 ساله اي به نام غلام رضا زوبوني در چند قدمي آنها بود شليك مرگبار يكي از جوانان نقابدار حادثه خونيني را رقم زد.
***
طراح نقشه سرقت هاي مسلحانه:
مي خواستم به?آرزوهايم?برسم
اميد متهم 19 ساله دانش آموز كلاس سوم دبيرستان در يكي از مدارس شمال غرب تهران است. او كه فرزند يك سرايدار است، مغز متفكر سرقت هاي مسلحانه زنجيره اي از مطب پزشكان است گفت وگوي او در زندان را مي خوانيد:
نقشه سرقت هاي مسلحانه از پزشكان چه طور به ذهنت رسيد؟
همه چيز مثل يك خواب بود كه از يك سال پيش دايم در ذهنم بود اما چون تنها بودم نمي توانستم آن را عملي كنيم، چند ماه قبل بود كه خبردار شدم كامران همكلاسي دوره  راهنمايي ام، براي كار به تهران آمده است، از او خواستم در اجراي نقشه سرقتهاي مسلحانه همراهي ام كند او هم كه مثل من مي خواست پولدار شود خيلي زود پذيرفت و به اين ترتيب 2 ماه قبل از عيد با همديگر به مرز رفتيم و با خريد دو اسلحه كمري به تهران برگشتيم و نقشه سرقتها را به اجرا گذاشتيم.
چرا سرقت ها شروع شد؟
پدرم سرايدار خانه اي در شمال تهران است و من به مدرسه اي در آن اطراف مي رفتم وقتي جوان هاي همسن و سال خودم را مي ديدم كه با خودروهاي آخرين مدل به مدرسه مي آيند و از زندگيشان لذت مي برند با خودم فكر مي كردم چرا بايد بين من و آنها تفاوت باشد چرا من نبايد خودروي شيك داشته باشم و خوب زندگي كنم!
مي خواستم به همه آرزوهايي كه جواني مثل من دارد برسم و براي همين دست به سرقت زديم...
چرا مطب پزشكان را انتخاب مي كردي؟
به نظرمان سرقت از مطب و داروخانه راحت وآماده بود و فكر مي كرديم با دزدي از آنجا پول خوبي گيرمان بيايد اما نقشه مان از اول اشتباه بود.
شما مرتكب يك قتل شده ايد،آيا از همان ابتدا قصد داشتيد اگر درگير شديد شليك كنيد؟
اصلا قصد شليك به كسي را نداشتيم، مي خواستيم فقط تهديد كنيم، اما يكباره تير شليك شد، آن شب فكر نمي كردم مرد جوان كشته شده باشد، فكر مي كردم مجروح شده است. هر كجا مي رفتيم به محض فرياد زدن فرار مي كرديم.
...پس چطوري از ماجراي قتل خبردار شدي؟
چند روز بعد از ماجرا، همكلاسي هايم در مدرسه از شليك مرگبار به يك بسيجي توسط 2 سارق مسلح در سعادت آباد حرف مي زدند، آن موقع بود كه متوجه وقوع قتل شدم. وقتي اين خبر را شنيدم از ترس داشتم سكته مي كردم حالم بد شد واز آن روز عذاب وجدان رهايم نكرد، حتي يك شب هم آرام و قرار نداشتم.
چرا بعد از اين حادثه تلخ دست از سرقت برداشتيد؟
پشيمان شده بودم، موضوع را به كامران هم گفتم او هم خيلي ترسيده بود،تصميم گرفتيم توبه كرده و ديگر سراغ سرقت نرويم، بعد از آن اسلحه ها را در لاي زباله هاي ساختماني كه پدرم سرايدار آنجاست انداختيم.
طعمه هاي خودرا چگونه انتخاب مي كرديد؟
صبح در خيابان هاي شمال تهران مي گشتيم و با شناسايي محل سرقت، بعد از ظهر نقشه خود را اجرا مي كرديم.
حرف آخر؟
من و همدستم مي خواستيم خيلي زود به همه چيز برسيم اما حالا پشيمانيم.
</TEXT>
</DOC>
<DOC>
<DOCID>HAM2-860213-060</DOCID>
<DOCNO>HAM2-860213-060</DOCNO>
<ORIGINALFILE>/1386/860213/news/_havad.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
متهم مدعي است جنايت بر سر اين جاي خواب رخ داده است
قتل هم اتاقي به خاطر جاي خواب
</TITLE>
<TEXT>



گروه حوادث: كارگر جواني كه در جريان نزاعي دوست هم اتاقي خود را به قتل رسانده بود، در دادگاه مدعي شد كه جنايت به خاطر جاي خواب بوده است.
21 تير سال گذشته ماموران پليس استان تهران از ماجراي درگيري خونين در يك ساختمان قديمي در ورامين باخبر شده و خود را به محل حادثه رساندند، آنها پس از ورود به ساختمان با جسد جواني 21 ساله مواجه شدند كه با ضربات چاقو به قتل رسيده بود.
در بازجويي از ساكنان خانه قديمي مشخص شد مقتول يك كارگر ساختماني به نام سعيد بوده كه به دنبال درگيري با هم اتاقي خود به نام بابك با ضربات چاقو از پاي درآمده است و پس از اين ماجرا متهم پا به فرار گذاشته است.
با به دست آمدن اين اطلاعات جست وجو براي دستگيري متهم به قتل آغاز شد، اما چند روز بعد وي به اداره پليس رفت و خود را تسليم كرد. با اعتراف مرد جوان به اين جنايت  پرونده با صدور كيفرخواست در اختيار شعبه 74 دادگاه كيفري استان تهران قرار گرفت و متهم روز گذشته در حضور 5 قاضي به دفاع از خود پرداخت.
در اين جلسه بعد از بيان كيفر خواست از سوي قاضي صفر خاكي - نماينده دادستان و درخواست قصاص از سوي اولياي دم مقتول، كارگر جوان به دفاع از خود پرداخت.
وي در توضيح ماجرا گفت: در حالي كه پدرم به بيماري روحي و رواني مبتلا بود، به تهران آمدم تا با كار كردن خرج خانواده را بدهم، همراه مقتول و چند كارگر ديگر خانه اي اجاره كرده و در آنجا زندگي مي كرديم،تا اينكه اين حادثه رخ داد.
آن شب مقتول مي خواست در جايي كه متعلق به من بود بخوابد كه بر سر همين مساله با يكديگر درگير شديم، من نمي خواستم جايم را به سعيد بدهم و به همين خاطر با يكديگر درگير شديم، در هنگام نزاع من ناگهان چاقوي آشپزخانه را برداشتم و ديگر نفهميدم چه شد. وقتي به خودم آمدم كه دوستم روي زمين افتاده بود، به سرعت از آنجا فرار كردم، اما بعدا خودم را تسليم كردم.
</TEXT>
</DOC>
<DOC>
<DOCID>HAM2-860213-061</DOCID>
<DOCNO>HAM2-860213-061</DOCNO>
<ORIGINALFILE>/1386/860213/news/_havad.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
رد پاي آشنا در قتل وكيل دادگستري
</TITLE>
<TEXT>
گروه حوادث- پيدا شدن جسد يك وكيل پايه يك دادگستري در دفتر كارش در خيابان ولي عصر، پليس را با معمايي پيچيده مواجه كرده است.
ساعت 11 صبح ديروز اعضاي خانواده يك وكيل دادگستري به نام محمود وقتي ديدند او به تماس هايشان پاسخي نمي دهد با يكي از همسايه هاي محل كار وي تماس گرفتند و خواستند سري به دفتر وكالت پدرشان بزند. همسايه جوان پس از آنكه متوجه شد در ورودي محل كار محمود باز است وارد آپارتمان شد و در آشپزخانه با پيكر بي جان محمود كه با جراحتي روي گردن بر روي زمين افتاده بود مواجه شد. لحظاتي پس از اين ماجرا بازپرس ويژه قتل تهران و كارآگاهان جنايي عازم محل جنايت در خيابان ولي عصر شدند و بررسي دقيق دفتر وكالت را آغاز كردند. سالم بودن قفل در ورودي و نبود آثاري از درگيري نشان مي داد قاتل يا قاتلان از قبل با محمود آشنايي داشته و به راحتي پا به دفتر او گذاشته اند. از سوي ديگر پيدا شدن جسد مقتول در آشپزخانه در حالي كه لباس رسمي به تن داشت و وجود وسايل تهيه چاي در كنار اجاق گاز حاكي از آن بود كه او هنگام تهيه چاي براي پذيرايي از ميهمان از پشت سر مورد حمله قرار گرفته است. تحقيقات درباره جنايت تحت نظر بازپرس شاملو ادامه دارد.
</TEXT>
</DOC>
<DOC>
<DOCID>HAM2-860213-062</DOCID>
<DOCNO>HAM2-860213-062</DOCNO>
<ORIGINALFILE>/1386/860213/news/_havad.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
دستگيري سارقان حرفه اي خودرو هاي مدل بالا
</TITLE>
<TEXT>


 گروه حوادثاعضاي باندي كه پس از خريد خودروهاي تصادفي اقدام به سرقت خودروهايي با مشخصات مشابه اين خودروها در تهران مي كردند در بازجويي هاي پليسي به 35 فقره سرقت اعتراف كردند.
سرهنگ داوود سلطاني معاون آگاهي تهران بزرگ در خصوص نحوه ارتكاب جرايم اين باند حرفه اي كه سركردگي آن را مرد 55 ساله اي به نام حسين برعهده داشت گفت: اين متهمان در ابتدا خودروهاي تصادفي را با قيمت هاي بسيار پايين خريداري مي كردند و سپس خودروهايي با مشخصات نزديك به آنها را سرقت كرده و به شهرك هاي اطراف تهران، شهريار، مارليك و فرديس منتقل كرده و پس از حك كردن شماره شاسي، سند و پلاك خودرو تصادفي بر روي مدارك خودرو مسروقه، اين خودروها را به فروش مي رساندند.
به گفته سرهنگ سلطاني، كارآگاهان اداره دوم آگاهي تهران در عملياتي گسترده اعضاي اين باند را كه تا كنون به 35 فقره سرقت خودروهاي پژو پرشيا، پژو 405،پرايد و پيكان اعتراف كرده اند را دستگير كردند كه در بازجويي از آنها مشخص شد كه تمامي اعضادر زندان با هم آشنا شده  و نقشه سرقت ها را طراحي كرده اند.
</TEXT>
</DOC>
<DOC>
<DOCID>HAM2-860213-063</DOCID>
<DOCNO>HAM2-860213-063</DOCNO>
<ORIGINALFILE>/1386/860213/news/_informatic.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
نگاهي گذرا به اولين پروژه هاي ساخت تسليحات ضد ماهواره
مدارهاي نا  امن
عميد نمازي خواه
</TITLE>
<TEXT>



فضاي هزاره سوم
همزمان با سير تكاملي تحقيقات فضايي در آمريكا و روسيه(شوروي سابق)، نويسندگان و فيلمسازان بسياري در عالم تخيل، داستان هاي گوناگوني از جنگ هاي فضايي را روي كاغذ و يا بر پرده سينما به نمايش درآوردند. اكثر اين داستان ها از جنگ بين فضانوردان زميني و كيهان نورداني از سياراتي خارج از منظومه شمسي حكايت داشت و كمتر كسي به نبرد ميان سفينه هاي فضايي آمريكا و شوروي در مدار زمين، توجه مي كرد.اما اينك در حالي كه در نخستين دهه از شروع هزاره سوم هستيم، نبرد فضايي آنچنان كه ملاحظه خواهيم كرد، از افسانه به صورت واقعيت درآمده و تحقيقات به منظور تكميل انواع سيستم هاي ضدماهواره اي به سرعت ادامه دارد. ايالات متحده آمريكا و روسيه(اتحاد جماهير شوروي سابق)دو كشوري هستند كه رقابت بسيار جدي اي در ساخت تجهيزات نظامي  با هم داشته و همچنان دوش به دوش هم در حال حركت هستند. حتي در زمان جنگ سرد نيز اگر آمريكا هواپيماي بمب افكني مانند lacer)b1-b)مي ساخت، كمتر از چند ماه بعد خبر ساخت بمب افكن توپولف(tu-160)را خبرگزاري هاي روسيه(شوروي)اعلام مي كردند. يا اگر روسيه موشك بالستيكي را آزمايش مي كرد، مدتي نگذشته كه خبر ساخت سپر موشكي قوي آمريكا به گوش مي رسد و اين رقابت(به رغم افت اندك قدرت هوايي روسيه پس از فروپاشي اتحاد جماهير شوروي)در تمامي  عرصه هاي هوايي مانند ساخت ماهواره، موشك، شاتل و... ادامه داشته و دارد. اگر روزي نبردي در فضا ميان آمريكا و روسيه به وقوع بپيوندد، احتمالاً آمريكا بيشتر از روسيه زيان خواهد ديد. به اين دليل كه كيفيت ماهواره هاي نظامي  آمريكا، بالاتر و دوامشان بيشتر و قيمت شان زيادتر از ماهواره هاي مشابه روسي است(كه خود به خود باعث مي شود تا روس ها تعداد پرتاب هايشان بيشتر باشد). از اين رو در چنين جنگي، روسيه چنانچه ماهواره اي را از دست بدهد، مي تواند به آساني ماهواره ديگري را جانشين آن كند، در حالي كه چندان هم زيان نصيبش نشده است، ولي آمريكا در ازاي هر ماهواره اي كه از دست بدهد، به اين آساني نمي تواند ماهواره ديگري را جانشين آن كند. البته آگاهان فضايي عقيده دارند كه در عصر كنوني، ماهواره هاي چيني به دليل ارتفاع پايين به نسبت ماهواره هاي آمريكا و روسيه كه در مدارهاي بلند قرار دارند، بسيار در دسترس و قابل انهدام تر هستند.
طراحي و ساخت سلاحژهاي ويژه شكار ماهواره از راه هاي مختلفي دنبال شد. اولين تلاشژها در اين زمينه، با شليك موشك هاي هواپرتاب توسط ايالات متحده و اتحاد شوروي در دهه 50ميلادي انجام شدند و از آن پس، پيشنهادات عجيب و متفاوتي براي اين كار ارائه شدند. پرتاب موشك از طريق هواپيما، اولين كوشش در اين راه محسوب ميژشد كه تكنولوژي به كار رفته در آن، بسيار ابتدايي و شناخته شده بود. اولين حركت هاي عملي ايالات متحده در اين زمينه به سال 1959 بر مي گردد و نتايج بسيار نااميد كننده اي داشت. اولين كوشش در پرتاب موشك، پس از طي مسافت 6هزار متر از دست رفت و به دليل بروز برخي مشكلات، اين پروژه در سال1963 متوقف شد. همزمان، پروژه نيروي دريايي ايالات متحده نيز در اين زمينه، متوقف شد. البته برخي برنامهژهاي كوچك تا اوايل دهه70 پيگيري شدند.
اتحاد جماهير شوروي نيز برنامه مشابهي را به سال1967 آغاز كرده بود و در حقيقت، اولين موشك ضدماهواره ساخت شوروي، در سال1976 طراحي و ساخته شده بود. اما نيش دردناكي كه از اين موفقيت شوروي، گريبان ايالات متحده را گرفته بود، باعث شد نيروي هوايي ايالات متحده، برنامه ساخت موشك ضدماهوارهژاي خود را دوباره پيگيري كند.
از سال 1977، كنسرسيومي  متشكل از چند شركت هوافضايي ايالات متحده كه vought ناميده ميژشدند، يك موشك ضدماهواره طراحي كردند كه قادر بود به ماهوارهژهايي مستقر در ارتفاع پايين اتمسفر زمين(low earth orbit يا leo)حمله كند. اين موشك سه مرحلهژاي، از يك جنگنده   f-15 كه با زاويه حمله بالا در حال صعود بود، شليك مي}شد. در اين موشك، يك سيستم هدفژياب كوچك جهت جستجو و انهدام اهداف متحرك در فضا نصب شده بود. اين سيستم ردياب، به نام mhv(miiature homig vehicle)شناخته ميژشد. اولين پرتاب آزمايشي موشك ضدماهواره  ساخت ايالات متحده، به سال 1983 انجام پذيرفت. اولين پرتاب موفقيتژآميز اين موشك، به تاريخ 13 سپتامبر 1985، منجر به انهدام ماهواره پي-78(solwid)متعلق به ايالات متحده شد.
برنامه 437 و دومينيك 1
استفاده از انفجارات هستهژاي پرقدرت در ارتفاعات بسيار بالا جهت انهدام ماهوارهژها، پس از انجام اولين آزمايشات سيستمژهاي ضدماهواره معمول در دهه 60 مورد توجه قرار گرفتند.
مابين سالهاي 1962 تا 1963، تعداد 105 آزمايش هستهژاي در اقيانوس آرام و صحراي نوادا توسط ايالات متحده انجام شد. اين آزمايشات در اقيانوس آرام به نام دومينيك 1(domiic i)و در نوادا به نام دومينيك 2 (domiic ii)نامگذاري شدند. اغلب اين آزمايشات، به شكل رهاسازي بمبژهاي اتمي  سقوط آزاد از بمبژافكن}ژهاي b-52 انجام پذيرفتند. يكي از آزمايشات انجام شده، حمل كلاهك اتمي  به ارتفاعي بالا در فضا و انفجار كلاهك در آسمان بود كه توسط موشكي به نام ثور(thor)انجام شد. اين پروژه پس از مدت كوتاهي به سبب مشكلات فني متوقف شد. ظاهراً ايالات متحده آمريكا علاوه بر پروژه، درصدد تكميل پروژه ديگري به نام سنت(sait)نيز بوده است. اين پروژه آن گونه كه در يك دايره المعارف علوم فضايي مربوط به سال آمده بود، عبارت بود از ماهواره هايي كه مي توانستند به منظور بازرسي يا رهگيري ماهواره هاي ديگر، در فضا به كار روند. از پروژه سنت اطلاع بيشتري در دست نيست، ولي احتمالاً مي توان گفت كه اين پروژه در همان طرح هاي اوليه متوقف مانده باشد، زيرا در غير اين صورت در تاريخچه هاي مربوط به ماهواره كش ها حتماً از آن نامي به ميان مي آمد.
به دنبال اين اقدامات آمريكا، اتحاد جماهير شوروي(روسيه كنوني)در اوايل نوامبر سال اولين سفينه با قابليت مانور فراوان خود(كه اساس سفينه هاي شكاري امروز آن كشور را تشكيل مي دهد)به نام پوليوت-( -polyot)را به فضا پرتاب كرد كه در مداري به فاصله * كيلومتر از سطح زمين قرار گرفت(در دو عدد فوق، كوچك تر نمايش دهنده حداقل فاصله مداري سفينه با زمين و بزرگتر نشان دهنده حداكثر فاصله مداري سفينه با زمين است). در پي پرتاب موفقيت آميز پوليوت- روس ها پوليوت- را در آوريل در مداري با پارامتر * كيلومتر قرار دادند كه اين سفينه در نخستين روزش در مدار، تكنيك هاي جالبي را در ارتباط با قابليت مانور سفينه هاي فضايي به نمايش گذاشت، ولي سپس از كار افتاد و سرانجام در آگوست از بين رفت.
برنامه 437 دومين برنامه آزمايشي ساخت سلاحژهاي ضدماهوارهژاي محسوب مي}ژشد. برنامه توليد سلاح ضدماهواره در ايالات متحده از اوائل دهه60 ميلادي آغاز شد. برنامه 437، به دنبال يك سري انفجارات هستهژاي در آسمان، توسط رابرت مكژنامارا، وزير دفاع ايالات متحده، به تاريخ 20 نوامبر 1962 مورد تصويب قرار گرفت.
پروژه نايك
كار تجهيز موشك نايك زيوس به كلاهك اتمي، تحت لواي پروژه}ژاي به نام ike توسط ارتش آمريكا انجام شد. اين پروژه به سال 1945 توسط آزمايشگاه هاي بل جهت توسعه و ايجاد خطوط پرتابي موشك هاي ضدهواپيما پيشنهاد شد. اين پروژه، در نهايت به سال 1953، منجر به توليد اولين سيستم موشكي ضدهواپيما موسوم به نايك آژاكس براي آمريكا شد و سپس جهت ساخت موشك ضدماهواره اتمي  به كار گرفته شد.
موشك جديد كه با كد رمز شناخته mudflap مي}شد، در نهايت dm-15s ناميده شد. يك موشك از اين نوع، در جزيره مرجاني كوآژالين از توابع جزاير مارشال، استقرار يافت. اين موشك تا سال1966 كه پروژه به دليل شروع ساخت موشك ضدماهواره thor خاتمه داده شد، در آن جزيره مستقر بود.
قرارداد ايجاد محدوديت در امور فضايي
اما با انعقاد معاهده موسوم به فضاي بيروني(outer space treaty)به سال 1967، استفاده از سلاح هستهژاي در فضا، ممنوع شد. طبق اين قرارداد كه به تاريخ 27 ژانويه 1967، مقرراتي در جهت ايجاد محدوديت براي امور اكتشاف، فعاليت و استفاده از فضا بين دول اتحاد شوروي، ايالات متحده و پادشاهي بريتانيا به امضا رسيد و از تاريخ 10 اكتبر 1967 ضمانت اجرايي يافت.
در آن سالها، طرحژهاي ديگري نظير موشك هاي سرنشينژدار و بدون سرنشين جهت هدفگيري ماهوارهژها پيشنهاد شدند. نوع سرنشينژدار، يك وسيله فضايي بود كه در نقطه اي از پيش تعيين شده با ماهواره مورد نظر، ملاقات ميژ}كرد و سرنشين آن، ماهواره را تصرف كرده يا آن را از كار ميژانداخت. اما مكانيزم خودانفجاري ماهوارهژهاي نظامي، استفاده از طرحژهاي سرنشينژدار و سلاحژهاي موسوم به stad-off را منتفي ساخت. در آن زمان، طرح هاي ديگري نيز در قالب موشك هاي بي سرنشين ضد ماهواره نظير ارسال ماهواره هايي موسوم به كاميكازه(kamikaze)يا خودكشي كننده و يا مين هاي فضايي نيز به عنوان شكارچيان ماهواره اي كه تنها يك بار در فضا قابل استفاده بودند، مطرح شدند(يعني پس از انفجار، از بين مي رفتند).
سيستم بمباران مداري
در ادامه بررسي مربوط به تاريخچه ماهواره كش ها به سال مي رسيم كه بار ديگر شوروي سيستم تسليحات جديدي به نام سيستم بمباران مداري- fractioal orbit bombardmat را به مدت سال آزمايش كرد.در اين آزمايش شوروي توانست تكنيكي را نشان بدهد كه براساس آن به جاي پرتاب يك كلاهك هسته اي در مسير سنتي بالستيكي(به شكل منحني)، شيئي به وزن كيلوگرم مي توانست به مدار پايين در زمين فرستاده شود. در آنجا اين شيء هنگامي  كه نيمي  از يك دور گردش مداري خود را به پايان برده بود، از راكت حامل جدا مي شد، سپس از طريق يك مسير صاف و در حالي كه بر پشت پرده هاي رادار آمريكا و اروپا ظاهر مي شد، به اتمسفر زمين برمي گشت. در پي آزمايش سيستم بمباران مداري توسط شوروي، اين كشور از سال نخستين آزمايش ماهواره كش هاي خود را به سبك كنوني آغاز كرد. در اولين آزمايش بدين گونه، شوروي در اكتبر، كاسموس را به رهگيري كاسموس كه روز قبل به فضا پرتاب شده بود، فرستاد كه كاسموس با فاصله اندكي از كنار عبور كرد و منفجر شد(دو ماهواره فوق كاسموس ماهواره شكاري و كاسموس ماهواره هدف بودند).در تمامي گزارش هايي كه در زمينه تاريخچه فعاليت هاي شوروي درباره ماهواره كش ها آمده، همگي متفق العقيده اند كه نخستين آزمايش عمل در فضا را اين كشور با كاسموس هدف و رهگير شكاري انجام داده است. اما بسياري از آنها گرچه در اين موضوع شكي ندارند، ولي معتقدند شوروي با پرتاب كاسموس در اكتبر تلاش هايي را در اين باره آغاز كرد، ولي هنوز اعتباري به چنين گفته هايي نيست.
آزمايش شوروي در زمينه سلاح هاي ماهواره كش تا سال دنبال شد و در دسامبر اين سال به سبب حساسيت گفت وگوهاي سالت- روس ها ادامه اين آزمايش ها را متوقف كردند تا اينكه از فوريه دور دوم آزمايش ماهواره كش ها با پرتاب كاسموس از سرگرفته شد. سرانجام اتحاد جماهير شوروي در آوريل جديدترين آزمايش ماهواره كش هاي خود را با سفينه شكاري كاسموس و ماهواره هدف فضايي كاسموس انجام داد. در سري آزمايشات عملي، روس ها بار موفق و بار ناكام ماندند.
- مدار سفينه شكاري: رهگير دايره اي است تا بتواند كاملاً از نزديك با مدار سفينه هدف تطبيق كند. در اين حالت سفينه رهگير فقط يك عبور با سرعت كم از كنار سفينه هدف انجام مي دهد كه اين مي تواند در حكم بازرسي و اكتشاف باشد.
- سفينه شكاري: رهگير با سرعت زياد از كنار سفينه هدف عبور مي كند و اين زماني انجام مي شود كه سفينه هدف در پايين ترين نقطه مداري از يك مدار بيضوي شكل باشد.
- ماهواره شكاري: رهگير با فاصله نزديكي از كنار هدف عبور مي كند و اين زماني انجام مي شود كه ماهواره شكاري در بالاترين نقطه مداري از يك مدار بيضوي شكل است.
- در چهارمين حالت و مسير، انجام عمليات نابودي ماهواره اي به اين شكل انجام مي شود كه دو سفينه شكاري- رهگير و هدف به گونه اي كه قصد پهلوگيري در كنار يكديگر دارند به هم نزديك مي شوند و در اين هنگام است كه سفينه شكاري منفجر مي شود. اين روش را مي توان چيزي شبيه به پرواز سفينه سرنشين دار جميني با سفينه بدون سرنشين آجنا در سال و دانست.
به اعتقاد آگاهان امور فضايي نظامي، تمامي آزمايش هاي ماهواره كش روسيه در مدارهايي به ميل تا درجه و با فاصله الي كيلومتري زمين انجام شده است.
is: طرح روس ها براي شكار ماهواره
اتحاد شوروي، به سمت استفاده از طرح ماهواره كاميكازه كننده روي آورد، زيرا ساده تر بود و از اجزاي ارزان قيمتي تشكيل يافته بود. طرح روس ها is ه(istrebitel sputikov)نام گرفت كه به معني شكارچي ماهواره يا iterceptor of satellites بود. كار طراحي اين ضدماهواره در اتحاد شوروي، در اوايل دهه 60 كليد خورده بود و اولين آزمايشات پروازي اين موشك به سال 1968 انجام شدند. اما ادامه كار روي اين پروژه به دليل امضاي قرارداد سالت يك(salt i)به سال 1972 متوقف گشت؛ اما سيستم در روي زمين همچنان كار شد و با آزمايش نمونه هاي جديدي گسترش يافت تا آنكه در حدود سال،1982 طرح، احتمالاً به دليل پيش پا افتاده بودن، كنار گذاشته شد. دليل كنارگذاشتن اين طرح، سيستم هاي جديدتر و پيشرفته تر موشك هاي ضدماهواره بود كه در آن زمان عملي شده بودند يا عملي شدنشان در حال تحقيق و بررسي و نقل مجالس بود.
ترا-3(terra-3)
اتحاد شوروي در طول سالهاي دهه 70 به بعد، تعداد زيادي پايگاه زميني ساطع كننده اشعه ليزر موسوم به terra-3 را جهت از كار انداختن ماهواره ها به كار انداخته بود؛ در نتيجه تصاوير تهيه شده به وسيله ماهواره هاي جاسوسي ايالات متحده در طول سالهاي دهه70 و 80 ميلادي، همگي سفيد ظاهر مي شدند؛ اما در سال 2006، چيني ها، مظنون اصلي سفيد كردن تصاوير ماهواره هاي جاسوسي آمريكا به شمار مي رفتند. terra-3 يك مركز آزمايشي بود كه در پايگاه فضايي مخصوص موشك هاي ضدبالستيك شوروي به نام ساري شاگان(sary shaga)واقع در قزاقستان قرار داشت.
سلاح هاي ليزري
گفته مي شود هر دو كشور آمريكا و روسيه تحقيقات گسترده اي را در مورد انواع سلاح هاي ليزري و ديگر تسليحات پرتوي دنبال مي كنند. خبرهايي كه در اين مورد تاكنون انتشار يافته است، غالباً ضد و نقيض بوده و در پاره اي از موارد هم از جانب مقامات رسمي  بسيار اغراق آميز توصيف مي شود، گرچه در بسياري اوقات آنها به كل منكر وجود چنين سلاح هايي مي شوند. به هر حال واقعيت را مي توان چنين پنداشت كه بدون شك برنامه هايي براي تكميل انواع سلاح هاي پرتوي در هر دو كشور آمريكا و روسيه در حال اجراست، ولي شايد نه به آن حد كه هيچ يك از آنها توانسته باشند چنان سلاحي را وارد عمل كنند. منابع اطلاعاتي غرب اظهار عقيده مي كنند كه روسيه فعاليت هاي مربوط به سلاح هاي ليزري خود را از حدود دهه پيش آغاز كرده است، به طوري كه هم اكنون در اين راه جلوتر از آمريكا گام برمي دارد.
سلاح هاي پرتوي ذره اي
سلاح هاي پرتوي ذره اي، ذرات اتمي  الكترون، پروتون و نوترون و... با سرعت هايي نزديك به سرعت نور از خود پرتاب مي كنند و به اين وسيله با متمركز كردن انرژي و اثرات حرارتي مي توان هدف ها را به كلي از بين برد. در اين زمينه روسيه بر خلاف آمريكا اكثر تلاش خود را روي پرتوهاي ذره اي باردار متمركز كرده است.
پرتوهايي كه تاكنون روسيه به استفاده از آنها علاقه نشان داده است بيشتر الكترون و در درجه بعدي پروتون بوده است. بايد توجه داشت سلاح هاي پرتوي روسيه در اين مرحله، خطرشان بيشتر مورد توجه ماهواره هاي جاسوسي عكاسي آمريكا موسوم به بيگ برد است كه غالباً در مدارهايي با ارتفاع پايين قرار داده مي شوند. بيشتر ديگر ماهواره هاي جاسوسي آمريكا در ارتفاعات بالا، استقرار مي يابند كه طبعاً آسيب پذيري كمتري متوجه آنهاست. در يكي ديگر از طرح هاي روسيه براي سلاح هاي ضدماهواره، چنين در نظر است كه تكنيكي براي نابودي ماهواره ها به وجود آيد كه بتواند در مدتي بسيار كوتاه و خيلي سريع، يك سلاح ماهواره كش را در روي زمين از آشيانه به سكوي پرتاب آورد و آن را به سوي هدف نشانه گيري كند.
در نظر داشته باشيد كه بسياري از اين مطالب براي 3سال پيش است و اغلب كشورها اسرار نظامي  و طبقه بندي شده خود را يا فاش نمي كنند و يا پس از 30سال گزارشات مختصري از آنها را در اختيار عموم قرار مي دهند. با تمام اين اوصاف شما فكر مي كنيد هم اكنون چه آزمايشات و تحقيقاتي براي ساخت تسليحات فضايي در حال انجام است
</TEXT>
</DOC>
<DOC>
<DOCID>HAM2-860213-064</DOCID>
<DOCNO>HAM2-860213-064</DOCNO>
<ORIGINALFILE>/1386/860213/news/_informatic.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
دنياي علم
</TITLE>
<TEXT>
دوربين با ادب ساخته شد
ابداع گونه اي جديد از دوربين هاي نظارتي و مراقبتي ضمن افزايش ضريب كارآيي به حفظ حريم شخصي افراد نيز منجر شده است.
دوربين ساخته شده از سوي متخصصان علوم رايانه اي در دانشگاه كاليفرنيا به گونه اي طراحي شده است كه صورت افراد مورد نظر را مخدوش يا تيره نشان مي دهد و با قرار دادن هاله اي از سفيدي آن هم به صورت خودكار بر روي صورت فرد عملاً دخالتي در حريم شخصي افراد نمي كند. اين دوربين جديد دوربين با ادب نام گذاشته شده و البته هنوز در مرحله گذراندن بررسي هاي تحقيقاتي قرار دارد. متخصصان ابداع كننده اين دوربين مي گويند به زودي مي توان از آن براي نظارت و مراقبت هاي روزانه در تجهيزات نظارتي استفاده كرد.
شبيه سازي تارهاي عنكبوتي با هدف به پرواز درآوردن انسان
دانشمندان با شبيه سازي ژن تارهاي عنكبوت و افزودن آن به باكتري e. coli دريافته اند كه اين باكتري مي تواند پروتئين تارهاي عنكبوتي شيميايي مشابهي را براي آزمايشات مختلف توليد كند.
با وجود 39 هزار گونه عنكبوت در سراسر جهان، مطالعه تارهاي توليد شده از سوي آنها براي دانشمندان فرآيندي بسيار مشكل محسوب مي شود. با اين حال هاياشي و لويز از متخصصان علوم ژنتيكي در دانشگاه هاي كاليفرنيا و وويمينگ، توانسته اند تارهاي شيميايي جديدي را شبيه سازي كنند. به گفته هاياشي، به وسيله تركيب ژن هاي مختلف، مي توان پروتئين تارهاي عنكبوتي را با مشخصه هايي منحصربفرد توليد كرد. به گفته آنها در آينده اي نه چندان دور و با توجه به فناوري هاي نويني كه در اين خصوص ارائه خواهد شد، شناورشدن در هوا چندان دور از ذهن نخواهد بود.
نصب سيستم هشدار و پيش بيني زلزله در شش نقطه از كشور
رئيس پژوهشكده سوانح طبيعي از نصب سيستم هشدار و پيش بيني زلزله در شش نقطه كشور خبر داد و افزود: اين سيستم به زودي در استان هاي زلزله خيزكشور نصب و راه اندازي خواهد شد.
دكتر سيد محمود فاطمي، رئيس پژوهشكده سوانح طبيعي و دبير كارگروه تخصصي زلزله و رانش زمين در جلسه ستاد حوادث غيرمترقبه لرستان در خرم آباد  گفت: اين طرح يك پروژه تحقيقاتي كاربردي است و مراحل تست و آزمايش را مي گذراند كه نتايج تحقيقات تاكنون مثبت و رضايت بخش بوده است و اميد مي رود بتوانيم پديده به ظاهر غيرقابل پيش بيني زلزله را با انجام تحقيقات به موضوعي قابل حل تبديل كنيم.
بهره برداري از رصدخانه دانش آموزي در بم به همت يونسكو
دكتر حجت الحق حسيني، اخترشناس و پژوهشگر با بيان اين كه  در رصدخانه دانش آموزي بم تعداد هشت تلسكوپ و دوربين دوچشمي مدرن و پيشرفته استفاده مي شود، گفت:  اين مجتمع براي آموزش اخترشناسي و براي بهره رصدي دانش آموزان بمي ايجاد شده و براي اولين بار در شب دوشنبه دهم ارديبهشت ماه اين تلسكوپ ها مورد استفاده قرار گرفت و مردم بم سيارات زحل، ناهيد، زهره، كره ماه و ستارگان دوتايي را با استفاده از تجهيزات رصدخانه رصد كردند.
دكتر حسيني با بيان اين مطلب كه شركت عموم مردم در برنامه هاي اين رصدخانه آزاد است اظهار داشت: به زودي كار آموزشي افرادي كه در اين مجتمع ثبت نام مي كنند آغاز خواهد شد و ما سعي داريم در افزايش خلاقيت، تخيل و مهارت هاي ارتباط گروهي دانش آموزان، مربيان، والدين و همه مردم بم فعاليت كنيم. وي افزود: اين رصدخانه در كل كشور در نوع خود بي نظير است و افراد مي توانند با مدرن ترين وسايل، كتب و مجلات نجومي اطلاعات اخترشناسي خود را ارتقا بدهند.دكتر حسيني با بيان اين مطلب كه اين مركز به عنوان مركز يادگيري محلي استفاده خواهد شد گفت: ساخت مجتمع توسط دفتر منطقه اي يونسكو در تهران انجام شده و در حال حاضر تحويل اداره آموزش و پرورش بم است.
</TEXT>
</DOC>
<DOC>
<DOCID>HAM2-860213-065</DOCID>
<DOCNO>HAM2-860213-065</DOCNO>
<ORIGINALFILE>/1386/860213/news/_informatic.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
سوژه روز
لپ تاپ بچه ها نبايد بي سيم باشد
</TITLE>
<TEXT>
گروه دانش- محققان مي گويند بچه ها نسبت به امواج الكترومغناطيس حساس ترند و به همين خاطر شايد بهتر باشد كامپيوتر آنها به شبكه بي سيم يا اصطلاحاً وايرلس متصل نباشد.
اين هشداري است كه مسئول اداره ايمني تلفن همراه در انگلستان به خانواده ها و مدارس داده است. ديلي تلگراف از پروفسور لاري چاليس، نقل قول كرده است كه اگر نگران آسيب زدن امواجي هستيم كه فرستنده ها به تلفن هاي همراه مخابره مي كنند، اين نگراني براي لپ تاپ هاي متصل به اينترنت بي سيم، دو چندان است. پروفسور چاليس تاكيد كرده است كه كودكان بايد فاصله مناسبي را از برج هاي مخابراتي فرستنده اين امواج داشته باشند و به همين علت استفاده آنها از اين نوع ارتباطات به نظر منطقي و ايمن نمي رسد.
او كه يك استاد بازنشسته فيزيك در دانشگاه ناتينگهام است، موضوع را اين طور توضيح مي دهد: اگر كسي از كامپيوتر روميزي استفاده كند، فاصله او از برج فرستنده، چيزي حدود 20 سانتي متر است. در اين صورت اثر امواج بر روي او، تقريباً يك صدم يك تلفن همراه خواهد بود و اين موضوع چندان نگران كننده اي نيست. اما اگر پاي لپ تاپي در كار باشد كه فرد آن را روي پاي خود گذاشته و به اينترنت بي سيم هم متصل است، در اين صورت فاصله او از فرستنده تنها 2 سانتي متر خواهد بود كه به اين ترتيب ميزان مواجهه او با امواج الكترومغناطيسي، تقريباً هم ارز امواجي خواهد بود كه يك تلفن همراه دريافت مي كند يا مي فرستد.
از آنجا كه كودكان نسبت به همه انواع آلودگي هاي محيطي، از جمله سرب يا تشعشعات ماوراي بنفش، حساس تر و آسيب پذيرترند، اين كه چگونه از اينترنت يا تلفن همراه استفاده مي كنند، در مورد آنها اهميت ويژه اي پيدا مي كند. به خصوص خطر اينترنت هاي بي سيم براي بچه ها بيشتر است، چون ممكن است زمان بيشتري را به آن مشغول باشند و با بالا رفتن زمان مواجهه، ميزان اثرپذيري هم بيشتر مي شود. پس اگر سعي داريم كودكانمان را تا آنجا كه ممكن است از استفاده از تلفن همراه دور نگه داريم، اين حساسيت ما در مورد استفاده از اين نوع ارتباطات بايد بسيار بيشتر باشد.
گزارش اين كارشناس فيزيك و ايمني باعث شده معلمان انگلستان هم به تكاپو بيفتند و طي نامه اي از مسئولان درخواست كنند ايمني استفاده از اينترنت هاي بي سيم را در مدارس بررسي كنند.
</TEXT>
</DOC>
<DOC>
<DOCID>HAM2-860213-066</DOCID>
<DOCNO>HAM2-860213-066</DOCNO>
<ORIGINALFILE>/1386/860213/news/_informatic.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
اسرار سفر به فضا
</TITLE>
<TEXT>


الميرا صديقياين روزها تب رفتن به فضا براي آنان كه از نظر مالي استطاعت دارند، بالا رفته است. پس از سفر پرجنجال اولين توريست فضايي زن كم كم افراد ديگري هم كه شايد تا به حال هرگز به پا گذاشتن در فضا هم فكر نكرده بودند به ترك زمين و نزديك شدن به ماه فكر مي كنند.
مدتي قبل يك فضانورد روسي به نام فئودور يورچيكين از ايستگاه بين المللي فضايي اعلام كرد كه بيل گيتس ثروتمندترين فرد جهان و بنيانگذار شركت بسيار بزرگ كامپيوتري مايكروسافت هم در حال بررسي ايده سفر به فضاست. سخنان اين فضانورد در حالي كه از ايستگاه فضايي صحبت مي كرد از تلويزيون دولتي روسيه از ايستگاه بين المللي فضايي پخش شد و وي، به نقل از يكي از همكاران گيتس گفت كه او در راستاي تصميم به سفر به فضا قصد بازديد از اين ايستگاه را دارد.
خبر سفر پر هزينه به فضا در مورد بيل گيتس، يكي از ثروتمندترين مردان روي زمين عجيب هم به نظر نمي رسد. براي سفر به فضا هم اكنون حداقل ميليون دلار پول لازم است و شركتهاي مستقر در روسيه در نظر دارند سال آينده سفر در اطراف كره ماه را با هزينه اي معادل ميليون دلار نيز ارائه كنند.
طي سالهاي گذشته موشكهاي بسياري نيز براي كاوشهاي بيشتر به فضا اعزام شده اند كه اكثر آنها حاوي اطلاعات زيادي براي بشر بودند. اگرچه در اين مسير اتفاقات تاسف باري رخ داده كه تضمين امنيت چنين سفري را زير سوال مي برد، اما سفرهاي تحقيقاتي بوده كه اكنون اين دل و جرات را به توريستهاي فضايي مي دهد تا در مورد خارج شدن از مدار زمين علاقه نشان دهند.
چند روز قبل، موشك  سايوز روسي  حامل  پنجمين  گردشگر فضايي  و دو فضانورد روسي  از پايگاه  فضايي  بايكونور در جنوب غرب قزاقستان  به  فضا پرتاب  شد. در اين موشك چارلز سيمونئي گردشگر فضايي آمريكايي كه با پرداخت 20ميليون دلار به روسيه اجازه مسافرت با اين سفينه فضايي و اقامت 14روزه در ايستگاه بين المللي فضا را دريافت كرده بود موفق شد تا با چشمانش تمامي آنچه را كه سالها در كتابها خوانده بود از نزديك ببيند.
او هم مطمئنا مثل همه توريست هاي فضايي ديگر براي رفتن به اين سفر مراحل بسيار زيادي را از پشت سر گذرانده تا در نهايت سوار بر سفينه شده است. چراكه پيش از سفر به فضا مراحل دشواري را بايد طي كرد.
از نظر جسمي، اين افراد در سفر خود به فضا متحمل فشارهاي شديدي بر بدن هاي خود مي شوند كه اين شتابها در شرايط بي وزني رشد استخوانهاي افراد را متوقف مي سازد و يا به حداقل خود مي رساند كه مطمئنا مشكل ساز خواهد بود. در ضمن در اين سفر مشكلات روحي و رواني نيز به دلايل متعدد ايجاد مي شود كه به همين خاطر فضانوردان مورد آزمايشهاي مختلف روان شناسي و فيزيكي قرار مي گيرند تا مشخص شود كه آيا مي توانند در شرايط فضايي دوام بياورند يا خير، مثل خبري كه چندي پيش در مورد فضانورد سرشناس زن آمريكايي شنيديم كه او هم در پي فشارهاي شديد روحي قصد به قتل رساندن يكي از همكارانش را داشت.
قواي بدني بالا هم از جمله شرايطي است كه فضانوردان و توريستهاي فضايي بايد داشته باشند. زيرا در طول اقامت خود در فضا هر غذايي را نمي توانند بخورند. غذاهاي آنها به طور معمول به صورت خميري يا بسته بندي شده است، زيرا در غير اين صورت هنگام غذا خوردن به علت معلق شدن همه چيز در محيط، غذا هم در محوطه فضاپيما پخش مي شود و به همين خاطر هم هست كه براي نوشيدن مايعات نيز آنها حتما بايد از ليوانهاي در دار استفاده كنند.
با اين شرايط فكر كنيد كه يك مسافر فضا چقدر بايد از نظر بدني آمادگي داشته باشد كه به راحتي بتواند غذاهاي خميري شكل را كه حاوي مقدارهاي بسيار ظريف مواد مغذي كه از پيش در آزمايشگاهها تعيين شده(تا مشكلات آنها را علاوه بر بيماري رايج رشد استخوان بيشتر نكند)را در طول اقامت خود نوش جان كند.
در عين حال، از آنجايي كه در فضا روز و شب ديگر مفهومي ندارد آنها بايد بتوانند خود را با اين مسئله تطبيق دهند كه مجبورند براي استراحت روز و شبي را به طور دلخواه و با نظر تمامي افراد گروه در نظر بگيرند و با همين تقسيم بندي از نظر جسمي و روحي كنار بيايند.
سفر به فضا براي انسان با وجود سختي ها و مخاطراتي كه به همراه دارد پاسخي است به كنجكاوي انسان براي شناخت زمين، ماه، سيارات، خورشيد، ديگر ستارگان و كهكشانها كه معلومات و شناخت انسان از آنها بسيار كم است. فضاپيماهايي با سرنشين و بدون سرنشين به فضا ارسال شده اند تا اطلاعاتي براي بشر همراه آورند كه بتواند شايد قسمتي از سئوالات در ذهن آنان را پاسخ دهد.
</TEXT>
</DOC>
<DOC>
<DOCID>HAM2-860213-067</DOCID>
<DOCNO>HAM2-860213-067</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
آغاز به كار اجلاس شرم الشيخ
وزارت امور خارجه عراق اعلام كرد مخالف تعيين جدول زماني براي خروج نيروهاي خارجي از عراق در ضمن اين نشست است
</TITLE>
<TEXT>


طرح عراق
دولت عراق طرحي را براي همكاري با جامعه بين المللي براي حركت به سوي صلح پايدار و نوسازي اقتصادي در اين كشور تهيه كرده است.
گروه بين الملل- كنفرانس شرم الشيخ براي بررسي اوضاع عراق در حالي قرار است از امروز با حضور نمايندگان 50 كشور به همراه بان كي مون، دبيركل سازمان ملل متحد، هيأت هاي اعزامي اعضاي دائم شوراي امنيت و سازمان هاي منطقه اي فعاليت خود را در منطقه تفريحي شرم الشيخ در سواحل مصر در درياي احمر آغاز كند كه وزارت امور خارجه عراق اعلام كرده مخالف تعيين جدولي زماني براي خروج نيروهاي خارجي از عراق در ضمن اين نشست است.
به گزارش خبرگزاري فرانسه روز گذشته لبيد اباوي، دستيار وزير امور خارجه عراق از مخالفت بغداد با تدوين جدول زماني خروج نيروهاي خارجي از عراق در بيانيه پاياني شرم الشيخ خبر داد.
به گفته اباوي در نشتي با حضور نمايندگان ارشد كشورهاي حاضر در نشست شرم الشيخ بر روي 90 درصد محتواي بيانيه پاياني اين نشست كه از سوي مصر پيشنهاد شده، توافق شده اگرچه هنوز در مورد گنجاندن بندي كه براي خروج نيروهاي خارجي از عراق جدولي زماني را پيشنهاد مي دهد، اختلاف نظر وجود دارد.
اميدواري مصري ها
به اعتقاد مصري ها پيش نويس منشور بين المللي حمايت از عراق كه از سوي قاهره پيشنهاد شده در نشست كاري امروز كه دو مورد آن پشت درهاي بسته برگزار مي شود به تصويب مي رسد.
به ظاهر علاوه بر اين نشست ها قرار است نشستي نيز ميان شش كشور همسايه عراق شامل ايران، اردن، تركيه، كويت، عربستان سعودي و تركيه به علاوه بحرين، مصر، اتحاديه عرب، سازمان كنفرانس اسلامي، سازمان ملل متحد و نمايندگاني از ايالات متحده و انگليس برگزار  شود.
عبدالله گل، وزير امور خارجه تركيه به علت گرفتاري ناشي از بحران انتخابات رياست جمهوري اين كشور در شرم الشيخ حضور پيدا نكرده و تنها غايب اين نشست است.
كردها و مسأله كركوك
ائتلاف كردستان عراق در پارلمان عراق قصد دارد مسأله آينده كركوك را در نشست هاي امروز كنفرانس شرم الشيخ مطرح كرده و خواستار عدم مداخله قدرت هاي خارجي در تعيين سرنوشت كركوك شود.
فرياد روانه زي، از نمايندگان ائتلاف كردستان عراق روز گذشته تأكيد كرد اعضاي كردهيأت دولت عراق در نشست شرم الشيخ شركت كرده و خواستار اجراي اصل 140 قانون اساسي تركيه در مورد سرنوشت كركوك مي شوند. اين در حالي است كه پيش از اين اعلام شده بود ديندار زيباري، هماهنگ كننده امور اقليم كردستان با سازمان ملل متحد به  عنوان تنها نماينده اين منطقه در شرم الشيخ حضور خواهد داشت.
دولت عراق طرحي پيشنهادي را براي همكاري با جامعه بين المللي براي حركت به سوي صلح پايدار و نوسازي اقتصادي در اين كشور تهيه كرده كه تأمين نيازهاي پايه مردم عراق، تأمين حقوق اساسي مردم و استفاده درست از منابع اين كشور در آن گنجانده شده و اين طرح در نشست هاي شرم الشيخ مورد بررسي قرار مي گيرد.
</TEXT>
</DOC>
<DOC>
<DOCID>HAM2-860213-068</DOCID>
<DOCNO>HAM2-860213-068</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
در آستانه انتخابات روز يكشنبه فرانسه برگزار شد
مناظره تلويزيوني ساركوزي و رويال
</TITLE>
<TEXT>
گروه بين الملل ديشب دو رقيب انتخابات رياست جمهوري در فرانسه در مناظره اي تلويزيوني ديدگاه هاي خود را مطرح كردند.
گفته مي شود كه اين برنامه بيش از 20 ميليون بيننده داشته است.
اخرين نظر سنجي ها نشان ميدهد كه فاصله دو رقيب كه پيش از آن به نفع ساركوزي بود اكنون كمتر شده است.
ساركوزي پيش از اين مناظره گفت كه اين مناظره فقط يك مرحله از رقابت هاي انتخاباتي است وآن را با تور دوچرخه سواري دور فرانسه مقايسه كرد و گفت كه پيروزي در يك مرحله به معني پيروزي نهايي نيست.
سگولن رويال كه اميدوار است راي طرفداران بايرو را يه دست اورد درآخرين نظر سنجي بيش از 6در صد از نيكولا سركوزي عقب بود.
انتخابات دور دوم رياست جمهوري فرانسه يكشنبه آينده برگزار خواهد شد و در اين دور نامزدي كه بيشترين راي را به دست آورد به رياست جمهوري فرانسه انتخاب خواهد شد.
در دور اول ساركوزي با بيش از سي در صدآرا 5درصد بيشتر از سگولن رويال راي آورد.
</TEXT>
</DOC>
<DOC>
<DOCID>HAM2-860213-069</DOCID>
<DOCNO>HAM2-860213-069</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
احتمال كناره گيري ايهود اولمرت قوت گرفت
</TITLE>
<TEXT>
گروه بين الملل با اعلام خبر احتمال كناره گيري عمير پرتز، وزير جنگ رژيم صهيونيستي در واكنش به انتشار گزارش كميسيون تحقيق جنگ لبنان روز گذشته ايهود اولمرت، نخست وزير هم كه طي روزهاي اخير تأكيد داشت از سمت خود استعفا نخواهد كرد از بررسي اين مسأله خبر داد.
به گزارش خبرگزاري يونايتدپرس درحالي كه اعضاي حزب كاديما در حال جمع آوري امضا براي عزل اولمرت هستند بالا گرفتن مخالفت ها با ادامه نخست وزيري او فشار بر كابينه را به حداكثر رسانده است.مؤسسه نظرسنجي ديالوگ وابسته به روزنامه هاآرتص روز گذشته نتايج نظرسنجي اي را اعلام كرد كه در آن 68 درصد اسرائيلي ها خواستار استعفاي اولمرت شده اند.
از طرف ديگر حزب كاديما كه هدايت دولت ائتلافي رژيم صهيونيستي را بر عهده دارد در پي معرفي چهره جديدي براي هدايت دولت است.
</TEXT>
</DOC>
<DOC>
<DOCID>HAM2-860213-070</DOCID>
<DOCNO>HAM2-860213-070</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
چاوز ضدآمريكا
</TITLE>
<TEXT>


لس آنجلس تايمز: رودولف جولياني، از نامزدهاي انتخابات آتي رياست جمهوري آمريكا و شهردار پيشين نيويورك روز گذشته در انتقاد از هوگو چاوز، رئيس جمهور ونزوئلا مدعي شد چاوز يكي از خطرناك ترين دشمنان آمريكا درجهان است.جولياني در سخنراني خود در جمع صاحبان مشاغل آمريكايي گفت: اين واقعا آزار دهنده است كه ما به دشمنان خود پول بدهيم و در عوض نفت دريافت كنيم.چاوز روز گذشته ادعا كرد لوئيس پوسادا كاريلس، مامور سابق سيا كه اخيرا در آمريكا آزاد شده است مسئول طراحي ترور اوست.
</TEXT>
</DOC>
<DOC>
<DOCID>HAM2-860213-071</DOCID>
<DOCNO>HAM2-860213-071</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
درخواست عجيب
</TITLE>
<TEXT>


مهر:ميشل عون، رهبر جريان ملي آزاد لبنان كه از گروه هاي مخالف دولت است روز گذشته خواستار انتخاب رئيس جمهور با راي مستقيم مردم شد.
عون گفت: رئيس جمهور بايد با راي مستقيم مردم انتخاب شود يا اينكه انتخابات زودهنگام برگزار شود تا لبنان از بحران كنوني خود خارج شود. وي با انتقاد شديد از دولت افزود: دولت اكثريت كشور را تحت وصايت و سيطره سفارت هاي بيگانگان قرار مي دهند. عون در ادامه گروه اكثريت را به نقض قانون اساسي متهم كرده و تاكيد كرد قانون اساسي وسيله تجارت سياسي نيست و بايد به حاكميت آن احترام گذاشت.
</TEXT>
</DOC>
<DOC>
<DOCID>HAM2-860213-072</DOCID>
<DOCNO>HAM2-860213-072</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
فراخوان كورتا
</TITLE>
<TEXT>


رويترز: رافائل كورتا، رئيس جمهور اكوادور روز گذشته در اظهاراتي خواستار وحدت كشورهاي آمريكاي جنوبي در مقابله با شركت هاي بزرگ چند مليتي شد.
او كه به مناسبت روز جهاني كارگر در كيتو سخنراني مي كرد، گفت: شركت هاي چندمليتي و مدل اقتصادي نئوليبرال آنها عامل از بين رفتن اتحاد در منطقه هستند. وي افزود: چند مليتي ها كشورهاي منطقه را استثمار مي كنند و در پي امتيازات بيشتر هستند پس بايد به اين مسئله پايان داد. كورتا به علاوه از ادامه مخالفت خود با جهاني سازي و نئوليبراليسم خبر داد و تاكيد كرد اين مدل باعث از بين رفتن همگرايي در جامعه مي شود.
</TEXT>
</DOC>
<DOC>
<DOCID>HAM2-860213-073</DOCID>
<DOCNO>HAM2-860213-073</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
بوش، مصوبه كنگره درباره جنگ عراق را وتو كرد
بر اساس مصوبه كنگره، دولت آمريكا موظف مي شد نيروهاي نظامي مستقر در عراق را از اول ماه اكتبر سال جاري براي خروج از اين كشور آماده كند
</TITLE>
<TEXT>


گروه بين الملل رئيس جمهور ي آمريكا جورج بوش با وتو كردن مصوبه كنگره در مورد اعلام تاريخ خروج نيروهاي آمريكايي از عراق جنگ قدرت در آمريكا را شدت بخشيد.
كنگره آمريكا هنگام تصويب بودجه پيشنهادي براي جنگ در عراق و افغانستان متممي را به لايحه بودجه اضافه كرده بود كه بر اساس ان دولت آمريكا موظف مي شد نيروهاي آمريكايي را از اول ماه اكتبر سال جاري براي خروج از عراق آماده كند. بوش هنگام وتو اين مصوبه با اشاره به اوضاع عراق گفت كه اعلام تاريخ خروج از عراق به اين معني است كه ما به تروريستها اين امكان را بدهيم كه از اين تاريخ هرچه مي خواهند در عراق انجام دهند.
در واكنش به گفته بوش مقامهاي حزب دموكرات گفتند كه وتوي اين مصوبه نبايد اين تصور را بوجود اورد كه كنگره چك سفيد امضايي به رئيس جمهوري در مورد سياستهايش در عراق و افغانستان خواهد داد.رئيس فراكسيون دموكراتها در سناي آمريكا  هاري ريد نيز گفت كه اكنون رئيس جمهور وظيفه دارد اقدام خود را براي ملت آمريكا توضيح دهد و بگويد چگونه مي خواهد به جنگ در عراق پايان دهد.
لايحه بودجه اي كه به كنگره ارائه شده بود شامل بودجه اي 89 ميليارد دلاري بود كه دموكرات ها تبصره تاريخ خروج نيروهاي آمريكايي از عراق را نيز به آن اضافه كردند.
پس از وتو رئيس جمهوري دموكرات ها و دولت آمريكا اعلام كردند كه براي يافتن راه حلي كه مورد توافق دو طرف باشد رايزني هايي راآغاز خواهند كرد.دموكرات ها اين لايحه را در روزي به رئيس جمهوري ارائه دادند كه همزمان با چهارمين سال سخنراني بوش در روي ناو هواپيما بر ابراهام لينكلن بود كه در آن بوش پايان در گيريهاي نظامي در عراق را اعلام كرده بود.
بوش در آن هنگام گفت كه وظيفه ما به پايان رسيده است.دموكرات ها با سود جويي از اين سخنان بوش اكنون وي را به دروغگويي در مورد عراق متهم مي كنند. رئيس جمهوري آمريكا در واكنش به اين موضوع در سخناني گفت كه خروج آمريكا از عراق روحيه مردم عراق را دگرگون خواهد كرد و به تروريستها در تمام منطقه اميد مي بخشد. هاري ريد ولي سخنان بوش را به سخره گرفت و گفت كه ماهآوريل خونين ترين ماه در عراق بوده است و اكنون پس از چهار سال نوبت آن است كه عراقيها خود سرنوشت كشورشان را در اختيار گيرند.
وتو مصوبه كنگره، نخستين وتو بوش در دوردوم رياست جمهوري است پيش از ان در تابستان سال 2006 بوش مصوبه ديگري را در مورد تحقيقات بر روي جنين وتو كرده بود.
</TEXT>
</DOC>
<DOC>
<DOCID>HAM2-860213-074</DOCID>
<DOCNO>HAM2-860213-074</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
مأموريت پايان يافته
</TITLE>
<TEXT>


در روز اول ماه مه سال 2003 جورج بوش در مقابل ساختماني كه تابلويي با نوشته ماموريت پايان يافته بر روي آن نصب شده بود، در جمع عده اي از افراد نيروي دريايي آمريكا ايستاد و اعلام كرد كه عمليات جنگي در عراق پايان يافته است؛ آمريكا و متحدانش در جنگ عراق پيروز شدند.
اين جدول با عدد و رقم نشان مي دهد كه اوضاع در آن روز چگونه بود و امروز چطور است.
</TEXT>
</DOC>
<DOC>
<DOCID>HAM2-860213-075</DOCID>
<DOCNO>HAM2-860213-075</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تنش بر سر جامعه عرب اسراييلي ها بالا گرفت
اتهام موساد عليه نماينده عرب سابق كنست
</TITLE>
<TEXT>
گروه بين الملل- سازمان جاسوسي رژيم صهيونيستي روز گذشته عزمي بشاره، نماينده عرب سابق پارلمان اسرائيل(كنست)را به جاسوسي براي حزب الله لبنان در طول جنگ اخير لبنان متهم كرد.
روزنامه اسرائيلي جروزالم پست ديروز به نقل از منابع جاسوسي اسرائيل نوشت: بشاره در طول جنگ لبنان در تابستان گذشته اقدام به انتقال اطلاعات وزارت دفاع اسرائيل به حزب الله لبنان مي كرد.
اين روزنامه افزود: بشاره از سوي حزب الله ماموريت هاي خاصي مي يافت و همچنين با مقامات جاسوسي كشورهاي ديگر نيز در ارتباط بود.
بشاره بعد از اينكه در ماه مارس دو بار تحت بازجويي پليس اسرائيل قرار گرفت مصونيت قضايي خود را از دست داد و ماه گذشته هنگامي كه در مصر بسر مي برد استعفانامه خود را تسليم سفارت اسرائيل در قاهره كرد. وي از بيم آنكه تحت محاكمه ناعادلانه قرار گيرد به اسرائيل بازنگشت.
</TEXT>
</DOC>
<DOC>
<DOCID>HAM2-860213-076</DOCID>
<DOCNO>HAM2-860213-076</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
احضار دوباره كاتساو به دادگاه
</TITLE>
<TEXT>
فرانس  پرس: موشه كاتساو، رئيس جمهور اسراييل روز گذشته براي دفاع از اتهام وارده به وي در برابر دادگاه رسيدگي كننده به پرونده اش حاضر شد.
كاتساو اكتبر سال گذشته از سوي دادگاهي متهم به آزار و تجاوز جنسي به يكي از منشي هاي خود شد كه در صورت اثبات اين اتهام به 16 سال حبس محكوم خواهد شد. كاتساو همچنين متهم به كلاهبرداري و رشوه خواري است.
در صورت كناره گيري كاتساو از پست خود، وي دومين رئيس رژيم صهيونيستي است كه از اين سمت كناره گيري مي كند.
</TEXT>
</DOC>
<DOC>
<DOCID>HAM2-860213-077</DOCID>
<DOCNO>HAM2-860213-077</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
گزارش
قانون نفت عراق
</TITLE>
<TEXT>
گرچه مشكلات سياست خارجي آمريكا در خاورميانه عميق تر از بحران عراق است اما عراق بي ترديد نقش بسيار مهمي بر افشاي نقاط ضعف آمريكا بازي مي كند.
**
دولت عراق روز گذشته پس از هفته ها وقفه قانون نفت عراق را براي تصويب نهايي تقديم پارلمان اين كشور كرد.
به گزارش خبرگزاري آسوشيتدپرس، حسين شهرستاني، وزير نفت عراق روز گذشته در آستانه برگزاري نشست دو روزه شرم الشيخ در مصر كه قرار است با حضور وزراي امور خارجه كشورهاي همسايه عراق، نمايندگان قدرت هاي صنعتي جهان و سازمان هاي بين المللي راهكارهاي اعاده ثبات به اين كشور را مورد بررسي قرار دهد از ارسال قانون نفت عراق به پارلمان براي تصويب نهايي خبر داد.
اين قانون كه در ماه فوريه به تصويب هيأت دولت رسيد از سوي نوري المالكي، نخست وزير عراق به عنوان يكي از پايه هاي ايجاد صلح و ثبات در اين كشور معرفي شده بود اما خيلي زود با مخالفت دولت اقليم كردستان كه خواستار كنترل حوزه نفتي كركوك، سومين حوزه نفتي بزرگ جهان بود، روبه رو شد كه اين قانون را به عاملي براي تشديد تنش هاي سياسي در عراق تبديل كرد.شهرستاني كه به عربستان سعودي سفر كرده بود روز گذشته در جمع خبرنگاران اعلام كرد دولت اميدوار است اين قانون تا پايان ماه جاري ميلادي به تصويب پارلمان برسد و از وجود همگرايي بين احزاب و گروه هاي مختلف عراق بر سر اين قانون خبر داد. او ادعا كرد كه كردها نيز با اين قانون موافق هستند و خواستار تسريع اجراي آن شده اند.
اين درحالي است كه دولت اقليم كردستان روز سه شنبه اين هفته به طور رسمي با اين لايحه مخالفت كرده بود و آن را ناقض قانون اساسي عراق توصيف كرد. آشتي  هاورامي، وزير امور منابع طبيعي اقليم كردستان اعلا كرده در صورت تصويب اين قانون در شرايط كنوني كنترل 93 درصد منابع نفتي عراق به شركت نفت عراق و كميسيون ويژه اي كه قرار است انعقاد قراردادهاي نفتي را تأييد كند، واگذار مي شود درحالي كه دولت اقليم كردستان كنترل تنها 7 درصد از منابع نفتي عراق را در اختيار خواهد داشت.
كردها 58 كرسي از مجموع 275 كرسي پارلماني را در اختيار دارند و فراكسيون كردها به تنهايي نمي تواند مانع از تصويب اين لايحه شود اما اعتراض آنها مي تواند موجب به تأخير افتادن روند بررسي اين قانون شود كه كاخ سفيد خواستار تسريع در تصويب آن شده است.
كردها پيش از اين و در ماه فوريه از اين قانون حمايت كرده بودند چراكه به اعتقاد آن ها با انجام همه پرسي پيرامون آينده كركوك كه منطبق بر اصل 140 قانون اساسي عراق قرار است تا پايان امسال در اين شهر انجام شود اين شهر و حوزه نفتي بزرگ حومه آن به اقليم كردستان منتقل مي شود.
ادله موافقان و مخالفان
حاميان پيش نويس قانون نفت عراق مي گويند با تصويب اين لايحه و تبديل شدن آن به قانون ميلياردها دلار سرمايه گذاري جديد به عراق سرازير مي شود كه اين دلارها براي سرعت بخشيدن به روند نوسازي اقتصادي اين كشور حياتي است.
اين درحالي است كه مخالفان اين طرح كه تا پيش از اعلام نارضايتي كردها، نمايندگان اهل تسنن عراق در پارلمان بودند بر اين باور هستند كه قانون نفت جديد بخش اعظم منافع ناشي از استحصال و فروش نفت عراق را در اختيار شركت هاي خارجي قرار مي دهد. درحالي كه تا پيش از اين ذخاير نفت عراق در حدود 115 ميليارد بشكه برآورد مي شد كه اين كشور را پس از عربستان سعودي و ايران در جايگاه سومين قدرت نفتي جهان قرار مي داد براساس برآوردهاي اخير شركت ihs، شركتي مشاوره اي در ايالت كلرادو آمريكا كه مأموريت يافته بود نقشه ذخاير نفتي عراق را تهيه كند ذخاير نفتي اين كشور درحدود 215 ميليارد بشكه تخمين زده شده است.
در صورت درست بودن اين برآورد، عراق پس از عربستان سعودي حايز بيشترين ذخاير نفتي جهان خواهد بود و بي شك اين مسأله به اختلاف نظرها پيرامون قانون نفتي جديد عراق خواهد افزود.
</TEXT>
</DOC>
<DOC>
<DOCID>HAM2-860213-078</DOCID>
<DOCNO>HAM2-860213-078</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
سفر ديك چني به خاورميانه
</TITLE>
<TEXT>
گروه بين الملل- ديك چني، معاون رئيس جمهوري آمريكا ماه جاري ميلادي براي بحث و گفت وگو درباره اوضاع عراق و مسئله هسته اي ايران به خاورميانه مي آيد.
به گزارش روزنامه الشرق چاپ امارات، چني قرار است روز 13 ماه مه(23ارديبهشت)در چارچوب سفر دوره اي خود به برخي كشورهاي خاورميانه وارد مصر شود. چني در توقف يك روزه خود در مصر با حسني مبارك، رئيس جمهوري اين كشور ديدار كرده و سپس با سفر به عربستان سعودي و اردن به ترتيب با عبدالله بن عبدالعزيز، شاه عربستان و عبدالله دوم، شاه اردن ديدار و گفت وگو مي كند.
</TEXT>
</DOC>
<DOC>
<DOCID>HAM2-860213-079</DOCID>
<DOCNO>HAM2-860213-079</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
سخنگوي اتحاديه اروپا:
ارتش تركيه به حاكميت قانون احترام بگذارد
</TITLE>
<TEXT>
گروه بين الملل- يوهانس ليتنبرگر، سخنگوي اتحاديه اروپا روز گذشته از ارتش اين كشور خواست تا به حاكميت قانون احترام بگذارد.
به گزارش خبرگزاري آسوشيتدپرس، ليتنبرگر با اشاره به نامزدي تركيه براي عضويت در اين اتحاديه گفت: اين اتحاديه بر اصولي استوار است كه آزادي، دموكراسي، احترام به حقوق بشر، آزادي هاي اساسي و حاكميت قانون و همين طور تفوق قدرت غير نظاميان بر ارتش از جمله آنها هستند. وي افزود: اگر تركيه مي خواهد عضوي از اين اتحاديه باشد نيازمند احترام به اين اصول است.
</TEXT>
</DOC>
<DOC>
<DOCID>HAM2-860213-080</DOCID>
<DOCNO>HAM2-860213-080</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
تجاوز هواپيماهاي  اسرائيل به حريم هوايي لبنان
</TITLE>
<TEXT>
گروه بين الملل- هواپيماهاي رژيم صهيونيستي حريم هوايي لبنان و قطعنامه 1701 شوراي امنيت را نقض كردند.
به گزارش خبرگزاري سوريه، هواپيماهاي اسرائيلي روز گذشته با واردشدن به حريم هوايي لبنان بار ديگر قطعنامه 1701 شوراي امنيت سازمان ملل را نقض كردند. بنا بر اين گزارش هواپيماهاي اسرائيلي ديشب و بامداد امروز به شدت بر فراز لبنان در پرواز بودند. فرماندهي ارتش لبنان در بيانيه اي اعلام كرد چهار فروند هواپيماي جنگي رژيم صهيونيستي حريم هوايي اين كشور را از طرابلس تا بعلبك در شرق اين كشور نقض كردند و به حركت دوراني در منطقه پرداختند.
</TEXT>
</DOC>
<DOC>
<DOCID>HAM2-860213-081</DOCID>
<DOCNO>HAM2-860213-081</DOCNO>
<ORIGINALFILE>/1386/860213/news/_kharj.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
ادامه تظاهرات ضد آمريكايي درافغانستان
</TITLE>
<TEXT>
گروه بين الملل- در ادامه تظاهرات ضد آمريكايي در شهرهاي مختلف افغانستان در اعتراض به كشته شدن چند غير نظامي در حمله ارتش آمريكا روز گذشته صدها دانشجوي افغان در شهر جلال آباد با برپايي تظاهراتي خواستار خروج نظاميان بيگانه از كشورشان شدند.
به گزارش خبرگزاري فرانسه در چهارمين روز تظاهرات ضد آمريكايي بيش از هزار دانشجوي افغان در شهر جلال آباد در تظاهراتي با سردادن شعارهاي مرگ بر بوش، مرگ بر كرزاي؛ خواستار خروج 14 هزار نيروي خارجي تحت فرماندهي آمريكا از كشورشان شدند. تظاهرات اعتراض آميز مردم افغانستان زماني آغاز شد كه روز يكشنبه نيروهاي آمريكايي در حمله اي كه ادعا كردند به يك پناهگاه طالبان صورت گرفته، 6 غيرنظامي افغان را كشتند.
</TEXT>
</DOC>
<DOC>
<DOCID>HAM2-860213-082</DOCID>
<DOCNO>HAM2-860213-082</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
ادامه پرداخت وام ازدواج در انتظار تصميم شوراي شهر
نيمي از وام گيرندگان اقساط وام را نپرداخته اند و اين موضوع شهرداري را براي پرداخت وام هاي بعدي با مشكل مواجه كرده است
</TITLE>
<TEXT>
گروه شهري- عدم پرداخت اقساط وامهاي ازدواج ازسوي حدود 50 درصد زوج هاي جواني كه موفق به دريافت اين وام ازسال 83 تا كنون شده اند سرنوشت پرابهامي رابراي ادامه روند پرداخت وام ازدواج شهرداري رقم زده است.
به گزارش همشهري ازميان 260 هزارنفري كه براي دريافت وام ازدواج شهرداري ثبت نام كرده اند 120هزارنفردرسال 85 و140 هزارنفر درسال هاي 83 و 84 وام هاي خود را دريافت كرده اند، اما با توجه به شرايط موجود به نظرمي رسد امكان تخصيص منابع جديد براي اين كاربا دشواري هاي بسياري همراه باشد. به گفته پورزرندي معاون مالي اداري شهرداري تهران بخش عمده اي از10 ميليارد تومان اعتبارمصوب دربودجه سال 86 شهرداري جهت انجام بدهي و تعهدات مربوط به ثبت نام شدگان قبلي صرف شده است.
براساس اين اظهارنظر به تعليق درآمدن زمان ثبت نام هاي جديد وتجديد نظردرسازوكارپرداخت وام به متقاضيان جديد ازسوي شهرداري تهران امري اجتناب ناپذيربه نظرمي رسد.
اين درحالي است كه مهدي چمران رئيس شوراي اسلامي شهرتهران ازشهرداري تهران خواسته است قبل ازهراقدامي مي بايست آيين نامه اجرايي پرداخت وام ازدواج رابه شوراي شهرتهران ارائه كند تا پس ازبررسي نسبت به نحوه پرداخت وام ازدواج درسال 86 تصميم گيري شود.
اين اظهارات درشرايطي صورت مي گيردكه پورزرندي معاون مالي اداري شهرداري تهران با درنظرگرفتن مشكلات گسترده مديريت شهري درتامين به موقع بودجه پروژه هاي عمراني، فرهنگي، خدماتي، اجتماعي و... وعدم پرداخت به موقع اقساط وام ها ي ازدواج ازسوي زوج هاي جوان معتقد است شهرداري براي ادامه پرداخت وام هاي ازدواج با مشكل مواجه است.
شهرداري تهران برهمين اساس تنها راه موجود را اختصاص بودجه اي محدود براي پرداخت وام ازدواج تنها به اقشارآسيب پذيرجامعه با رعايت شاخص عدالت محوري مي داند.
درهمين راستا معاون مالي اداري شهرداري تهران خاطرنشان ساخته است دستورالعمل وآيين نامه پيشنهادي درحال ارسال براي شهردارتهران وشوراي اسلامي شهرتهران است تا درفضايي دوستانه تصميم مناسب ومنطقي با رعايت منافع شهروندان واولويت هاي نيازشهراتخاذ شود.
به نظرمي رسد به تعويق افتادن اين مهم كه همانا تعيين تكليف ادامه روند پرداخت وام ازدواج به زوجهاي جوان است با توجه به اتمام مهلت دوردوم شوراي اسلامي شهرتهران وروي كارآمدن شوراي سوم دريكي دوماهه اخير امري طبيعي باشد اما آنچه ازاظهارنظر برخي ازاعضاي قديمي شوراي شهر جديد ازجمله حسن بيادي ومهدي چمران برمي آيد مخالفت اين اعضاء با تقسيم بندي واولويت بندي شهروندان براي دريافت وام ازدواج شهرداري است. به طوري كه به گفته بيادي، شوراي اسلامي شهر هيچ شرطي براي پرداخت وام ازدواج نگذاشته است ضمن اينكه افراد برخوردار ازتمكن مالي نيز هيچگاه به دنبال وام يك ميليون توماني شهرداري نيستند. بيادي معتقد است شهرداري تهران بايد نحوه پرداخت وام يا تغييرروند گذشته را به تصميم گيري ازسوي شوراي شهرواگذارنمايد.
</TEXT>
</DOC>
<DOC>
<DOCID>HAM2-860213-083</DOCID>
<DOCNO>HAM2-860213-083</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
كابوس انقراض، در خزر پرسه مي زند
بعد از كيلكا، نوبت ماهيان خاوياري است
</TITLE>
<TEXT>


خزر توان خودپالايي ندارد به همين خاطر با ورود آلودگي ها، زيستبوم آن با بحران مواجه شده است
گروه شهري فرمانده يگان حفاظت منابع آبزيان شيلات گيلان به تازگي اعلام كرده است ورود پساب هاي صنعتي و شهري باعث نابودي محل زيست و تكثير آبزيان درياي خزر شده است.
به گفته وي، نزديكي تأسيسات صنعتي و شهري به ساحل و شرايط جوي، نابودي اغلب رودخانه هاي محل تكثير ماهيان در حوزه گيلان را درپي داشته به طوري كه اين رودخانه ها از شرايط مناسب براي مهاجرت ماهيان استخواني و غضروفي برخوردار نيستند.
دكتر اسماعيل كهرم، مدرس دانشگاه، در اين باره به همشهري گفت: درياي مازندران درياي بسته اي است كه تنها از طريق رود ولگا به آبهاي آزاد راه دارد، اين در حالي است كه پساب هاي صنعتي و صنايع نفتي كه در شمال خزر واقع شده اند بدون هيچ گونه فيلتر يا سيستم تصفيه اي وارد آب هاي اين دريا مي شودو از سمت جنوب هم، پساب هاي شهري، صنعتي و كشاورزي وارد اين پهناب مي شود.
به گفته اين كارشناس محيط زيست، گردش آب در درياي مازندران سبب درهم آميختگي اين آلودگي ها مي شود، در نتيجه آب سالمي براي زيست و تكثير آبزيان باقي نمي ماند. افزون بر اين، گونه هاي مهاجمي چون تاژداران كه از آتلانتيك شمالي وارد خزر شده آبزيان را به شدت تهديد مي كند تا آنجا كه ماهي كيلكا كه خوراك خاويار است در معرض نابودي كامل است.
كهرم با تأكيد بر اين كه درياي خزر از نظر ميزان آلاينده ها به حد اشباع رسيده تصريح كرد: اين حجم آلودگي نه تنها آبزيان را تهديد مي كند كه حيات جنگل هاي گيلان، مازندران و گلستان را كه مرهون اين درياست با خطر جدي مواجه ساخته است.
</TEXT>
</DOC>
<DOC>
<DOCID>HAM2-860213-084</DOCID>
<DOCNO>HAM2-860213-084</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
اجراي ضوابط جديد براي ساختمان هاي بالاي3 هزار متر
</TITLE>
<TEXT>
سما: كميته اي براي رسيدگي به مشكلات ساختمان هاي بالاي سه هزار متر تشكيل شده است و نتايج به دست آمده در اين كميته تا پايان خرداد ماه اجرايي مي شود.
عباس اخلاصي، مدير كل معماري و ساختمان معاونت شهرسازي شهرداري تهران گفت: در آيين نامه هاي تدوين شده در رابطه با ماده 33 قانون نظام مهندسي براي ساختمان هاي بالاي سه هزارمتر مشكلاتي در اجراي كار به وسيله افراد وجود داشت و نظارت و طراحي مناسبي نيز براي ساختمان هاي بالاتر از سه هزار متر وجود نداشت. وي از تشكيل كميته اي براي رسيدگي به مشكلات آيين نامه هاي اين ماده خبر داد و افزود: كميته اي از وزارت مسكن و شهر سازي، سازمان نظام مهندسي و معاونت شهرسازي و معماري شهرداري تهران، تشكيل شده است كه اميدواريم نتايج به دست آمده در اين كميته تا پايان خرداد ماه اجرايي شود.
اخلاصي با اشاره به مسائل مطرح شده در اين كميته گفت: از طريق مهندسان دفاتر مهندسي به طور دقيق در جريان روند طراحي و اجراي ساختمان هاي بالاتر از سه هزار متر قرارمي گيريم. وي افزود: با اجراي اين طرح ساخت و ساز براي اين ساختمان ها شكل مشخصي پيدا مي كند و از اعمال سليقه هاي مختلف در ساخت، اجرا و استحكام اين بناها جلوگيري خواهد شد.
اخلاصي در ادامه گفت: بر اساس ضوابط اين طرح، طراحان موظف مي شوند تا براي بهبود سيما و منظر شهري، نماهاي مناسب و همگون ارائه دهند.
</TEXT>
</DOC>
<DOC>
<DOCID>HAM2-860213-085</DOCID>
<DOCNO>HAM2-860213-085</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
آغاز مرحله جديد طرح ساماندهي مسافربرهاي شخصي
</TITLE>
<TEXT>
ايسنا: آژانسهاي حمل و نقل عمومي، مسافربرهاي شخصي برون شهري، تاكسي تلفني ها، مؤسسات كرايه اتومبيل و همچنين شركتهاي حمل و نقل درون شهري و تعاونيهاي حمل و نقل عمومي ساماندهي مي شوند.
در ادامه كار شناسايي مسافربرهاي شخصي و در راستاي تحقق اهداف دولت در اين زمينه، نام نويسي از مسافربرهاي شخصي شاغل شامل آژانسهاي حمل و نقل عمومي، مسافربرهاي شخصي برون شهري، تاكسي تلفني ها، مؤسسات كرايه اتومبيل و همچنين شركتهاي حمل و نقل درون شهري و تعاونيهاي حمل و نقل عمومي انجام مي شود. متقاضيان مي توانند با مراجعه به پايگاه اينترنتي www.teltaxi.ir به صورت خود اظهاري تا 17ارديبهشت ماه ثبت نام كنند.
افرادي كه مشمول اين طرح شناخته شوند از تمامي مزايايي كه به تاكسي تعلق مي گيرد، بهرمند خواهند شد به شكلي كه در بحث صدور كارت هوشمند سوخت براي اين افراد كارت خودروهاي عمومي صادر مي شود.
اين افراد همچنين پلاك خودرو عمومي مي گيرند و خودروي آنها با رنگ خاصي مشخص خواهد شد.
</TEXT>
</DOC>
<DOC>
<DOCID>HAM2-860213-086</DOCID>
<DOCNO>HAM2-860213-086</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
كيوتو اميدوار به كاهش گازهاي گلخانه اي است
طليعه اميد براي توقف روند صعودي گرمايش زمين
</TITLE>
<TEXT>
گروه شهري- راه هاي مبارزه با گرمايش زمين با اين رويكرد كه روند اقتصادي كشورها را مختل نكند در كنفرانس بزرگ تغييرات جوي در بانكوك با حضور نمايندگان 120 كشور بررسي مي شود.
هدف از برگزاري اين نشست كه سومين نشست همكاري هاي بين دولتي سازمان ملل متحد براي مبارزه با تغييرات جوي در سال جاري محسوب مي شود ارائه راهكارهايي براي كاهش گازهاي گلخانه اي و هزينه آن است.
بنا به گزارش بي بي سي در بيانيه اين همايش كه قرار است فردا منتشر شود آمده است اگر كشورها سياست هاي اعلام شده براي كاهش توليدي گازهاي گلخانه اي را فورا به اجرا درآورند روند رو به افزايش گرمايش زمين تا سال 2030 متوقف مي شود.
اين هيأت كه مهم ترين هيأت سازمان ملل براي مبارزه با گرمايش زمين به شمار مي آيد در دو گزارش قبلي خود هشدار داده بود زمين به طرز نگران كننده اي گرم شده و اين وضعيت ناشي از عملكرد انسان است.
گزارش هايي كه نشان مي داد گرم شدن زمين، خشكسالي، سيل، توفان، موج گرما و بالا آمدن سطح آب درياها را درپي دارد.
براساس اين گزارش، در سومين بيانيه، اين هيأت، راه هاي كاهش گازهاي گلخانه اي و تأثير آن بر اقتصاد جهان اعلام مي شود.
ايجاد صندوق ويژه حمايت از محيط زيست
از سوي ديگر منابع خبري از قصد ژاپن براي تخصيص 100 ميليون دلار به منظور ايجاد صندوق ويژه اي در بانك توسعه آسيا با هدف تأمين مالي طرح هاي زيست محيطي خبر دادند. به گزارش خبرگزاري آلمان از توكيو خبرگزاري كيودو به نقل از منابع دولتي اعلام كرد كوجي اومي وزير دارايي ژاپن قصد دارد اين خبر را در نشست سالانه بانك توسعه آسيا كه از روز جمعه در شهر كيوتو در غرب اين كشور آغاز خواهد شد اعلام كند. اين خبرگزاري در ادامه خاطرنشان كرد هدف از ايجاد اين صندوق ويژه ترويج استفاده از انرژي هاي پاك همچون انرژي خورشيدي و تشويق به احداث زيرساخت هاي دوستدار محيط زيست است.
</TEXT>
</DOC>
<DOC>
<DOCID>HAM2-860213-087</DOCID>
<DOCNO>HAM2-860213-087</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
جوشكاري غيراصولي علت اصلي فروريختن ساختمان ها در زلزله
</TITLE>
<TEXT>
گروه شهري براساس تحقيق ميداني انجام شده در سازمان پيشگيري و مديريت بحران شهر تهران بر روي چرخه جوشكاري در ساختمان هاي شهري، از مرحله طراحي تا نظارت و اجرا 90 درصد مشكلات و نقص هاي موجود به اجراي ضعيف و غيراصولي عمليات جوشكاري اتصالات بازمي گردد كه خود ريشه در ضعيف بودن سازوكار نظارت و كنترل عمليات جوشكاري، نبود جوشكار ماهر و عدم استفاده از دستگاه هاي مناسب جوش دارد.
به گزارش روابط عمومي سازمان پيشگيري و مديريت بحران شهر تهران در اين تحقيق درخصوص نقش تعيين كننده جوشكاري صحيح در كاهش تلفات جاني و خسارات مالي ناشي از وقوع زلزله در بافت هاي شهري و روستايي آمده است: جوشكاري صحيح تأثير بسزايي در ارتقاي شاخص كيفيت ساختمان هاي فولادي دارد و تجربه نشان داده است زلزله همواره از قانون حلقه ضعيف زنجيره پيروي مي كند و اتصالات اجرا شده با جوشكاري غيراصولي همواره در زلزله ها سبب وارد آمدن آسيب و حتي فروريختن سازه ها شده اند.
همچنين گزارش شده است كه در حال حاضر نزديك به 60 درصد ساختمان هاي شهر تهران با اسكلت فولادي ساخته مي شوند كه حدودا 50 درصد زيربناهاي در حال ساخت را تشكيل مي دهند، بنابراين با رفع مشكلات جوشكاري در واقع بخش عمده اي از مشكلات سازه اي نيمي از ساختمان هاي جديد برطرف مي شود.
</TEXT>
</DOC>
<DOC>
<DOCID>HAM2-860213-088</DOCID>
<DOCNO>HAM2-860213-088</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
تجهيز تاكسي هاي تهران به كپسول اطفاء حريق تا پايان امسال
</TITLE>
<TEXT>
گروه شهري - مديرعامل سازمان تاكسيراني شهر تهران از تجهيز 2500 دستگاه تاكسي خطي شهر تهران به كپسول اطفاء حريق تا كنون خبرداد و گفت: با همكاري سازمان آتش نشاني شهرتهران تا پايان سال به تدريج تمام تاكسي هاي خطي و گردشي تهران به كپسول اطفاء حريق مجهز خواهند شد.
حسين تيموري كرماني مديرعامل سازمان تاكسيراني گفت تجهيز تاكسي ها به كپسول اطفاء حريق به صورت رايگان و براي مقابله با حوادث آتش سوزي هاي كوچك درسطح شهر است به طوريكه طي سال گذشته با تجهيز 2500 دستگاه تاكسي شهر تهران به كپسول آتش نشاني رانندگان اين تاكسي ها توانستند 25 مورد حريق راخاموش كنند. وي اظهار داشت: از اواخر سال گذشته تجهيز تاكسي هاي خطي شهر تهران به كپسول اطفاء حريق آغاز شده است.
</TEXT>
</DOC>
<DOC>
<DOCID>HAM2-860213-089</DOCID>
<DOCNO>HAM2-860213-089</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
برگزاري  كنفرانس نظام اجرايي طرح هاي عمراني و شهري
</TITLE>
<TEXT>
گروه شهري اولين كنفرانس ملي توسعه نظام اجرايي پروژه هاي عمراني، صنعتي و شهري، توسط مركز مطالعات تكنولوژي دانشگاه صنعتي شريف و با مشاركت معاونت فني و عمراني شهرداري تهران در روزهاي 26 و 27 ارديبهشت ماه در سالن همايش هاي بين المللي صدا و سيما برگزار مي شود.
به گزارش همشهري، گروه مطالعات نظام پيمانكاري مركز مطالعات تكنولوژي دانشگاه صنعتي شريف، در ادامه فعاليت هاي پژوهشي خود، با همكاري اساتيد دانشگاه و صاحب نظران، كنفرانس توسعه نظام اجرايي پروژه هاي كشور را با تمركز بر طرح هاي عمراني، صنعتي و شهري در روزهاي 26 و 27 ارديبهشت برگزار مي كند.
اين كنفرانس با هدف ايجاد تعامل سازنده ميان مجريان پروژه هاي مختلف كشور(اعم از سياست گذاران، كارفرمايان، پيمانكاران، مشاوران، سازندگان و نهادهاي پشتيباني، مالي و اداري)صاحب نظران  و اساتيد دانشگاه برگزار خواهد شد.
به نقل از مركز مطالعات تكنولوژي دانشگاه صنعتي شريف، در اين اجتماع بزرگ كه با حضور بخش هاي مختلف خصوصي و دولتي اعم از سازندگان داخلي و خارجي تجهيزات و كالاهاي صنعتي، پيمانكاران، مشاوران، كارفرمايان و نيز مسئولان محترم اجرايي، قانونگذار و سياستگذار كشور تشكيل خواهد شد، فرصتي مغتنم جهت بازآموزي و بيان تجارب فراهم خواهد شد.
</TEXT>
</DOC>
<DOC>
<DOCID>HAM2-860213-090</DOCID>
<DOCNO>HAM2-860213-090</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
پرسه در شهر
</TITLE>
<TEXT>
نظارت، حتي بر روستاها
نظارت شهرداري بر عمليات عمراني، شهري و روستايي ندارد، وقتي كه روستايي در حريم شهر قرار گرفت مي شود بر ساخت وسازهاي آن نظارت كرد. حسن ابوتراب مديركل حريم تهران گفته است كه شهرداري تهران بر اجراي عمليات عمراني كليه روستاهاي واقع در حريم شهر، نظارت خواهد كرد.



منطقه 17 ميزبان طرح جهادي
طرح جهادي خدمات شهري 137، كه براي تحول در چهره مناطق مختلف شهر اجرا مي شود، از نيمه دوم ارديبهشت ماه دوباره آغاز مي شود. سومين دوره طرح جهادي 137 با همكاري شوراياري ها و به مدت 2 هفته از منطقه 17 آغاز مي شود.
2 پايانه ديگر براي تهران
مثل روز روشن است كه براي پايتختي به وسعت و شلوغي تهران، وجود 3-4 پايانه مسافربري خيلي كم است. به گفته مديرعامل سازمان پايانه ها و پارك سوارهاي تهران قرار است دو پايانه مسافربري نيمه متمركز جهاد و خاوران در سال جاري ساخته شود.
</TEXT>
</DOC>
<DOC>
<DOCID>HAM2-860213-091</DOCID>
<DOCNO>HAM2-860213-091</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
اولويت هاي شهرداري براي منطقه شميرانات
</TITLE>
<TEXT>
سما: شهردار منطقه يك اعلام كرد: اجراي كامل طرح مكانيزاسيون خدمات شهري، توسعه و استانداردسازي شبكه راه هاي درون شهري، نظافت و پاكيزگي شهر و جلب مشاركت مردم در اداره امور شهر از مهم ترين اقدامات شهرداري منطقه يك در سال جديد خواهد بود.
اصغر نصيري با اعلام رئوس برنامه هاي منطقه در اولين جلسه شوراي اداري كه با حضور معاونان، مشاوران و مديران منطقه برگزار شد فعاليت معاونت هاي خدمات شهري و فضاي سبز و شهرسازي و معماري را به عنوان بيشترين حوزه هاي مرتبط با ساكنان و مراجعان منطقه دانست و اظهار داشت: در بخش خدمات شهري و فضاي سبز بايد سطح كيفي و كمي خدمات به گونه اي ارتقا يابد كه هر روز شاهد افزايش ميزان رضايتمندي ساكنان منطقه باشيم.
وي افزود: در بخش شهرسازي و معماري لازم است ضمن جلوگيري از مكاتبات غيرضروري و پاسخگويي سريع و جامع، مراجعان در كوتاه ترين زمان ممكن پاسخ درخواست هاي خود را دريافت كنند. شهردار منطقه يك، از مردم به عنوان بهترين و دقيق ترين ناظران عملكرد شهرداري  نام برد و خاطرنشان ساخت: معاونت ها و ادارات منطقه بايد از پيام هاي شهروندان در تماس با سامانه و اطلاع رساني و نظارت همگاني 137 و 1888 نهايت بهره برداري را در رفع مشكلات محلات و نيز برنامه ريزي هاي آينده انجام دهند.
نصيري با تأكيد بر اين كه اولويت برنامه هاي شهرداري منطقه براساس نياز شهروندان خواهد بود، استفاده از نظرات شوراياران، معتمدان و اهالي محل را در تحقق اين هدف، مهم توصيف كرد و تصريح كرد: شهرداري براي تبديل از نهاد خدماتي به يك نهاد اجتماعي و فرهنگي پويا و كارآمد، نيازمند مشاركت و نظارت عملي شهروندان است.
</TEXT>
</DOC>
<DOC>
<DOCID>HAM2-860213-092</DOCID>
<DOCNO>HAM2-860213-092</DOCNO>
<ORIGINALFILE>/1386/860213/news/_shari.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
طرح جهادي 137 محله اي شد
</TITLE>
<TEXT>


گروه شهري- برنامه هاي شهري بر اساس نيازهاي شهروندان از طريق 137 و شوراياري محلات شناسايي شده است.
محمدباقر قاليباف شهردارتهران، در مراسم افتتاح پروژه فرهنگي، ورزشي خيام در منطقه 13 تهران گفت: شهروندان امسال شاهد تحولات جدي و اساسي در سطح محلات شهر تهران خواهند بودبه همين منظور طرح جهادي137 از 15 ارديبهشت آغازشده ودرهر منطقه به مدت 2 هفته ادامه خواهد داشت ومتعاقب آن تمام نيازهاي مردم را در اين طرح برطرف خواهيم كرد.
به گفته وي از جمله برنامه هاي مهم شهرداري به مناسبت فصل تابستان بهره مند ساختن شهروندان تهراني ازامكانات تفريحي بوستانهاي سطح شهراست به طوريكه خانواده هاي تهراني مي توانند بعد ازنمازمغرب وعشاء ازاين امكانات استفاده نمايند.
وي گفت: شهرداري تهران درنظرداردازاول خردادماه تا پايان مهرماه امسال برنامه هاي فرهنگي، ورزشي و تفريحي ديگري از جمله تورهاي داخلي، مسابقات ورزشي، كوهنوردي، مسابقات كتاب و كتاب خواني براي اوقات فراغت شهروندان در نظر بگيرد.
وي در ادامه با بيان اينكه توسعه ورزش در شهر يك ضرورت اجتناب ناپذير است گفت: مشكلاتي از جمله آلودگي هوا و ترافيك روح و روان شهروندان را تحت فشار قرار مي دهد از اين رو شهرداري تهران ورزش را به عنوان يكي از اولويت هاي خود درروزهاي تعطيلي مدارس قرار داده است. به گفته قاليباف در سال گذشته نزديك به 90 سالن ورزشي توسط شهرداري براي بانوان مورد بهره برداري قرار گرفت كه تعداد اين سالن ها در سال جاري به 120 مجموعه افزايش خواهد يافت. وي تكميل مراكز ورزشي، توسعه فضاي سبز و احداث پيست دوچرخه سواري و موتور سواري را از ديگر برنامه هاي قطعي شهرداري تهران دانست وافزود: شهرداري خود را مكلف به توسعه ورزش همگاني و ورزش محلات مي داند به همين منظور امسال بودجه مراكز ورزشي و فرهنگي شهرداري نسبت به سال گذشته با رشد 200 درصدي روبرو بوده است.
بنا براين گزارش، مجموعه استخر و سوناي خيام بعد از 4 سال به عنوان تنها استخروسوناي منطقه 13 كارخود را آغاز كرده است. اين استخردرجهت پركردن اوقات فراغت جوانان اين منطقه ظرف مدت 6 ماه بازسازي و آماده بهره برداري شده است.
قاليباف در پايان درپاسخ به سوال خبرنگاري در مورد شوراي سوم شهر تهران گفت: اعضاي شوراي سوم شهر تهران مصمم هستند تا به دور از مباحث سياسي به فكر مردم و خدمت به آنها باشند و با توجه به شناختي كه من از آنها دارم مطمئن هستم كه اين موضوع را اساس كار خود مي دانند.
توسعه شهر، مديون تلاش كارگران است
از سوي ديگر، شهردار تهران در مراسم قدرداني از كارگران نمونه شهرداري گفت:  اگر امروز كار و تلاشي در شهر انجام مي گيرد به دست پرتوان كارگران گمنامي است كه شهر، توسعه خود را مديون زحمات يكايك آن هاست.
محمدباقر قاليباف با بيان اين مطلب، ضمن تبريك روز جهاني كارگر به تمام كارگران افزود: اين كه در دين مبين اسلام پيامبر(ص)دست كارگر را مي بوسد اهميت اسلام به آباداني و زيبايي را نشان مي دهد.
به گفته وي نقش اصلي در توسعه، آباداني و پيشرفت شهر ما را كارگران با زحمات و تلاش هاي شبانه روزي خود برعهده دارند.
شهردار تهران در بخش ديگري از سخنان خود در اين مراسم گفت: من هم تافته جدابافته نيستم و در خانواده اي كارگري بزرگ و تربيت شده ام. وي اظهار داشت: امروز همه ما بر دستان شما كارگران بوسه مي زنيم و به شما افتخار مي كنيم. شهردار تهران افزود: من به عنوان مدير شهر وظيفه خود مي دانم كه هرگز اجازه ندهم همكاري شرمنده همسر و فرزندانش شود و سرشكستگي او مقابل خانواده اش يعني سرشكستگي من در شهرداري.
</TEXT>
</DOC>
<DOC>
<DOCID>HAM2-860213-093</DOCID>
<DOCNO>HAM2-860213-093</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رهبر معظم انقلاب:
تجليل از معلمان، تعارف و حرف نيست
معلمان پرتلاش كشور بايد بيش از ديگران قدر جايگاه حساس خود را بدانند
</TITLE>
<TEXT>


گروه سياسي - رهبر معظم انقلاب اسلامي صبح ديروز در ديدار پرشور هزاران نفر از معلمان، تعليم و معلمي را حقيقتي بسيار باعظمت و درخورشأن وجود مقدس پروردگار و انبياي الهي برشمردند و با اشاره به تاثير استثنايي معلمان در سرنوشت ملت و كشور تاكيد كردند: نقش معلمان هنرمند و جهادگر و دلسوز در پيشرفت و تعالي جامعه، از تبديل خاك به طلا نيز با ارزش تر است.
حضرت آيت الله خامنه اي در اين ديدار كه در روز معلم و سالروز شهادت استاد مطهري برگزار شد معلمي را، افروختن چراغ حيات بخش هدايت و دانايي در دل و جان انسانها برشمردند و در تبيين اهميت بي نظير اين مسئوليت خاطرنشان كردند: هركدام از آثار بسيار با ارزش، عالمانه و عميق شهيد مرتضي مطهري كه حاصل و نتيجه جايگاه معلمي ايشان است چراغ جاودانه اي است كه در ذهن و دل جامعه روشن شده بنابراين ارزش معلمي در معنا و مفهوم عمومي آن، حقيقتا بسيار با عظمت و حيات بخش است.
رهبر انقلاب اسلامي، معلمي آموزش و پرورش را، جلوه برجسته اي از مفهوم عام معلمي دانستند و افزودند: اين نقش استثنايي، در مقايسه با تاثير ديگر معلمان زندگي انسان، يعني پدر و مادر و استادان و دانشمندان نيز نقشي بالاتر است.
حضرت آيت الله خامنه اي اهميت ويژه معلمان را ناشي از تاثير بي بديل آموزش و پرورش در حيات فرد و جامعه خواندند و افزودند: همه افراد جامعه در دوران طلايي فراگيري خود يعني از دبستان تا پايان دبيرستان، وارد كارگاهي عظيم و قرنطينه اي عمومي مي شوند كه نقش آفرين اساسي آن معلم است و به همين علت معلمي شغلي شريف و با عظمت است.
ايشان، برخورداري از جامعه اي مستقل، مستعد، بااخلاق، پاكدامن، شجاع، مبتكر، مدبر، نقدپذير، قانون پذير، سختكوش و آرمان طلب را آرزوي همه ملتها خواندند و افزودند: تحقق اين آرزوي بزرگ در گرو كار و تلاش معلمان است و لذا معلمي در اذهان جامعه بشري نيز از جايگاهي بي نظير برخوردار است.
حضرت آيت الله خامنه اي، مجموعه آموزش و پرورش را حساس ترين دستگاه كشور برشمردند و افزودند: تجليل و تكريم از معلم در نظام اسلامي، تعارف و حرف نيست بلكه حقيقتي است كه از شأن و شرافت معلمي سرچشمه گرفته است.
ايشان، تكريم معلمان را وظيفه آحاد مردم، خانواده ها و مسئولان برشمردند و در عين حال خاطرنشان كردند: معلمان پرتلاش كشور بايد بيش از ديگران قدر جايگاه حساس خود را بدانند و به اين نكته توجه كنند كه اگر چه معلمي مثل ديگر مشاغل، راهي براي گذراندن معيشت نيز هست اما دغدغه و مسئله اصلي يك معلم، رسالت و مسئوليت عظيمي است كه در تحقق سرنوشت روشن جامعه و كشور بر دوش او قرار دارد.
رهبر انقلاب اسلامي، فعاليت هاي نظام آموزش و پرورش را خوب ارزيابي كردند و افزودند: بايد با استفاده از افراد فرزانه و انديشمند موجود در آموزش و پرورش، حركتي تحول گونه در اين بخش و در ساماندهي و شكل و محتواي محيط هاي آموزشي و مطالب درسي صورت گيرد تا آينده روشن اين مجموعه در پرتو تدين، علاقه مندي و دلسوزي موجود در معلمان محقق شود.
حضرت آيت الله خامنه اي جامعه معلمان كشور را جامعه اي دلپذير، پاكدامن، متعهد، كوشا و صبور خواندند و با اشاره به تلاش دشمن براي تاثيرگذاري بر قشرهاي مهم مردم افزودند: همان گونه كه در پيام سال جديد گفته شد دشمنان ملت ايران امسال سه هدف اساسي، يعني جلوگيري از پيشرفت علمي، ايجاد عقب ماندگي اقتصادي و تفرقه افكني در صفوف متحد مردم را پيگيري مي كنند و معلمان به علت اهميت و حساسيت اين شغل، همچون 27 سال اخير يكي از اهداف اصلي اين توطئه ها هستند اما جامعه معلمان همچون گذشته، مثل كوه در مقابل امواج فشار و توطئه ايستاده است.
ايشان با اشاره به حركت رو به پيشرفت علمي - سياسي- اقتصادي و دفاعي كشور خاطرنشان كردند: ديكتاتورهاي جهان با توجه به پيشرفت روزافزون ايران و تاثيرپذيري محسوس ملتهاي مسلمان از نفوذ معنوي و آرماني انقلاب اسلامي، همه تلاش و امكانات خود را براي متوقف كردن ملت ايران به كار گرفته اند، اما ملت و مسئولان نظام با تكيه بر عقل، شجاعت و احساس مسئوليت جمعي و با توكل بر خدا اين راه افتخارآفرين را ادامه مي دهند.
در آغاز اين ديدار وزير آموزش و پرورش با گرامي داشتن ياد معلمان شهيد مطهري، رجايي و باهنر گفت: تدوين لايحه نظام جامع تربيت معلم و افزايش صد درصدي پذيرش دانشجو در مراكز تربيت معلم در سال 1385، احياي معاونت پرورشي،، گسترش فرهنگ قرآني و پيگيري توليد برنامه درسي ملي از جمله اقدامات اين وزارتخانه براي ارتقاي علمي و معنوي معلمان و دانش آموزان است.
فرشيدي افزود: براي رفع مشكلات معيشتي معلمان، بودجه آموزش و پرورش 60 درصد افزايش يافته است و در سال،85 23 هزار واحد مسكوني و زمين به فرهنگيان واگذار شد، ضمن آنكه بودجه وام قرض الحسنه فرهنگيان نيز 12 برابر شده و براي تكميل پوشش بيمه اي معلمان هم شركت بيمه معلم ايجاد شده است.
وزير آموزش و پرورش توسعه فضاي آموزشي را از ديگر برنامه هاي اين وزارتخانه برشمرد و گفت: در سال 1386 بيش از 6 هزار مدرسه با 35 هزار كلاس درسي ساخته و به فضاي آموزشي كشور افزوده مي شود.
</TEXT>
</DOC>
<DOC>
<DOCID>HAM2-860213-094</DOCID>
<DOCNO>HAM2-860213-094</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
وزير خارجه آمريكا با اشاره به اجلاس شرم الشيخ:
آماده گفت وگو با متكي درباره هر موضوعي هستم
توجه به منافع عراق در شرم الشيخ
</TITLE>
<TEXT>



ايرنا: دبير شوراي عالي امنيت ملي درباره اجلاس شرم الشيخ گفت: اين اجلاس بايد منافع مردم عراق را در نظر بگيرد، اما اگر انگيزه هاي ديگري در آن وجود داشته باشد راه به جايي نمي برد. علي لاريجاني روز گذشته در بازگشت از سفر سه روزه خود از كشور عراق در مرز مهران اظهار داشت: اگر اين اجلاس به امر بازسازي و توسعه عراق كمك كند، مفيد خواهد بود. وي خاطرنشان كرد: اين اجلاس مي توانست با حفظ اهداف خود، بهتر و با برنامه تر برگزار شود و ما اشكالاتي را كه در اين زمينه وجود داشت بيان كرديم. لاريجاني با اشاره به حضور منوچهر متكي در اين اجلاس گفت: وي مواضع جمهوري اسلامي ايران را در اين اجلاس اعلام خواهد كرد.
گروه سياسي- وزير خارجه آمريكا تأكيد كرد درصورت مذاكره با منوچهر متكي در كنفرانس شرم الشيخ، آماده است تا درمورد هر پرسشي با وي بحث و تبادل نظر كند.
در خبري كه ايرنا آن را منتشر كرد، رايس به خبرنگاراني كه او را در سفر به مصر همراهي مي كنند، گفت: فكر مي كنم كه بتوانم به هر سئوالي كه پرسيده شود، پاسخ دهم.
وي خاطرنشان كرد: آماده است با منوچهر متكي دراين كنفرانس درمورد موضوع هايي غير از عراق از جمله برنامه  هسته اي ايران بحث و تبادل نظر كند.
رايس گفت: موضع ما در قبال برنامه هسته اي ايران مشخص است و فكر مي كنم ايرانيان نيز به خوبي از آن آگاهند. وي با خاطرنشان كردن اين مساله كه فقط به بيان مجدد موضع آمريكا بسنده خواهد كرد، تصريح كرد: بديهي است اگر ما بايكديگر روبه رو شويم و به موضوع هاي ديگر بپردازيم، من آماده پرداختن به اين موضوع ها ازديدگاه سياست آمريكا هستم.
همچنين به گزارش ايسنا، رايس تصريح كرد: اگربا متكي مواجه شوم، مطمئنا قصد دارم مودب باشم. اين دومين بار ظرف چند روز گذشته است كه مقامات آمريكايي بر حفظ ادب در برخورد احتمالي با مقامات ايراني در نشست شرم الشيخ تاكيد مي كنند. پيش از اين جورج بوش گفته بود كه رايس در ديدار احتمالي با متكي مودب خواهد بود.
در دست بررسي
وزيرخارجه ايران نيز درباره احتمال ديدار خود با رايس در حاشيه اجلاس شرم الشيخ، اين موضوع را نفي نكرد و گفت: اين موضوع در دست بررسي است و هنوز هيچ تصميم قطعي در اين زمينه گرفته نشده است.
آمريكا راهش را نمي داند
سخنگوي وزارت خارجه هم با اشاره به اظهارات اخير مقامات آمريكايي در مورد احتمال مذاكره با ايران در اجلاس شرم الشيخ گفت: شايد آمريكايي ها مي خواهند از اين طريق مطالبي را مطرح كنند، اما راهش را نمي دانند.
سيد محمد علي حسيني تصريح كرد: آمريكايي ها در اين مورد بحث هايي را مطرح كرده اند، اما به صورت رسمي چيزي به عنوان درخواست مذاكره از طرف آنان مطرح نشده است. حسيني كه در برنامه  خبري صدا و سيما حضور يافته بود، به برخي اتهامات آمريكا به ايران و نيز در كنار اين مساله درخواست آنان براي مذاكره با ايران اشاره كرد و  گفت: آمريكايي ها همواره برخي مطالب را به صورت اتهام مطرح مي كنند اما بايد اين نكته را مدنظر داشت كه انجام مذاكره، زمينه، فرصت، طراحي و برنامه ريزي مي خواهد و بايد هدفمند باشد.
آزمون مهم
رئيس جمهور آمريكا سه شنبه شب مدعي شد: كنفرانس شرم الشيخ درباره آينده عراق آزمون مهمي خواهد بود كه آيا ايران و سوريه واقعا خواهان كمك به همسايه خود هستند يا خير.
به گزارش مهر، زلماي خليل زاد، نماينده جديد آمريكا در سازمان ملل اخيرا با عقب نشيني از اتهامات بي اساس عليه ايران مبني بر تلاش براي بي ثبات كردن عراق اعتراف كرده است كه ايران در برقراري ثبات در عراق نقش مهمي دارد.
نظرات رسانه ها
در همين حال، روزنامه  واشنگتن پست نوشت: با وجود افزايش احتمال برگزاري نشست ميان مقامات عالي رتبه  آمريكا و ايران بعيد است كاندوليزا رايس و همتاي ايراني اش در كنفرانس مصر گفت وگوهاي رو در رو داشته باشند.
خبرگزاري فرانسه معتقد است كاندوليزا رايس در راستاي تلاش هاي ديپلماتيك خود، ممكن است بايكوت دولت آمريكا درباره  تهران و دمشق را در طول اين گفتگو ها رفع كند.
روزنامه گاردين هم نوشت: ايران در نشست وزيران خارجه  كشورهاي منطقه و غربي در شرم الشيخ به آمريكا و انگليس خواهد گفت كه نيروهايشان را از عراق خارج كنند و حل مشكلات را به عهده همسايگان نگذارند.
</TEXT>
</DOC>
<DOC>
<DOCID>HAM2-860213-095</DOCID>
<DOCNO>HAM2-860213-095</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
پاكستان و افغانستان، عليه طالبان
</TITLE>
<TEXT>


پاكستان و افغانستان كه مدت هاست يكديگر را با چوب طرفداري از تروريسم و طالبان و القاعده مي كوبند و بدترين حملات لفظي را نثار يكديگر مي كنند
در آنكارا پاي ميز مذاكره نشستند تا درباره چگونگي مقابله با طالبان به طور مستقيم و بدون واسطه گفت وگو كنند و راه حلي بيابند
رهبران پاكستان و افغانستان كه مدتهاست يكديگر را با چوب طرفداري از تروريسم و طالبان و القاعده مي كوبند و بدترين حملات لفظي را نثار يكديگر مي كنند، دوشنبه شب در آنكارا پاي ميز مذاكره نشستند تا درباره چگونگي مقابله با طالبان به طور مستقيم و بدون واسطه گفتگو كنند و راه حلي بيابند. نتيجه اين گفتگوي چند ساعته توافق دو طرف بود براي همكاري اطلاعاتي و مقابله با پناه دهندگان به تروريستها و يا مراكز آموزشي و منابع مالي آنها.
بعد از اين ديدار كه رهبران تركيه آن را تدارك ديده بودند حامدكرزاي رئيس جمهور افغانستان و ژنرال پرويز مشرف همتاي پاكستاني او بيانيه مشتركي منتشر كردند كه در آن بر تعهد دو طرف براي مقابله با تروريسم تاكيد شده است.
دو طرف متعهد شده اند كه با همه عواملي كه عليه دولت هاي هر يك از طرفين فعاليت مي كنند برخورد نمايند. آنها همچنين بر تعهد خود براي حمايت از ميانه روي و مبارزه با همه اشكال تندروي و تروريسم تاكيد كردند.
كرزاي و مشرف بعد از اين ديدار فقط به عكس گرفتن با رئيس جمهور و نخست وزير تركيه در مقابل دوربين خبرنگاران بسنده كردند و به هيچ پرسشي جواب ندادند.
نزديك به شش سال از شروع جنگ آمريكا در افغانستان و سرنگوني طالبان در اين كشور مي گذرد اما حملات نيروهاي طالبان همچنان ادامه دارد و اين درگيري ها هر روز از ميان شبه نظاميان طالب نيروهاي آمريكايي و اروپايي مستقر در افغانستان و غيرنظاميان افغان تلفات مي گيرد.
تنها در سه روز گذشته كه دور جديدي از عمليات ناتو در جنوب افغانستان شروع شده، بيش از 136 شبه نظامي طالبان كشته شدند. هر بار كه چنين درگيري صورت مي گيرد و تلفات آن مشخص مي شود، رسانه  ها خبر آن را اينگونه اعلام مي كنند كه خونين ترين عمليات در چند سال گذشته بوده است. اما هيچكدام از اين درگيري ها آخرين درگيري نيست و باز هم ادامه دارد.
پاكستان مي گويد نزديك به 80هزار سرباز پاكستاني در مناطق مرزي اين كشور مستقر شده و يك هزار ايست بازرسي در مرزهاي پاكستان ايجاد شده اند تا فعاليت و رفت و آمد شبه نظاميان از افغانستان به خاك اين كشور محدود شود. اما دولت كرزاي و دولت هاي غربي و ناتو، پاكستان را به كم كاري و گاه همكاري با اين شبه نظاميان متهم مي كنند.
يكي از دلايل محكم اين دولت ها براي چنين اتهامي توافقنامه سال گذشته دولت مشرف با مناطق قبيله نشين شمال پاكستان است.
مشرف مي خواست با اين توافقنامه از شدت حملات شبه نظاميان مناطق قبيله نشين به نيروهاي امنيتي دولت در اين مناطق بكاهد. اما برخي گزارش ها حاكي از اين بود كه ملامحمد عمر رهبر طالبان در پس اين توافقنامه صلح قرار داشت.
دولت مشرف بر اساس اين توافقنامه و در مقابل آرامش اين مناطق قبيله نشين، از شدت عمل خود در محدود كردن يا برخورد با شبه نظاميان مي كاست.
اين اقدام مشرف با فشار و مخالفت شديد غرب و به ويژه آمريكا رو به رو شد به طوري كه در كنگره صحبت از قطع كمك هاي مالي واشنگتن به دولت مشرف به ميان آمد.
در همين حال وزارت امور خارجه  آمريكا در تازه ترين گزارش خود اعلام كرد: شبه نظاميان طالبان و فعاليت هاي آن ها در افغانستان هنوز يك تهديد جدي براي ثبات منطقه است.
در اين گزارش آمده است، نيروهاي طالبان علاوه بر دريافت بودجه با قاچاقچيان مواد مخدر همكاري كرده و در مناطق قبيله نشين پاكستان پناهگاه  مي گيرند. پاكستان هم چنان يك منبع مهم براي اين افراد و يك پناهگاه امن براي رهبران اين گروه تروريستي محسوب مي شود.
گروهي كه در نيمه دهه 1990 سرويس هاي اطلاعات ارتش پاكستان آن را تشكيل داد تا كشور همسايه را در چنگ خود بگيرد اكنون به معضلي براي پديدآورندگان آن تبديل شده است.
</TEXT>
</DOC>
<DOC>
<DOCID>HAM2-860213-096</DOCID>
<DOCNO>HAM2-860213-096</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
رئيس جمهوري در بيست و هشتمين سفر استاني:
كرمان گذرگاه تحولات چند هزارساله است
</TITLE>
<TEXT>


گروه سياسي- رئيس جمهوري بعد از ظهر ديروز در جمع مردم كرمان گفت: كرمان گذرگاه تحولا ت تلخ و شيرين در طول عمر چند هزار ساله اين ديار است.
محموداحمدي نژاد بيست و هشتمين سفر استاني خود را در حالي به استان كرمان آغاز كرد كه به خاطر تاخير 3 ساعته در برنامه سخنراني خود به جاي مسئولان استان كه زمان برنامه را اشتباه اعلام كرده بودند از مردم عذرخواهي كرد.
احمدي نژاد به مانند ديگر سفرهاي استاني بر اين نكته تاكيد كرد كه عزم دولت پيشرفت يكسان و هماهنگ همه استانهاي كشور است. به اين منظور هيات دولت هم در اين سفر تصميمات بسيار خوب و جدي و در برخي موارد نظير تامين آب آشاميدني استان تصميمات انقلابي و قاطع خواهد گرفت.
رئيس جمهوري پس از ورود، به مصلاي شهر كرمان رفت و در جمع مردم غيور اين شهر گفت: مهاجمان رفته اند و حكومت ها منقرض شده اند و آنچه مانده عظمت ، بزرگي و رشادت هاي مردم فداكار كرمان است.
ادامه از صفحه اول
احمدي نژاد با اشاره به آيه اي از قرآن كريم درباره ارسال پيامبران براي برقراري عدالت گفت: رانت خواري ، ويژه خواري ، سوء استفاده از بيت المال ،باند بازي ، فاميل گرايي ، فرصت طلبي و بهره مندي غيرقانوني از قدرت ، دست اندازي به اموال عمومي و اراضي ملي و سوء استفاده از نجابت مردم خلاف عدالت است.رئيس جمهوري افزود: امروز تمركززدايي، توزيع عادلانه امكانات و وقت و توانمنديهاي دولت در دستور كار ماست.وي سفرهاي استاني را يك گام براي زمينه سازي و برقراري عدالت دانست.
دواي درد بشر
احمدي نژاد گفت: همواره برخي مدعيان و به اصطلاح خواص و زياده خواهان و سيري ناپذيران با اجراي عدالت مخالفند و اجراي عدالت را مخالف منافع ،موجوديت و معيشت خود مي دانند.وي افزود:همين امروز مابا عناصر گوناگوني مواجه ايم كه در عرصه سياسي، اقتصاد و اداره كشور حقوقي بالاتر از قانون و بيش از ديگران براي خود قائلند و وقتي به ادعاي آنها بها نمي دهيم فرياد اعتراض سر مي دهند و در مقابل فرياد عدالت مي ايستند.
رئيس شوراي عالي امنيت ملي افزود: گرچه برخي از اجراي عدالت ناخرسند و ناراحتند اما بايد بدانند كه عدالت براي همه مفيد است.وي تاكيد كرد: دواي درد بشر بازگشت به عدالت است.
عدالت در پرونده هسته اي
رئيس جمهوري در ادامه سخنان خود در جمع مردم كرمان خاطرنشان كرد: در موضوع مهم هسته اي نيز حرف ملت ايران فقط و فقط اجراي عدالت است. احمدي نژاد گفت:ملت ايران حرف و پيام روشني دارند و آنان مي گويند قانون و حقوق بايد براي همه باشد.وي افزود: ملت ما سرسوزني بيش از حق خود مطالبه نمي كند اما همگان بدانند ملت ايران سرسوزني هم از حقوق خود عقب نشيني نخواهد كرد.
رئيس جمهوري افزود: ايران داراي چرخه سوخت صنعتي است و جهانيان بدانند بهره مندي كامل از همه ظرفيت هاي انرژي هسته اي خواسته همه ملت ايران است و در سراسر ايران زن و مرد با مشت هاي گره كرده بر حق مسلم خودپافشاري مي كنند.
تصميمات دولت براي كرمان
رئيس جمهوري در بخش ديگري از سخنانش در جمع مردم كرمان، صدور مجوز احداث پنج مجموعه مرتبط با نفت، چهار مجموعه پتروشيمي و يك پالايشگاه را از موارد در دستور كار دولت در بيست و هشتمين سفر استاني هيات دولت برشمرد.وي با اشاره به برخي از اين تصميمات گفت: در حوزه اقتصادي حدود 30 تصميم ، در امور زيربنايي 50 تصميم و در حوزه فرهنگي ، علمي و آموزشي و بهداشتي حدود 50 تصميم در دستور كار دولت است.احمدي نژاد مهمترين تصميم در اين سفر را برنامه ريزي براي تلاش همه جانبه با هدف ايجاد اشتغال و رفع بيكاري جوانان دانست.وي يكي از مهمترين مشكلات استان كرمان را كمبود آب آشاميدني و كشاورزي دانست و گفت: براين اساس مطالعه و احداث پنج سد و تونل انتقال آب صفارود را در دستور كار جلسه استاني خود قرار خواهيم داد.
استقبال از گفت وگو
محمود احمدي نژاد در واكنش به درخواست مذاكره مقامات آمريكا با ايران گفت: ملت ايران از گفت وگوي صادقانه استقبال مي كند و اهل گفت وگو و صلح است. به گزارش ايرنا، رئيس جمهور در جمع مردم سيرجان تاكيد كرد: ملت ايران خواهان آرامش براي همه ملت هاست، اما اگر كساني كه خواهان مذاكره هستند، درذهن شان اين باشد كه از طريق گفتگو مي توانند اهداف خود را محقق كنند، اشتباه مي كنند. وي تصريح كرد: اگر فكر مي كنند چون نتوانستند از طريق فشار و تبليغات حق ملت ايران را ضايع كنند، با مذاكره و گفتگو مي توانند به هدف شان برسند، اشتباه مي كنند.
برنامه هاي ديگر
محمود احمدي نژاد بعد از ظهر ديروز پس از ورود به كرمان در گفتگو با خبرنگاران با تاكيد بر اين كه كرمان ديار نجابت، ايمان، صلابت، كار و تلاش است، گفت: دولت با اعلام قبلي وقت و توان خود را عادلانه در كشور توزيع مي كند و بناي دولت اين است كه همه جاي كشور با هم آباد شوند.
همچنين ديدار با مردم شهرستان بم و منتخبان استان كرمان از ديگر برنامه هاي اولين روز سفر رئيس جمهور به استان كرمان بود. رئيس جمهور در اين سفر كه 5 روز به طول خواهد انجاميد به غير از ديدار و گفتگو با مردم شهرهاي مختلف اين استان در جمع خانواده هاي ايثارگر و شهدا، منتخبان، مديران و علما و روحانيون حاضر و در جمع آنها به ايراد سخنراني خواهد پرداخت. همچنين بيست و هشتمين جلسه استاني هيئت دولت عصر روز جمعه در كرمان برگزار خواهد شد.
</TEXT>
</DOC>
<DOC>
<DOCID>HAM2-860213-097</DOCID>
<DOCNO>HAM2-860213-097</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
جدال سكولارها و اسلامگرايان
دادگاه قانون اساسي تركيه دور اول انتخابات رياست جمهوري را باطل كرد
</TITLE>
<TEXT>


با توجه به اين كه حزب عدالت و توسعه در حال حاضر
352 كرسي پارلماني را در اختيار دارد
وپيروزي گل
در دور سوم
قطعي بود
احزاب اپوزيسيون انتخابات را
در همان دور اول بلوكه كردند
با ابطال دور اول انتخابات رياست جمهوري تركيه از سوي دادگاه قانون اساسي اين كشور روز گذشته رجب طيب اردوغان، نخست وزير خواستار برگزاري انتخابات زودهنگام پارلماني در اين كشور شد.حكم دادگاه قانون اساسي تركيه كه با 9 راي موافق در برابر 2 راي مخالف بدست آمد بر موضع حزب جمهوريخواه به رهبري دنيزبايكال كه اعتقاد داشت دور اول راي گيري پارلماني براي انتخاب رئيس جمهور به دليل به حدنصاب نرسيدن تعداد نمايندگان حاضر در نشست راي گيري فاقد وجاهت قانوني است، صحه گذاشت.
عبدالله گل، وزير امور خارجه تركيه و نامزد حزب حاكم عدالت وتوسعه(ak)براي احراز پست رئيس جمهوري توانست در دور اول انتخابات 357 راي از مجموع 550 راي پارلماني را كسب كند اما با توجه به اين كه براي احراز رئيس جمهوري در دور اول دوسوم كل آرا پارلمان يعني 367 راي لازم است نتوانست در دور اول به كاخ رياست جمهوري تركيه راه پيدا كند.
حزب جمهوريخواه خلق كه از احزاب سكولار تركيه است با اعتراض به اين نتيجه تاكيد داشت اين راي گيري غيرقانوني است و بلافاصله به دادگاه قانون اساسي تركيه شكايت كرد تا مانع از راي گيري دور دوم انتخابات شود كه قرار بود روز گذشته برگزار شود.
برگزاري دو تظاهرات اعتراض آميز هواداران احزاب سكولار به علاوه انتشار بيانيه اي از سوي ستاد مشترك ارتش تركيه كه در آن تاكيد شده بود ارتش حافظ نظام سكولار است اوضاع را در تركيه بحراني تر كرده تا آنجا كه احتمال وقوع كودتايي ديگر در اين كشور به يكي از دغدغه هاي ترك ها تبديل شده است. ارتش كماليست تركيه پيش از اين 5 بار اقدام به سرنگوني دولت هاي منتخب مردم تركيه در نيم قرن گذشته كرده است.
اگر چه در صورت بالا گرفتن اين بحران ممكن است جامعه تركيه در حمايت از سكولاريسم يا پاي بندي بر ارزش هاي اسلامي دچار دوپاره گي شود اما ظاهرا احزاب سياسي به رغم همه اختلاف نظرها قصد دارند مانع از كشيده شدن اين مسئله به سطح جامع شده و موضوع را در بازي هاي سياسي و در چارچوبي دموكراتيك حل وفصل كنند.
براساس قوانين انتخاباتي تركيه، انتخاب رئيس جمهور توسط پارلمان و در چهار مرحله صورت مي گيرد كه در دو مرحله اول كسب دو سوم آرا براي پيروزي در انتخابات الزامي است اما در دور دوم اكثريت مطلق آرا(50 + 1)و در مرحله آخر كسب حداكثر آرا حاضران در نشست راي گيري كفايت مي كند.
با توجه به اين كه حزب عدالت و توسعه در حال حاضر 352 كرسي پارلماني را در اختيار دارد پيروزي گل در دور سوم قطعي بود و به همين دليل احزاب اپوزيسيون تصميم گرفتند روند انتخابات را در همان دور اول بلوكه كنند.
اين اقدام در واقع انقلابي عليه حزب حاكم عدالت و توسعه است چرا كه در عمل روند انتخاب رئيس جمهور جديد تركيه را به بن بست كشانده است. احزاب اپوزيسيون دولت اردوغان اگر چه از اين اكثريت پارلماني محروم هستند اما با اتكا به حمايت اركان قدرت در اين كشور، كه همگي تحت سيطره سكولارها و به ويژه نظاميان هستند در اين چارچوب عزم خود را براي جلوگيري از به قدرت رسيدن رئيس جمهوري اسلامگرا جزم كرده اند.
رئيس جمهور اگرچه در ساختار حاكميت تركيه مقامي تشريفاتي است اما پاره اي از اختيارات رياست جمهوري چون فرماندهي كل قوا، اختيار انتصاب فرماندهان ارتش، وتوي مصوبات پارلمان و انتخاب قضات ارشد، احزاب اپوزيسيون را بر آن داشته تا هر چه در قدرت دارند براي جلوگيري از وگذاري اين پست به يك اسلامگرا به كار گيرند.
اردوغان روز گذشته در واكنش به اين بحران اعلام كرد خواستار برگزاري انتخابات زود هنگام پارلماني در ماه هاي ژوئن يا ژوئيه است. احزاب اپوزيسيون حاضر در پارلمان با اين درخواست مخالفت نكردند اما پيشنهاد دوم نخست وزير موضوع مناقشه انگيز ديگري است كه به احتمال زياد جنگ سياسي تمام عياري را در محافل سياسي اين كشور به راه خواهد انداخت.
اردوغان خواستار خارج شدن اختيار انتصاب رئيس جمهور از دستان اعضاي پارلمان و برگزاري انتخابات رياست جمهوري سراسر براي تعيين رئيس جمهور توسط مردم است. حزب حاكم با توجه به برخورداري از حمايت گسترده مردمي نگراني اي از بابت برگزاري انتخابات زودهنگام پارلماني و واگذاري حق تعيين رئيس جمهور به مردم ندارد و به همين دليل بعيد است احزاب مخالف لااقل در اين مقطع به چنين خواسته اي تن دهند.
احزاب اپوزيسيون گل و حزب حاكم عدالت و توسعه را به آماده ساختن برنامه اي جامع براي هدايت جامعه به سوي رويكردهاي اسلامگرايانه و حذف نهادهاي سكولار جامعه متهم كرده اند در حالي كه حزب حاكم هميشه اين اتهامات را رد كرده است.
</TEXT>
</DOC>
<DOC>
<DOCID>HAM2-860213-098</DOCID>
<DOCNO>HAM2-860213-098</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گفت و گوي روزجواد حميدي
آبه در خاورميانه نفت، اولويت اول
</TITLE>
<TEXT>


ويليام بريل در دولت بيل كلينتون عضو ارشد اداره سياست گذاري وزارت خارجه آمريكا بوده است. وي كه از شناخته شده ترين تحليلگران امور خاور دور به ويژه ژاپن در آمريكا محسوب مي شود بيش از 18 سال از دوران خدمت خود را در ژاپن سپري كرده و درباره تحولات راهبردهاي سياسي اين كشور شناخت كامل دارد.اين تحليلگر آمريكايي كه در حال حاضر مشاور ارشد برنامه آسيا در مركز مطالعات راهبردي و بين الملل آمريكا(csis)است در گفت وگوي اختصاصي با سرويس بين الملل همشهري به سؤالات ما درباره اهداف سفر شينزو آبه - نخست وزير ژاپن- به خاورميانه پاسخ داده است.
به عنوان نخستين سؤال شينزو آبه پس از ملاقات با بوش در كاخ سفيد به خاورميانه آمده است. سفري كه در كمتر از يك سال براي دومين بار صورت مي گيرد. هدف و يا اهداف وي از اين سفر چيست
البته آنكه آبه تصميم مي گيرد پس از ملاقات با بوش به خاورميانه سفر كند خود موضوع قابل بحثي است اما در بيان اهداف وي از سفر به منطقه مي توان چند عامل را نام برد.نخست آنكه ژاپن از وارد كنندگان بزرگ نفت خاورميانه محسوب مي شود و در واقع اين كشور صنعتي بيشتر نياز خود به نفت خام را از اين منطقه تأمين مي كند. بنابراين براي آبه بسيار مهم است تا از امنيت انرژي و استمرار واردات نفت از منطقه اي بسيار پرتنش به نام خاورميانه اطمينان داشته باشد.از سوي ديگر معتقدم ژاپن در صدد است تا جاي ممكن نقش خود را در منطقه افزايش دهد. چه به عنوان يك ميانجي در پيشبرد روند صلح خاورميانه و چه به عنوان يك شريك تجاري براي كشورهاي حوزه خليج فارس.
البته نبايد از رقابت ژاپن با چين و هند نيز غافل شد. خاورميانه منطقه اي است كه چين و هند به عنوان دو اقتصاد در حال رشد و بزرگ جهان نياز مبرمي به آن دارند و توكيو به هيچ وجه نمي خواهد در اين منطقه جايگاهي متزلزل داشته باشد.و در نهايت اينكه نشان دهد ژاپن منافعي فراتر از نفت در خاورميانه دارد. منافعي سياسي فرهنگي كه مستلزم مشاركت فعال توكيو در منطقه است.
جايگاهي كه البته طي چند سال گذشته اندكي متزلزل شده است.
بله. حمايت ژاپن از آمريكا در جريان اشغال عراق اندكي جايگاه اين كشور در نزد كشورهاي عربي و عمدتاً صادر كننده نفت در خاورميانه را متزلزل نمود و فكر مي كنم يكي ديگر از دلايل اين سفر دلجويي از كشورهاي عربي باشد.
فكر مي كنم ژاپن سال گذشته 600 نيروي زميني خود را از عراق خارج كرد. اينطور نيست
بله. اما هنوز 200 افسر از نيروي هوايي اين كشور در پايگاهي آمريكايي در كويت مستقر هستند.
هيأتي 180 نفره از تاجران و فعالان اقتصادي ژاپن، آبه را در اين سفر همراهي مي كنند. نظر شما در اين باره چيست
آنگونه كه اعلام شده قرار است آبه در اين سفر يك توافقنامه آزاد تجاري با تعدادي از كشورهاي صادر كننده نفت حوزه خليج فارس به امضا برساند. همانگونه كه گفتم ژاپن در پي افزايش نقش خود در خاورميانه است و در اين بين سرمايه گذاري در بخش نفت و گاز خاورميانه مي تواند بهترين گزينه باشد.
ژاپن بيش از 90 درصد نفت مورد نياز خود را از كشورهاي عربي تامين مي كند. درست است
بله. نبايد فراموش كرد كه ژان تقريباً خالي از منابع نفت و گاز است و گردش چرخ هاي عظيم صنعت اين كشور نياز مبرمي به نفت خليج فارس دارد. فكر مي كنم ژاپن در اين سفر در پي دستيابي به توافقي چند وجهي است كه نه تنها نگراني هاي اين كشور در خصوص تامين نفت را مرتفع سازد بلكه در عرصه تجاري و سياسي نيز جايگاهي قابل اتكا در خاورميانه براي توكيو به همراه بياورد. حتي برخي منابع از تلاش ژاپن براي امضا قراردادي بلند مدت براي صادرات نفت خبر دادند. قراردادي حدودا 10 ساله.
</TEXT>
</DOC>
<DOC>
<DOCID>HAM2-860213-099</DOCID>
<DOCNO>HAM2-860213-099</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گزارشمترجم: نيلوفر قديري
فروش املاك ديپلماتيك آمريكا در خارج
</TITLE>
<TEXT>
آمريكا بخشي از املاك و دارايي هاي ديپلماتيك خود را در خارج از كشور به فروش گذاشته است. فهرست اين اموال و املاك نشان مي دهد ديپلمات هاي آمريكايي در خارج از اين كشور چه زندگي تجملاتي داشته اند. اين املاك همگي مجهز به زمين تنيس، استخر و زمين هاي وسيع ورزشي است. وزارت خارجه آمريكا فهرستي از 29 ملك در 21 كشور منتشر كرده كه قيمت كلي آن بيش از 205 ميليون دلار برآورد شده است.
املاك اين فهرست موارد مختلفي را از ملك دو هزار متري سفارتخانه آمريكا در مركز لندن كه 180 ميليون دلار قيمت گذاري شده گرفته تا ملك 50 متري در سانتياگو در شيلي كه 150 هزار دلار به فروش گذاشته شده، دربر مي گيرد.
اين تصميم وزارت خارجه آمريكا بخشي از تلاش آن براي بهبود بخشيدن به امنيت نمايندگي هاي ديپلماتيك خود در سراسر دنياست. حمله سال 1983 به تفنگداران دريايي آمريكا در بيروت كه به مرگ 299 نفر منجر شد اولين زنگ خطر را براي آمريكا به صدا درآورد. بعد از بمب گذاري در سفارت خانه هاي آمريكا در نايروبي و دارالسلام در سال 1998، كنگره يك ميليارد دلار به بهبود امنيت دفاتر آمريكا در خارج اختصاص داد. اما حملات 11 سپتامبر دامنه اين عمليات امنيتي را تا حد زيادي گسترش داد.
دفتر امور فعاليت هاي خارجي وزرات خارجه از دو سال پيش كار بررسي مراكز و ساختمان هاي آمريكايي را در خارج شروع كرد تا مشخص كند كدام يك از اين دفاتر ديپلماتيك ضروري هستند و كدام يك امكان تعطيل شدن دارند. هر يك از اين ساختمان ها كه در آزمون محافظت در برابر حملات انتحاري شكست مي خوردند در فهرست املاك فروشي وزارت خارجه آمريكا قرار مي گرفتند. از سال 2001 تا كنون كه اين دفتر كار خود را شروع كرده است، 42 سفارتخانه جديد در خارج افتتاح شده و 40 سفارت ديگر هم در حال ساخت است.
يكي از بهترين ساختمان هاي ديپلماتيك آمريكا كه در فهرست فروش قرار گرفته، ساختماني در مركز لندن است كه در سال 1935 ساخته شده. اين ساختمان مركز دوايت آيزنهاور در جنگ جهاني دوم بوده است. اما اكنون اين ساختمان به دفتر قديمي تبديل شده و استفاده چنداني هم ندارد. ابتدا وزارت خارجه قصد داشت تدابير امنيتي و حفاظتي اطراف اين ساختمان را براي جلوگيري از حملات تروريستي تقويت كند. اما وقتي قسمت مهم اين تدابير يعني مسدود كردن راه اصلي منتهي به اين ساختمان با مقاومت مردم محلي رو به رو شد، وزارت خارجه تصميم گرفت كه اين ساختمان را به فروش برساند.
از جمله ديگر ساختمان هايي كه براي فروش گذاشته شده يك ساختمان در مالي است كه به قيمت 1/2 ميليون دلار به فروش گذاشته شده است. ساختمان ديپلماتيك در نيكاراگوئه و سفارت آمريكا در كاتماندو هم در فهرست فروش هستند. در اوتاوا يكي از ساختمان هاي سفارت آمريكا كه از سال 1948 به اين كشور تعلق داشته به فروش گذاشته شده است.
دولت آمريكا براي خريداران اين املاك ديپلماتيك هم شرايطي قرار داده است. كساني كه توانايي پرداخت 5/1 ميليون دلار پول براي خريد ساختمان محل اقامت سابق سفير آمريكا در طرابلس ليبي را داشته باشند بايد اعلام كنند كه از اين ساختمان چه استفاده اي مي خواهند بكنند.
گاردين‎/ 2 مه
</TEXT>
</DOC>
<DOC>
<DOCID>HAM2-860213-100</DOCID>
<DOCNO>HAM2-860213-100</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
سياست در خانه ملت
ياسر مرادي
</TITLE>
<TEXT>



سياستمدار حرفه اي
غلامعلي حداد عادل پس از آن كه به عنوان رئيس فراكسيون اقليت مجلس ششم به خوبي نقش خود را ايفا كرد، در مقام رياست مجلس هفتم هم نشان داد كه توانسته  در مدتي كوتاه ضمن حفظ چهره سياسي خود، به يك سياستمدار حرفه اي تبديل شود. از همين رو بود كه در سه سال عمر مجلس هفتم بدون هيچ حاشيه اي توانست بر صندلي رياست تكيه بزند. وي كه با نوشتن نامه به مقام معظم رهبري براي تأييد صلاحيت مصطفي معين و محسن مهرعليزاده توانست در ميان جريان مقابل هم كسب وجهه نمايد، در مدت رياست بر مجلس بر خلاف محمدرضا باهنر، سعي كرد كاملاً از مسائل سياسي و فراكسيوني جدا شده و صرفاً به امور اداري مجلس بپردازد. البته اجازه ندادن وي به نمايندگان براي دادن تذكرهاي شفاهي هم از جمله اموري بود كه حداد توانسته به خوبي پس از سالها بدعت بي دليل در مجلس، از پس آن برآيد.
مجلس جدا از فعاليت هايي كه در حوزه نظارت و تعيين بر عهده  دارد، بستر فعاليت هاي سياسي به نحو كلاسيك نيز به شمار مي رود.پس از آنكه فهرست  هاي انتخاباتي كرسي هاي مختلفي را در مجلس به دست مي آورند در تركيب كميسيون ها، هيأت رئيسه و هيأت هاي مختلف نيز سعي مي كنند با همفكران خود طوري در بخش هاي گوناگون حضور داشته باشند كه همواره بتوانند حوزه هاي متفاوت را پوشش دهند. در فرهنگ اصطلاحات پارلماني، مجموعه اي از همفكران كه در تصميمات پارلماني با هم همراه هستند را يك فراكسيون سياسي مي گويند.اما داستان فراكسيون ها در مجلس هفتم روايتي جالب دارد، امري كه اين روزها شفافيت بيشتري نيز پيدا كرده است. تجربه نشان مي دهد تركيب سال آخر فراكسيون ها در واقع تركيبي از ليست هاي انتخاباتي مجلس در انتخابات مجلس بعدي است. به همين دليل به بررسي تركيب سياسي مجلس هفتم در آخرين سال عمر اين مجلس خواهيم پرداخت. تركيب سياسي مجلس هفتم را بايد در 2 دوره كاملاً متمايز از هم مورد بررسي قرار داد چرا كه انتخابات سوم تير 83 توانست تركيب دو سال ابتدايي اين مجلس را كاملاً دگرگون كند.
اصول گرايان پس از آنكه توانستند در انتخابات مجلس هفتم با ارائه ليست واحد، اكثر كرسي هاي بهارستان را در اختيار بگيرند با تقسيم قدرت ميان سه وزنه سنگين تركيب اصول گرايان حاضر در مجلس يعني حداد عادل، محمدرضا باهنر و احمد توكلي توانستند بدون هرگونه نزاع و اختلافي هيأت رئيسه را تشكيل دهند، تركيب معقولي كه تا به حال نيز تثبيت شده است. اما مدت زيادي به طول نينجاميد كه جمعي از افرادي كه در مجلس ششم حضور داشته اما نتوانسته بودند امتياز قابل توجهي را در رأس مديريت هفتمي ها كسب كنند، تركيب يكدست را به هم زده و به همراه برخي نمايندگان مانند رضا طلايي نيك، اميدوار رضايي و جمعي از تازه واردان مجلس جديد، فراكسيون وفاق و كارآمدي را با بيش از 70عضو تشكيل دادند. اما بدنه فراكسيون اصولگرايان كماكان يكدست عمل مي كرد. در تقسيم بندي صورت گرفته حداد قرارشد رياست مجلس را به عهده گرفته و در كارهاي فراكسيوني چندان دخالت نكند، احمد توكلي هم در مركز پژوهش ها كماكان سعي كرد چهره اقتصادي و آكادميك خود را حفظ كرده و وارد مباحث سياسي نشود، لذا ميدان سياست اصول گرايان براي تنها مدعي آن يعني محمدرضا باهنر خالي ماند. فراكسيون اقليت مجلس نهايتاً توانست تركيبي 50 نفره را تشكيل دهد.
انتخابات رياست جمهوري
اما برگزاري انتخابات رياست جمهوري زمينه اي را براي انشقاق  در تركيب يكدست اصول گرايان در مجلس هفتم به وجود آورد. نطق زود هنگام الياس نادران كه نزديك به احمد توكلي در مجلس به حساب مي آيد در مخالفت با ورود هاشمي رفسنجاني به صحنه انتخابات، فعاليت هاي زود هنگام انتخاباتي را در مجلس كليد زد؛ نطقي كه از سوي اعضاي فراكسيون اصول گرايان به عنوان موضع شخصي نادران تلقي شد.
اما چند ماه بعد در حالي كه شوراي هماهنگي نتوانست به كانديداي واحدي برسد، نمايندگان هم به همان نسبت در نرسيدن به كانديداي واحد دچار تشتت شدند. اكثر نمايندگان اصول گرا از لاريجاني حمايت كردند، حدود 100 نفر از مجموعه دو فراكسيون اقليت و اكثريت هم هاشمي رفسنجاني را كانديداي خود ناميدند، نمايندگان تهران هم دو بخش شده و اكثر آنها از محمدباقر قاليباف و عده كمي از محموداحمدي نژاد حمايت نمودند.
پس از آنكه احمدي نژاد در عين ناباوري به رياست جمهوري رسيد، فكر نمي كرد با مجلس هفتم همفكر خودش دچار چالش جدي شود، ولي نمايندگاني كه شايد حاميان احمدي نژاد در ميان آنها در انتخابات سوم نيز به تعداد انگشتان دست هم نمي رسيد پس از رئيس جمهور شدن وي، باز هم مقاومت خود را در جلسه رأي اعتماد ادامه دادند. احمدي نژاد كه پشتوانه سياسي خاصي در ميان احزاب نداشت، ترجيح داد در چيدن اعضاي كابينه، بيش از آنكه به سراغ احمد توكلي كه قرابت فكري بيشتري با او داشت برود، دست ياري به سوي محمدرضا باهنر و در نتيجه جبهه راست گرايان سنتي دراز كند. امري كه سيدمجتبي ثمره هاشمي ، مشاور ارشد رئيس جمهور در آن بي تأثير نبود.
همين امر باعث شد باهنر پيشنهاد دهنده حدود 5 تن از وزراء از جمله وزير دارايي، كشور، تعاون، خارجه و آموزش عالي باشد و از اين رو حامي اصلي احمدي نژاد در مجلس براي گرفتن رأي اعتماد كابينه نهم به شمار آيد.
اما اوج اختلافات را در جريان رأي اعتماد مي توان مشاهده كرد. جايي كه افرادي مانند الياس نادران و عماد افروغ از بدنه فراكسيون اصول گرايان به مخالفت با دولت پرداختند و حتي لابي هاي پرنفوذ باهنر هم نتوانست مانع از سقوط 4 عضو پيشنهادي احمدي نژاد شود. از رأي اعتماد به بعد هم جريان اقليت، توانست حضور خود در معاملات سياسي مجلس را نشان داده و تثبيت نمايد.
مجلس و دولت نهم
اما اين امر پايان ماجرا نبود، جريان پرنفوذي كه پشت آن احمد توكلي قرار داشت و سخنگويان آن افرادي مانند افروغ و نادران بودند، توانستند با عقبه حدود 100نفري در بسياري از معادلات مجلس نقش مهمي را ايفا كنند، به نحوي كه احمدي نژاد تا مدت ها براي معرفي وزير نفت با مشكل مواجه بود. البته بخش عمده اي از اين آراء را اعضاي فراكسيون وفاق تشكيل مي دادند.
تصميمات بعدي دولت در عدم تغيير ساعت رسمي كشور در نيمه اول سال، برخي برداشت ها از صندوق ذخيره ارزي، ايجاد صندوق مهر رضا(ع)، تغير ساعت كار بانك ها و... از جمله ديگر اموري بود كه شكاف ميان اصول گرايان مجلس را بيش از پيش كرد و در واقع اساساً تركيب فراكسيوني مجلس را به هم زد. اين امر تا حدي ادامه يافت كه در اين اواخر نام بسياري از اعضاي فراكسيون اصول گرايان در پاي طرح ها و نامه هاي فراكسيون اقليت مانند استيضاح وزير كشاورزي يا آموزش و پرورش مشاهده مي شد.
در واقع منشاء چنين تصميماتي تركيبي از اعضاي فراكسيون هاي سه گانه مجلس بود. تبلور اين امر را مي توان در رأي اعتماد مجلس به غلامحسين الهام به عنوان يكي از نزديك ترين افراد به رئيس جمهور مشاهده كرد؛ رأي اعتماد ناپلئوني كه تنها با دو رأي بيشتر، الهام را به ساختمان وزارت دادگستري فرستاد.
دامنه تصميمات مستقل و منفرد اعضاي فراكسيون اصول گرا تا حدي پيش رفت كه محمدرضا باهنر در مورد استيضاح وزير كشاورزي اعلام كرد، استيضاح كنندگان از دايره اصول گرايي خارج اند. اين امر باهنر بي پاسخ نماند و در انتخابات سال آخر فراكسيون عده اي از اعضا مانند افروغ، ابوطالب و خوش چهره اساساً از فراكسيون كناره گرفته و احمد توكلي و برخي از همراهان وي نيز در انتخابات هيأت رئيسه فراكسيون شركت نكردند. البته بخشي از گروه اول قصد تشكيل فراكسيوني با عنوان اصول گرايان خلاق را داشتند كه به علت عدم همراهي ساير نمايندگان به شكست انجاميد.
ناگفته نماند كه طرح تجميع انتخابات رياست جمهوري با مجلس كه با رأي قاطع نمايندگان اقليت و اصولگراي مجلس مواجه شد از ديگر علل ضعف فراكسيون اصولگرايان براي متقاعد كردن نمايندگان به شمار مي آيد چرا كه بسياري از نمايندگان اصولگرا بر خلاف زعماي فراكسيون به اين طرح رأي مثبت دادند.
درخواست 135 تن از نمايندگان كه اكثريت آنها را اعضاي فراكسيون اصولگرايان تشكيل مي دادند براي بازگشت قيمت بنزين به لايحه پيشنهادي دولت از جمله ديگر اموري بود كه اصولگرايان بر خلاف ميل محمدرضا باهنر و حداد عادل قصد عملي كردن آن را داشتند كه با اصرار هيأت رئيسه بالاخره اين امر محقق نشد.شايد ملاك و معيار اصولگرا بودن چنين اقتضا مي كند كه در تمامي موارد اعضا از نظرات فراكسيون متبوع خود به دلايل سياسي حمايت نكنند امري كه در انتخابات رياست جمهوري دوره نهم هم در مورد شوراي هماهنگي شاهد آن بوديم.
فرجام سخن
شايد تركيب اصول گرايان مجلس هفتم را ديگر نمي توان به يكپارچگي سال اول تشكيل مجلس ديد. برخي از اعضاي فراكسيون وفاق هم كه در اين سه سال حفظ ظاهر كرده بودند در آخرين روزهاي مجلس هفتم تغيير موضع داده اند. از سويي ديگر فراكسيون اقليت با برگزاري ديدارهايي با كروبي، خاتمي و هاشمي رفسنجاني سعي در ايجاد حلقه اي سياسي نموده و در حال حاضر بسيار منسجم تر از قبل عمل مي كند. ديدار اعضاي اين فراكسيون با ناطق نوري هم براي رد گم كردن خط مشي اين فراكسيون انجام شد.از سوي ديگر هر چند كه به نظر مي رسد احمد توكلي هم مانند روزهاي اول مجلس حدود 100 رأي سابق خود را در ميان نمايندگان ندارد اما به صورت موردي خواهد توانست نقش فعال تري را در روزهاي پاياني مجلس هفتم ايفا كند. در اين ميان محمدرضا باهنر مرد سياسي اول مجلس با اين گفته كه حدود 70درصد نمايندگان هفتم در دوره هشتم حضور نخواهند داشت، نارضايتي خود را از تركيب حاضر به صورت تلويحي اعلام كرد، امري كه به نوعي از كاهش نفوذ باهنر ميان نمايندگان خبر مي دهد و به همان ميزان براي دولت هشدار دهنده است. به هر حال نبايد فراموش كرد علي رغم تمام اين تحولات هنوز هم در مجلس محمدرضا باهنر بيشترين نفوذ سياسي را داشته و حرف اول را مي زند.به ويژه در سالي كه تكليف انتخابات مجلس آينده مشخص خواهد شد.
</TEXT>
</DOC>
<DOC>
<DOCID>HAM2-860213-101</DOCID>
<DOCNO>HAM2-860213-101</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
خبر
احمدي نژاد: انديشه ايراني، كانون توجه ملت هاست
</TITLE>
<TEXT>
گروه سياسي- رئيس جمهوري كه سال گذشته در سخنراني افتتاحيه نوزدهمين دوره نمايشگاه كتاب خطاب به وزير ارشاد هشدار داده بود كه سال آينده نمايشگاه كتاب نبايد در محل دائمي نمايشگاه هاي بين المللي برگزار شود، امسال و در سخنراني افتتاحيه بيستمين دوره نمايشگاه بين المللي كتاب تهران خطاب به وزير ارشاد گفت: شما مي توانيد از هم اكنون با كمك ناشران، كارگروهي را براي برگزاري نمايشگاه كتاب در سال آينده مشخص كنيد و با توجه به تجربياتي كه در اين نمايشگاه پيدا مي كنيد، براي نمايشگاه سال آينده برنامه ريزي جامع تر و مناسب تري داشته باشيد.
محمود احمدي نژاد سه شنبه شب در مصلاي تهران به عنوان مكان جديد برگزاري نمايشگاه افزود: وزارت فرهنگ و ارشاد اسلامي و دست اندركاران آن بايد كاري كنند كه نمايشگاه كتاب سهل تر، گسترده تر و پرمحتواتر از هميشه در اختيار علاقه مندان باشد.
به گزارش ايسنا احمدي نژاد با ابراز اميدواري نسبت به اين كه با برنامه ريزي مناسب، نمايشگاه كتاب پربارتر و پرشورتر باشد، اظهار داشت: ما همه بايد در راستاي گسترش فرهنگ و تعميق انديشه حركت كنيم.
طراحي استعمار
رئيس جمهوري صبح ديروز در مراسم بزرگداشت بيست وهشتمين سالگرد شهادت استاد مطهري در دانشگاه علم و صنعت با اشاره به توطئه  ايجاد تقابل بين اسلام و ايران تاكيد كرد: كساني كه به دنبال جاانداختن تقابل اسلام و ايران هستند، يك طراحي پيچيده استعماري را دنبال مي كنند.
احمدي نژاد با اشاره به كتاب خدمات متقابل اسلام و ايران، اثر استاد مطهري گفت:  دو گروه به دنبال جا انداختن تقابل اسلام و ايران هستند، گروهي مي گويند ايران ضداسلام است و گروهي ديگر مي گويند اسلام به ايرانيان تحميل شده  است. اين يك طراحي پيچيده استعماري است چرا كه اگر ايران را از اسلام جدا كنيم، تمدن اسلامي حرفي براي گفتن ندارد و اگر اسلام را از ايران جدا كنيم، هيچ نور اميدي براي فتح قله هاي آرماني وجود نخواهد داشت.
فارس گزارش داد، محمود احمدي نژاد شجاعت، دقت، ايمان ناب، نگاه جامع، تنوع توليدات فكري، ورود و احاطه به مسايل مختلف، تواضع و استحكام را از ويژگي هاي برجسته شهيد مطهري عنوان كرد و گفت: ويژگي اصلاح گري و حركت در مرز زمان و وارد عمل كردن اسلام به صحنه هاي جدي از مهم ترين ويژگي هاي اين شهيد است.
احمدي نژاد تصريح كرد: ما در قرن گذشته با دو جريان قوي ماركسيستي و ليبراليستي مواجه بوديم كه هر دو مادي بودند اما شهيد مطهري مسير انحراف اين مكاتب را تشريح كرد و حركت درست اسلامي را تبيين نمود.
رئيس جمهور با بيان اين كه ما امروز به مطالعه مجدد آثار شهيد مطهري نياز داريم، گفت:  انديشه اي كه امروز در ايران منتشر مي شود كانون توجه همه ملت هاست و رمز تحقق آرمان هاي الهي ما نيز در اين است كه در مسير مستقيم حركت كنيم، كه در اين مسير استاد مطهري الگوي ماست و انديشه هاي او مورد نياز جامعه بشري است.
</TEXT>
</DOC>
<DOC>
<DOCID>HAM2-860213-102</DOCID>
<DOCNO>HAM2-860213-102</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
يادداشت
دكتر ابراهيم متقيدستور كار ديپلماتيك ايران در اجلاس شرم الشيخ
</TITLE>
<TEXT>
اگرچه خبر شركت ايران در كنفرانس شرم الشيخ روز شنبه هشتم ارديبهشت ماه 1386 اعلام گرديد، اما نوري مالكي، نخست وزير عراق در تاريخ چهارم ارديبهشت ماه سال جاري اعلام نمود كه ايران در كنفرانس شرم الشيخ مشاركت خواهد داشت. اين امر نشان مي دهد كه دولت عراق نقش مؤثري در مشاركت ديپلماتيك ايران ايفا نموده است. عراقي ها تلاش دارند تا فضاي سياسي مشاركتي در اجلاسيه شرم الشيخ مصر ايجاد نمايند. آنان الگوي ديپلماسي سازنده را از طريق حضور نمايندگان ديپلماتيك كشورهايي پي گيري مي نمايند كه نظرات كاملاً متفاوت در مورد تحولات عراق دارند.
اين كنفرانس در شرايطي برگزار مي شود كه آمريكايي ها گزارش وزارت امور خارجه خود در مورد تروريسم را منتشر نموده اند. در اين گزارش تأكيد شده است كه فعاليت گروه هاي تروريستي در عراق افزايش يافته و از سوي ديگر نيكلاس برنز معاون وزير امور خارجه آمريكا از ايران به عنوان بانك مركزي تروريست ها نام برده است. در گزارش منتشر شده توسط ساختار ديپلماتيك آمريكا، علت اصلي ناكامي هاي آن كشور در عراق متوجه اقدامات سياسي و امنيتي ايران گرديده و به اين ترتيب تلاش هاي قابل توجهي براي محكوم سازي سياست منطقه اي ايران در آمريكا انجام شده است.
ايجاد چنين شرايط و فضايي به مفهوم آن است كه مذاكرات چندجانبه در مورد امنيت عراق، روند بسيار پيچيده اي را به وجود آورده است. از يك سو آمريكايي ها نيازمند ايجاد تعادل در فضاي سياسي عراق مي باشند؛ براي تحقق اين امر به مشاركت ايران نيازمند بوده و به همين دليل نسبت به حضور ايران در كنفرانس چندجانبه مصر حمايت به عمل  آوردند. از سوي ديگر، ادراك سياسي آمريكا نسبت به ايران كاملاً خصمانه و بدبينانه است. اين امر تناقض مشهوري را در روابط آمريكا ايران ايجاد مي كند. اين تناقض ناشي از دوگانگي فضاي ذهني و همچنين شرايط عيني آمريكا در عراق است. زماني كه آمريكايي ها ناكامي امنيتي خود در عراق را متوجه ايران مي  كنند، طبيعي است كه در بازي ديپلماتيك تلاش دارند تا ايران را وادار به هماهنگ سازي با خود نمايند.
الگوي رفتاري نيكلاس برنز مشابهت زيادي با مدل رفتار ديپلماتيك ديويد ساترفيلد دارد. افراد ياد شده تلاش دارند تا ايران را در برابر مجموعه هاي فراگيرتري قرار داده و از اين طريق، تعارض آمريكا ايران به جلوه هاي جديدي از خصومت، رويارويي و تعارض منجر گردد. در شرايط موجود الگوي رفتار وزارت امور خارجه آمريكا براي مهار و محدودسازي ايران را مي توان از طريق شيوه هايي مورد توجه قرار داد كه مبتني بر حداكثرسازي ائتلاف در برابر سياست هاي امنيتي ايران محسوب مي شود.
برگزاري كنفرانس امنيت عراق در مصر به مفهوم آن است كه كشورهاي عربي به همراه آمريكا از جايگاه مؤثرتري براي هدايت موضوعات امنيتي منطقه خاورميانه برخوردارند. از سوي ديگر، هماهنگي نسبتاً يكساني بين سياست هايي مشاهده مي شود كه توسط محور عربي مصر- عربستان با محور غربي آمريكا انگلستان سازمان دهي گرديده است. طبعاً در چنين شرايطي كشورهايي همانند ايران و سوريه نمي توانند نقش مؤثري را در تنظيم شكل بندي امنيت و قدرت در عراق ايفا نمايند.
حضور برايان كروكر سفير جديد آمريكا در عراق را مي توان به عنوان حلقه سوم ديپلماسي ائتلاف سازي منطقه اي عليه ايران دانست. كروكر در سال هاي گذشته به تجارب قابل توجهي از فعاليت هاي ديپلماتيك در پاكستان نايل گرديده است. وي توانست حلقه هاي جديدي از همكاري با گروه هاي بنيادگرا را سازمان دهي نمايد. در اين ارتباط، مشاركت مؤثرتري با مجموعه هاي اطلاعاتي و امنيتي كشورهاي عربستان، مصر، اردن و امارات عربي متحده، انجام داده است. اين امر به مفهوم حلقه جديدي از همكاري هاي ديپلماتيك، امنيتي در روابط آمريكا و كشورهاي عربي براي مهار گروه هاي انقلابي طرفدار ايران تلقي مي شود. بنابراين مشاركت حلقه ديپلماتيك آمريكا در كنفرانس همسايگان عراق، توسط افرادي انجام شده و سازماندهي مي گردد كه تجارب مؤثري در روند محدودسازي ايران به دست آورده اند.
نيكلاس برنز ائتلاف عليه ايران را در ارتباط با پرونده هسته اي پيگيري نموده است. ديويد ساترفيلد چنين الگويي را از طريق عراق و در چارچوب هماهنگ سازي كشورهاي خاورميانه اي انجام مي دهد. كروكر نيز به عنوان نيروي اجرايي و خط مقدم رفتار محدودكننده ايران تلقي مي گردد. مثلث ياد شده به همراه خانم رايس را مي توان نيروهاي كارآمدي دانست كه امنيت در عراق را مورد بحث قرار مي دهند. جهت گيري گزارش وزارت امور خارجه آمريكا در مورد تروريسم را مي توان به عنوان بستري براي اعمال محدوديت هاي جديدتر عليه ايران دانست. طبعاً كشورهايي همانند مصر، عربستان و اردن كه تئوري هلال شيعه را مورد تأكيد قرار مي دهند، از مواضع نسبتاً همگوني با آمريكا انگلستان برخوردارند.
در چنين فضايي، هوشياري امنيتي به عنوان محور اصلي رفتار ديپلماتيك محسوب مي شود. هرگونه كنش مقامات شركت كننده ايراني مي بايست بر اساس چنين ضرورت هايي سازماندهي شود، بنابراين حضور و مشاركت ديپلماتيك ايران بدون توجه به چنين شاخص هايي، به نتيجه مطلوب و مؤثر نمي رسد. آنان بايد بر دلايل گروگان گيري كارگزاران سياست خارجي ايران واقف باشند. انجام چنين اقداماتي بر اساس ضرورت هاي امنيتي انجام شده است. اگرچه سخنگوي نيروهاي نظامي ائتلاف اعلام داشته است كه خانواده گروگان هاي ايراني مي توانند طي هفته هاي آينده با افراد ياد شده ملاقات نمايند، اما اين امر به مفهوم مطلوبيت مؤثر براي ايران محسوب نمي شود.
زماني كه كارگزاران ايراني به گروگان گرفته مي شوند، طبيعي است كه نشانه هاي فشار شديدتري عليه ايران به نمايش درمي آيد. اين امر در مذاكرات ديپلماتيك نيز منعكس خواهد شد.
بنابراين اعضاي هيأت ايراني براي عبور از چنين محدوديت هايي نيازمند بهره گيري از ابزارهاي متنوعي هستند. هوشياري فردي، هوشمندي ديپلماتيك و دقت امنيتي را مي توان به عنوان زيرساخت قابليت افرادي دانست كه در اين مذاكرات شركت مي كنند. طبعاً حضور در چنين كنفرانس هايي هوشمندي ديپلماتيك ايران را افزايش خواهد داد.
به هر ميزان كه چنين نشانه هايي مورد استفاده قرار گيرد، امنيت سازي در شرايط بحران به گونه مؤثرتري انجام خواهد شد. بنابراين لازم است تا فضاي حاكم بر اجلاسيه شرم الشيخ را مورد توجه قرار داد. مذاكره با گروه هاي متنوع عربي غربي در راستاي عبور از بحران مطلوبيت دارد. براي تحقق چنين هدفي لازم است تا ضرورت خروج آمريكا از عراق به عنوان دستور كار هيأت ايراني مورد تأكيد قرار گيرد. اگر چنين دستور كاري تنظيم شود، طبعاً كشورهاي عربي نيز از آن حمايت مي كنند. آنان اميدوارند كه با خروج آمريكا از عراق به نتايج سياسي و امنيتي مؤثرتري دست يابند. بنابراين برنامه سياسي ايران اگر در قالب ضرورت خروج نيروهاي غربي از عراق سازمان دهي شود، نتايج مثبت تري را براي ايران ايجاد خواهد كرد. تحقق چنين هدفي به عنوان اولين گام براي ناتوان سازي ائتلاف عربي غربي تلقي مي شود. ايران از طريق چنين الگويي مي تواند فضاي لازم براي گسست در اهداف استراتژيك آمريكا را در خاورميانه فراهم سازد. در شرايطي كه پيروزي قطعي امكان پذير نيست، بايد ائتلاف رقيب را متلاشي نمود.
</TEXT>
</DOC>
<DOC>
<DOCID>HAM2-860213-103</DOCID>
<DOCNO>HAM2-860213-103</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
گزيده ها
</TITLE>
<TEXT>
حوزه علميه: آيت الله ناصر مكارم شيرازي خواستار اجراي جدي طرح امنيت اخلاقي در استان قم شد. مكارم  شيرازي گفت: هدف اصلي ناجا ايجاد امنيت اخلاقي و اجتماعي در كشور است. وي در درس خارج فقه خود در مسجد اعظم قم با حمايت از طرح نيروي انتظامي اظهار داشت: نام طرح نيروي انتظامي را مقابله با بدحجابي نگذاريم بلكه اين طرح مبارزه با ناامني اخلاقي است كه براي دفاع از امنيت اجتماعي جامعه اجراء شده است. مكارم شيرازي بر ضرورت اجراي اين طرح در قم تاكيد كرد و گفت: هر چند ظواهر اين شهر تا حد زيادي محفوظ است اما دست هاي پشت پرده افرادي را در شب هاي چهارشنبه و جمعه با وضع ظاهري بدي به قم مي فرستند تا فضاي قم را آلوده كنند. اين مرجع تقليد تصريح كرد: خانواده هاي ما تنها زماني احساس امنيت مي كنند كه مظاهر ناامني، زشتي و بداخلاقي در جامعه برچيده شود.
نماز جمعه:نماز جمعه اين هفته تهران به امامت آيت الله احمد جنتي اقامه مي شود. همچنين محمود فرشيدي وزير آموزش و پرورش و فرزند شهيد مطهري سخنران پيش از خطبه ها خواهند بود.
دانشگاه: بسيج دانشجويي علامه طباطبايي اتهام زدن به بسيج در خصوص دست داشتن در چاپ نشريات توهين كننده به مقدسات اسلامي را شرم آور دانست و تاكيد كرد: از قوه قضائيه خواهان شناسايي سريع عاملان هستيم. بسيج دانشجويي دانشگاه علامه طباطبايي در بيانيه اي تصريح كرد: بسيج دانشجويي مسئله را فراتر از تذكر به عاملان كثيف اين حادثه مي داند و خواستار آن است كه مسئولان قضايي و امنيتي و وزارت علوم در اقدامي عاجل، خارج از مقررات دست و پا گير اداري و جلسه بازي هاي بي فايده و مصلحت انديشي هاي بي جا، براي تسكين قلوب مسلمانان و دانشجويان سراسر جهان اسلام ضمن اخراج عاملان اين واقعه از دانشگاه به دنبال ريشه ها و عوامل اصلي پيدايش اين جريان ها باشند تا ننگ اين بي حرمتي از دامن دانشجويان متعهد ايراني پاك گردد.
دولت: عبدالرضا شيخ الاسلامي، رئيس دفتر رئيس جمهوري در حكمي محمد جعفر بهداد را به سمت معاون ارتباطات و اطلاع رساني اين دفتر منصوب كرد. در اين حكم با اشاره به عنايت ويژه رياست جمهوري به حسن ارتباط و تعامل با مردم بزرگوار ايران، بر استفاده و دريافت تمام ظرفيت هاي ارزشمند و نهفته در پيام هاي قشرهاي مختلف اجتماعي به صورت منظم، مستمر و هدفمند و پاسخگويي دولت به ملت به ويژه از راه تعامل رسانه اي تأكيد شده است.
قوه قضائيه: ايرنا روز گذشته گزارش داد كه حسين موسويان در تهران بازداشت شده است. ايرنا دليل بازداشت وي را امنيتي ذكر كرد. موسويان از اعضاي پيشين گروه مذاكره  كننده هسته اي ايران بود. حسين موسويان مدتي نيز به عنوان سفير ايران در آلمان مشغول به كار بوده است.
</TEXT>
</DOC>
<DOC>
<DOCID>HAM2-860213-104</DOCID>
<DOCNO>HAM2-860213-104</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
ديدگاهحميدرضا حاجي بابايي
مذاكره، منتفي است
</TITLE>
<TEXT>
با توجه به شرايط به وجود آمده، حضور ايران در شرم الشيخ يك فرصت محسوب مي شود كه اين مهم از دو منظر قابل توجه است:
اول اينكه اين اجلاس فرصت بسيار مناسبي است كه زمينه هاي خروج آمريكايي ها كه ايران و خود مردم عراق مدت ها به دنبال آن بودند فراهم شود. با توجه به اينكه موضوع اين جلسه راجع به امنيت عراق است قطعاً ديپلمات هاي كشورمان با طرح اين مسئله كه اولين معضل عراق، حضور نيروهاي بيگانه در اين كشور مسلمان است مي توانند بسترسازي مناسبي در اين زمينه ايجاد كنند.
اما نكته دوم اينكه ايران بايد سعي كند در حاشيه اجلاس، سمت و سوي محوريت ايجاد امنيت در عراق را به سوي كشورهاي همسايه عراق منتقل كند. در واقع در اين كشمكش آمريكا خواهد كوشيد در مسئله تأمين امنيت عراق كماكان محوريت خود را حفظ كند.چنين به نظر مي رسد كه حاشيه شرم الشيخ بسيار مهم تر از متن آن است چرا كه كشورهاي حاضر بويژه كشورهاي اسلامي مي توانند مباحث جهان اسلام و برخوردهايي كه با مسلمانان به بهانه تروريست  صورت مي گيرد را مورد بحث قرار دهند.
البته اگر تدبير و عقلانيت بر اين اجلاس حاكم باشد شايد بتوان مباحث هسته اي ايران را در مذاكرات دو يا چند جانبه مورد مذاكره قرار داد.
نكته اي كه نبايد از آن تغافل كرد اين است كه مذاكره بين آمريكا و ايران در اين اجلاس كاملاً منتفي است چون به هيچ وجه شرايط داخلي و بين المللي براي اين امر آماده نيست آمريكا بايد براي مذاكره با ايران رسماً درخواست ارائه كند و قبل از آن هم در راستاي برداشتن ديوار بي اعتمادي موجود گام هايي را بردارد.
عضو كميسيون امنيت ملي و سياست خارجي مجلس
</TEXT>
</DOC>
<DOC>
<DOCID>HAM2-860213-105</DOCID>
<DOCNO>HAM2-860213-105</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
يادداشتعلي اصغر محمدي
شرم الشيخ؛ قبل و بعد
</TITLE>
<TEXT>
1. شايد تنها دو موضوع اجلاس شرم الشيخ را بيش از ديگر اجلاسهاي مشابه مورد توجه قرار داده است: يكي تلاش براي خارج كردن نهاد اجلاس همسايگان از محدوده منطقه اي و افزودن بعد بين المللي به آن است و ديگري مسائل حاشيه اي اجلاس نظير چگونگي تعامل هيأت هاي شركت كننده كه گويي بيش از متن اهميت يافته است.
2. اين نخستين بار است كه اجلاس همسايگان در سطح وزرا از حالت سنتي خود خارج مي شود و كشورهاي عضو دائم شوراي امنيت و چند كشور ديگر و همچنين نماينده اتحاديه اروپا نيز در آن شركت مي كنند، اما چندي پيش اجلاس مشابهي در سطح معاونين وزراي خارجه در بغداد تشكيل شد.
3. اگر كشورهاي عربي درصددند تا با گسترده كردن اجلاس همسايگان از اهرم فشار حضور برخي تلاشهاي جهاني كه موضع نزديك تري به آنان دارند بهره گيرند، اما آمريكا نيز مي كوشد تا اين حالت را به يك فرصت براي گدايي محترمانه كمك در عراق براي حل مشكلاتش مبدل سازد.
4. در اين ميان بايد ديد منافع ملت عراق و دولت منتخب آن در چه نهفته است. البته شايد مواضع اتخاذ شده از سوي اجلاس مي تواند در فضاسازي سياسي مفيد افتد اما آيا قادر است تأثير عملي در روند امور داشته باشد؛ هر چند اندك؛ نيروهاي اشغالگر به خوبي مي دانند كه تنها برخي از كشورهاي همسايه عراق هستند كه مي توانند نقش قابل توجه و بعضا كليدي در امور داشته باشند. لذا مي توان گفت شرايط ميداني پس از شرم الشيخ همان شرايط پيشيني خواهد بود و تفاوت ويژه اي حاصل نخواهد گشت.
5. آنچه در مورد اهميت حواشي اجلاس گفته مي شود بيشتر به نوع ارتباط هيأت ايراني با هيأت آمريكايي مربوط مي شود تا آنجا كه بوش حتي دستور العمل چگونگي مذاكره با وزير خارجه ايران را به رايس ابلاغ نموده است!
البته آقاي بوش بهتر از هر كسي به موقعيت دشوار خويش واقف است. آمريكا در شرايطي نيست كه موضع خود را به ديگران تحميل كند تا چه رسد به اينكه همچنان با ادبيات سابق سخن بگويد. در اين باره بايد منتظر ماند و ديد روند حوادث در حاشيه اجلاس چه رقم خواهد زد.
</TEXT>
</DOC>
<DOC>
<DOCID>HAM2-860213-106</DOCID>
<DOCNO>HAM2-860213-106</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
مذاكرات متكي در امارات
</TITLE>
<TEXT>
گروه سياسي- وزير امور خارجه ايران در سفري يك روزه با رئيس دولت و وزير خارجه امارات عربي متحده ديدار كرد.
به گزارش ايرنا، منوچهر متكي عصر ديروز در راس يك هيات عالي رتبه سياسي و اقتصادي به منظور گفت و گو با مسئولان امارات عربي متحده و انجام رايزني هاي منطقه اي وارد اين كشور شد.
وي در سفر كوتاه مدت خود به امارات عربي متحده با شيخ خليفه بن زايد آل نهيان و شيخ عبدالله بن زايد آل نهيان، رئيس دولت و وزير خارجه اين كشور ديدار و گفت و گو كرد. در اين ديدارها طرفين آخرين تحولات منطقه، شرايط جديد در عراق، اوضاع جهان اسلام و اقدامات انجام شده از سوي كشورمان در جهت حفظ ثبات و امنيت منطقه را مورد بحث و بررسي قرار دادند.
رئيس دولت و وزير امور خارجه امارات عربي متحده نيز در اين ديدارها از جمهوري اسلامي ايران به عنوان كشوري دوست و برادر ياد كردند و خواستار گسترش همكاري هاي دوجانبه در تمامي زمينه ها شدند. منوچهر متكي ديشب امارات متحده عربي را به قصد تهران ترك كرد.
</TEXT>
</DOC>
<DOC>
<DOCID>HAM2-860213-107</DOCID>
<DOCNO>HAM2-860213-107</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
نشست 1+5 برگزار شد
</TITLE>
<TEXT>
واحد مركزي خبر: گروه 1+5 ديشب به منظور بررسي مسئله هسته اي جمهوري اسلا مي ايران در لندن گردهم آمدند.
يك سخنگوي وزارت امور خارجه انگليس گفت: جلسه ديشب با حضور مديران سياسي وزارت خارجه كشورهاي امريكا، انگليس ، آلمان ، فرانسه، روسيه، چين و نماينده دفتر خاوير سولانا، تشكيل شد.
اين سخنگو افزود: به علت اين كه اين جلسه در سطح وزيران نيست و مانند ديگر جلسات معمول درباره برنامه هاي هسته اي ايران تلقي مي شد، خبرنگاران در جريان مذاكرات قرار نگرفتند.در اين نشست تحولات مذاكرات هسته اي مورد بحث قرار گرفت تا راه براي تصميم گيري درباره گام هاي بعدي هموار شود.
</TEXT>
</DOC>
<DOC>
<DOCID>HAM2-860213-108</DOCID>
<DOCNO>HAM2-860213-108</DOCNO>
<ORIGINALFILE>/1386/860213/news/_siasi.htm</ORIGINALFILE>
<ISSUE>پنجشنبه 13 ارديبهشت 1386 - سال پانزدهم - شماره4258 - May 3, 2007</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
طرح سوئيس با برخي تغييرات، قابليت بررسي دارد
</TITLE>
<TEXT>
گروه سياسي- قائم مقام دبير شوراي عالي امنيت ملي با تاكيد بر اين كه در طرح سوئيس درباره برنامه هسته اي ايران به نوعي مساله تعليق مطرح بوده و مورد قبول ايران نبوده است، گفت: اگر بتوانند تغييراتي در اين طرح بدهند كه ديدگاه ها و نظرات ما بيشتر درآن اعمال شود اين طرح از نظر ايران قابل بررسي است.
عبدالرضا رحماني فضلي كه در حاشيه سومين نشست اجلاسيه جهان اسلام، قرباني تروريسم در تهران در جمع خبرنگاران سخن مي گفت و ايسنا خبرآن را منتشر كرد، با اشاره به وجود بحث تعليق در طرح سوئيس تصريح كرد: اگر قرار بود كه تعليق را بپذيريم قبل از رفتن پرونده به شوراي امنيت اين كار را مي كرديم تا آن قدر هزينه ندهيم. حالا بعد از اين كه اين قدر هزينه داده ايم و به پيشرفت هايي رسيده ايم كه ما را از دايره تعليق بيرون برده از نظر ما اين طرح قابل قبول نبوده و نيست.
وي در ادامه درباره مذاكرات اخير سولانا و لاريجاني در آنكارا و نيز نشست روز گذشته 1+5 در لندن براي بررسي اين مذاكرات گفت: از اول به مذاكرات معتقد بوديم و هنوز هم اعتقاد داريم كه مساله هسته اي ايران بايد از طريق مذاكره و ديپلماسي و در چارچوب قوانين و مقررات در بعد فني پيگيري شود.
اميدواري آمريكا
درهمين حال نماينده آمريكا در آژانس بين المللي انرژي اتمي با بيان اينكه سولانا تنها نماينده اتحاديه اروپا در مذاكره با ايران نيست، بلكه وي به عنوان نماينده گروه 1+5 با تهران گفتگو مي كند،تصريح كرد: اميدواريم مذاكرات سولانا - لاريجاني به نتيجه قابل قبولي دست پيدا كند.
به گزارش خبرگزاري مهر، گريگوري شولتي در گفت گو با يك روزنامه اتريشي درباره ازسرگيري گفتگوهاي هسته اي اتحاديه اروپا - ايران اظهار داشت: ازسرگيري گفتگوها به تصميم جدي ايران براي همكاري بستگي دارد.
</TEXT>
</DOC>
<DOC>
<DOCID>HAM2-860213-109</DOCID>
<DOCNO>HAM2-860213-109</DOCNO>
<ORIGINALFILE>/1386/860213/world/_asib.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
گفت و گو با دكتر فوكويا مجري انديشه نوين آموزشي در ژاپن
روحي تازه دركالبد مدرسه
</TITLE>
<TEXT>


 كي سو كه فوكويا(keisuke fukaya)دكتر در روش هاي آموزش از دانشگاه ناگوياست.
او كه بيست سال سابقه معلمي دارد از جمله معلمان برجسته ژاپن به شمار مي رود. فوكويا مجري انديشه برنامه درسي در مدرسه و هم اكنون معاون مجتمع آموزشي رتسومي كان در كيوتوست. اين مجتمع معروف ترين مجتمع آموزشي خصوصي در ژاپن است.
دكتر يونس شكرخواه
* مطبوعات ژاپن شما را به عنوان مجري انديشه تازه اي در مدارس ژاپن معرفي مي كنند؛ انديشه شوق انگيزي در دانش آموزان ابتدايي براي پژوهش و يادگيري. در اين باره توضيح مي دهيد؟
- مهمترين كار من تدوين الگويي براي گسترش خودآموزي دانش آموزان در مدارس ژاپن است. اينكه دانش آموزان چگونه از همان پايه هاي اول شوق آموختن پيدا كنند، در جست وجوي يادگيري باشند و يادگيري را به خارج از كلاس درس گسترش دهند. شما شايد شنيده باشيد كه دانش آموزان پايه اول هم در ژاپن از فرهنگ لغت استفاده مي كنند. اين، كاري استثنايي در ژاپن بود. قبل از اينكه من اين الگو را معرفي كنم كمتر معلمي تصور مي كرد كه مي توان در پايه اول هم از فرهنگ لغات استفاده كرد و استفاده از آن را براي دانش آموزي كه تازه كلاس و مدرسه را تجربه مي كند ياد داد. اين مثال بيانگر آن است كه مي توان بچه ها را از اينكه صرفاً يادگيرنده چيزي باشند به مسيري راهنمايي كرد كه خودشان تبديل به جستجوگر شوند و از اين كار لذت هم ببرند.
اين تحول به نظر غيرممكن مي رسد، به خاطر اينكه بچه ها حتي از چيزهاي ساده اي كه ما مي خواهيم به آنها بياموزيم فراري هستند. رمز ميسر كردن اين امر به ظاهر ناممكن، تدوين برنامه درسي است كه مبتني بر علاقه دانش آموز باشد و تا حد ممكن در مدرسه تهيه شود.
* تدوين چنين برنامه اي اساساً چگونه امكان پذير است؟
- براي اينكه اين نوع برنامه درسي را تهيه كرد لازم است قبل از اينكه معلم ها چيزي به بچه ها بياموزند چند هفته اي از بچه ها ياد بگيرند. منظورم دريافت توانايي ها، ايمان به قابليت ها و تدوين برنامه اي متناسب با شور و شوق كودكان است. اگر اين كار را بتوان انجام داد آن وقت بيش از آنچه مي خواهيم به كودكان بياموزيم، كه كاري دشوار است، خود بچه ها در پي ياد گرفتن برخواهند آمد. من در كلاس درس، دانش آموزم را روزنامه نگار كوچك، يك مخترع كوچك، يك مدير كوچك صدا مي زنم و متناسب با توانايي هر كدام برنامه ام را تنظيم مي كنم. به اين ترتيب هم دانش آموزان به آموختن علاقه مند مي شوند و هم من تشويق مي شوم محيط شوق انگيزي براي يادگيري ايجاد كنم.
* شما واقعاً به ارزيابي توانايي تك تك دانش آموزان مي پردازيد؟ آيا اين كار خيلي دشوار نيست؟
- چرا. البته كه دريافتن علاقه تك تك دانش آموزان و فهم ميانگين علاقه مندي كلاس براي يك معلم كار بسيار دشواري است. براي انجام اين كار معلم بايد در زماني كه از بچه ها ياد مي گيرد به دو نكته مهم توجه داشته باشد: يكي اينكه مشاهده گر خوبي باشد و ديگري اينكه بچه ها را در يك محيط شوق انگيزي به بازي كردن ترغيب كند. در واقع بچه ها به بازي بپردازند و معلم آنها را مشاهده كند. چنين است كه مي توان علاقه ها، توانايي ها، و انگيزه ها را شناخت و بر اساس آن برنامه درسي را تدوين كرد. بنابراين قبل از اينكه بخواهيم چيزي را به دانش آموزان بياموزيم بايد از آنها ياد بگيريم. اگر در اين كار موفق شويم ديگر نزاعي ميان معلم و دانش آموز به وجود نمي آيد. در عين حال هر كودكي كه از مدرسه به خانه باز مي گردد احساس مي كند از باغ مدرسه ميوه اي با خود همراه آورده است و شادمان به منزل باز مي گردد. مقصودم از باغ مدرسه همان برنامه مدرسه است.
* شما در صحبت هاي تان به اينكه برنامه درسي حتي الامكان بايد در هر مدرسه تدوين شود اشاره كرديد، آيا منظورتان همان برنامه ريزي آموزشي مدرسه محور است؟
- كاملاً درست متوجه شده ايد. البته ديدگاه برنامه ريزي درسي مدرسه محور در ژاپن پيشينه اي 100 ساله دارد. به اعتقاد من، كه يك پژوهشگر تاريخ آموزش هستم، اگر در گذشته خودمان بازانديشي كنيم ممكن است بتوانيم بعضي الگوهاي كاربردي را باز كشف كنيم. در واقع ما هميشه نياز به بازانديشي در فرهنگ و آموزش خود داريم. از اين بازبيني خيلي چيزها مي توان ياد گرفت. البته آنچه من در كار خود از بررسي تاريخ آموختم از يك جنبه نيز برايم بسيار دردناك است و آن اينكه با وجود رواج چنين ديدگاهي در ژاپن 100 سال پيش، اما كشورمان درگير و سهيم جنگ هاي بسيار خونين هم بوده است.
* انديشه خودتان را چگونه عملياتي كرديد و به اجرا درآورديد؟
- از پانزده سال پيش كوشيدم به اين الگو سامان بدهم. ده سال طول كشيد تا در عمل به اين نتبجه برسم كه اين مدل مي تواند فراگير شود. خوشبختانه امروزه اين الگو در بسياري از مدارس اجرا مي شود.
* در مدارس دولتي يا مدارس خصوصي؟
هر دو. جالب اينكه مدارس خصوصي فراواني هم به اجراي اين مدل علاقه مند شده اند. نتيجه به دست آمده از اجراي اين مدل توسط معلمان متفاوت در مدارس مختلف نشان دهنده افزايش چشمگير علاقه دانش آموزان است. مي دانيد چرا؟ به خاطر اينكه اجراي اين روش مبتني بر مهارت معلم، نوع مدرسه و عواملي از اين دست نيست، بلكه مبتني بر توانايي، درك قابليت و علاقه دانش آموز است. به همين دليل در هر جا كه اين الگو به اجرا درآمده، نتيجه كار افزايش علاقه دانش آموز به يادگيري است.
دومين نتيجه مشترك، صرف نظر از سطوح مختلف مدارس و امكانات شهر، معلمان همگي اذعان مي كنند كه با اجراي اين الگو چيزهايي از دانش آموزان مي آموزند. به اين ترتيب يادگيري از كودكان به معلمان امكان مي دهد كه بيشتر بياموزند و يادگيري در مدرسه توسعه يابد. اما اجراي اين الگو تفاوت مهمي را هم ميان معلمان مدارس گوناگون آشكار مي كند. اين تفاوت عبارت است از ميزان توانايي معلمان در يادگيري از كودك كه به آن درك كودك هم مي گوييم.
* به نظر من آنچه مي گوييد ايده اي براي يك شروع خوب است، اما چگونه مي توان به اين روند و تحول ادامه داد؟
- پاسخ صريح من اين است كه تا معلمان تغيير نكنند كودكان ياد نمي گيرند. به عبارت ديگر رشد كودكان به ميزان يادگيري معلمان بستگي دارد. البته در نظر من يادگيري معلمان يعني تغيير نگرش و مدل ذهني آنها كه كار بسيار دشواري است.
براي مثال معناي تغيير نگرش در درك كودك و يا آموختن از كودك اين است كه معلم ياد بگيرد به كودكان احترام بگذارد؛ منظورم احترام معمول و آنچه همه به صورت يك كليشه مي گويند نيست، بلكه به رسميت شناختن توانايي ها، ناتواني ها، امكان ها، علاقه ها و ناخوشايندي هاي دانش آموز است. اين چيزي است كه امروزه بسيار به آن احتياج داريم. در دنياي امروز ما به عنوان معلم و يا والدين بيش از قلب كودكان به ذهن آنها توجه داريم. به همين خاطر بيش و پيش از توجه به روحيه و دل آنها به سراغ ميزان دانش و ذهن شان مي رويم. اگر بخواهيم از كودكان بياموزيم بايد قبل از آموختن علم به آنها و اولويت دادن به ذهن شان به سراغ قلب و روحشان برويم. يعني به پرورش روان و اخلاق آنها بپردازيم. اگر اين تغيير اتفاق بيفتد آن وقت تعبير من از اينكه بايد قبل از آموزش دادن به كودكان بايد از آنان آموخت محقق مي شود. در غير اين صورت ممكن است تعبيري كه به كار بردم براي برخي مخاطبان شما خنده دار جلوه كند.
همان طور كه گفتم اين تغيير اساساً بايد از مشاهده كودكان آغاز شود. ما بايد از مادران، معلمان و همه مربيان بخواهيم به دقت در رفتار و هيجانات كودكان در حين بازي بپردازند. همين مشاهده دقيق يعني آموختن معلم از دانش آموز. اگر معلمي بتواند اين كار را انجام دهد شوق جست وجو را در خود تقويت و در كودك بيدار مي كند. حاصل اين فرايند دو سويه ايجاد انرژي مثبت ناشي از هم بودن و توسعه و تعميق يادگيري است.
*تا به اينجاي كار من فكر مي كردم كه رويكرد حاكم بر آموزش و پرورش در ژاپن توجه توأمان به قلب و ذهن كودكان است. اما فكر مي كنم شما بيشتر معتقد به پرورش قلب هستيد تا ذهن. اين طور نيست؟
- پرسش سختي را مطرح مي كنيد. با قاطعيت تمام نمي توان از اولويت يكي از اين دو صحبت كرد، ولي به هرحال بنيان پيش فرضي كه مرا به تدوين اين مدل رهنمون كرد اين بود كه پرورش قلب مقدم بر ذهن است و تا يك معلم رويكرد تربيتي به آموزش نداشته باشد، نمي تواند معلم تأثيرگذاري باشد. به معناي ديگر بيش از اينكه بتواند ياد بدهد، دانش آموزان را از آموختن فراري مي دهد. بر همين اساس هر آنچه من در اين مصاحبه در باره آموختن از دانش آموزان و يا درك كودكان گفتم معطوف به توجه به قلب كودكان است و نه ذهن آنها.
*چه شد كه به اين رويكرد رسيديد؟
- ما در مدارس ژاپن مسائل فراواني داريم؛ در محتواي درسي، نظم و انضباط دانش آموزان، چگونگي پيشرفت تحصيلي و موضوعات ديگر. فكر مي كنم در فرصتي كه اينجا هستيد با بخشي از مشكلات آموزشي ما دقيق تر آشنا شده ايد. فكر مي كنم رويكرد من در جهت بهسازي آموزش در مدارس ابتدايي است.
البته اين رويكرد به معناي يافتن دارويي براي حل همه مسائل آموزشي كشورمان نيست، ولي پنجره اي به سوي راه حل هاست. با اين الگو فضاي رواني مدارس ابتدايي براي يادگيري بهتر شده است.
* شما به هر دليل به يك رويكرد رسيديد و آن را در يك مدرسه به اجرا درآورديد. چگونه اين رويكرد شما، به عنوان يك معلم، در ژاپن فراگير شد؟
- مي دانيد، در كشور ما مهمترين عامل تحول در آموزش و پرورش كشورمان علاقه معلمان به توليد دانش حرفه اي است. وقتي من هم اين ايده را به صورت كتاب منتشر كردم، معلمان سراسر كشور واكنش مثبتي نسبت به آن نشان دادند. عامل دوم، حمايت بي دريغ وزارت آموزش و پرورش از كار من بود و عامل سوم استقبال كم نظير رسانه ها از گسترش اين روش در مدارس كشور.
دو عامل ديگر هم به مدد من آمدند: همزمان شدن طرح اين رويكرد با آغاز اجراي برنامه اصلاحات آموزشي دولت در ژاپن و جست وجوي دولت براي يافتن روش هاي مدرن بهسازي مدارس و همكاران بسيار خوبي كه در دانشگاه و مدارس داشتم. اگر اجازه بدهيد علاقه مندم از يكي از آنها حتماً نام ببرم؛ استاد برجسته هيدئو كاگه ياما.
*آيا مايل هستيد گپي هم با معلم ها و آموزگاران ايراني بزنيد؟
- البته. به اعتقاد من راه حل بسياري از مسائل ما با كودكان در خود كودكان نهفته است؛ البته به شرط اينكه ما ياد بگيريم از كودكان بياموزيم. فهم اين نكته مي تواند از مادر، معلم، مربي و اساساً هر كسي كه با كودك سر و كار دارد مي تواند يك محقق بسازد. اگر به دقت عميق در رفتار كودكان بپردازيم راه حل بسياري از مسائل مان را خواهيم يافت. مهم اين است كه ياد بگيريم به كودكان توجه و آنها را درك كنيم. اين كار هم سهل و هم ممتنع است.
حتماً در تاريخ فرهنگ و آموزش ايراني هم رگه هاي عميقي از توجه به كودك وجود دارد. اميدوارم كه شما بتوانيد با كشف دوباره آنها به تحول در آموزش و نگرش نسبت به كودكان كمك كنيد.
</TEXT>
</DOC>
<DOC>
<DOCID>HAM2-860213-110</DOCID>
<DOCNO>HAM2-860213-110</DOCNO>
<ORIGINALFILE>/1386/860213/world/_asib.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
گفت وگو
معيشت و امنيت روزنامه نگاران
نهادينه سازي نظام جامع دستمزد در گفت وگو با دكتر مهدي فرقاني
</TITLE>
<TEXT>


يوسف بهمن آبادي
مسئله دستمزد در حرفه روزنامه نگاري، يكي از مولفه هاي تعيين كننده امنيت شغلي محسوب مي شود. به دليل نبود نظام جامعي در خصوص پرداخت دستمزد روزنامه نگاران، هر نشريه اي بنا به سليقه خود در اين زمينه اقدام كرده و در واقع، قاعده منظمي برآن حاكم نيست.
در اين ميان، خبرنگاران حق التحريري براي دريافت دستمزد، با مشكلات عديده اي مواجه مي شوند. بسيار مشاهده شده كه در پرداخت دستمزد اين نوع خبرنگاران، كم كاري هايي از جانب صاحبان برخي نشريات به عمل آمده و خبرنگاران به دلايل گوناگوني نظير نبود مراجعي براي احقاق حقوق خود يا به خاطر مواجه شدن با فرايندهاي طاقت فرساي قانون، از حقوق خود منصرف شده اند.
محمد مهدي فرقاني، مدرس علوم ارتباطات دانشگاه علامه طباطبايي از دو زاويه به قضيه دستمزد روزنامه نگاران مي نگرد. يكي، در چارچوب نظام جامع حقوق روزنامه نگاران كه اجزاي مختلفي نظير استقلال حرفه اي و امنيت شغلي روزنامه نگار، ساماندهي وضعيت اقتصادي روزنامه نگار، اخلاق حرفه اي روزنامه نگار و غيره در آن دخيل اند. دوم، رسالت روزنامه نگاران در جامعه و ارتباط آن با مسئله دستمزد. وي با بيان اينكه طرح نظام جامع حقوقي روزنامه نگاري از سوي وزارت ارشاد در حال بررسي است و نياز به تصويب و گذراندن مراحل خاص خود را دارد، توضيح مي دهد: نهادينه شدن اين طرح در جامعه، نيازمند پديد آمدن دو مؤلفه است. مسئله اول و مهمتر، پذيرش ذهني و رواني اين مسئله در ميان دولتمردان است و دوم، وجود مؤسسات مطبوعاتي مقتدر، توانمند، اقتصادي و باسابقه. در حال حاضر، پياده سازي نظام جامع دستمزد در حرفه روزنامه نگاري به دليل ضعف بنيه مالي اغلب مؤسسات مطبوعاتي امكان پذير نيست و بسياري از آنها در صورت قطع كمك هاي دولتي محكوم به تعطيلي اند. در چنين شرايطي، روزنامه نگار امنيت شغلي نداشته و هر روز مي تواند احتمال دهد آخرين روز كاري اش در موسسه مطبوعاتي باشد.
فرقاني با بيان اينكه اين قضيه، هم بعد سياسي و فرهنگي دارد و هم بعد اقتصادي، خاطرنشان كرد: ما بايد شرايطي فراهم كنيم تا مطبوعات و روزنامه نگاران در فضايي آزادگونه و با تضمين هاي شغلي لازم، كار خود را انجام دهند. اين به معناي مصونيت داشتن مطبوعات و روزنامه نگاران نيست بلكه به معناي آن است كه آستانه تحمل و پذيرش دولتمردان هم ارتقاء پيدا كرده و مطبوعات و روزنامه نگاران را جايزالخطا بدانند. وي ادامه داد: از اين رو پياده كردن نظام جامع دستمزد- كه در آن قراردادهاي كار ميان روزنامه نگاران و كارفرما مشخص بوده و با تضمين هاي حقوقي و قانوني همراه باشد و در صورت امكان، روزنامه نگاران در مالكيت مؤسسات مطبوعاتي از طريق خريد سهام آنها مشاركت داشته باشند- نيازمند طي فرايندهاي طولاني است.استاد علوم ارتباطات، از زاويه اي ديگر به مسئله دستمزد روزنامه نگاران مي نگرد. به اعتقاد وي، روزنامه نگاري پيش از آنكه به عنوان يك شغل اقتصادي در نظر گرفته شود، يك وظيفه و مسئوليت اجتماعي است.بنابراين بعد اقتصادي حرفه روزنامه نگاري نسبت به مسئوليت اجتماعي آن در درجه دوم اهميت قرار مي گيرد و كساني كه به اين حرفه وارد مي شوند، در وهله اول، بايد دغدغه منافع عامه را داشته باشند.
وي مي افزايد: از اينكه بگذريم اما، در تامين حقوق روزنامه نگاران بايد حداقل هايي فراهم باشد تا آنها به وادي فساد، زد و بند و ايجاد روابط نامشروع با منابع خبري گرفتار نشوند.چرا كه شغل روزنامه نگاري همانند قضاوت است كه چنانچه فاسد شود مي تواند حقوق مردم را به راحتي زير پا گذاشته و به منافع شخصي خود بينديشد.فرقاني اهميت حرفه روزنامه نگاري را از حرفه قضاوت مهمتر مي داند چرا كه به اعتقاد وي، قاضي با حقوق فردي سروكار دارد، اما روزنامه نگار با حقوق اجتماعي. وي تصريح مي كند: اگر روزنامه نگار يك نارسايي را در جايي لاپوشاني كند، نقدي را مطرح نكند يا از افشاي سوء استفاده و فسادي چشم پوشي كند، به منافع جامعه خيانت كرده است. بنابراين براي اينكه روزنامه نگاري سالمي داشته باشيم ضروري است تضمين هاي حداقلي به لحاظ معيشت و حقوق براي شاغلان اين حرفه فراهم كنيم. در اين صورت است كه مي توان نسبت به شكل گيري روزنامه نگاري حرفه اي با دوام و مسئوليت پذير اميدوار بود. چون مسئوليت را كساني مي پذيرند كه قصد دارند براي يك عمر در حرفه اي فعاليت كنند، زندگي خود را با درآمد آن حرفه تنظيم كرده و در واقع، سرنوشت خود را با آن گره بزنند.
اين استاد دانشگاه مي افزايد: تا فراهم شدن شرايط جامعه براي نهادينه شدن نظام جامع حقوقي روزنامه نگاري، مي توان پيمان دسته جمعي كار را- كه ميان روزنامه نگاران و مديران مطبوعات براي سامان يافتن دستمزد روزنامه نگاران بسته مي شود- به صورت مستقل به اجرا در آورد.
</TEXT>
</DOC>
<DOC>
<DOCID>HAM2-860213-111</DOCID>
<DOCNO>HAM2-860213-111</DOCNO>
<ORIGINALFILE>/1386/860213/world/_cinew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
گفت وگو با فارست ويتاكر،درباره آخرين پادشاه اسكاتلندي
مردي كه نمي خواست رئيس جمهور باشد
</TITLE>
<TEXT>


از زماني كه فصل جوايز سينمايي در سال گذشته شروع شد تقريباً تمام انجمن ها و گروه هاي منتقدين سينمايي جايزه بهترين بازيگر مرد سال را به فارست ويتاكر اهدا كردند. همين مسئله باعث شد تا بسياري بازي او در نقش ايدي امين، ديكتاتور سابق اوگاندا را يك بازي اسكاري ارزيابي كرده و بگويند وي مستحق دريافت اين مجسمه طلايي است.
وقتي مراسم سالانه گلدن گلوپ(كره طلايي)وي را بهترين بازيگر مرد سال معرفي كرد، ديگر همگان اين باور را داشتند كه ويتاكر به زودي مجسمه اسكار را در دستان خود خواهد گرفت. روياي هميشگي اين بازيگر سياه پوست يك ماه بعد رنگ واقعيت به خود گرفت. ستاره آرام و سر به زير درام سياسي بازي تمنا( نيل جردن)كه در گوست دات نوع تازه اي از بازي را به جماعت سينما رو ارائه كرد، بالاخره يك نقش مهم و در ياد ماندني بازي كرد و اعضاي آكادمي اسكار هم با درك اين نكته وي را بر رقبايش ترجيح دادند.
آخرين پادشاه اسكاتلندي تلفيقي از واقعيت و افسانه است كه بخش مربوط به ايدي امين آن يك حقيقت محض و تلخ سياسي است. ويتاكر براي بازي در نقش ايدي امين، وظيفه دشواري پيش روي داشت. او بايد تصويري دوست داشتني و سمپاتيك از يكي از خشن ترين ديكتاتورهاي تاريخ آفريقا را به نمايش مي گذاشت. اين چهره واقعي تاريخي از ديد يك كاراكتر خيالي(دكتر جوان و اسكاتلندي تبار به نام نيكلاس گاريگان كه نقش او را تازه واردي به نام جيمز مك آوي بازي مي كند)در معرض نمايش و قضاوت قرار مي گيرد. از دريچه چشم اين دكتر جوان است كه مكاشفه اي جدي در روح و روان ديكتاتور تندخوي اوگاندا صورت مي گيرد.
ترجمه: كيكاووس زياري
* چگونه خود را از كاراكتري كه بازي كرده ايد جدا مي كنيد و از جلد آن بيرون مي آييد؟
- به مجرد آن كه بازي در يك نقش تمام شد، شما تلاش مي كنيد كه به نوعي از شر آن خلاص شده و رهايش كنيد. در مورد اين فيلم خاص، حقيقتاً تلاش خيلي زيادي به خرج دادم. وقتي متوجه شدم كه آخرين روز فيلمبرداري است و ديگر همه چيز تمام شده، مثل اين بود كه به خودم بگويم: خب، بگذار بروم و خودم را كاملاً تميز كنم. بايد سريعاً يك دوش بگيرم تا هر چه از اين كاراكتر در وجودم است، از وجودم دور شود، بايد به خودم برگردم و صداي خودم را پيدا كنم. علتش اين است كه براي بازي در نقش ايدي امين، حتي مجبور شدم لحن صحبت و صدايم را هم عوض كنم. سعي كردم اين نقش را خيلي زود فراموش كنم. خوشبختانه شانس با من يار بود و خيلي زود توانستم او را فراموش كنم، زيرا مجبور بودم سر يك كار جديد بروم. حالا بايد به كاراكتر تازه اي فكر مي كردم و اين باعث مي شد تا گذشته و ديروز را فراموش كنم. در شرايط جديد به انرژي متفاوت و تازه اي نياز داشتم كه بتوانم كار جديد را انجام دهم.
*خب، چگونه در جلد نقش فرد مي رويد؟
- براي آخرين پادشاه اسكاتلندي در آغاز كار به واقعيات مراجعه كردم و كل مسئله را يك بار مرور كردم. به سراغ مطالعه مستندهايي رفتم كه درباره ايدي امين وجود داشت. در عين حال آكاردئون اهميت زيادي داشت، زيرا اين وسيله موسيقي به من جنبه متفاوتي از شخصيت او(و اين كه او چگونه آدمي بود)را به من ارائه مي كرد. همين مسئله باعث شد تا اين ساز را تمرين كنم تا بتوانم آن را بنوازم. پس از آن به سراغ آدم هاي مختلفي رفتم كه به نوعي در ارتباط با او بودند. با خانواده اش و از جمله برادران و خواهرانش ديدار كردم. حتي با وزراي كابينه اش حرف زدم. ژنرال ها را از قلم نينداختم. به واسطه اين ديدارها تلاش داشتم به تصويري از او برسم و ببينم كه شبيه چه كسي و چه چيزي است. از سوي ديگر مي خواستم بدانم يك آفريقايي قدرتمند چگونه آدمي مي تواند باشد. به هر حال، من بايد تبديل به يك اوگاندايي مي شدم. بخش بزرگي از مسئله به كمك اين ديدارها و گفت وگوها حل شد. اين كار نوعي تجربه كردن بود، تلاشي كه از يك سطح پايين شروع مي شد و به نقطه اوج مي رسيد. ايدي امين از قبل وجود داشت و من فقط بايد او را مي شناختم. خب، مي دانيد كه من خودم يك آمريكايي آفريقايي تبار هستم. اما اين اولين بار بود كه من به قاره آفريقا مي رفتم. نيازمند آن بودم بدانم كه يك آدمي كه در آن جا زندگي مي كند چه حالات و روحياتي دارد. غذاي محلي آن جا را خوردم و به ديدن مكان هاي مهم تاريخي رفتم. با كار پارلمان اوگاندا آشنايي پيدا كردم. حتي از غارهاي انسان هاي اوليه اي كه در اين كشور بود ديدار كردم. با موتورسيكلت خيابان هاي شهر را گشتم. تمام اين ها باعث تغيير ديدگاه اوليه  ام نسبت به كاراكتر شد. حتي نظرم در مورد مردم عادي هم عوض شد. متوجه شدم حتي آدم هاي قبايل مختلف هم با هم تفاوت هاي زيادي دارند. مي خواستم تمام آن چه كه در اين كشور وجود داشت به صورت بخشي از من درآيد. قبل از شروع فيلمبرداري يك ماه در اوگاندا بودم تا از نزديك اوگاندا را بشناسم و بتوانم جلوي دوربين خودم را يك اوگاندايي معرفي كنم.
* واكنش اهالي محل به شما و حضورتان چه بود؟ آنها قصه هاي وحشتناكي از دوران حكومت ايدي امين برايتان تعريف كردند؟
- برخي از مردم عادي و قربانيان دوران حكومت امين در فيلم حضور دارند. مثلاً يكي از آنها عمويش توسط ايدي امين كشته شده بود. خاطرات مربوط به آن دوران بيشتر متعلق به آدم هاي مسن و سن و سال دار است. آدم هاي بالاي سي سال هم اطلاعاتي درباره آن دوران داشتند. اما ديدگاه همه آنها الزاماً منفي نبود. مي  دانيد، ماجرا كمي پيچيده است. حتي گروهي از دوران حكومت امين دفاع مي كردند. اما عموم مردم وي را به عنوان كسي مي شناسند كه صدها هزار نفر از اهالي اوگاندا را از بين برد. ولي حتي همين آدم ها هم برخي از كارهايي را كه او انجام داده مورد تقدير قرار مي دادند. به اين ترتيب شما مي بينيد كه قضيه كمي پيچيده تر از قصه هايي است كه به صورت عمومي درباره امين پخش شده است. مردم عادي هم روايت هاي متفاوت خود را از اين موضوع دارند.
* اما خود شما روي پرده سينما و در نقش او خونسرد بوديد. اين موضوع رعب انگيز بود.
- بله، خيلي خونسرد بودم.
* زماني كه پازل شخصيتي ايدي امين را براي بازي در نقش او تكميل مي كرديد، فكر مي كرديد او آدمي است كه مي خواهد كارهاي خوب انجام دهد، يا اينكه فقط در پي كسب قدرت مطلق است؟
- خب، با هركسي در باره او صحبت كردم متوجه شدم او نمي خواست رئيس جمهور شود و ظاهراً ميلي به اين كار نداشت. امين شهرت فراواني در ارتش و مردم كشورش داشت. اوبوتو رهبر وقت در فكر اين بود كه به نوعي از دست او خلاص شود. از طرفي انگلستان، اسراييل و غرب او را به صورت كسي مي ديدند كه مي تواند اوبوتو را سرنگون كند. در آن زمان يك بلوك سوسياليست داشت در بخش شرقي آفريقا پا مي گرفت كه كنيا، تانزانيا و البته اوگاندا را دربر مي گرفت. رهبر هر سه كشور سوسياليست بودند. با سرنگوني اوبوتو غرب مي توانست مانع از تشكيل يك جبهه سوسياليستي در اين منطقه شود. به همين دليل است كه ايدي امين در راس قدرت قرار گرفت. زماني كه او به قدرت رسيد، براي حفظ جانش(او فكر مي كرد عده اي قصد كشتن وي را دارند)كم كم تبديل به يك ديكتاتور شد. در آغاز قدرت احتمالاً او مي خواست به روش خودش به كشورش كمك كند. او نه يك سياستمدار كه يك سرباز بود.
*در باره رقابت هاي اسكار چه فكر مي كنيد؟
- فكر مي كنم اين موضوع براي كساني كه كار تو را دوست دارند و يا علاقه مند هستند در باره اش صحبت كنند چيز بزرگي است. من خيلي سخت روي اين نقش كار كردم. نامزدي اسكار باعث مي شود مردم به تماشاي آن فيلم بروند. مردم از فيلم حمايت مي كنند و اين نكته مهمي است. در طول اين سال ها در فيلم هاي زيادي بازي كرده ام. طي اين مدت مردم در باره انواع و اقسام نامزدها و جوايز صحبت كرده اند. دو سال براي يك مجموعه تلويزيوني شانس زيادي براي نامزدي داشتم. خيلي از مردم و مطبوعات مي گفتند كه حتما نامزد دريافت جايزه خواهم شد. اما اين اتفاق نيفتاد. اما همين نكته كه تو نامزد دريافت جايزه بشوي كافي است، زيرا مشهور مي شوي و همه در باره تو صحبت مي كنند و نظر مي دهند. من واقعاً خوشحالم، به اين فيلم افتخار مي كنم و همه اميدم اين بود كه مردم به تماشاي فيلم بروند و به خودم گفتم اگر اسكار هم بگيرم، ديگر معركه است!
* پروسه تبديل شدن به ايدي امين چقدر سخت و شديد بود؟
- در تمام طول كار فيلمبرداري، من در حال كار بر روي نقش بودم. وقتي در خيابان هاي اوگاندا قدم مي زدم مي گفتم: نگاه كن، من در اين خيابان در اوگاندا هستم هر چيزي معني خاص خودش را داشت. زماني كه شما در تمام طول روز با چيزي سر و كار داريد، آن چيز وارد رويا و تخيلات شما شده و خودش تبديل به روياي شما مي شود.
* بازي در كدام صحنه ها برايتان حكم سخت ترين صحنه ها را داشت؟
- آن صحنه اي كه مرا هانيبال(آدمخوار)قلمداد مي كنند يادتان هست؟ آن صحنه خيلي سخت بود. صحنه سخنراني در حضور 3 هزار نفر جمعيت در ميدان شهر هم كار راحتي نبود. آنها اوگاندايي بودند و ايدي امين را مي شناختند. آنها سياهي  لشكر نبودند و قبل از آن هم در فيلمي بازي نكرده بودند.(مي خندد)همين مسئله باعث تشويق من شده بود.
* فكر مي كنيد خانواده امين در باره اين فيلم چه بگويند؟ اگر خود امين زنده بود چه اظهار نظري مي كرد؟
- واقعاً نمي دانم. اما فكر مي كنم در مقايسه با بقيه نوشته ها و كارهايي كه او را به تصوير كشيده اند، اين يكي را دوست مي داشت. مي دانم كه برادرش خيلي دوست داشت كه من نقش يك آدم كامل را بازي كنم. اين مسئله بزرگترين نگراني او بود. وي مي خواست اين فيلم جنبه ها و زواياي مختلف ايدي امين را به نمايش بگذارد و مي گفت كارهاي قبلي اين كار را نكرده اند. او مي گفت بقيه كارها فقط بيرحمي و درنده خويي او را به نمايش گذاشته اند.
* مي گوييد اين نخستين بار بود كه به آفريقا سفر مي كرديد. دليلي وجود داشت كه اين دو سال براي سفر به آنجا صبر كرديد؟
- سرگرم مطالعات و تحقيقات شخصي خودم بودم. مي خواستم درك خودم را از موضوع داشته باشم. در همان حال در تلاش بودم تا چيزهايي را هم در ارتباط با خودم و ميراث شخصي خودم در اين جا كشف كنم.
* هنگام بازي در فيلم همواره به نقش و بازي تان اعتماد داشتيد، يا اين كه نگران نوع ايفاي نقش بوديد؟ مثلا نگران اين نبوديد كه نتوانيد يك چنين كاراكتر پيچيده اي را درست و كامل به تصوير بكشيد؟
- خب، اعتراف مي كنم كه هنگام بازي در فيلم كمي ترس داشتم. يكي از دلايلي كه هميشه مي خواهم سخت كار كنم همين است. نمي توانستم روحيات دروني ايدي امين را بگيرم و جلوي دوربين ارائه كنم. بعضي وقت ها توانايي گسترش اين كاراكتر را نداشتم. گاهي هم اتفاق مي افتاد كه انرژي لازم براي ايفاي نقش را نداشتم. خيلي چيزها مرا تحت تاثير خود قرار مي داد. هيچ يك از آنها هم عمدي نبود و خيلي وقت ها حكم يك نكته مثبت را داشت. اين مسئله باعث مي شد تحقيق بيشتري كنم و مدام به نقش فكر كنم.
منبع: movieonline.com
</TEXT>
</DOC>
<DOC>
<DOCID>HAM2-860213-112</DOCID>
<DOCNO>HAM2-860213-112</DOCNO>
<ORIGINALFILE>/1386/860213/world/_cinew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
درباره آخرين پادشاه اسكاتلندي
دايره اي كه تكميل مي شود
</TITLE>
<TEXT>


مهبد آستاني
آخرين پادشاه اسكاتلندي ساخته كوين مك دونالد يك درام دلهره آور تاريخي است كه به تاريخ معاصر آفريقا و يكي از خونين ترين ديكتاتوري هاي اين قاره مي پردازد. قصه فيلم برگرفته از كتاب پرخواننده به همين نام است. فارست ويتاكر كه تا قبل از اين بيشتر بازيگر نقش هاي مكمل بوده، در فيلم در نقش ژنرال ايدي امين ظاهر مي شود. جيمز مك آووي هم دكتر نيكلاس گاريگان فيلم است. گيليان اندرسن كه تماشاگران تلويزيوني او را به واسطه مجموعه پربيننده تلويزيوني علمي- خيالي پرونده هاي مجهول مي شناسند، در نقش دكتر سارا مريت يكي ديگر از كاراكترهاي مهم فيلم است.
فيلم براساس حوادث واقعي و خونين دوران حكومت ديكتاتوري ايدي امين ساخته شده است. در اوايل دهه هفتاد، نيكلاس گاريگان يك جوان ايده آليست اسكاتلندي كه در رشته پزشكي تحصيل كرده است، راهي كشور آفريقايي اوگاندا مي شود. هدف او كار در يكي از بيمارستان هاي پايتخت است. در آنجا او با دكتر سارا مريت آشنا مي شود و همراه او به يك گردهمايي مي رود كه در آن ايدي امين سخنراني مي كند. او تازه رئيس جمهور كشور شده و به مردم قول مي دهد كه مثل آن ها زندگي كند و همه تلاش خود را براي رفاه و بهبودي زندگي مردم به كار گيرد. گاريگان از شنيدن وعده دوران طلايي امين براي ملت آفريقا ذوق زده مي شود. به همين دليل زماني كه امين در يك تصادف زخمي مي شود با كمال ميل به مداواي وي مي پردازد. اين اقدامي است كه با واكنش منفي سارا روبه رو مي شود. امين كه به فرهنگ اسكاتلند علاقه مند است جذب نيكلاس مي شود و او را به كاخ رياست جمهوري دعوت مي كند. كم كم وي به صورت دكتر شخصي و خانوادگي امين در مي آيد و به زودي يكي از دو مشاور شخصي وي مي شود. امين از يك طرح ترور جان سالم به در مي برد و نيكلاس به تدريج تحت تأثير شخصيت فردي وي زير نفوذش قرار مي گيرد. امين به قلع و قمع مخالفين خود مي پردازد و در همين حال چند مركز فرهنگي و بهداشتي تأسيس مي كند. با گذشت چند سال، نيكلاس به تدريج به حاكميت ديكتاتوري امين پي مي برد و تلاش مي كند از كشور خارج شود. ولي امين از او مي خواهد در كنار او بماند و وي را پسر خويش خطاب مي كند. شك و وحشت امين از ترور باعث مي شود او كشور را به سوي يك حمام خون سوق بدهد. كمك نيكلاس به يكي از همسران امين باعث قتل فجيع آن زن مي شود و نيكلاس در معرض اتهام خيانت قرار مي گيرد. وي قبل از فرار از كشور توسط مأمورين امنيتي امين دستگير و شكنجه مي شود. نيكلاس قبل از اين كه به قتل برسد، موفق مي شود همراه گروگان هاي يك هواپيما- كه به اوگاندا منتقل شده اند- سوار هواپيما شده و از كشور بگريزد.يك بازيگر چگونه مي تواند بدون اين كه يك كلمه حرف بزند تماشاچي را بترساند؟ اين در حالي است كه حتي حركت چنداني هم در بدن يا چهره او ديده نمي شود. شايد بسياري از منتقدين نتوانند اين مورد را توضيح بدهند، اما اين كاري است كه فارست ويتاكر از اولين تا آخرين صحنه آخرين پادشاه اسكاتلندي به راحتي انجام مي دهد. با آن كه لقب فيلم دلهره آور معمولاً براي كارهاي ترسناك به كار گرفته مي شود، اما اين درام سياسي را مي توان يكي از دلهره آورترين فيلم هاي چند سال اخير سينما معرفي كرد. فيلم- و به ويژه بازي هاي آن- به شدت بيننده را درگير خود مي كنند و اجازه نفس كشيدن هم به او نمي دهند. در اين رابطه اسكاري كه ويتاكر براي اين فيلم گرفت كاملاً حق اوست. يك نكته جالب فيلم اين است كه ماجراها را از ديد يك غيرآفريقايي  نشان مي دهد كه قرار است تعصب خاصي نسبت به موضوع نداشته باشد. كاراكتر ايدي امين پرداخت خوبي دارد. او به تدريج و در طول فيلم از يك آدم معمولي(و شايد آرمانخواه)تبديل به يك ديكتاتور مشكل دار مي شود و تلاش فيلم اين است كه اين تغيير مسير را به شكلي منطقي به نمايش بگذارد.
اگرچه امين كاراكتر اصلي قصه فيلم نيست، اما نقطه مركزي و اصلي روايت را تشكيل مي دهد. قصه درباره افشاگري هاي مربوط به كاراكتر اوست. در نگاه اول او آدمي تأثيرگذار است كه فكرهاي خيلي خوبي براي كشورش دارد. پارانويا و بي رحمي او در يك پروسه تدريجي به نمايش گذاشته مي شود. اين در حالي است كه قصه فيلم از همان آغاز هشدارهاي زيادي را در رابطه با او مطرح مي كند، كه به صورت طبيعي از سوي كسي جدي نگرفته نمي شود. بازي هاي روان و طبيعي فيلم كمك مي كند تا تماشاي آن آسان تر شود. مك آووي- كه او را بيشتر از همه به دليل ايفاي نقش تومنوس در وقايع نگاري نارنيا به خاطر مي آوريم- تغييرات روحي و رواني كاراكتر خود را خوب به نمايش مي گذارد. او از يك آدم خوش فكر خنده رو تبديل به موجودي در دام افتاده مي شود و خيلي خوب جابجايي كاراكتري اش(يك مشاور مطمئن كه تبديل به يك دشمن مي شود)را در معرض ديد تماشاچي قرار مي  دهد. با اين حال، اين فارست ويتاكر است كه نمايش را از بقيه مي دزدد و توجه همگان را به خود جلب مي كند. بازي او تلفيقي از كاريزما، احساس و هيولا بودن است. ايدي اميني كه او ارائه مي  دهد چيزي بزرگتر از زندگي است. وي موفق مي شود توازن را در اين رابطه برقرار كرده و توأمان وحشت بزرگ و عشق بزرگ موجود در اين آدم را به نمايش بگذارد.
آخرين پادشاه اسكاتلندي ابايي از نمايش خشونت و بي رحمي رژيم ايدي امين ندارد. تصاوير فيلم به شكلي عريان واقعيت هاي تلخ را نشان مي دهند كه از جمله مي توان به يك صحنه شكنجه اشاره كرد كه در آن جزئيات دقيق اتفاقي را نشان مي دهد كه براي كسي كه به امين خيانت كرده ممكن است پيش آيد. كوين مك دونالد سابقه كار مستند دارد و اين نكته را مي توان هنگام تماشاي فيلم متوجه شد.
آخرين پادشاه اسكاتلندي فيلمي براي همگان نيست. صحنه هاي خشونت آميز آن را به سختي مي توان تحمل كرد. با اين حال فيلم نگاهي تقريباً دقيق به فعاليت هاي رهبر سرشناسي است كه لقب يكي از وحشي ترين ديكتاتورهاي آفريقا را به خود اختصاص داد.
متن كامل را در همشهري آنلاين بخوانيد.
</TEXT>
</DOC>
<DOC>
<DOCID>HAM2-860213-113</DOCID>
<DOCNO>HAM2-860213-113</DOCNO>
<ORIGINALFILE>/1386/860213/world/_cinew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
همراه با كوين مك دونالد،كارگردان آخرين پادشاه اسكاتلندي
تاريخ ما را محاصره كرد
</TITLE>
<TEXT>


ساخت آخرين پادشاه اسكاتلندي مي توانست مثل يك ماجراجويي خشن در يك كشور بسيار دور آفريقايي باشد. مي توان از برخي جهات كوين مك دونالد را با كاراكتر دكتر جوان فيلمش مقايسه كرد. آخرين پادشاه اسكاتلندي اولين فيلم مهم سازنده اش پس از دو كار معمولي و بي سروصدا است. كل صحنه هاي فيلم در انگلستان و اوگاندا و با حمايت مردم اوگاندا ساخته شده است. مك دونالد در گفت وگوي زير درباره جنبه هاي مختلف فيلم و تاريخ اوگاندا صحبت مي كند.
قلب تاريك ديكتاتور
شما چگونه مي توانيد خود را از جذبه قدرت و نفوذ آن برهانيد؟ براي كسب آن اخلاقيات را فراموش كرده و يا زير پا مي گذاريد؟ براي كسي كه با نيات خوب و مثبت شروع مي كند ولي تبديل به موجودي تشنه خون مي شود چه اتفاقي مي افتد؟ فيلم قصد مطرح كردن اين سوالات را دارد.در جست وجوي ماجراجويي قصه فيلم را به شكل داستاني كلاسيك مي ديدم كه در باره مرد جواني است كه به دنبال ماجراجويي است، اما او به چيزي فراتر از اين ماجراجويي مي رسد. وي تا جايي مي رود كه خودش هم فكر آن را نمي كرد. هنگام همين سفر است كه او خودش را كشف مي كند و مي فهمد واقعا ً كيست. از برخي جهات اين فيلم مي تواند قصه اي در باره يك رهبر ديكتاتور در هر نقطه اي از جهان باشد، اما اين قصه را كمي هم مشكل پيدا كردم، زيرا تا قبل از اين هيچ كس فيلمي شبيه اين در باره ايدي  امين نساخته بود. هميشه به دنبال ساخت فيلم هايي بوده ام كه تماشاگران را به مكان ها و موقعيت هاي تازه ببرد. اين فيلم  ها آنها را وارد دنياهاي جديدي مي كند كه با آن آشنايي ندارند. اميدم از ساخت آخرين پادشاه اسكاتلندي اين بود كه حتي اگر شما چيزي در باره ايدي امين نشنيده باشيد، وقتي از سالن سينما بيرون مي آييد بگوييد: خب، اين فيلم چشم مرا به روي نكته تازه اي باز كرد.
نوول گيلس فودن
از سال 1998 كه نوول فودن منتشر شد، خيلي ها مي خواستند قصه آن را تبديل به فيلم سينمايي كنند. آن چه در اين قصه توجه مرا جلب كرد اين بود كه پيامي عمومي داشت و قصه اش حالتي همگاني داشت. هر كسي كه دوستدار قصه هاي خوب باشد، اين يكي را حتماً  خيلي مي پسندد. يك بار ليزا برابر تهيه كننده فيلم گفت مثل اين است كه تاريخ دوست دارد خودش را تكرار كند. با اين فيلم  ما آدمي را نشان مي دهيم كه خودش را گم مي كند و در پايان به نوعي رستگاري مي رسد. من با اين نظر موافقم، ضمن اين كه رابطه بين دكتر و ديكتاتور را مي توان به نوعي رابطه ديو و دلبر تشبيه كرد.
لوكيشن
هم من و هم تهيه كنندگان فيلم موافق آن بوديم كه صحنه ها را در خود اوگاندا فيلمبرداري كنيم. يك كشور ثالث مي توانست آن حس كلي را كه به دنبال آن بوديم از بين ببرد. اما تا چند سال قبل،  امكان فيلمبرداري در اين كشور نبود، اجازه ورود به كشور و كار در آن جا چندان راحت نبود. از سوي ديگر ايدي امين هنوز هم يك چهره جنجالي بود و مطرح كردن نامش مي توانست باعث خلق تنش هاي تازه اي در آن جا شود.
تصويربرداري يك آفريقاي واقعي
خيلي نگران اين مسأله بودم. همه فكر مي كردند ما كه مي خواستيم براي فيلمبرداري به اوگاندا برويم كمي ديوانه هستيم. اما عميقاً احساس مي كردم تنها راه براي ساختن فيلم اين است كه به محل اصلي رخدادها برويم. اوگاندا احساس بي نظيري نسبت به اين مسأله دارد. هنوز هم معماري آنجا مثل دوران پنجاه و شصت ميلادي است. اين مورد حتي درباره پارلمان و بيمارستان بزرگ پايتخت هم صدق مي كند. شرايط كمي تغيير كرده بود و من مي خواستم اين تغييرات را هم با دوربينم ضبط كنم. اين نكته تصويري واقعي تر از آفريقا را ارائه مي داد. وقتي وارد اوگاندا شديم، انگار ناگهان تاريخ ما را محاصره كرد. تقريباً  هر كسي را كه ملاقات كرديم به شكلي عميقاً  تحت تأثير دوران حاكميت ايدي امين قرار داشت. حضور ما در آنجا باعث تغيير خودمان هم شد و من هم تغييراتي در فيلمنامه و نوع ساخت آن دادم.
</TEXT>
</DOC>
<DOC>
<DOCID>HAM2-860213-114</DOCID>
<DOCNO>HAM2-860213-114</DOCNO>
<ORIGINALFILE>/1386/860213/world/_cinew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
سايه روشن
</TITLE>
<TEXT>
يك درام تأثيرگذار
يك بازي شگفت انگيز از فارست ويتاكر در نقش ايدي امين و يك درام تأثيرگذار از فيلم سازي كه پيش از اين مستندهاي خوبي را كارگرداني كرده است. فيلم سوژه اي غيرمعمول دارد و به آرامي به نقطه اوج خود مي رسد. او زماني كه مي خواهد خود را مهربان نشان دهد موفق است، اما مي تواند به راحتي تغيير شكل داده و تبديل به موجودي شيطان صفت شود. اين تصويري است كه ويتاكر از ايدي امين به نمايش مي گذارد. وي موجودي آهنين است كه مي تواند ديگران را تحت تأثير قرار داده و يك پزشك اسكاتلندي را تا حد دكتر و مشاور خصوصي خود ارتقا دهد. اما نوول تحسين شده گيلس نودن آن قدر در خودش جذابيت داشت كه صنعت سينما را به فكر ساخت نسخه اي سينمايي از آن بيندازد. در كل فيلم در صحنه هايي كه سرگرم كننده است بيشتر به دل مي نشيند تا زماني كه تلاش مي كند خشم عمومي را به نمايش بگذارد.
تاد مك كاراتي،  ورايتي
فيلمي ملموس درباره يك ديكتاتور
از هجده سال قبل تاكنون كه فارست ويتاكر براي بردي(1988)جايزه بهترين بازيگر مرد جشنواره كن را گرفت، او در نقش هاي مكمل خاطره انگيزي بازي كرده و چهره هاي متفاوتي را به تصوير كشيده است. حالا در آخرين پادشاه اسكاتلندي او بالاخره نقشي مهم و غني را به عهده گرفته كه يادآور كاراكتر چارلي برد پاركر فيلم بردي است. او به شكلي كامل و منطقي روحيات يك ديكتاتور را به نمايش مي گذارد، اما فراموش نكنيم كه بخش عمده اي از اين موفقيت مديون وجود كارگرداني است كه قبل از اين براي يكي از مستندهايش جايزه اسكار را دريافت كرد. فيلم شكل و حال و هوايي عريان درباره ايدي امين دارد؛ كسي كه هشت سال با زورگويي و ارعاب بر اوگاندا حكومت كرد. فيلم تلاش دارد دايره دروني زندگي امين را نمايش دهد و اين كار را از دريچه چشم يك پزشك جوان اسكاتلندي انجام مي دهد. اولين ساخته سينمايي مك دونالد نگاه مستندوار او را در خود دارد. اين فيلم هم مثل باغبان وفادار(2005)تصويري غريب از آفريقا به دست مي دهد، زيبايي طبيعت اوگاندا در نقطه مقابل خشونتي قرار مي گيرد كه در آن كشور جاري است.
تيم نايت، ريل دات كام
مخمصه
فيلم هاي تاريخي و آدم هاي واقعي هميشه تماشاگران سينما را جذب خود مي كنند. ايدي امين هم نامي است كه بسياري هنوز آن را به خاطر دارند و در دنياي سياست نامي آشناست. شايد بسياري از مردم جهان شناخت دقيقي از وي نداشته باشند، اما همه در اين نكته كه وي يك ديكتاتور بود، حتي براي لحظه اي هم شك نمي كنند. آخرين پادشاه اسكاتلندي روايت خود را به شكلي مستند تعريف مي كند. جنبه هاي واقع گرايانه فيلم به آن حس يك كار مستند را مي دهد. تماشاچي با آن كه مي داند كاراكتر پزشك جوان فيلم(كه يكي از دو نقش اصلي را به عهده دارد)كاراكتري خيالي است، اما حتي او را هم به عنوان آدمي كه در آن دوران حضور داشته باور و قبول مي كند. به سختي مي توان موضوعي آفريقايي را به سبك قصه گويي هاليوودي نزديك كرد. كارگردان فيلم هم اصراري براي اين كار نداشته و با اين حال فيلمي قصه گو خلق كرده كه بيننده اش را سرگرم هم مي كند. اما واقعاً اين ايدي امين نيست كه كاراكتر اصلي قصه و ماجراهاست؛ اين دكتر گاريگان است كه زيبنده چنين عنواني است. حتي شروع فيلم هم با اوست و ما در دقايق بعدي است كه با امين ملاقات مي كنيم. ما احساسات اين دكتر را درك مي كنيم و در اوايل فيلم شايد حتي به او اين حق را هم مي دهيم كه دعوت جذاب ايدي امين را قبول كند. در همراهي هاي بعدي با اوست كه مثل او از اتفاقاتي كه دارد رخ مي دهد دلگير شده و مي خواهيم او بتواند از مخمصه اي كه در آن گير كرده رهايي يابد.
سايت imdb
</TEXT>
</DOC>
<DOC>
<DOCID>HAM2-860213-115</DOCID>
<DOCNO>HAM2-860213-115</DOCNO>
<ORIGINALFILE>/1386/860213/world/_idea.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
فيلم300 در گفت وگو با دكتر تقي آزاد ارمكي استاد دانشگاه
سناريوي هزاره سوم
</TITLE>
<TEXT>


طرح: مريم هاشمي
فيلم 300 ناگهان تمامي حوزه هاي فرهنگي و سياسي ايران را به واكنش وادار كرد. همه از سر مسئوليت سخني گفتند، هرچند پاره هايي از حقيقت در حرف هاي همگي وجود داشت، ولي به نظر مي  رسد واقعيت فيلم 300 آنگاه خود را نمايان مي  سازد كه با نگاه تاريخي و تمدني به آن نظر بيفكنيم. موضوعي كه در گفت وگو با دكتر ارمكي عضو هيأت علمي دانشكده علوم اجتماعي دانشگاه تهران به آن توجه شده است.
فروزان آصف نخعي
*آقاي دكتر تحليل موجود درباره فيلم 300 در حد هشدارها درباره يك تهديد متوقف مي  شود. جنابعالي براي تبديل اين تهديد به فرصت چه رويكردي را مد نظر داريد؟
ببينيد ماجراي فيلم 300، اگر تهديدي هست، كه هست، بايد آن را تبديل به فرصت كنيم. به اين معنا كه ابتدا خود را مورد بازبيني و سپس جريان هاي حوزه فرهنگ در سطح جهاني را مورد بازشناسي قرار دهيم. با اين رويكرد به نظر من فيلم 300 رويداد ميموني است، زيرا اگر اين فيلم ساخته نمي شد، ما به اهميت فرهنگ به اين سادگي ها آگاه نمي شديم. لذا امپرياليسم فرهنگي در كنار امپرياليسم اقتصادي و سياسي خود دوره اي جديد را رقم مي  زند.
*اما اگر در حد برخوردهاي جاري بماند، آن وقت چه مي  شود؟
اگر در اين حد بماند، آن وقت مي  تواند ضايعاتي را براي ما ايجاد كند. به نظر مي  رسد كه شرايط كنوني بيشتر به شرايط انفعال دامن مي  زند. بله، من بر اين نكته تاكيد دارم. گويي به ما آموخته اند تمدن، نظام هاي سياسي و انقلاب ايران همگي انفعالي اند. متاسفانه ما نيز در عمل پذيرفته ايم كه انقلاب اسلامي، واكنشي است در باب نوسازي. من مي  گويم متاسفانه چون به اين موضوع معتقد نيستم.
*حتي اين موضوع را به حوزه انديشه هم سرايت داده اند؟
آنها مي  خواهند اين گونه القا كنند كه ابن سينا در دوره طلايي تمدن اسلامي و ايراني و امثال او كساني هستند كه علوم غربي يعني دانش يوناني و رومي را فراگرفته و با اضافه كردن آيات و روايات، آنها را تكرار كرده اند و به همين دليل با وقوع رنسانس اين دانش به سادگي به موطن اصلي خود بازگشته است، زيرا مسلمانان در آن هيچ گونه دخل و تصرفي نداشته اند. به عبارت ديگر موقعيت  ما را به عنوان يك موقعيت انفعالي جلوه مي  دهند. البته اساسا اين سخن به معني وجود سابقه تاريخي حاشيه اي و انفعالي در ايران نيست. من از ايران به عنوان حوزه تمدني سخن مي  گويم تا يك دولت يا نظام سياسي خاص. لذا وقتي من مي  گويم ايران، يعني مجموعه  ملت ها و فرهنگ ها و دولت هاي آمده و رفته. در اينجا موقعيت هاي سرزميني متفاوت نيز مورد نظر من است؛ يك ايران بسيار بزرگ و يك ايران بسيار كوچك. لذا نگاه تمدني به ايران داشتن به معناي يك نگاه استقلالي است و نه انفعالي. چرا؟ چون ايران با دولت هايي چون كويت كه در عصر مدرن توليد شده اند و دنيا مي  تواند آنها را ناديده بگيرد كاملا متمايز است. جامعه ايراني، جامعه اي نيست كه زماني نبوده و بعد ايجاد شده و اكنون نيز مي  تواند نباشد. زيرا ايران يك حوزه تمدني است و دولت ها معادل جامعه ايراني نيستند، بلكه نظام هاي سياسي بخشي از حوزه تمدني ايران به شمار مي  روند.
حال عده اي هشدار مي دهند كه دشمن با هوشياري تمام وارد اين صحنه شده است. در عكس العمل به اين موضوع آيا ما بايد همه حوزه تمدني خود را رها كرده، بخشي از آن را گرفته و دفاع كنيم و معنايي مبهم و ارتجاعي از تاريخ و تمدن ايران ارائه بدهيم؟به عبارت ديگر به دفاع از چيزي بپردازيم كه احتمالا در شرايط طبيعي حاضر نبوديم از آن دفاع كنيم. مسئله اصلي چيست؟ اگر چنانچه كسي براي آغاز دعوا، به نقشه از پيش طراحي شده متوسل مي  شود، پس چرا من بايد بازيگر اين دعوا باشم و آن را توسعه بدهم؟
*اگر بخواهيم به ساختار بحث برگرديم اين سئوال مهم قابل طرح است كه آيا با توليد اين فيلم به نظر جنابعالي در شرق شناسي غرب، تحولي روي داده است؟
به نظر من يك نوع شرق شناسي نو در غرب اتفاق افتاده است. ابتدا بايد بگويم در شرق شناسي كلاسيك، غرب ديگري را خلق كرده تا از طريق آن خود را مورد بازشناسي و ساماندهي قرار دهد. دوقطبي هاي مفهومي را براي تبيين اين شرايط مثل زشت و زيبا، خير و شر، خوب و بد و... آفريد. طبيعي است كه در مفاهيم دوقطبي، مفاهيم منفي همه از آن شرق اند.
*به نظر جنابعالي آيا شرق شناسي جديدي توليد شده و اگر شده، شرق شناسي جديد چه سناريويي را در درون خود مي  پروراند؟
به نظر من كساني كه سعي كرده  اند سناريوي هزاره سوم را در غرب بنويسند، نگاه جديدي را تدوين كرده اند و به گونه اي شرق را در غرب ديده اند. مفهوم شرق در غرب به معناي جهان ايراني در جهان غربي و آمريكايي با نگاه جهاني سازي سامان مي  يابد، كه مدافعان اين نظريه سعي كرده اند چيزي بيرون از جهان غربي باقي نماند.نگاه دوم اگرچه مبتني بر تئوري جهاني سازي نيست، ولي مي  گويد در جهان جديد كه شرق درون غرب است، تعارضات جديد به وجود آمده كه ويژگي جهان پرتلاطم كنوني است، يكي از عناصر تلاطم زاي آن نيز حضور جهان شرقي در جهان غربي است و مشكل هم از اين ناحيه است. ادبيات شرق شناسي كلاسيك مي  گفت كه شرقي ها ملت بيرون افتاده از جهان غرب اند؛ يعني عقب مانده، غيرعقلاني، منفعل، ترسو، ارتجاعي، سنتي و.... اما در شرق شناسي جديد، معتقدند كه شرق رنگ و بوي مدرن را به خود گرفته ولي اساسا تنبل، خشن و ناتوان است. به همين دليل اينجا در درون جهان غرب حادثه مي  آفرينند تا بيرون از آن. از اين رو اين نيروها را بايد مديريت كرد و سامان داد. در شرق شناسي كلاسيك معتقد بودند كه شرق را بايد از ميان برد، در شرق شناسي جديد معتقدند كه شرقي ها از بين رفتني  نيستند و با آموزش و... بايد آنها را مديريت كنيم. به نظر من بسياري از آثار مربوط به كودكان و فيلم هايي كه ساخته مي  شوند مانند فيلم 300 با اين رويكرد ساخته شده و چنين ادبياتي دارند.
*آقاي دكتر اين مفهوم از شرق شناسي آيا در خود يكي شدن جهان و بي مرز شدن آن را به دنبال ندارد؟
ببينيد در جهان جديد غرب اجازه مي دهد كه تروريزم در درون اش رشد كرده و بن لادن در خود آمريكا مستقر شود در حالي كه تروريسم در سابق خارج از آن وجود داشت. اين موضوع اجازه مي دهد كه آمريكا در كنار گوشمان در خليج فارس،  عراق، افغانستان و... مستقر شود، زيرا اين كشورها را در حوزه سياسي خود قرار داده است. به همين دليل ما نزديك ترين كشور به آمريكا هستيم. به عبارت ديگر آمريكا همسايه ما و همسايه كشورهاي ديگر است. قبلا از طريق امواج با ما در ارتباط بود اكنون به صورت فيزيكي هم حضور يافته است. شايد به اين دليل است كه حضور آمريكا در دنيا زياد سر و صدا به راه نمي اندازد. زيرا ايدئولوژي هاي جديد با القا  و.... جاي خود را باز كرده است. بر اين اساس جنگ هاي جديد هم كاملا متفاوت از جنگ هاي كلاسيك است. در جنگ هاي گذشته دو نيرو روبروي يكديگر صف آرايي مي كردند، ولي جنگ هاي جديد در خانه اتفاق مي افتد. يعني در حوزه اي كه آمريكا در آن حاضر است مانند حضور آمريكا در عراق.
* حضور آمريكا در كنار خانه و يا در خانه چه اقتضائات و الزاماتي را براي ما ايجاد مي كند آيا با اين رويكرد پارادايم عوض شده است؟
آمريكا تهديد به حمله به منافع اش در سراسر جهان مي شود. اين ديسكورس برخي است. اما اين منافع كجا است؟ در خليج فارس. في الواقع اگر آمريكا را بزند، خودش را هم زده است. در اينجا جنگ ها نزديك و تن به تن شده است. در دوره كلاسيك جنگ ها رودر رو بودند. سپس در دوره جنگ سرد از هم دور شدند و جنگ امواج در گرفت. اكنون به دوره پيشين در اشكال مدرن آن بازگشته است. عده اي مي گويند منافع ات را مي زنيم و او نيز فرياد مي زند كه رژيم عوض مي كنم. در اين معنا فيلم 300 نيز كه جهان غرب و شرق را به دو گروه ايراني غربي تقليل داده، به صورت تن به تن با هم درگير مي شوند. در ماجراي عراق نيز مشاهده مي كنيم كه جنگ تن به تن و نزديك به هم است. بنابراين ممكن است شما 100 ميليون كشته(جمع  كشته هاي جنگ جهاني اول و دوم)طي دوره اي مشخص نداشته باشيد. بلكه در يك شرايط درازمدت و فرسايشي تعداد بي شماري از كشته ها را خواهيد داشت. به دليل اين كه جنگ در همه عرصه هاي زندگي وارد شده كه براي بشريت اعم از مسلمان ايراني و غيرايراني بسيار خطرناك است. زيرا هر كس مي تواند فكر كند كه هر جايي ممكن است با يك انفجار كشته شود. در صحنه نبرد تن به تن هر نوع درگيري كلان مضارش به دو طرف مي رسد.



* فيلم 300 را مي توانيم از زاويه اي ديگر نيز ببينيم! آيا مي  تواند تحليل اين باشد كه جريان هايي واجد عقلانيتي شده اند كه مايلند برنامه هاي درازمدت 20 ساله و 50 ساله براي كشور طراحي كنند و در تفكر ايراني نيز زمانه آينده نگري در برنامه ها فرا رسيده باشد، اما اين فيلم مايل باشد بخشي كه داراي ذهن كوتاه مدت است، وادار به واكنشي كند كه با عكس العمل احساسي به اين فيلم، جريان به وجود آمده را مخدوش سازد، به عبارت ديگر مايل است شما را از حوزه نرم افزاري به حوزه سخت افزاري بكشاند تا از رفتن به سوي تفكر تمدني باز بمانيد.
بله كساني كه دارند سناريوي هزاره ديگر را مي نويسند، و متاسفانه ما بازيگرانش شده ايم با چنين قصدي وارد اين صحنه شده اند. في الواقع با توجه به تحولات يك دهه اخير ما مايليم كه به مناقشه هاي خودمان بپردازيم. ايران با توجه به جنبش ها، انقلاب هاي اجتماعي و دولت سازي ها، نشان مي دهد كه مايل است بيشتر به خودش بپردازد تا در صف بندي هاي جهاني قرار بگيرد. اين در حالي است كه عده اي قليل دارند ما را وارد بازي ناخواسته اي مي كنند مانند آنچه كه برخي از سياستمداران و اصحاب قلم به آن دامن مي زنند. به نظر من، به جاي ورود به اين دعوا، بايد مسائل خودمان را توليد كنيم.
*اما مسئله مان اين است كه به عنوان ايراني واجد چه هويتي هستيم؟ حوزه تمدني ما چيست؟
در اين باره هيچ پاسخي نداريم. ما خوبي ها و بدي هاي حوزه تمدني خود را قبل و بعد از اسلام نمي شناسيم. ما همواره از وسط شروع كرده ايم. آن هم از موضع عكس العمل. همواره در موضع دفاعي بوده ايم. اگر به اسلام حمله شد، شروع به دفاع از آن كرديم و اگر به ايرانيت حمله شد ايضاً.آيا داعيه ما، داعيه قدرت جهاني است؟ نوع نگاه اديبان، شاهان خوب و شاعران ايراني راجع به اصلاح بشريت است. تمام سخن مولوي، سعدي، حافظ و فردوسي دفاع از بشريت و انسانيت است.چه اشكالي دارد ما مناقشه جديدي ايجاد كنيم و تاريخ تمدن، دين و ميزان اثرگذاري هايمان را معرفي كنيم.اين چه سودي دارد كه اگر او به خشايارشا توهين مي كند ما نيز مانند او برخورد كنيم. اين در حالي است كه به ما سفارش شده كه دعوا را رها كنيد و به مسئله اصلي و درستتان برسيد و اين امر نيز يك نوع نگاه تمدني مي طلبد.
*در صحبت هاي شما اين مضمون بود كه ما چرا نبايد مسئله خاص خودمان را توليد كنيم و در اينجاست كه مي توانيم براي جهان حرف داشته باشيم، در اين صحبت اين نگاه نهفته بود كه تمدن خود را تنها با يك دولت تعريف نكنيم، بلكه بايد فرهنگ تاريخي خود را بيابيم. براي اين هويت يابي چه بايد بكنيم. زيرا اين هويت است كه مي تواند در بزنگاه ها به ما بگويد حركت واكنشي و مقطعي انجام ندهيم؟
براي اين هويت يابي كارهايي را نبايد انجام بدهيم. ما نبايد مدل جهان غرب را دنبال كنيم. غرب براي ساختن تمدن خويش بسيار گزينشي عمل مي كند.ما نبايد در اين دام بيفتيم و فكر كنيم كه چون او اين گونه عمل مي كند، پس درست است. در تاريخ معاصر ايران به همان اندازه نادرشاه مهم است كه ناصرالدين شاه. اين جالب است كه ضعيف ترين شاه قاجار محمدعلي شاه امضا كننده فرمان مشروطيت است. انقلاب اسلامي در موقعيتي اتفاق مي افتد كه مردم از نظر رفاه اجتماعي در شرايط مناسبي به سر مي برند. بنابراين مابايد همه تاريخ مان را ببينيم.گزينشي عمل كردن منجر به آن مي شود كه مانند غرب مجبور شويم هر روز گوشه اي از تاريخ خود را وصله و پينه كنيم. نبايد ديگر، عدم تقليل تاريخ كشور به حوزه سياست و دولت است. ما بايد نگاه تمدني داشته باشيم.نبايد مهم ديگر، اين است كه انتظار ارائه تعريف روشن و واضح از هويت ايراني در شرايط حاضر غلط است. اين رفتار زودگذر ما را به حوزه سياست مي غلطاند و ما را با مولفه هاي مصنوعي و نادرست مواجه مي كند. ما بايد برگرديم به ظرفيت هاي بزرگ جامعه ايراني، براي ما دين، جامعه، خانواده و دولت ايراني بسيار مهم اند. ما همواره داعيه دولت قدرتمند داشته ايم.براساس نوشته هاي شرق شناسان و تاريخ نويسان جامعه ايراني هيچ گاه داعيه بي ديني نداشته است. اين خود يك ظرفيت بسيار بزرگ است.شايد اگر ما از اينجا شروع كنيم و پيوستگي و ميزان شناوري و سياليت و منشاء اثرگذاري آنها را در گذر تاريخ دنبال كنيم، آنگاه تا اندازه اي نگاه مستقل خود را خواهيم يافت و اين كه چه هستيم؟ وقتي در اين فرآيند به چيزي دست يافتيم آن چيز هويت ما است نه اينكه از الآن بگوييم هويت مان چيست. با تلفيق و تركيب هويت 1 و 2 و 3 كه هويت به وجود نمي آيد. اگر آدميان در فرآيند زندگي به حس ويژه اي رسيده اند آن وقت است كه مي توانيم بگوييم به هويت رسيده اند.
*در اين هويت يابي چه عناصري از همه مهمتر هستند؟
به نظرم ما نمي توانيم به سياستمداران اجازه بدهيم كه در اين عرصه دخالت كرده و كار فرهنگي كنند.آنان بايد به كار خود برسند. در اين عرصه انديشمندان به كار مي آيند. اما در اينجا سخن مهم من اين است؛ يكي به من بگويد كه در دوره حاكميت مغول بر ايران چه گذشت؟ آيا آن دوره حتي اگر زشت است بخشي از حوزه تمدني ما محسوب مي شود يا خير؟ اگر اين سيماي زشت را ترسيم كنيم ايرانيان در ورود و حمله دشمن خارجي داراي معيار خواهند شد. اين در حالي است كه ايرانيان در شرايط كنوني فاقد تصويري از ورود دشمن خارجي هستند. اين بد است. زيرا ايرانيان نمي دانند كه اگر آمريكا به اين كشور حمله كند چه پي آمدهايي در انتظار آنان است. چرا ما نبايد طرح روشن و شفافي از جنگ عراق عليه ايران داشته باشيم در ابعاد مختلف ادبي، سياسي، فرهنگي و نظامي. چرا سعي مي كنيم جنگ را به سرعت از ذهن مان دور كنيم؟
* در صورتي كه هنوز درگير آسيب هايش هستيم؟
بله. جنگ هم زشتي هايي دارد. اين زشتي ها كجاست. چرا جنگ را به صورت تخيلي مي بينيم. لذا در اينجا از نزديك ترين حادثه يعني حمله جنگ عراق عليه ايران و دورترين حادثه يعني حمله مغول به ايران، هيچ تصويري نداريم و اين خطرناك است. زيرا با ذهن تهي، احتمال تن دادن به ناصواب يعني حمله دشمن وجود دارد. از آن طرف، ما در ساختن تاريخ بشر در علم طب، صنعت، شيمي و... موثريم چرا سعي نمي كنيم سهم خود را بستانيم. چرا غرب بايد بتواند به ما جسارت كند و در عوض ما نيز از يك تاريخ مبهم تجليل كنيم؟ مردم ما چقدر درباره دوره هخامنشيان و ساسانيان آگاهي دارند. ما چه چيزي درباره نحوه ورود عرب ها به ايران مي دانيم؟ ما براي اسلام چه كرديم؟ اين ها آن چيزهايي است كه مورخان و انديشمندان بايد بكاوند. اگر به چنين كار زيربنايي اقدام كنيم فيلم 300 نيز كارساز نخواهد بود. اين يك ظرفيت سازي بزرگ است.
*آقاي دكتر به عنوان سئوال آخر بايد بگويم وقتي آمريكا با يك طرح درازمدت مبتني بر هزاره سوم اقدام به ساخت فيلم 300 مي كند و ما با حركت كوتاه مدت به مصاف آن مي رويم، مجبوريم در ميداني كه او باز كرده وارد شويم. وارد شدن به فضاي او معناي ويژه اي دارد. مثلا وقتي براساس اصول تمدني خودمان حركت نكنيم مبني بر اينكه حق را بگوييم ولو آن كه به ضررمان باشد، و... مسئله اي به وجود مي آيد و آن اينكه مجبوريم با سياست هايي كه با اتكاي به چشمان باز اصولمان اتخاذ نشده، از موضع خود دفاع كنيم.نظر شما در اين باره چيست؟
شما درست مي گوييد. ما اگر نقد درستي از خود به عمل نياوريم، به نقد ديگري نيز نمي توانيم بپردازيم. مشكل غرب اين است كه زيادي از خودش راضي است. ما نبايد زياد از حد از خودمان راضي باشيم.ما براساس آموزه هاي ديني مان اگر در جايي از تاريخ اشتباه كرديم بايد بپذيريم. از آن طرف اگر اثرگذار نيز بوده ايم نبايد كوتاه بياييم و بايد سهم مان را طلب كنيم. هر چند ديگران ممكن است با ما از در ستيز بيرون بيايند ولي ما موظفيم به مسائلمان تاريخي نگاه كنيم. با رفتن هيچ دولتي، ايران از بين نرفته است. ايران ماندني است. هر چند همه دولت ها رنگ خود را به حوزه تمدني مي زنند ولي از آن طرف ما بايد داعيه هايمان را با توجه به نگاه تاريخي مان سمت و سو بدهيم و اگر دولت 1 و 2 و 100 نتوانستند آنها را محقق كنند، دولت صد و دهمي بتواند آن را محقق كند. ما فاقد اين شيوه رفتاري هستيم. اين است كه شما مي بينيد مهاجرت به بيرون و ضديت با فرهنگ و تمدن ايراني افزايش مي يابد. آدم هاي جدا شده اي كه به جاي جذب به كانون، به بيرون پرتاب مي شوند. لذا اگر به نقد خودمان بپردازيم، به نقد غرب نيز خواهيم پرداخت.بدون نقد خود، نقد غرب هم امكان پذير نيست. اين غلط است كه برخي مي گويند با نقد غرب خودمان را تقويت كنيم. ما بايد ابتدا از خودمان شروع كنيم و امثال فيلم 300 نبايد مانعي براي اين مهم به وجود بياورد.
*يعني تمرين گفتگو با خود؟
بله تمرين گفت وگو با خود. ممكن است عده اي هم سوءاستفاده كنند، بكنند، زيرا در شرايطي كه گفت وگويي با خود صورت نمي پذيرد شرايط سوءاستفاده بسيار بيشتر مهيا مي شود. لذا بگذاريد سوءاستفاده صحيح از ما بكنند كه منجر به تقويت بنيه هاي فرهنگي مي شود و با ظهور ضعف هاي ما مدل رفتاري جديدي برايمان در حوزه هاي مختلف دولت، دين، توسعه، روحانيت، دينداران، جنگ و... نمايان مي شود. لذا براي هر حركت مثل جنگ، آشتي، توسعه با رجوع به مدل ها حركت آسان خواهد شد.
اين آن چيزي است كه به عنوان تاريخ تمدن از آن ياد مي كنيم كه در خود قوام بيشتر و در مقابل ضعف كمتر را به همراه دارد.
</TEXT>
</DOC>
<DOC>
<DOCID>HAM2-860213-116</DOCID>
<DOCNO>HAM2-860213-116</DOCNO>
<ORIGINALFILE>/1386/860213/world/_idea.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
نگاه
مصرف فرهنگي
</TITLE>
<TEXT>
سجاد نوروزي
رويكرد تئوريكي در مطالعات فرهنگي وجود دارد كه معتقد است هجمه تبليغاتي و فرهنگي، باعث هدايت شده بودن مصرف فرهنگي مي شود. اين رويكرد در آراء آدورنو و هوركايمر در باب صنعت فرهنگ سازي و فريبِ توده اي رخ عيان مي كند: هوركايمر و آدورنو، وابستگي اقتصادي كالاهاي فرهنگي را به بخش هاي اقتصادي بورژوازي حاكم متضمن تطبيق محتواي كالاي فرهنگي با اميال صاحبانِ واقعي قدرت مي دانند. آنان اين وحدت اقتصادي را گواهي بر وحدتي مي دانند كه در سياست ظهور مي يابد. در همين راستا آنان معتقدند فرهنگ كالايي معما گونه است و فرهنگ چنان كامل تابع قانون مبادله است كه ديگر مبادله نمي شود و چنان كوركورانه در مصرف حل شده است كه ديگر نمي تواند مصرف شود. از اين رو فرهنگ با تبليغات تجاري در هم مي آميزد.
در باب هدايت شده بودن تبليغات و مصرف فرهنگي، انگاره غالب، نظريه فرهنگي سوسياليستي است. سوسياليست ها معتقدند، در جهان سرمايه داري و فرهنگ بورژوازي ابزار مادي و كالاهايي را توليد مي كند، تا سيطره ايدئولوژيك ـ سياسي ـ فرهنگي كاپيتاليسم خدشه ناپذير شود. آنان مصرف فرهنگي در كشورهاي ليبرال را بازنمايي از سيادت توتاليتر فرهنگي مي دانند كه در بردارنده نوعي از تئوريزه كردن مخفي ليبراليسم اقتصادي و مطامع كمپاني هاي متنفذ است. در مقابل روشنفكران ليبرال از منظري پساپوزيتيويستي و در قالب پارادايم مدرنيته، تبليغات فرهنگي را امر ذاتي فرهنگ تجدد به شمار مي آورند و با تكيه بر پرنسيب هاي مدرني چون تنوع فرهنگي و تساهل فرهنگي، بر آزادانه بودن تبليغات فرهنگي صحه مي گذارند.
اما اصل ماجرا چيست؟ما در جهاني زيست مي كنيم كه فرهنگ بيش از هر زماني، در هيبت كالا نمود يافته است و نمي توان پنهان كرد كه در پس هر توليد كالاهاي فرهنگي، جداي از انگيزه فرهنگي، انگيزه اقتصادي نيز نهفته است.
اين درست كه تبليغات مي تواند بر سليقه جامعه در جهت تمايل به يك كالاي فرهنگي اثر بگذارد اما به همان اندازه مي توان ادعا كرد كه در جهان مدرن مخاطب نيز صاحب عقيده و شعور اجتماعي است و خود جهت گيري فرهنگي خود را در قالب فرديت مدرن تعيين مي كند.
</TEXT>
</DOC>
<DOC>
<DOCID>HAM2-860213-117</DOCID>
<DOCNO>HAM2-860213-117</DOCNO>
<ORIGINALFILE>/1386/860213/world/_ketabw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
در حضور يك جهان كتاب
</TITLE>
<TEXT>


عكس ؛گلناز بهشتي
اگر در نمايشگاه بيستم، فضا غريبه است، ولي بسياري از برنامه هاي هرساله نمايشگاه كتاب تهران، هم چنان تداوم دارند تا آن فضاي آشنا و مأنوس سال هاي گذشته را زنده كنند. سراي اهل قلم و ايستگاه هاي اطلاع رساني از مسئوليت هاي خانه كتاب در اين نمايشگاه است. براي سراي اهل قلم مجموعه اي از نشست ها برنامه ريزي شده است و چهار ايستگاه اطلاع رساني كامپيوتري به خدمت رساني مي پردازند.



عكس؛گلناز بهشتي
ادامه برپايي نمايشگاه بين المللي كتاب تهران در محل دائمي نمايشگاه ها علاوه بر مسئولان وزارت فرهنگ و ارشاد اسلامي به عنوان نمايندگان دولت
مخالفان سرسختي در ستاد مديريت بحران داشت. كارشناسان اين ستاد معتقد بودند كه سالن هاي محل دائمي نمايشگاه ها ايمني لازم براي حفظ امنيت جان و مال شركت كنندگان در اين نمايشگاه را ندارد. چند نمونه آتش سوزي در نمايشگاه هاي قبل، دليل روشن اين ادعا بود.
ماهور نبوي نژاد
بيستمين نمايشگاه كتاب تهران با همه حاشيه ها، جنجال ها و بحث هاي فراوان ميان مسئولان و كارشناسان، طبق موعد هر سال كار خود را آغاز كرد. بستر و زمينه بحث هاي امسال از همان سال گذشته شكل گرفت كه رئيس جمهور در مراسم افتتاحيه نوزدهمين نمايشگاه بين المللي كتاب تهران گفت: يا سال آينده، نمايشگاه كتاب تهران در محل دائمي نمايشگاه ها برپا نمي شود يا ما بر سر كار نيستيم.
ادامه برپايي نمايشگاه بين المللي كتاب تهران در محل دائمي نمايشگاه ها علاوه بر مسئولان وزارت فرهنگ و ارشاد اسلامي به عنوان نمايندگان دولت، مخالفان سرسختي در ستاد مديريت بحران داشت. كارشناسان اين ستاد معتقد بودند كه سالن هاي محل دائمي نمايشگاه ها ايمني لازم براي حفظ امنيت جان و مال شركت كنندگان در اين نمايشگاه را ندارد. چند نمونه آتش سوزي در نمايشگاه هاي قبل، دليل روشن اين ادعا بود. سال هاي گذشته مسئولان شهرداري و شوراي شهر نيز به دليل اختلالي كه نمايشگاه كتاب در ترافيك تهران ايجاد مي كرد بر انتقال اين نمايشگاه به حومه شهر تهران اصرار مي كردند ولي امسال، از يك سو، تقاطعي جديد در محل خيابان سئول و نيايش ايجاد شد كه مي توانست تا حدودي از نگراني مسئولان شهري بكاهد و از سوي ديگر، بخشي از پاركينگ مورد استفاده نمايشگاه به منظور ايجاد اين بزرگراه از ميان برداشته شده بود.اين وضعيت مسئولان را براي تصميم گيري درباره محل برپايي نمايشگاه كتاب تهران دچار ترديدها و ابهامات بسيار كرد. رايزني ميان مسئولان وزارت فرهنگ و ارشاد اسلامي آغاز شد و ناشران نيز كه تماشاگر اين بحث ها بودند، بيش از هر خواسته ديگري بر دوپارچه برگزار نشدن نمايشگاه تاكيد مي كردند.
تنها دو هفته مانده به روز افتتاح نمايشگاه كتاب، اوضاع جنجالي روبه آرامش و ثبات رفت. مصلاي تهران طبق نظر دست اندركاران وزارت فرهنگ و ارشاد اسلامي، محل برپايي بيستمين نمايشگاه شناخته شد و با صرف نظر مسئولان از دو پارچه كردن بخش داخلي و خارجي، ناشران معترض براي همراهي دوره ديگري از نمايشگاه كتاب اعلام آمادگي كردند.
اينك بيستمين نمايشگاه كتاب
بيستمين نمايشگاه كتاب تهران طبق سنت هر سال با حضور رئيس جمهور و با معرفي ناشران برتر سال 1385 جان گرفت و از امروز بازديدكنندگان و علاقه مندان كتاب كنجكاوانه محل جديد را جست وجو مي كنند. اين بازديدكنندگان طي 19 سال برپايي و شركت در نمايشگاه كتاب تهران به سالن هاي مبنا براي ناشران خارجي و حضور دنباله دار ناشران عمومي در سالن هاي 5،7،6، 8 و... خوكرده بودند. از دستاوردهاي نمايشگاه امسال افزايش تعداد ناشران و عناوين عرضه شده، است. به گفته مسئولان، سال گذشته 1809 ناشر در نمايشگاه بين المللي كتاب تهران شركت كردند كه تعداد آنان در نمايشگاه امسال به 1829 ناشر رسيده است.
ناشران در چهار گروه عمومي، كودك و نوجوان، آموزشي و دانشگاهي تفكيك شده اند كه در بخش عمومي 491 ناشر از تهران و 248 ناشر شهرستاني شركت مي كنند. آمار سال قبل بخش عمومي به ترتيب 485 ناشر تهراني و 248 ناشر شهرستاني بود.
در بخش كودك و نوجوانان امسال 111 ناشر تهراني و 26 ناشر شهرستاني شركت مي كنند، در صورتي كه سال قبل به ترتيب 102 ناشر تهراني و 23 ناشر شهرستاني حاضر شدند.
در بخش دانشگاهي نيز امسال 245 ناشر تهراني و 54 ناشر شهرستاني تقاضاي حضور در نمايشگاه كرده اند، اما سال قبل 194 ناشر تهراني و 49 ناشر شهرستاني شركت كردند.
در بخش آموزشي نيز آمار امسال رشد داشته است، به صورتي كه امسال 170 ناشر تهراني و هشت ناشر شهرستاني تقاضاي شركت در نمايشگاه را ارايه داده اند، در حالي كه سال قبل 89 ناشر تهراني و شش ناشر شهرستاني در بخش آموزش شركت كردند. امسال همچنين 123 هزار و 768 عنوان كتاب از ناشران داخلي در نمايشگاه تهران به معرض نمايش گذاشته شده است.
كي كجاست؟
سردرگمي و بيگانگي، هيجان امسال بازديد از نمايشگاه كتاب تهران است. تا پيش از افتتاح نمايشگاه بيستم، مسئولان مصلاي تهران تنها يك تصوير كلي از تقسيم بندي هاي داخلي نمايشگاه ارائه كردند. اصل تمركز ناشران شركت كننده در اين نمايشگاه در شبستان ها است و كتاب هاي ناشران خارجي نيز در شبستان به نمايش گذاشته مي شود و تنها بخش كودكان و نوجوانان و مخازن كتاب ها در رواق ها است.اين راهنمايي كوچك نيز زماني اعلام شد كه بارندگي شب هاي گذشته موجب آب گرفتگي بخشي از نمايشگاه و نگراني هاي ناشران و مردم شد. فرداي  شب آب گرفتگي مدير روابط عمومي مصلاي تهران اعلام كرد: آب گرفتگي شب گذشته در محدوده اندكي از رواق نمايشگاه، هيچ گونه خسارتي در پي نداشته و از آنجا كه كتاب هاي خارجي هنوز بسته بندي هستند، هيچ خسارتي وارد نشده و انبار كتب خارجي كاملاً حفظ شده است. وي در همين حال اطمينان داد كه رواق ها داراي سقف بتوني اند و براي آسودگي خاطر ناشران زير سقف بتوني، برزنت نصب شده است و به همين دليل مطمئناً از اين بخش آب نفوذ نخواهد كرد.
دلواپسي هاي حاضر
آب گرفتگي بخشي از فضاي نمايشگاه، مشكلي بود كه دست اندركاران نمايشگاه كتاب در ميان فهرست بلند بالايي كه از حادثه هاي احتمالي و راه حل آنها در نظر گرفته بودند، پيش بيني نكردند. در اوايل ارديبهشت ماه، ستاد بحران در محل مصلاي امام خميني مستقر شد تا امكان بروز هر حادثه دلخراشي را به حداقل برساند. مسئول هماهنگي مديريت بحران منطقه 7 شهرداري از هماهنگي و فعال شدن تمامي بخش هاي امنيتي و امدادي براي برگزاري هر چه بهتر و ايمن تر نمايشگاه كتاب در مصلاي تهران خبر داد و گفت: طي برگزاري جلساتي با مسئولان آتش نشاني، اورژانس، هلال احمر و نيروي انتظامي هماهنگي مطلوبي براي تأمين آرامش غرفه داران و بازديدكنندگان ايجاد شده و قرار است از هر يك از اين بخش ها اكيپ هايي در محدوده داخلي نمايشگاه مستقر و خدمت رساني كنند.
وي تصريح كرد: با توجه به اينكه در طول ايام برگزاري نمايشگاه با حجم زيادي از ورود و خروج بازديدكنندگان مواجه هستيم لذا مبادي ورودي و خروجي از يكديگر مجزا شده و نمايشگاه از ساعت 10 الي 21 پذيراي بازديدكنندگان خواهد بود.
به گفته او، طبق هماهنگي با نيروي انتظامي قرار است اكيپ هايي از اين نيروها در سطح نمايشگاه حضور مستمر و دائم داشته و از هر گونه اغتشاش و رفتارهايي براي بر هم زدن امنيت و آرامش بازديدكنندگان جلوگيري به عمل آورند.
در طول ايام برگزاري نمايشگاه كتاب، بازرسين وزارت بهداشت نيز قرار است نظارت مطلوبي بر امر تغذيه و فعاليت اغذيه فروشي هاي داخل نمايشگاه داشته باشند. البته علاوه بر حضور بخشي از نيروهاي اورژانس در داخل نمايشگاه، اكيپي در ورزشگاه شهيد شيرودي طي اين مدت به صورت آماده باش فعال خواهند بود.
وي مهمترين مشكل مصلاي تهران را به لحاظ برگزاري نمايشگاه كتاب، مسقف بودن اين فضا و نيز انبار حجم زيادي از مواد اشتعال زا نظير كاغذ عنوان كرد و افزود: اگرچه به لحاظ مشكلات مذكور، در ابتدا مخالفت هايي با برگزاري نمايشگاه در مصلاي تهران صورت گرفت اما با همكاري و مساعدت بخش هاي امدادي در طول برگزاري نمايشگاه اميدواريم با بحران خاصي در اين ايام مواجه نباشيم.
مسئول هماهنگي ستاد مديريت بحران منطقه 7 با اشاره به اجباري شدن وجود كپسول هاي آتش نشاني در تمامي غرفه هاي نمايشگاه كتاب، اظهار كرد: علاوه بر اين، در تمامي ساعات برگزاري نمايشگاه نيروهاي آتش نشاني و تيم هاي تخصصي برق در سطح سالن هاي نمايشگاه حضور داشته و در صورت بروز هر گونه مشكل، خدمات رساني خواهند كرد.
همچنين مجموعه اي از تسهيلات حمل و نقل شامل اتوبوس، ميني بوس، تاكسي و پاركينگ هاي گسترده در اطراف مصلاي تهران براي بازديدكنندگان فراهم شده است اما مسئولان شهرداري تهران، بهترين وسيله را استفاده از شبكه مترو اعلام كرده اند.
اگر در نمايشگاه بيستم، فضا غريبه است ولي بسياري از برنامه هاي هرساله نمايشگاه كتاب تهران هم چنان تداوم دارند تا آن فضاي آشنا و مأنوس سال هاي گذشته را زنده كنند. سراي اهل قلم و ايستگاه هاي اطلاع رساني از مسئوليت هاي خانه كتاب در اين نمايشگاه است. براي سراي اهل قلم مجموعه اي از نشست ها برنامه ريزي شده است و چهار ايستگاه اطلاع رساني كامپيوتري به خدمت رساني مي پردازند. اطلاعات ناشران، نام كتاب ها، محل غرفه، نام نويسنده و مترجم از جمله مواردي است كه براساس آن مي توان به بازديدكنندگان براي دسترسي آسان به اطلاعات مورد نظرشان كمك رساند. لوح فشرده اين اطلاعات نيز در روزهاي نمايشگاه توزيع مي شود.
</TEXT>
</DOC>
<DOC>
<DOCID>HAM2-860213-118</DOCID>
<DOCNO>HAM2-860213-118</DOCNO>
<ORIGINALFILE>/1386/860213/world/_ketabw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
موش ها، آدم ها و پنيرها
مروري بر كتاب چه كسي پنير مرا جابه جا كرد؟ با نگاهي به آموزه هاي مديريت تغيير
</TITLE>
<TEXT>
مرتضي مجدفر
دكتر اسپنسر جانسون را به عنوان رهبر فكري، نويسنده كتاب هاي متفاوت و معتبر مديريتي و سخنراني بي بديل مي دانند.حتي برخي به او لقب واعظ دوران مدرنيته داده اند. كتاب هاي او در اغلب رسانه هاي گروهي از جمله شبكه سي.ان  .ان، جنگ امروز، جنگ لاري كينگ، مجله تايم، هفته نامه تجارت، نيويورك تايمز، وال استريت ژورنال، يو.اس اي.تودي، آسوشيتدپرس و... معرفي شده است. همچنين بسياري از كتاب هاي او به زبان هاي گوناگون ترجمه شده است. او اغلب براي موضوع هاي پيچيده، راهكارهاي ساده اي ارائه مي دهد كه در عمل نيز كارساز واقع مي شود. احتمالاً ترجمه فارسي كتاب هاي مدير يك دقيقه اي و چه كسي پنير مرا جابه جا كرد؟ دكتر جانسون را ديده ايد. اين دو كتاب، پرفروش ترين كتاب هاي وي هستند و هر يك از آنها، لااقل توسط پنج مترجم فارسي بازگردانده شده و به چاپ رسيده اند.(3)داستان، ماجراي چهار شخصيت- دو موش و دو آدم كوچولو- است كه در فراز و نشيب زندگي به دنبال خواسته هاي خود هستند.
پنير در واقع نشانگر خواسته ها و تمايلات انسان هاست. اين خواسته، مي تواند شغلي در خور شأن فرد، ارتباطات انساني مؤثر، سلامت جسم، نفع مادي، آرامش روحي و رواني و... باشد. چهار شخصيت اين داستان، بخش هاي گوناگون شخصيت هر يك از ماست؛ بخش هاي ساده و پيچيده اي كه در وجود هر كدام از ما نهادينه شده است و مسير مارپيچ داستان هم، به مكاني اشاره دارد كه ما در طول زندگي با آن سر و كار داريم، مانند: خانه، اجتماع و نظاير آن.
كتاب چه كسي پنير مرا جابه جا كرد؟ با محوريت تغييرات و مقاومت در برابر آنها آغاز مي شود و اسپنسر جانسون ترس از تغييرات را به عنوان عامل اصلي سردرگمي و عدم تطبيق با تغيير را دليل ناكامي در زندگي مي داند. در آغاز داستان، شخصي به نام مايكل، در جمع دوستان قديمي، داستان ساده و جالبي را مطرح مي كند كه سبب شده تا عده اي حاضر شوند محل كار خود را با تغييرات وفق بدهند و حتي در زندگي خصوصي خود نيز از اين داستان كمك بگيرند. سپس مي خوانيم كه چهار شخصيت اصلي داستان، يعني دو موش و دو آ دم كوچولو، هر روز به دنبال پنير مخصوص خودشان در مارپيچ مي چرخند. موش ها براي كشف پنير از روش ساده قديمي آزمون و خطا استفاده مي كنند. وقتي آنها، ايستگاهي پر از پنير پيدا مي كنند آدم كوچولوها آن را منبع بي پايان تصور مي كنند كه هيچ گاه به انتها نخواهد رسيد. اما موش ها، همه روزه به ارزيابي وضعيت خود مي پردازند و از اين رو، وقتي پنيرها تمام مي شود، چون در ارزيابي هاي قبلي خود منتظر آن بوده اند، تعجب نمي كنند و دوباره در دالان هاي پرپيچ و خم به راه مي افتند. اما آدم  كوچولوها، تا مدتي پي به واقعيت نمي برند و به دنبال كسي هستند كه پنير آنها را جا به جا كرده است. آنها به زمين و زمان بد مي گويند و تغيير را نمي پذيرند. ولي سرانجام هنگامي كه ضعف و گرسنگي بر آنها غلبه مي كند، يكي از آدم  كوچولوها مي پذيرد كه اگر تغيير نكند، نابود مي شود و از اين رو، ترس از مارپيچ و گم شدن و احساس آرامش در ايستگاه خالي از پنير را كنار مي گذارد. او به جاي اين كه بپرسد: چه كسي پنير مرا جابه جا كرد؟ از خود مي پرسد: چرا زودتر بلند نشدم؟ چرا زودتر به دنبال پنير به راه نيفتادم؟ و باز از خود مي پرسد: اگر نمي ترسيدم، چه كار مي كردم؟  آدم كوچولو، تنها به راه مي افتد. او تلاش مي كند به جاي اين كه رويدادها بر او مسلط شوند، خود او زمام امور را به دست بگيرد. او با خود مي گويد: اگر آن دو موش كوچك توانستند، پس من هم مي توانم. حركت در مسير آينده، به او احساس عجيبي مي دهد. او متوجه مي شود كه زنداني ترس خودش بوده است. از اين رو، روي ديوار مي نويسد: هنگامي كه بر ترس خود غلبه كني، احساس آزادي خواهي كرد. در تمام اين اوقات، دوست او در ايستگاه قبلي بر باورهاي قديمي اش مانده و از هر گونه تغيير بيزار است. ولي او، كه شهامت و شجاعت خود را بازيافته است، تلاش خود را ادامه مي دهد و سرانجام موش ها را در ايستگاه پر از پنير پيدا مي كند. حال او ياد گرفته به اشتباهاتش بخندد، گذشته را رها كند، و به سوي آينده به پيش برود. او متوجه شد موش ها زياد از حد مسائل را تجزيه و تحليل نمي كنند و آنها را پيچيده تر نمي سازند و تنها با تغيير شرايط، خود را تغيير مي دهند. حالا ديگر، او هر روز ايستگاه پنير را بازرسي مي كند تا دوباره با تغييرات غيرمترقبه غافلگير نشود.
</TEXT>
</DOC>
<DOC>
<DOCID>HAM2-860213-119</DOCID>
<DOCNO>HAM2-860213-119</DOCNO>
<ORIGINALFILE>/1386/860213/world/_ketabw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
نگاهبه بهانه هفته كتاب
يك هفته قناري كتاب باشيد
</TITLE>
<TEXT>


1 - از امروز براي هفت روز قرار است به مناسبت هفته كتاب زيبا ببينيم. براي زيبا ديدن بايد زيبا زيستن را بياموزيم. زيبا زيستن نيازمند جهان بيني است، براي رسيدن به جهان بيني بايد به دانش و مهارت هاي بياني برسيم. يعني به زبان سزاوار، مؤثر و كارآمد دست يابيم.
2 - زبان يكي از جنبه هاي رفتاري انسان است و البته قوي ترين آن، مثل حركت.
زبان وسيله بيان افكار و احساسات ماست. پس تنها وسيله يا مؤثرترين وسيله براي بيان انديشه، خرد و احساسات ما با پيرامون ما و با جهان ماست.
3 - زبان وقتي از قوه به فعل درمي آيد؛ مي گوييد يا مي نويسيد.
اگر مي گوييد، به صدا مي رسيد. يعني باعث ارتعاش در هوا و جابه جا شدن انرژي مي شويد، پس لطفاً  چيزي بگوييد كه انرژي مثبت به خود و به جهان خود بدهيد و لازمه اين كار كتاب خواندن است.
اگر مي نويسيد، چيزي بنويسيد كه جهان زيبا شود. براي زيبا شدن جهان بايد،  به معرفت و معناي نويني دست يابيد. يعني به شيوه اي تازه براي كشف تازه اي از مفاهيم و معاني بديع، نوظهور و نوزيبا.
4 - ما شيء نيستيم كه فقط نمود شكلي(قيافه)و نمود حجمي(وزن)داشته باشيم. ما انسانيم پس مي بايد نمود عقلي و احساسي داشته باشيم.
براي رسيدن به نمود عقلي و احساسي بايد زيبا شويم. براي زيبا شدن بايد كتاب بخوانيم.وقتي كتاب مي خوانيم- اينجا مرادم از كتاب، در حوزه علوم انساني ادبيات، هنر و فلسفه است- نه فيزيك و شيمي، مكانيك، انفورماتيك و اينها. اين دانش ها، آموخته هاي كارگاهي هستند: مدرسه، دانشگاه... اين آموخته ها اگر از سوي دانش آموختگان بي ملاحظه ادبيات و هنر و فرهنگ باشد، دانش آموختگان را به آدم هاي مكانيكي تبديل مي كند.
آدم هاي مكانيكي محترم هستند. براي ما تلفن اختراع مي كنند، خودرو، تلويزيون و كامپيوتر مي سازند. ممنونيم- ارتباطات را آسان مي كنند. خيلي ممنونيم. اما قرار نيست به كمك و وجود اين آموخته ها زيبا زيستن و زيبا ديدن، جهان درون و روح انساني و عاشقانه ما به فراموشي سپرده شود. ما قرار نيست تبديل به ربات شويم، تكنولوژي نوين بدون ادبيات ما را تبديل به شيء مي كند اما ما انسانيم. پس مي بايد زيبا باشيم، هنرمند باشيم. كار هنرمند، توليد جوهري است كه زندگي را قابل تحمل مي كند.
5 - ادبيات به تخيل ما، تخيل شاعرانه ما، به تخيل موسيقايي ما و تخيل زيباشناختي ما كمك مي كند تا بدانيم و يادمان نرود ما انسانيم، پس زيباييم.
ادبيات چگونه نظاره كردن بر خود و با ديگران را براي زيبا ديدن در اختيار ما قرار مي دهد. اگر اين چنين شد، آنگاه ما به پيرامون خود و جهان خود ميزانسني مي دهيم كه زيبايي را نه تنها توضيح دهد كه عيني كند تا يادمان باشد ما انسانيم و هر انساني جوهري هنري دارد.
6 - از امروز و براي هفت روز قرار است زيبا ببينيم چون جهاني از واژه ها، عبارات، مفاهيم، بر سفيدي كاغذ تبديل به خط نوشت زيبا ديدن و بودن شده است، امروز هفته كتاب آغاز مي شود. مي توانست از ديروز باشد. از پريروز و پريروز هاي بسيار رفته باشد كه بوده و هست. هر كتاب فروشي، نمايشگاه عرصه معرفت افزايي ها براي زيبا ديدن، زيبا شدن و زيبا ساختن است.
7 - لطفاً اين يك هفته به نمايشگاه كتاب برويد و به غرفه هاي حوزه ادبيات و هنر، فلسفه، جامعه شناسي و روان شناسي سر بزنيد تا به جهان ميزانسن تازه اي بدهيد. لطفاً  در جست وجوي متن هايي باشيد كه جوهر زندگي را مي نمايانند. براي من و شما كه انسانيم و زيباييم و بايد زيبا بمانيم.
آقايان و خانم هاي محترم لطفاً  لااقل اين يك هفته قناري كتاب باشيد.
</TEXT>
</DOC>
<DOC>
<DOCID>HAM2-860213-120</DOCID>
<DOCNO>HAM2-860213-120</DOCNO>
<ORIGINALFILE>/1386/860213/world/_ketabw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
به ياد مرحوم كيومرث صابري(گل آقا)
سوز لبخند
</TITLE>
<TEXT>


سيدعلي ميرمحمدي
حرف هاي ما، هنوز ناتمام
تا نگاه مي كني
وقت رفتن است
باز هم همان حكايت هميشگي
پيش از آنكه باخبر شوي
لحظه عزيمت تو، ناگزير مي شود‎/ آي...
اي دريغ و حسرت هميشگي
ناگهان چقدر زود، دير مي شود. *
هنوز رفتنش را باور ندارم گرچه در اين سه سال به نبودنش خو گرفته ام.به نبودن مردي كه در تاريخ طنز سياسي ايران، يك اسطوره بود و معلمي متواضع و دوست داشتني. مردي كه با حب و بغض چيزي ننوشت و هيچ انساني را از خود نرنجاند.
مردي كه از او، روش صحيح انتقاد و روحيه انتقادپذيري را ياد گرفتم و قبل از هر چيز، اخلاق را! در دلش داغي بود كه وجودش را مي سوزاند؛ از دست دادن فرزند دلبندش. و با اين حال او عهد كرده بود كه لبخندي باشد روي لب هاي مردمان اين سرزمين.كيومرث صابري فومني(گل آقا)هيچ گاه قداست قلم را به سخره نگرفت.
طنز او در اوج رندي و نيش دار بودن، نجيب و عفيف بود. دوستي ديرينه با ياران انقلاب، ارتباط صميمي با مسئولان و شناخت آنان از او و دغدغه هايش كه چيزي جز دلسوزي براي نظام و دردمندي براي مردم نبود، اين فرصت را به او مي داد كه بي پرده و صريح از آبدارخانه اش فضاي سياسي كشور را به نقد بكشد.اين شفافيت و صراحت باعث شده بود كه گل آقا در دل همه مردم راه پيدا كند. وقتي كه بدون ذكر دليل تصميم به توقف انتشار هفته نامه گرفت، همه فكر مي كردند روزي خواهد آمد كه كيومرث صابري از اين راز، پرده بردارد ولي افسوس كه اجل مهلتش نداد و اين دلايل، مسكوت ماند. امروز كه به وقايع سياسي ايران در اين دوران مي نگرم، جاي خالي اش را بيش از پيش حس مي كنم. كاش در اين روزگار كه كمتر كسي حرف حساب مي زند يا به حرف حساب گوش مي دهد، او مي بود تا با زبان ظريفش، دو كلمه حرف حساب به ما بزند. روحش شاد و يادش گرامي باد.
* دكتر قيصر امين پور
</TEXT>
</DOC>
<DOC>
<DOCID>HAM2-860213-121</DOCID>
<DOCNO>HAM2-860213-121</DOCNO>
<ORIGINALFILE>/1386/860213/world/_ketabw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
پيشنهاد كتاب
</TITLE>
<TEXT>
اينكه بدانيم چهره هاي فرهنگي كشورمان بيشتر به سمت چه كتاب هايي گرايش دارند، موضوع جذابي است! اگر مي خواهيد از سليقه چهره هاي هنري، فرهنگي و سياسي آگاهي پيدا كنيد و از پيشنهاد هاي آنها براي خواندن و خريد كتاب يا كتاب هايي استفاده كنيد، در روزهاي نمايشگاه بيستم اين ستون را بخوانيد.
***



در ماگادان كسي پير نمي شود
دكتر نغمه ثميني كه در بيست و پنجمين جشنواره فيلم فجر به همراه تيم فيلمنامه نويسي خون بازي برنده سيمرغ بلورين بهترين فيلمنامه شد، اين روزها سرگرم كار بر روي فيلمنامه شنبه اي كه گذشت است كه توسط مونا زندي كارگرداني مي شود.
ثميني خواندن كتاب در ماگادان كسي پير نمي شود را به كساني كه به نمايشگاه كتاب مي روند توصيه مي كند. او مي گويد: اين كتاب، خاطرات دكتر عطاء صفوي از فعالان چپ است كه به شوروي پناهنده مي شود اما به عنوان جاسوس دستگير مي شود و خاطراتش را در اردوگاههاي شوروي سابق مي نويسد. اين كتاب فضاي غريبي را معرفي مي كند و به نظر من از تصاوير و موقعيت هايي حرف مي زند كه به دليل ديوار آهني شوروي سابق كمتر ديده ايم يا درباره آن شنيده ايم.
وي مي گويد: اين كتاب شايد از نظر ادبي آنقدرها هم مهم نباشد اما مهم ترين ويژگي آن اين است كه واقعيت ملموسي را ارائه مي دهد و از جنبه مستندنگاري اهميت دارد. همچنين نشان مي دهد كه چقدر راحت مي شود قرباني سياستي پوچ شد و سياست تا چه حد مي تواند دروغگو باشد.
در ماگادان كسي پير نمي شود توسط انتشارات ثالث منتشر شده است.



سوپ جوجه براي روح
پرويز شيخ طادي كه با فيلم سينه سرخ در بيست و پنجمين جشنواره فيلم فجر حضور داشت، اين روزها در بحرين به سر مي برد و مسلما تلفن ما به او، به ضررش تمام شده!
شيخ طادي درباره آخرين كتابي كه خوانده است مي گويد: آخرين كتابي كه خواندم، سومين جلد مجموعه سوپ جوجه براي روح نوشته جك كنفيلد و مارك ويكتورهنسن بود كه با ترجمه راستكار محمودزاده در سال 84 توسط انتشارات فروزش منتشر شده است.
او درباره اين كتاب مي گويد: اين كتاب مجموعه 84 داستان كوتاه براي تلطيف و تقويت روحيه است كه بيشتر زمينه تربيتي دارد و به نوعي به اخلاق اجتماعي مي پردازد. مهم ترين ويژگي اين كتاب اين است كه بحث هاي اخلاقي و انساني را مطرح مي كند و جالب اينجاست كه بسياري از اين بحث ها مبتني بر آموزه هاي ديني است. شيخ طادي خواندن اين كتاب را به كساني كه به زمينه هاي تربيتي و اخلاقي كودكان اهميت مي دهند توصيه مي كند.
</TEXT>
</DOC>
<DOC>
<DOCID>HAM2-860213-122</DOCID>
<DOCNO>HAM2-860213-122</DOCNO>
<ORIGINALFILE>/1386/860213/world/_ketabw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
كتاب انديشه
</TITLE>
<TEXT>


انتقادهاي آقاي جامعه شناس
- گفتارهاي انتقادي
- دكتر عماد افروغ
- انتشارات سوره مهر
- 1385/ 2200 نسخه
دكتر افروغ را پيش از نمايندگي مردم تهران در دور هفتم مجلس شوراي اسلامي، اهل كتاب به عنوان يك مدرس حوزه جامعه شناسي مي شناختند. عماد افروغ اكنون رئيس كميسيون فرهنگي مجلس است و نقدهاي تند و تيز او بر بسياري از مسائل نگاه نظريه پرداز او را تحت الشعاع قرار داده است.
كتاب حاضر كه در شش بخش و تحت 20 فصل تنظيم شده مجموعه اي از مقالات و گفت وگوهايي است كه طي اين چند سال دكتر افروغ داشته است. بعضي از اين گفت وگوها با بخش هاي مختلف روزنامه همشهري نيز بوده كه به اقتضا چاپ شده است. ضرورت و جايگاه نقد، انقلاب صدرايي، حق فرهنگي، امكان جامعه شناسي ديني، اسلام و جهاني شدن و اعتماد سياسي و مؤلفه هاي آن عناوين شش بخش اصلي كتاب است. از سرفصل هاي كتاب نيز بايد به عنوان هاي زير به صورت اجمال اشاره كرد، انقلاب صدرايي، ضرورت، اهداف و مباني نقد در جمهوري اسلامي، دينداري ايرانيان و مؤلفه هاي تاريخ آن، آسيب شناسي دانشگاه، اسلام و جهاني شدن، جامعه شناسي انتخابات هفتم، نقد درون گفتماني و...



مجردات از منظر ابن سينا
- تجريد
- شيخ الرئيس ابن سينا
- ترجمه و شرح: دكتر احمد بهشتي
- بوستان كتاب قم
- 1385/ 1500 نسخه
اشارات بوعلي سينا از مهمترين كتب كلاسيك فلسفه اسلامي است. ابواب اين كتاب نمط نام دارد. تجريد نام نمط هفتم اين كتاب است. در نمط تجريد راجع به مجردات بحث مي شود و مشتمل بر چهار بخش است. تجرد و بقاي نفس، اتحاد عاقل و معقول، علم واجب و كيفيت دخول شر در قضاي الاهي.
مترجم و شارح اين نمط در هيئت توصيف شده، آيت الله دكتر احمد بهشتي از شاگردان مبرز شهيد مطهري در فلسفه اسلامي هستند كه قبلاً هم نمط چهارم و ششم تحت عنوان هستي و علل آن و غايات و مبادي را شرح و ترجمه كرده و توسط انتشارات بوستان كتاب قم به چاپ رسانده اند.
كتاب در 450 صفحه تنظيم شده و با قيمت 4700 تومان عرضه مي شود.



حكايت ديرپاي جبر و اختيار
- الامربين الامرين
- آيت الله سيد حسين شمس
- بوستان كتاب قم
- 1385/ 1000 نسخه
مسئله قضا و قدر يا جبر و اختيار از مسائل بنيادين فلسفه و تا حدودي كلام اسلامي است كه محل مناقشه  آراي بسياري از فيلسوفان و متكلمان بوده. اين مسئله بنيادي توجه زيادي را در تاريخ انديشه اسلامي به خود جلب كرده است. حديث معروف علوي از نور مقدس امام صادق(ع)پيرامون اين مسئله كه لاجبر و لا تفويض بل امر بين امرين از استوانه هاي مهم بحث درباره اين مسئله  است كه نه تنها در ميان شيعه بلكه در بين علماي اهل تسنن نيز مطرح است.كتاب حاضر كه به زبان عربي فراهم آمده توسط علامه آيت الله سيد حسين شمس، متولد مشهد مقدس نوشته شده است. ايشان ضمن مهاجرت به تهران در اوان جواني در علوم عقلي و نقلي محضر بسياري از علماي طراز اول معاصر، از آيت الله حائري يزدي تا رفيعي قزويني، آيت الله طباطبايي، آيت الله بروجردي و امام خميني(ره)را درك كرده اند.
كتاب در هشت فصل تنظيم شده است كه به معناي جبر در ميان اشاعره، حكما، عرفا، عدليه( از معتزله و شيعه)و برخي ديگر از دسته هاي صاحب نظر و نهايتاً معناي اختيار و معناي حديث الامربين الامرين مي پردازد.
</TEXT>
</DOC>
<DOC>
<DOCID>HAM2-860213-123</DOCID>
<DOCNO>HAM2-860213-123</DOCNO>
<ORIGINALFILE>/1386/860213/world/_musicw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
گروه دستان در بوته نقد
اصالت موسيقي ايراني
</TITLE>
<TEXT>


ما الان در كشورمان تنبك نوازان جوان زيادي داريم كه با قدرت بالايي تنبك مي نوازند؛ ولي هيچ كدام غير ايراني نمي زنند البته جو حاكم بر گروه دستان دموكراتيك است و كسي رياست نمي كند
ششمين نشست نقد نغمه از مجموعه برنامه هاي مؤسسه نغمه شهر سازمان فرهنگي و هنري شهرداري تهران هفته گذشته  در فرهنگسراي شفق با حضور سعيد فرج پوري آهنگساز و پيمان سلطاني(آهنگساز و رهبر اركستر موسيقي ملل)و به عنوان منتقد برگزار شد. در اين برنامه، تازه ترين اثر مشترك گروه پرآوازه دستان و سالار عقيلي با نام درياي بي پايان مورد نقد و بررسي منتقد و ديگر حاضران علاقه مند قرار گرفت.
آلبوم اخير گروه دستان با آهنگسازي آقاي فرج پوري از فضاي آثار ياد شده بسيار دور بود. در واقع آثار پيشين گروه دستان با محوريت آقاي متبسم، يك توقعي را در جامعه موسيقي ايجاد كرد كه آثار اخير اين گروه و از جمله آلبوم درياي بي پايان به هيچ وجه پاسخگوي انتظارات پيش آمده نبود.
او در ادامه صحبت هايش به تكنيك اين اثر اشاره كرد و گفت: شخصاً  هنگام گوش دادن به موسيقي، بيشتر حواسم به كيفيت اجراست و كمتر به محتوا مي  انديشم. ولي در اين مورد خاص به لحاظ اين كه اجرا با قدرت و كيفيت بالايي همراه است، بحثي نمي كنم.
هوشنگ ساماني
پيمان سلطاني جايگاه موسيقي ايران را نسبت به كشورهاي ديگر نامناسب ارزيابي كرد و و اعتقاد دارد كه براي حفظ اين جايگاه بايد اصالت ايراني را حفظ كرد: در سالهاي اخير تلاش هاي زيادي براي معرفي فرهنگ موسيقي ايران به جهانيان شده است ولي وقتي با موقعيت موسيقي هندي در جهان امروز مقايسه مي كنيم، مي بينيم خيلي عقب هستيم. اما اين به معني آن نيست كه براي كم كردن فاصله جايگاه موسيقي خود با فرهنگ هايي مثل هند و عرب، از عناصر موسيقي آنها استفاده كنيم تا به اصطلاح موسيقي مان جهاني شود. در حالي كه با روند روبه گسترش موسيقي هاي تلفيقي اين موسيقي كم كم رنگ عوض مي كند و از اصالت هاي خود دور مي شود.
سعيد فرج پوري در تكميل حرفهاي سلطاني گفت: بنا نداريم يك زبان جهاني بوجود بياوريم كه همه آن را بفهمند. آنچه را هم من مي سازم با توجه به همين تعداد ساز است و اين محدوديت هم دست مرا در اين كار مي بندد. گروه دستان در اين تركيب جديد خود شامل سه نوازنده ساز ملوديك و دو نوازنده ساز كوبه اي، تلاش مي كند يك موسيقي قابل فهم براي نسل امروز بيافريند. بنابراين وقتي قطعه اي هم مي سازيم براساس اين تركيب و امكانات گروه فكر مي كنيم.
وي درباره آهنگسازي خود و تفاوتش با كار متبسم هم اضافه كرد: اشاره شما به كارهاي پيشين آقاي متبسم صحيح است؛ ولي توجه داشته باشيد كه آن آثار اولاً  در استوديو ضبط شده اند و ثانياً  تعداد اعضاي گروه خيلي بيشتر از ما بوده است. فكر مي كنم حدود 13نفر در آن ضبط ها مشاركت داشتند.
همچنين او استفاده از سازهاي كوبه اي را كار جديد گروه دستان و مثبت ارزيابي كرد و گفت: برخلاف نظر آقاي سلطاني كه سازهاي كوبه اي را جزو نقاط ضعف كار ما مي دانند، من معتقدم سازهاي كوبه اي در گروه ما علاوه بر نقش خود، نقش ملوديك هم دارند. ممكن است گاهي به قول شما ريتم هاي آفريقايي يا عربي را بنوازند و يا من با كمانچه پيتزيكاتو بزنم. ولي در مجموع فواصل موسيقي ما همچنان ايراني است. از سوي ديگر نبايد زياد تعصب به خرج دهيم. مواردي كه شما اشاره كرديد، امروزه شخصيت فرامنطقه اي پيدا كرده اند. آيا اينك مي توان گفت پيتزيكاتو متعلق به كدام فرهنگ است؟
از سوي ديگر صدادهي گروه دستان يكي از مشخصات اصلي اين گروه است كه خاص گروه ما است. الان مُهر گروه دستان در دنيا مشخص است. ما پس از چند سال همكاري به يك گويش خاص از موسيقي ايراني رسيده ايم كه در عين وفاداري به سنت مي خواهد با زبان امروز حرف بزند. البته ما با توجه به پيشينه آموزشي خود كه ريشه در قديم دارد، مي توانستيم نوع ديگري كار كنيم. براي مثال مانند قدما با يك پيش درآمد آغاز كنيم و تا آخر به همان شيوه قديم پيش برويم. ما قادر به انجام اين كار بوديم و همچنان هستيم. منتهي همانطور كه اشاره كردم هدف ايجاد يك گويش جديد در موسيقي ايراني بود.
فرج پوري در پاسخ به اين انتقادات گفت: ما از قبل تعيين نمي كنيم كه به كجا مي خواهيم برسيم. بلكه براساس دانش موسيقي خود و با تكيه بر سنت موسيقي ايراني سعي مي كنيم تجربه هاي جديد كسب كنيم. فرج پوري گفت: آن لحن كاملاً  ايراني مورد نظر شما در موسيقي كدام دوره قابل شنيدن است؟ موسيقي دوران قاجار؟ دوره صبا و ركن الدين خان؟ يا دوره اي ديگر؟ اين كه مي گوييد موسيقي دستان از فرهنگ هاي همسايه تأثير مي گيرد، آيا مگر موسيقي ارمني، تركي،  كردي، عربي و افغاني براي گوش ايراني بيگانه است؟ طبيعي است اگر ما بخواهيم خارج از مرزهاي فعلي ايران به يك موسيقي ديگر گوش دهيم، ابتدا همسايگان را در نظر مي گيريم كه سنخيت خوبي با فرهنگ موسيقي ما دارند. اما اين ارتباط به راحتي با موسيقي بوميان استراليا يا آمريكاي لاتين حاصل نمي شود.
سلطاني به اصالت موسيقي ايراني اشاره كرد و گفت: موسيقي دستگاهي ايران، نماينده موسيقي همه اقوام ايراني مثل ترك، لر، بلوچ، كرد و غيره است؛ نبايد به اين موسيقي چيزي از پيرامون افزود. چارچوب موسيقي گروه دستان، دستگاهي است ولي دستگاهي اجرا نمي كند. موسيقي دستگاهي يك ساختاري دارد كه شما در آن دست برده ايد. به همين دليل لحن موسيقي تان تغيير كرده است.
فرج پوري هم در پاسخ به اين حرف به تفاوت نسل امروز و ديروز اشاره كرد و گفت: معتقدم كه نسل امروز زبان ديگري مي طلبد و نمي توان عيناً  با زبان قديم وارد گفت و گو با نسل امروز شد. الان در اروپا چندين دوره از موسيقي اين سرزمين را در كنار هم مي توانيد بشنويد. يعني ايجاد بيان جديد در اجراي موسيقي معاصر، موجب حذف موسيقي ادوار گذشته نشده است. پس ما اگر سعي داريم به بيان جديدي از موسيقي ايراني برسيم، به معني آن نيست كه گذشته موسيقي خود را انكار يا حذف كنيم. بنابراين نمي توان گفت با تركيب فعلي گروه دستان، ما از اصالت هاي موسيقي ايراني دور شديم.متأسفانه در غالب صحبت ها و نوشتارهاي اهالي فرهنگ چنين القا مي شود كه موسيقي ايراني در سي چهل سال اخير در جا زده است. در حالي كه كيفيت نوازندگي اساتيد و جوانان اين مرز و بوم به مراتب از گذشته قوي تر و پر بارتر است. شما اگر تنبك نوازي سي چهل سال قبل را با الان مقايسه كنيد به راحتي متوجه اختلاف زياد دو نسل خواهيد شد. در گذشته تنبك فقط نقش يك ريتم نگهدار را در گروه ها و اركسترها ايفا مي كرد. ولي امروزه اين ساز چنان با قدرت نواخته مي شود كه گاه از سازهاي ملوديك نقش پررنگ تري به خود مي گيرد.
بزرگان ما زحمت شايسته اي كشيدند تا اين موسيقي به نسل حاضر برسد. ولي نسل جديد با اتكا به آن پشتوانه ها، خواهي نخواهي به زبان امروز سخن مي گويد و شواهد نشان مي دهد كه هيچ كم ندارد. روزگاري كل كمانچه  كش هاي ايران به تعداد انگشتان يك دست هم نبود، ولي الان در همين تهران مي توانم 50 نفر را نام ببرم كه با كيفيت و قدرت بالايي كمانچه مي نوازند.
پس از گفت وگوي دو طرفه آهنگساز آلبوم درياي بي پايان و منتقد برنامه، نوبت به پرسش هاي حاضران جلسه رسيد.نخستين پرسش به ناكوك خواني(فالش)سالار عقيلي اشاره داشت كه اين موضوع از سوي فرج پوري مردود اعلام شد و گفت: چيزي به نام فالش در اين كار ما نداريم. يعني تشخيص آن برايمان كار مشكلي نيست. البته گاهي يك ناكوكي مختصر در كار پيش مي آيد كه ما با توجه به حس و حال خوب اجرا، از اصلاح آن خودداري مي كنيم. پرسش بعدي از تفاوت اشعار شب كنسرت و نسخه منتشر شده گله داشت. فرج پوري اين تفاوت را سليقه اي عنوان كرد و گفت: در دو شب اول و دو شب پاياني كنسرت، اشعار متفاوتي خوانده شد و در نسخه ضبط شده، اشعار دو شب پاياني كنسرت را لحاظ كرديم. سومين پرسش به تركيب ثابت پنج نفره دستان اشاره داشت و اين كه چرا اين گروه افراد بيشتري بويژه از جوانان جذب نمي كند.
فرجپوري در پاسخ گفت: عمده فعاليت اين گروه مربوط به اجراهاي صحنه اي است. در نتيجه هزينه هاي سنگين بليت و هتل به ما اجازه نمي دهد تا از وجود افراد بيشتري استفاده كنيم. مگر آن كه يك پشتيبان مالي داشته باشيم. اما در كارهاي ضبطي اين محدوديت كمتر است. الان كار جديد آقاي متبسم را با حضور سه نوازنده ميهمان در تهران ضبط مي كنيم.
يكي از حاضران با خطاب قرار دادن منتقد برنامه از وي پرسيد: اين كه مي گوييد همه خوانندگان جوان از استاد شجريان تقليد مي كنند، تقصير كيست؟ و سلطاني پاسخ داد: نمي دانم، شايد به خاطر تسلط بي چون و چراي ايشان بر آواز ايراني باشد. استاد شجريان الگوي تكرار ناشدني موسيقي آوازي ما هستند و مشكل جوانان مقلد اين است كه نمي دانند، اين الگو قابل تكرار نيست.
جواد بطحايي آهنگساز، نوازنده سنتور و از حاضران ثابت و هميشگي برنامه نقد نغمه از سلطاني پرسيد: اين كه مي گوييد تغيير لحن موسيقي دستان به واسطه حضور كوبه اي هاست، آيا اگر يك تنبك نواز سنتي با ايشان همراه مي شد، باز هم لحن تغيير مي كرد؟
سلطاني در پاسخ گفت: صاحب اثر مي تواند حركات نوازندگان را كنترل بكند. ما الان در كشورمان تنبك نوازان جوان زيادي داريم كه با قدرت بالايي تنبك مي نوازند؛ ولي هيچ كدام غير ايراني نمي زنند. البته اين را هم مي دانم كه جو حاكم بر گروه دستان دموكراتيك است و كسي بر كسي رياست نمي كند. در نتيجه موسيقي ايشان به واقع حاصل همفكري آنهاست. شايد به اين دليل صاحب اثر امكان كمتري براي محدود كردن نوازندگان كوبه اي داشته است.
در پايان جلسه عليرضا جواهري نوازنده سنتور و منتقد سومين برنامه نقد نغمه در تأييد صحبت هاي سلطاني گفت: من با نظر شما موافقم كه سازهاي كوبه اي گروه دستان لحن گروه را عوض كرده اند و اين را هم اضافه كنم كه اين تغيير لحن خيلي زننده و سطحي شده است. سلطاني هم براي تكميل صحبت هاي پيشين خود افزود: شخصاً  از ساز فرج پوري و متبسم لذت مي برم. ساز بهروزي نيا هم برايم حالت خوبي دارد. از تنبك نوازي حدادي نيز خيلي خوشم مي آيد، ولي تركيب آن با سازهاي كوبه اي ديگر را نمي پسندم.
</TEXT>
</DOC>
<DOC>
<DOCID>HAM2-860213-124</DOCID>
<DOCNO>HAM2-860213-124</DOCNO>
<ORIGINALFILE>/1386/860213/world/_musicw.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
نگاه
لطفي پس از 25 سال
</TITLE>
<TEXT>
همشهري آنلاين: محمدرضا لطفي پس از 25 سال از كنسرت هاي دهه اول انقلاب؛ در روزهاي 14 تا 16 تير ماه در كاخ نياوران به صحنه خواهد رفت. محمدرضا لطفي كه يك سال و نيم قبل به ايران آمد تا در سه بخش پژوهش، آموزش و نيز اجراي كنسرت فعاليت جدي داشته باشد، پس از 25 سال از كنسرت هاي دهه اول انقلاب در روزهاي 14 تا 16 تير ماه در كاخ نياوران به صحنه خواهد رفت و به تكنوازي و بداهه نوازي با سه تار خواهد پرداخت. در اين كنسرت كه مجوز اجراي آن از پيش از عيد فراهم شده بود، محمد قوي حلم نوازنده نام آشناي تمبك و دف لطفي را در اين كنسرت همراهي خواهد كرد. قوي حلم در بسياري از كنسرت هاي لطفي در خارج از ايران وي را همراهي كرده است كه از جمله آن كنسرتي بود كه لطفي به اتفاق محمدرضا شجريان اجرا كرد كه بعدها در قالب آلبوم چشمه نوش در دستگاه راست پنجگاه انتشار عمومي پيدا كرد و از آن به عنوان يكي از قوي ترين اجراهاي بداهه نوازي تاريخ موسيقي ايران ياد مي شود كه دو چهره نامي موسيقي ايراني پس از سالها دوري با هماهنگي و همذات پنداري در اوج به اجراي برنامه پرداختند. كنسرت محمدرضا لطفي از تاريخ 14 تا 16 تير در فضاي باز مجموعه فرهنگي تاريخي كاخ نياوران برگزار خواهد شد. اين كنسرت توسط مؤسسه آواي شيدا كه خود لطفي مديريت آن را برعهده دارد، برگزار مي شود و انجمن موسيقي ايران و همچنين ماهنامه فرهنگ و آهنگ نيز در برگزاري اين رويداد همكاري خواهند داشت. مراحل پيش توليد اين اجراي زنده از زمستان گذشته آغاز شده بود و مجوز آن در اسفند سال 85 از سوي مركز موسيقي وزارت فرهنگ و ارشاد اسلامي صادر شد. لطفي در سالهاي مياني دهه هفتاد هم به ايران آمده بود كه حاصل آن انتشار همنوازي رديف در قالب آلبومي دوساعته به نام همنوازان بود. حضور مجدد لطفي به اواخر سال 84 باز مي گردد كه وي پس از راه اندازي مكتب خانه ميرزا عبدالله برخي از آثار گذشته و حال خود و نيز برخي از شاگردانش را به صورت آلبوم و سي دي به بازار موسيقي عرضه كرد.
</TEXT>
</DOC>
<DOC>
<DOCID>HAM2-860213-125</DOCID>
<DOCNO>HAM2-860213-125</DOCNO>
<ORIGINALFILE>/1386/860213/world/_mycity.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
15 ارديبهشت، روز شهر فرهنگ و ادب
شيراز؛ مرواريد شرق
بايد داشته هاي فرهنگي، هنري و تاريخي اين شهر ديرين را با طبيعت زيبايش بياميزي و به نامگذاري آن در 51 ارديبهشت ماه مهر تائيدي بزني
</TITLE>
<TEXT>


عكس: مسعود خامسي پور
شيراز، هميشه مفتون كننده بود. شايد فرزند تهمورث پادشاه سلسله پيشداديان كه در اساطير آمده است كه اولين سنگ بناي اين شهر را پي افكند(و نام خود را بر  آن گذاشت)هيچگاه تصور نمي كرد كه روزگاري نامش به واسطه مردماني كه پس از وي مي آيند شهره آفاق شود و زبانزد همه. بدون آنكه مردم بدانند كه اين نام، نام فرزند پادشاهي است كه اكنون ديگر نامي  از او بر جاي نمانده است.
عباس ثابتي راد
هنگامي كه دون گارسيا سيلوايه فيگوه رآ، نجيب زاده اسپانيولي در سال 1614 ميلادي، همزمان با دوران پادشاهي شاه عباس صفوي به دستور پادشاه كشورش فليپ سوم در راه سفرش به اصفهان از شيراز عبور مي كرد، در مقابل استقبال با شكوه حاكم فارس، روبه روي اين شهر قديمي  و پر هيمنه ايستاد و ناخودآگاه آن  را با زيبايي والنسيا و غرناطه گرانادا مقايسه كرد، شايد هنوز شكوه اساطيري تخت جمشيد را نديده بود. هنوز زيبايي باغ هاي شكوهمند اين شهر اعجاب انگيز از جلوي ديدگانش رنگ نباخته بود كه تخت جمشيد در برابر ديدگان متحيرش جان گرفت. او تخت جمشيد را با عظمت تر و با شكوه تر از اهرام مصر و معابد يونان يافت و تنها يك جمله بر زبان آورد: در اينجا هنر و عظمت به وحدتي هميشگي رسيده است. فقط همين.
شايد بتوان دليلي بر شيفتگي اين نجيب زاده اسپانيايي را در سال ها بعد جست. هنگامي كه سر ويليام جونز، مبهوت باغ هاي سرسبز شيراز شده و از شهرت شاعران آن متحير شده بود. او هر چند روزگار زيادي در شيراز نماند، اما در همان زمان اندك اقامت اش دريافت كه حافظ و سعدي تا چه اندازه در ميان مردمان شيراز و ايران نفوذ كرده اند و در همه جا اشعار اين دو شاعر خوانده مي شود. او حسرت خورد و آرزو كرد كه اي كاش ولتر يكي از بزرگترين شاعران روزگارش زبان فارسي مي دانست تا شايد به اين زبان شعر مي گفت و به قدر سعدي و حافظ نام آور و اشعارش زمزمه هر كوچه و بازار و خانه مي شد.
به جا مانده از تاريخ. شهري در دوردست تمدني باستاني. شيراز. اگرچه گرد و غبار زمان بر آن سنگيني مي كند اما شكوهي از روزگاراني دور را با خود به همراه دارد.
شكوهي كه هنوز مي توان بر آن نگاهي به عبرت انداخت. شيراز. شهري كه هر گاه زبان به شعر باز كني وصفي از آن موريانه وار تو را مي خورد. شايد داشته هاي فرهنگي، هنري و تاريخي اين شهر ديرين را با طبيعت زيبايش بياميزي، به نامگذاري آن در 15 اريبهشت ماه مهر تائيدي مي زني.
روزي كه به روز شيراز شهرت يافته و از قرار براي بزرگداشت اين شهر باستاني جشن مي گيرند و انبوهي از دوستداران فرهنگ و هنر برخاسته از آن به آنجا مي روند تا راهي نو بجويند به اين شهر در زير غبار گمنامي فرو رفته و راهي بجويند برايش در هزاره.
هفته شيراز
اگر تهران را مركز سياسي و اقتصادي ايران بناميم و قم و مشهد را بزرگترين پايگاه مذهبي و اعتقادي اين مرز و بوم و تبريز را كانون علم و صنعت و نو  آوري و اصفهان را مركز فرهنگي، به حق شيراز را بايد در ميان شهرهاي بزرگ كشور كانوني براي گردشگري و توريسم بدانيم. شهري كه به دليل سبقه تاريخي و باستاني و جلوه فرهنگي اش و طبيعت زيبا و دل انگيزش همواره مورد علاقه بسياري از جهانگردان و ايرانگردان است.
در واقع عمده درآمدهاي اين شهر نه از فعاليت هاي صنعتي و زيارتي و اقتصادي و توليدي كه از طريق صنعت گردشگري بدست مي آيد و اين صنعت در اين شهر بسيار مورد توجه مديرانش بوده است. در واقع شهر شيراز به دليل نداشتن كارخانه هاي صنعتي همواره جزء شهرهاي داراي آب و هواي پاك و مطلوب بوده و مورد علاقه بسياري از كساني كه از شهرهاي صنعتي و آلوده فراري اند مي باشد. از سويي اين شهر به دليل باغات بسيارش كه از دير باز در آن وجود داشته فضايي زيبا براي گردشگران فراهم آورده است. از اين رو مديران اين شهر براي توسعه صنعت گردشگري و فراهم آوردن زمينه اي براي درآمدزايي بيشتر و همچنين به دليل پاسداشت از ميراث ديرينيان با نامگذاري هفته اي به نام هفته شيراز و اختصاص روزي به نام شيراز سعي كردند تا زمينه اي مناسب براي شكوفايي اين صنعت از طرفي و يادآوري شكوه تاريخي آن به وجود آورند.
روز 15 ارديبهشت هر سال به نام شيراز معرفي شده است و امسال در اولين سال برگزاري آن مي توان جلوه اي اندك از آنچه اين شهر در سال هاي آينده خواهد بود را شاهد بود. در واقع دست اندركاران اجرايي اين شهر، برگزاري هفته شيراز را موقعيت مناسبي مي دانند تا در اين قالب علاوه بر فراهم آوردن بستر اقتصادي مناسب و ايجاد درآمد براي اين شهر، موقعيت ها و توانمندي هاي موجود در اين سرزمين را به عنوان كانون تمدن ايران زمين و پايتخت، قطب و مركز فرهنگي كشور بيشتر معرفي كنند.
براي همين شهرداري شيراز با تهيه برنامه هايي متنوع و دعوت از سفيران 70 كشور جهان براي حضور در هفته شيراز، به معرفي ابعاد مختلف شايستگي هاي واقعي و موجود شيراز به عنوان مركز بزرگ ادبي، فرهنگي، تاريخي پرداخته تا جايگاه اين شهر و همچنين تمدن چند هزار ساله اين سرزمين بيشتر خود را نمايان سازد.
شيراز شهري در دل تاريخ
شيراز با داشتن بيش از 400 خانه ميراثي و ارزشمند و محوطه اي تاريخي بي نظير اگرچه هم اكنون با معضلي به نام بافت فرسوده در دل خود روبه روست اما شايد توجه به پتانسيل هاي موجود اين آثار و ابنيه بتواند راهي براي برون رفت اين شهر تاريخي فراهم كند. مسئولان اجرايي مديريت شهري شيراز با سرمايه گذاري بيش از 50 ميليارد توماني براي پروژه مجتمع تجاري، فرهنگي و ورزشي بين الحرمين در حاشيه حرم مطهر حضرت احمدبن موسي شاهچراغ(ع)را نقطه آغازي بر حركت بزرگي مي دانند كه بايد در اين منطقه براي بهره مندي مناسب از بافت قديم شيراز صورت گيرد. مطالعات ايجاد يك شهرك توريستي در بافت قديمي  شيراز انجام شده كه در صورت مهيا شدن مراحل اجرايي آن ِ، مي توان اميدوار بود كه در اين شهر و در كنار مهد تمدني باستاني منطقه بزرگ توريستي به بار نشيند. اين منطقه كه به عنوان پايتخت باستاني ايران شهرت دارد از جمله شهرهايي است كه به دليل داشتن بافت فرسوده به مساحت 370 هكتار اگرچه با مشكلات مختلفي روبه روست اما وجود طرح ها و برنامه هاي بزرگ آينده اي شكوهمند را پيش رو دارد.
وجود آثار تاريخي فراوان از جمله آرامگاه شاعراني بزرگ از جمله سعدي، حافظ، خواجو و.. وجود مجموعه كريمخاني در وسط شهر، مسجد جامع عتيق با معماري منحصر به فرد، خانه زينت الملك و بسياري از آثار تاريخي ملي در حاشيه اين شهر از جمله تخت جمشيد، پاسارگاد و.... مي تواند اين شهر را به جايگاهي ويژه برساند و موجب شود تا شيراز هر چه زودتر در زمره شهرهايي باشد كه پيشگام صنعت گردشگري است. شايد اولين گام در اين راه برگزاري هفته شيراز براي نخستين بار در اين شهر است كه به نوعي طلايه دار آغاز دوباره شكوه تمدني است بازيافته. تمدني كه هيچ تهاجمي نتوانست نابودش كند.
گامي به جلو
روز شيراز، روز بهره گيري و شناخت بيشتر ارزش هاي فرهنگي و معنوي شيراز است. روزي است كه در آن دستاوردهاي فرهنگي، هنري، ادبي و تاريخي اين شهر به همراه مجموعه اي از تاريخ نهفته در آن را اگر با زيبايي هاي طبيعي باغ هايش در هم بياميزيم، در نامگذاري روز 15 ارديبهشت به نام روز شيراز و گراميداشت هفته اين شهر اغراق نكرده اي. در اين هفته فعاليت هاي مختلفي براي شكوه اين شهر باستاني به همت مديرانش تدارك ديده شده است. برنامه هايي كه علاوه بر زمينه اي براي گسترش گردشگري در اين شهر به نوعي معرفي سال ها تاريخ آن نيز است. توجه به مسائل بومي  و آداب رسوم، توجه به شاعران و بزرگاني كه در اين شهر آرميده اند، گراميداشت مرداني كه در سال هاي تهاجم و يورش در برابر دشمنان ايستادگي كرده اند، برگزاري مراسم و همايش ها و همچنين برگزاري همايش شكوه تمدن پارسي در تخت جمشيد نمونه اي است كه شيراز را مي تواند در سال هاي آينده به شهري با فرهنگي بزرگ و مقصدي براي گردشگري تبديل كند. واقعيت اين است كه شيراز به واسطه فرهنگ ديرپا و پيشينه اش مي تواند هر ساله با برپايي اين مراسم و تداوم اين مسير خيلي زود از شهرهايي چون قونيه كه وجهه اي تنها فرهنگي دارند، سبقت گيرد و با تكيه بر فرهنگ غني مردمان خود به شهري آرماني براي گردشگران فرهنگي تبديل شود. مقصدي رويايي براي تمام كساني كه به تاريخ و فرهنگ ملل علاقه مندند و به اين منظور هر ساله در بسياري از كشور هاي جهان گردش مي كنند.
كسي چه مي داند. شايد روزگاري كه دن گارسيا سيلوايه فيگوه رآ، نجيب زاده اسپانيايي اين شهر آرميده در دشت مركزي ايران را از نظر گذراند و به ديده حيرت به آن نگريست، شكوه اساطيري اين سرزمين چنان او را تسخير كرد كه آن را زيباتر از شهرهاي مورد علاقه اش ديد و به آن لقب مرواريد ايران را داد. مرواريدي كه هم اينك به سهم خواهي خود از صنعت گردشگري برخاسته است و سر آن دارد تا به كانوني بزرگ در عرصه گردشگري منطقه تبديل شود و همچنان باغ هاي شكوهمندش را داشته باشد و كانوني باشد پر رمز و راز براي دوستدارانش. كانوني كه در گذشته آنگونه بود. يعني شهر راز. شهر انگور هاي تازه. شهري با وصف بي مثال. شيراز.
</TEXT>
</DOC>
<DOC>
<DOCID>HAM2-860213-126</DOCID>
<DOCNO>HAM2-860213-126</DOCNO>
<ORIGINALFILE>/1386/860213/world/_mycity.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
نگاه
يك  رويا، يك  دنيا
</TITLE>
<TEXT>


مريم  السادات محمدي
هميشه اين شانس وجود ندارد كه يك مدل در حال ساخت را از نزديك مشاهده كنيد. بازي هاي المپيك اغلب تسريع كننده تغييراتي است كه شايد در حال حاضر محسوس نباشد، اما يك دهه بعد اثر آن به وضوح قابل مشاهده خواهد بود. 462روز. مسئولان كشور چين در حالي كه تا شروع مسابقات المپيك پكن وقت چنداني ندارند، بايد به اهداف مورد نظر خود دست يابند. برنامه هايي كه مي تواند براي هفت ميليون توريستي كه بر اساس پيش بيني ها وارد پكن مي شوند جذاب باشد و به ياد ماندني.
پكن پايتخت كشور چين سال آينده ميلادي ميزباني اين مسابقات را برعهده خواهد داشت. مسابقاتي كه علاوه بر توريست هاي ورزشي، انبوهي از سرمايه گذاران و شركت هاي بزرگ را به پكن خواهد كشاند و موجب مي شود اين شهر دچار يك تحول جدي در تمام زمينه ها شود.ژاك روگ- رئيس بلژيكي كميته بين المللي المپيك(ioc)- معتقد است: برگزاري بازي هاي سال آينده المپيك در چين كمك خواهد كرد تا تغييراتي اساسي به لحاظ امور مختلف در اين كشور به وجود آيد.
كشور چين يك دهه پس از ميزباني بيست وهشتمين دوره بازي هاي المپيك 2008 پكن دچار تغيير و تحولات اساسي خواهد شد. او معتقد است كه چيزهاي زيادي است كه مي توان از پكن آموخت.چين براي آنكه بتواند بازي هاي المپيك را به بهترين شيوه برگزار كند و براي كساني كه به اين كشور براي ديدن بازي ها سفر مي كنند امكاناتي مناسب فراهم آورد، كميسيون بين المللي المپيك هاي ويژه بازي هاي پارالمپيك را براي كم توانان جسمي جهان ايجاد كرده است. از قرار بازي هاي اين  دوره پارالمپيك در شانگهاي برگزار خواهد شد.
در هر دوره از بازي هاي المپيك، مسئله ترافيك يكي ازدغدغه هاي برگزاركنندگان بوده است، اما اجراي تدابير كميته تشكيلاتي بازي هاي المپيك پكن، از حجم ترافيك سنگين و رو به افزايش شهر پكن خواهد كاست. اين كميته طرح هاي مختلفي را آماده كرده   كه اجراي آنها تاثير مثبتي بر بهبود محيط زيست و كيفيت هوا خواهد گذاشت. بسياري از كارخانه هاي آلاينده از پكن خارج شده و در سال آينده مقررات جدي تري به منظور كاهش دود خودروها نيز تنظيم خواهد شد. در زمان برگزاري بازي هاي المپيك در سال2008 كيفيت هواي پكن به وضعي خواهد رسيد كه  ورزشكاران خواهند توانست بالاترين سطح توانايي خود را به نمايش بگذارند.
مرمت 34 ميدان، ساخت تاسيسات بي مانع و اداره محيط به سرعت در حال اجرا است و پيش بيني مي شود كه تا پيش از پايان ماه ژوئن امسال به انجام برسد.
اجراي ماكت هاي المپيك2008 توسط هنرمند ايراني، طرح ها و اجراي ماكت هاي جمشيد مراديان را پذيرفت. اين مجسمه ساز ايراني طراحي و ساخت ماكت هاي اين رويداد ورزشي را انجام خواهد داد.
سمبل بازي هاي المپيك 2008 پكن يا همان بيجينگ از 5 عروسك تشكيل شده كه به نام فووا(fuwa)معروف شده؛ خوشبختي، موفقيت، طول عمر، شادماني و سلامتي 5 حلقه المپيك و 5 شانس كه همگي در چين زندگي مي كنند. ماهي، پاندا، بز كوهي تبتي و پرستو هر كدام نمادي از عناصر اصلي طبيعت يعني دريا، جنگل، آتش، زمين و آسمان هستند. جالب اينكه در اين 5 حلقه اثري از اژدهاي معروف چين نيست.
امكانات مطلوب براي مسافران خارجي
پيش بيني مي شود در طول برگزاري مسابقات المپيك، بيش از 7 ميليون بليت به فروش برسد كه از اين شمار، 75 درصد در داخل چين و بقيه در خارج از اين كشور به فروش خواهد رسيد. بليت ها با تكنولوژي پيشرفته توليد خواهند شد كه باعث بالا رفتن هزينه جعل آنها مي شود. كميته تشكيلاتي المپيك پكن نوامبر سال گذشته قيمت بليت ها را كه با سطح درآمد مردم همخواني دارد، اعلام كرده بود. از تمام بليت ها كه به فروش مي رسد، 58 در صد با قيمت معادل يا كمتر از 100 يوان(هر يوان 150تومان)فروخته خواهد شد. همچنين، براي اينكه دانش آموزان نيز بتوانند رقابت هاي المپيك را تماشا كنند، بليت هايي كمتر از 10يوان نيز در نظر گرفته شده است.
موضوع اصلي مشعل بازي هاي المپيك پكن سفر هماهنگ و شعار آن نور و شور و شوق و انتقال رؤيا است. پنج شنبه 26 آوريل، كميته تشكيلاتي بازي هاي المپيك پكن در پكن برنامه انتقال شمع بازي هاي المپيك سال 2008 پكن را اعلام كرد. طبق برنامه، مشعل ياد شده از 31 مارس سال 2008 از پكن حركت داده مي شود و از 22 شهر خارجي و 113 شهر و منطقه داخلي عبور مي كند تا شب گشايش بازي هاي المپيك يعني در 8 اوت سال،2008 به ميدان اصلي آيين گشايش بازي هاي المپيك پكن منتقل شود. انتقال اين مشعل در مساحت 137 هزار كيلومتر، 130 روز به طول خواهد انجاميد. قابل ذكر اينكه مشعل در مسير برون مرزي راه ابريشم، مسير مهم تجاري چين باستان و 11شهر در مسير جاده ابريشم باستاني را طي خواهد كرد. عبور مشعل  از جاده  تاريخي  ابريشم،  نمادي  از تاريخ  كهن  چين  با ديگر كشورهاست .  مشعل در ماه مه سال 2008 كه براي صعود مناسب است، به قله جومولانما در اورست خواهد رسيد. اين نخستين مقصد آتش بازي هاي المپيك در بالاترين نقطه جهان خواهد بود. مشعل  بازي  هاي  المپيك   2008  پكن  روز  31 مارس  سال  آينده  ميلادي  روشن  خواهد شد. حمل  مشعل  در طولاني ترين  مسير و بلندترين  ارتفاع  و با بيشترين  نفرات  از ويژگي  هاي  المپيك  2008  پكن  است.
</TEXT>
</DOC>
<DOC>
<DOCID>HAM2-860213-127</DOCID>
<DOCNO>HAM2-860213-127</DOCNO>
<ORIGINALFILE>/1386/860213/world/_mycity.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
نيم نگاه
جذب گردشگران ژاپني به ايران
</TITLE>
<TEXT>


امسال تنها در فروردين ماه 626 مورد ويزا جهت ورود گردشگران ژاپني به ايران صادر شده كه نسبت به سال گذشته 21 درصد رشد داشته است.
معاون گردشگري سازمان ميراث فرهنگي، صنايع دستي و گردشگري با بيان اين مطلب كه اين رشد به صورت صعودي روند خود را حفظ خواهد نمود، دليل آن را فعاليت هاي صورت گرفته توسط بخش هاي مختلف از جمله معاونت گردشگري سازمان ميراث فرهنگي، صنايع دستي و گردشگري، وزارت امور خارجه، سفارت جمهوري اسلامي ايران در توكيو عنوان نمود و افزود: در سال 85 نمايشگاه شكوه پرشيا در سه شهر بزرگ برگزار گرديد كه تا تابستان 86 در 2 شهر ديگر ژاپن نيز برگزار خواهد شد.
وي برگزاري نمايشگاه هاي عكس ، سفال ايران، كتاب، خوش نويسي خط ايراني، مينياتور(استاد فرشچيان و آقاي خزايي)، فرش و نمايشگاه جاده ابريشم را در كنار حضور فعال معاونت گردشگري سازمان در نمايشگاه بين المللي جاتا و بسياري فعاليت هاي فرهنگي- هنري ديگر را از عمده دلايل اشتياق ژاپني ها براي سفر به ايران عنوان كرد.
معاون گردشگري سازمان ميراث فرهنگي، صنايع دستي و گردشگري با اشاره به نزديك بودن تعطيلات golden week در ژاپن از اواسط ارديبهشت ماه گفت: با توجه به جاذبه هاي متعدد گردشگري ايران و كم بودن هزينه سفر به ايران در اين ايام حضور گسترده گردشگران ژاپني را در ايران پيش بيني مي كنيم.
وي توزيع گسترده و هدفمند اقلام فرهنگي، تبليغاتي در ژاپن در كنار تعامل سازنده با بخش هاي فعال اين كشور در صنعت گردشگري را از برنامه هاي ويژه معاونت گردشگري سازمان ميراث فرهنگي، صنايع دستي و گردشگري عنوان نمود.
</TEXT>
</DOC>
<DOC>
<DOCID>HAM2-860213-128</DOCID>
<DOCNO>HAM2-860213-128</DOCNO>
<ORIGINALFILE>/1386/860213/world/_sciew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
خون، براي روز مبادا
</TITLE>
<TEXT>


اگر خون بند ناف شرايط لازم براي پيوند را نداشته باشد توسط محققان در زمينه هاي جديد تر و موثرتر پزشكي استفاده مي شود
سمپوزيوم يك روزه سلول هاي بند ناف، پتانسيل ها و چشم انداز به همت پژوهشكده رويان جهاد دانشگاهي امروز برگزار مي شود. ذخيره سازي خون بند ناف، روشي است كه امكان آن در كشور ما هم فراهم شده و با آن مي توان پيوند مغز استخوان را به سهولت انجام داد.
آيا تا به حال فكر مي كرديد خون بند ناف فرزند شما به يك بيمار سرطاني و يا يك بيمار با ديگر بيماريهاي خوني اميد زندگي دوباره بدهد؟ هر ساله صدها بيمار با بيماري هاي تهديد كننده حيات تشخيص داده مي شوند كه با بازسازي سيستم خونساز بدن با انجام پيوند مغز استخوان درمان مي شوند. در اين روش درمان سلولهاي خونساز بايد از يك دهنده مناسب به بيمار تزريق شود. سلولهاي خونساز درمان كننده اين بيماري ها مي توانند از مغز استخوان يا خون محيطي يا خون بند ناف گرفته شوند، ولي گرفتن سلول از مغز استخوان يك روش تهاجمي براي دهنده است كه بايد طي بي هوشي عمومي انجام شود. از طرفي نزديك به 75 درصد بيماران، دهنده مناسب را نمي توانند بيابند. اينجاست كه خون بند ناف فرزند شما به عنوان يك منبع غني از سلولهاي خوني مي تواند اميدبخش درمان اين بيماران باشد.
دكتر فاطمه فردوسي
در پيوندهاي مغز استخوان هر چه شباهت بافتي بين سلولهاي خونساز فرد دهنده با بيمار بيشتر باشد احتمال پس زدن پيوند كمتر مي شود. در نتيجه براي پيدا كردن يك دهنده مناسب و مطابق براي بيمار بايد ابتدا در بين افراد خانواده بيمار و سپس افراد هم نژاد و هم قوميت بايد جستجو كرد. براي مثال پيدا كردن سلولهاي خونساز مناسب و مطابق براي يك بيمار ايراني در ميان نژادهاي آسيايي نسبت به پيدا كردن يك دهنده مناسب در بين نژادهاي اروپايي راحت تر و بيشتر به نفع بيمار است. با وجود 25درصد احتمال پيدا كردن دهنده مناسب در ميان افراد خانواده، نياز به وجود طيف وسيعي از دهنده ها هست تا بتوان از بين آنها دهنده مناسب را براي يك بيمار پيدا كرد. همين امر منجر به تاسيس بانكهاي خون بند ناف گرديد كه مادران با ردار با مراجعه به اين مكانها تقاضاي نگهداري خون بندناف فرزند خود را مي كنند.
مزاياي اهداي خون بند ناف
- اهداي خون بند ناف از لحاظ طبي بي خطر است. خون بند ناف بعد از اينكه نوزاد متولد شد از خون بند ناف جمع آوري مي شود.
- اهدا هيچ تغييري در پروسه تولد ايجاد نمي كند.
- بند ناف و جفت معمولا بعد از تولد نوزاد دور انداخته مي شوند.
- اهدا خون بند ناف كاملا داوطلبانه است و اطلاعات آن به طور كاملا محرمانه نگهداري مي شود.
چگونه خون بند ناف فرزند خود را اهدا كنيم؟
خون بند ناف و جفت منحصر به فرد است زيرا تعداد زيادي از سلولهاي خونساز را در خود دارد. سلولهاي خونساز بند ناف به كمك روشهاي تحقيقاتي به عنوان سلولهاي جديد براي درمان بيماران مبتلا به بيماريهاي تهديد كننده حيات استفاده مي شوند. هر زني كه حداقل 18 سال و در بعضي مناطق حداقل 16 سال را داشته باشد و داراي سلامت كامل و شرايط بهداشتي خوب باشد و در مكاني زندگي كند كه بانك خون بند ناف در دسترس است قادر خواهد بود كه خون بند ناف فرزندش را اهدا كند. شما معمولا اين مراحل را قبل از تولد نوزادتان انجام مي دهيد.
بعد از تولد نوزاد خون بند ناف جمع آوري مي شود و خون بند ناف اهدا شده فريز شده و در بانك خون بند ناف براي استفاده آينده جمع آوري مي شود. پزشكان سرتاسر دنيا با جستجو در سايت اينترنتي بانك خون بند ناف، واحدهاي خون بند ناف مطابق با بيمارشان را مي يابند و اين نمونه به بيمار پيوند زده مي شود.
اهداي خون بند ناف از اهدا شخصي خون بند ناف متفاوت است.
- وقتي شما خون بند ناف فرزند خودتان را اهدا مي كنيد براي هر بيماري خون بند ناف فرزند شما در دسترس مي باشد.
- اگر اين خون شرايط لازم براي پيوند را نداشته باشد ممكن است توسط محققان در زمينه هاي تحقيقات و براي استفاده هاي جديد و موثرتر پزشكي استفاده شود.
اهداي خون بند ناف كاملا داوطلبانه است و بانكهاي خون بند ناف عمومي هزينه مراحل آماده سازي و نگهداري خون بند ناف فرزند شما را مي پردازند.
همچنين بانكهاي خون بند ناف خصوصي وجود دارند كه خون بند ناف فرزند شما را براي استفاده خصوصي و شخصي خانواده شما نگهداري مي كنند. اگر شما انتخاب كنيد كه خون بند ناف فرزندتان براي استفاده افراد خانواده تان باشد بانكهاي خون بند ناف خصوصي ممكن است هزينه اي را بابت اين خدمات از شما مطالبه كنند. پس قبل از اينكه تصميم به نگهداري خون بند ناف فرزند خود داشته باشيد در مورد چگونگي نگهداري آن كمي بيشتر فكر كنيد.
مراحل اهداي خون بند ناف
وقتي يك مادر تصميم گرفت كه خون بند ناف فرزندش را اهدا كند بايد:
1 - يك بانك خون بند ناف در كشور خود بيابد.
2 - بانك خون بند ناف از مادر مي خواهد تا فرم رضايتنامه و پرسشنامه سابقه پزشكي خانوادگي را پر كند و يك نمونه كوچك خون از مادر گرفته مي شود و سپس خون بند ناف بعد از تولد نوزاد جمع آوري مي شود.
3 - پزشكان در سايت اينترنتي بانك خون بند ناف واحدهاي خون بند ناف را براي يافتن دهنده مناسب جستجو مي كنند در صورتيكه واحد خون بند ناف مناسب انتخاب شد اين واحد به بيمار پيوند مي شود.
جمع آوري خون بند ناف
جمع آوري خون بند ناف مادر يا جنين را با هيچ خطري روبرو نمي كند. خون بند ناف بعد از تولد جمع مي شود اين خوني است كه در حالت عادي دور ريخته مي شود خون بند ناف فقط با امضاء رضايتنامه توسط مادر جمع آوري مي شود در صورتيكه هر نوع عارضه اي در خلال زايمان رخ دهد پروسه جمع آوري انجام نمي شود. بعد از تولد نوزاد، ارتباط بين نوزاد و جفت بريده مي شود و سپس يك پرستار ماهر خون را از بند ناف و جفت مي كشد. روشهاي جمع آوري در بيمارستانهاي مختلف متفاوت است. خون معمولا با استفاده از يك سوزن به داخل كيف خون كشيده مي شود. مرحله جمع آوري معمولا 10 دقيقه يا كمتر طول مي كشد.
مقدار خون جمع آوري شده به طور متوسط تقريبا 3 تا 5 اونس مايع از خون بند ناف مي باشد اگر ميزان خون جمع آوري شده خيلي كم باشد سلولهاي خونساز به اندازه كافي براي پيوند وجود ندارند و اين واحد خون بند ناف ذخيره نخواهد شد. واحدهاي خون بند ناف كه معيارهاي لازم براي پيوند را ندارند ممكن است به وسيله محققان براي تحقيقات و استفاده هاي پزشكي موثر و جديد براي سلولهاي خون بند ناف استفاده شود.
ذخيره واحد خون بند ناف
خون بند ناف جمع آوري شده به آزمايشگاه فرستاده مي شود، جايي كه آزمايش مي شود و مراحل ديگر آن انجام مي شود.
1 - خون اهدا شده بايد براي بررسي از نظر علائم عفونت يا ديگر مشكلات ممكن آزمايش شود.
2 - خون براي تعيين آنتي ژنهاي روي بافتها آزمايش مي شود و در سايت اينترنتي در قسمت ثبت نام دهنده ها با كد مخصوص دهنده ثبت مي شود.
3 - اغلب گلبولهاي قرمز خون و پلاسما كه براي پيوند مورد نياز نيستند جدا مي شوند تا حجم ذخيره كمتري را در بر بگيرد.
اگر واحدهاي خون بند ناف استانداردهاي لازم را داشته باشد در يك كيف پلاستيكي در يك فريزر نيتروژني مايع نگهداري مي شود. اين خون براي مدت طولاني مي تواند نگهداري شود. مطالعات استفاده بهينه تا 10 سال پس از ذخيره اين واحدهاي خون بند ناف را نشان داده اند و مطالعات هنوز براي تعيين اين مدت زمان ادامه دارد.
بانك خون بند ناف هميشه قبل از ذخيره خون بند ناف رضايتنامه كتبي از مادر مي گيرد. از مادر خواسته مي شود تا نمونه خوني را به بانك خون بدهد تا آزمايش هاي بيماري هاي عفوني بر روي آن انجام شود و همچنين فرم تاريخچه پزشكي را پر كند. تمام اطلاعات مادر و جنين به طور محرمانه در بانك خون بند ناف نگهداري مي شوند. در صورتيكه تستهايي كه در نمونه خون مادر انجام مي شود كه نتايج آن براي سلامتي مادر و فرزندش مهم است به مادر اطلاع داده مي شود.
توصيه ها
دستور العمل هايي براي حمايت از سلامتي گيرندگان اين سلولهاي خون بند ناف براي اهدا كنندگان در نظر گرفته شده است:
1 - سن: دهنده معمولا بايد 18 سال و بالاتر را داشته باشد. بعضي از بانكهاي خون بند ناف اهدا از زنان 16 سال به بالا را هم مي پذيرند.
2 - كانسر: به جز زناني كه مبتلا به سرطان پوستي موضعي و سرطان گردن رحم در جا مي باشند بقيه خانمهاي مبتلا به انواع سرطانها شرايط اهداي خون بند ناف فرزندشان را ندارند.
3 -ديابت: خانم مبتلا به ديابت نمي تواند دهنده باشد ولي ديابت حاملگي ممانعتي از اهدا خون بند ناف نيست.
4 - هپاتيت: بيمار مبتلا به هپاتيت bو c نمي تواند دهنده باشد و سابقه انواع هپاتيتها توسط بانك خون بند ناف ارزيابي مي شود.
5 - مالاريا: در صورتي كه بيش از 3 سال فاصله از ابتلا به مالاريا تا اهداي خون باشد اهداي خون قابل قبول است و اگر دهنده يك دوره كامل از داروهاي ضد مالاريا را بيش از 6 ماه قبل تمام كرده است مي تواند دهنده باشد.
6 - پيوند ارگان يا بافت: گيرندگان قلب،ريه، كليه و مغز استخوان يا ديگر ارگانها يا بافتها نمي توانند دهنده باشند.
7 - ايدز: اگر خانمي ايدز دارد و يا در معرض خطر براي ابتلا به ايدز مي باشد نمي تواند دهنده خون بند ناف باشد.
8 - بيماريهاي منتقله از راه جنسي: هر تاريخچه از سابقه بيماريهاي جنسي بايد توسط بانك خون بند ناف ارزيابي شود.
9 - تاتو و يا خراشهاي پوستي و بدني: در صورتيكه تاتو مادر در 12 ماه اخير انجام شده باشد نمي تواند دهنده باشد. سوراخ كردن گوش و خراش هاي پوستي و بدن بايد توسط بانك خون بند ناف ارزيابي شوند.
كليه اطلاعات مربوط به مادر و نوزاد به صورت محرمانه در بانك خون بند ناف نگهداري مي شود.
</TEXT>
</DOC>
<DOC>
<DOCID>HAM2-860213-129</DOCID>
<DOCNO>HAM2-860213-129</DOCNO>
<ORIGINALFILE>/1386/860213/world/_sciew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
تغذيه و پرفشاري خون
</TITLE>
<TEXT>


دكتر سيد مرتضي صفوي
گردش خون باعث مي شود سلول ها همواره مواد مغذي و اكسيژن دريافت نمايند. عمل پمپ كردن قلب بايد فشار كافي ايجاد كند، تا خون موجود در سرخرگ هاي اصلي را به سرخرگ هاي كوچك تر و سرانجام به مويرگ هاي باريك وارد كند.تصلب شرايين باعث باريك و سفت شدن سرخرگ ها و در نتيجه باعث افزايش فشار خون مي شود.
بسته به تقاضاي بدن، قلب، جريان خون را در شريان ها بالا و پايين مي برد. ورزش، تشويش و اضطراب مي تواند منجر به افزايش موقتي فشار خون شود. افراد سالم در سنين بين 30-20 سالگي فشار خون 80/120 ميلي متر جيوه دارند. تقريباً  15 درصد افراد هميشه فشار خون بالا دارند و تنها در 5 درصد افراد مبتلا به پرفشاري خون، اين امر ناشي از اختلالاتي مانند بيماري كليوي، اختلالات هورموني يا حاملگي مي باشد. بيشتر موارد فشار خون بالا از نوع اوليه يا علت ناشناخته است.70درصد افراد مبتلا به فشار خون بالا، زمينه خانوادگي دارند.فشار خون بالا در دراز مدت مي تواند، باعث آسيب هاي سخت يا مزمن به قسمت هاي مختلف بدن وارد نمايد. در مغز اين امر مي تواند باعث خونريزي رگ هاي خوني و نهايتاً منجر به سكته مغزي شود و در كليه ها مي تواند با  آسيب  به عروق كليوي موجب نقص كار كليه ها شود.
فشار خون بسيار بالا(فشار خون اورژانسي)ممكن است موجب سردرد، تهوع و استفراغ، تشنج، مشكلات بينايي و علائم ديگر شود.پرفشاري خون در چشم مي تواند به رگ هاي چشم آسيب زده و در بينايي چشم ها اختلال ايجاد كند.پرفشاري خون عللي ارثي محيطي دارد و توصيه مي شود از اوايل عمر با اصلاح شيوه زندگي و پيروي از رژيم غذايي سالم و فعاليت جسمي مداوم در جهت پيشگيري از آن اقدام كرد و تأكيد مي شود فشار خون همه افراد از 3 سالگي به بعد به طور دوره اي اندازه گيري شود. حتي پرفشاري خون خفيف نيز مي تواند پرعارضه باشد.
پيشگيري و كنترل آن باعث سلامتي و زندگي طولاني تر با كيفيت بهتر مي شود.بيشتر مردم از ميان عوامل غذايي مرتبط با فشار خون، نمك را مي شناسند، در حالي كه هر چند فشار خون بيش از نيمي از افراد به نمك حساس است، عوامل ديگري نيز در اين امر دخيل مي باشند كه عبارتند از:
1 - كنترل وزن:
چربي اضافي ذخيره شده در بدن بويژه چربي ناحيه شكمي مي تواند باعث افزايش فشار خون شده و در نتيجه خطر بروز حمله قلبي و مغزي را افزايش دهد. كاهش وزن به تنهايي يكي از مؤثرترين درمان هاي غيردارويي براي مبتلايان به پرفشاري خون مي باشد.فعاليت فيزيكي نيز مي تواند به طور غيرمستقيم به پيشگيري از فشار خون بالا كمك كند، فعاليت هاي هوازي مانند ورزش و فعاليت هايي كه زمان انجام آنها نسبتاً  طولاني تر مي  باشد و با شدت متوسط انجام مي شوند از طريق كنترل وزن باعث كاهش فشار خون مي شوند. فعاليت هوازي استقامتي مانند پياده روي تند روزمره مي تواند به چندين روش باعث تضمين سلامت قلب و عروق شود. چنين فعاليت هايي قلب و رگ هاي خوني را تقويت كرده، بافت چربي بدن را به بافت عضلاتي تغيير داده، حجم اكسيژن انتقال يافته از قلب به بافت ها در هر ضربه را افزايش و ظرفيت كار قلب را كاهش مي دهد و همچنين وضعيت هورموني بدن را به نحوي تغيير مي دهد كه باعث كاهش فشار خون مي شود و مايعات بدن را دوباره پخش كرده و باعث تسهيل انتقال خون در سرخرگ هاي محيطي مي شود.
2 -كاهش مصرف نمك(سديم):
نمك در افزايش فشار خون بسياري از افراد تأثير دارد. تحقيقات انجام شده روي جمعيت هاي مختلف نشان مي دهد كه مصرف زياد سديم باعث افزايش فشار خون مي شود. بنابراين نمك(كلريد سديم)نسبت به سديم يا كلرايد به تنهايي يا در تركيب با ساير يون ها، اثرات بيشتري بر فشار خون دارد. به علاوه از آنجا كه بيشتر سديم غذا از نمك است، رژيم غذايي كه مصرف يكي را محدود كند، خواه ناخواه مصرف ديگري را نيز محدود نموده است.
3 - افزايش مصرف پتاسيم:
در افراد مبتلا به فشار خون بالا،مصرف مقادير كافي موادغذايي حاوي پتاسيم از حملات مغزي جلوگيري مي كند. در حين فرآوري مواد غذايي در كارخانه هاي صنايع عذايي، غذا چند مرحله را طي مي كند و در طي اين پروسه ها به تدريج پتاسيم خود را از دست داده و نمك به آن افزوده مي شود. در نتيجه نسبت پتاسيم به سديم آن به شدت كاهش مي يابد.
بعضي داروهاي افزايش دهنده ادرار كه در درمان فشار خون بالا به كار مي روند، باعث دفع پتاسيم مي شوند افرادي كه از اين قبيل داروها استفاده مي كنند بايد در مصرف مواد غذايي حاوي پتاسيم در رژيم غذايي روزانه خود دقت كنند.منيزيوم نيز يك عنصر مهم در جلوگيري از انقباض عضلات صاف رگ ها به شمار مي رود. از اين رو به عنوان گشاد كننده عروق مي تواند در تنظيم فشار خون ايفاي نقش كند. دريافت مقادير مناسبي منيزيوم از طريق منابع غذايي مثل سبزيجات با برگ سبز تيره، مغزها، حبوبات، نان و غلات سبوس دار و غذاهاي دريايي توصيه مي شود.
4 - كاهش ميزان مصرف چربي:
تأثير چربي در تصلب شرائين نشان داده شده است. اما اثرات مستقيم چربي بر فشار خون هنوز قطعي نيست. در بيشتر موارد يك رژيم غذايي با چربي محدود مي تواند براي پيشگيري و كنترل پرفشاري خون مناسب باشد.
مديركل دفتر بهبود تغذيه جامعه معاونت سلامت وزارت بهداشت، درمان و آموزش پزشكي
</TEXT>
</DOC>
<DOC>
<DOCID>HAM2-860213-130</DOCID>
<DOCNO>HAM2-860213-130</DOCNO>
<ORIGINALFILE>/1386/860213/world/_sciew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
جهان سلامت
دردسرهاي بلوغ
</TITLE>
<TEXT>


سميه شرافتي
امروزه  شيوع  رفتارهاي  پرخطر جوانان  به  يكي  از مهمترين  و گسترده ترين  دل نگراني هاي  جوامع  بشري  تبديل  شده  و عليرغم  فعاليت هاي  سه  دهه  گذشته ، رفتارهاي  پرخطر در سطح  جهان  داراي  رشدي  تصاعدي  بوده  است . علت  اين  رشد شايد اين  است  كه  هنوز كشورهاي جهان  به  اين  نتيجه  نرسيده اند كه  بايد انرژي  بي پايان  جوانان  را درك  كنند و به  خلق  فرصت هاي  واقعي  براي  آنها بپردازند.
رفتارهاي پرخطر بخشي جدا نشدني از زندگي نوجوانان هستند. دانشمندان بر اين باورند كه رفتارهاي پرخطر در نوجوانان مي تواند مسير رشد و نمو آنها را در نوجواني به سمت اختلالات رفتاري و سوء مصرف مواد منحرف كند.
با اين حال دكتر لارنس استين برگ از دانشگاه تمپل فيلادلفيا در تحقيقات خود در رابطه با ارتباط مغز و رفتار افراد به اين نتيجه رسيده كه شبكه مسئول براي كنترل رفتارهاي افراد تا زمان بزرگسالي به رشد كامل نمي رسد.
اين در حالي است كه بخشي از مغز در جستجوي پاداشهاي اجتماعي و احساسي و مسئول رفتارهاي خارج از كنترل است. در نتيجه تلاشها براي آموزش كودكان در رابطه با عوارض رفتارهاي پرخطرشان ممكن نيست نتيجه بخش باشد.
نوجواناني كه تخليه هيجاني دارند ممكن است مسير تكاملي شان را به طريقي كه احتمال مشكلات سلامت روان را در بزرگسالي افزايش دهد، تغيير دهند.
همچنين برخي كودكان يك الگوي شخصيتي تكانشي را به ارث مي برند و در نتيجه اغلب از پيامدهاي طولاني مدت رفتارشان غفلت مي كنند اين به نوبه خود باعث مي شود آنها هم در نوجواني و هم در بزرگسالي مشكل داشته باشند.
به عقيده اين متخصص بهترين روش براي كمك كردن به نوجوانان براي امنيت آنها كنترل موقعيت هايي است كه شرايط را براي خطر كردن كودكان فراهم مي كند.
براي اين كار مي توان اجراي قوانين محدوديت براي فروش مشروبات الكلي، افزايش امكانات بهداشت روان و كنترل مواليد، بالا بردن سن رانندگي و سختگيري والدين را اجرا كرد. به عقيده اين متخصص افراد در سن بلوغ هنوز نياز زيادي به كنترل و حمايت والدين خود دارند و اين سنين زمان آن نيست كه پدر و مادرها رسيدگي به آنها را كاهش دهند يا قطع كنند.
بايد توجه داشت كه عدم آگاهي و احساس آسيب ناپذيري، خطرپذيري نوجوانان را توجيه نمي كند چون مطالعات نشان داده اند كه نوجوانان درست به اندازه يك بزرگسال خطر و ريسك را درك مي كنند اما در سنين بلوغ شبكه اي از مغز آنها براي خطر كردن و نوآوري فعال مي شود بخصوص در طبقات مرفه جامعه. در حالي كه نقش عوامل بيولوژيكي پشت اين ماجرا هنوز مشخص نيست. ولي همان طور كه مي دانيم تغييرات فراواني در سيستم دوپامين در دوره بلوغ صورت مي گيرد.
در دوره هاي رشد اين تغييرات افرادي را كه به تازگي از نظر جنسي بالغ شده اند را تشويق به داشتن روابط جنسي مي كند كه اين امر در تنازع بقا بسيار مؤثر است.
دلايل خوبي وجود دارد كه نوجوانان مي خواهند به سمت پاداش و نوآوري هاي مختلف در زمان بلوغ بروند ولي ما نمي خواهيم كه آنها از راه هاي نادرست به اين سمت كشيده شوند در عين حال سيستم مسئول براي ساماندهي به احساسات و كنترل تكانه ها تا زمان بزرگسالي يا وقتي كه افراد به دهه سوم زندگي خود برسند رشد نمي كند چون كودكان قابليت اين را دارند كه خودشان را كنترل كنند و ما هم بايد آنها را حمايت كنيم.
به نظر نمي رسد تلاش براي معقول تر كردن رفتار نوجوانان آنها را از خطرپذيري باز دارد و برخي امور براي رشد و پيشرفت نياز به زمان دارند و چه بخواهيم چه نخواهيم قضاوت درست هم با يكي از اين امور است.
</TEXT>
</DOC>
<DOC>
<DOCID>HAM2-860213-131</DOCID>
<DOCNO>HAM2-860213-131</DOCNO>
<ORIGINALFILE>/1386/860213/world/_sciew.htm</ORIGINALFILE>
<ISSUE>پنجشنبه 13 ارديبهشت 1386</ISSUE>
<DATE calender="Western">2007-05-03</DATE>
<DATE calender="Persian">1386/02/13</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
جدول اعداد
338
</TITLE>
<TEXT>


اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.
</TEXT>
</DOC>
</HAMSHAHRI2>